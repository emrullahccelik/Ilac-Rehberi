KISA ÜRÜN BİLGİSİ
1. BEŞERİ TIBBİ ÜRÜNÜN ADI
KAFESİT 20 mg/ml infüzyonluk ve oral çözelti
2. KALİTATİF VE KANTİTATİF BİLEŞİMİ
Etkin madde:
Her ml’de 10 mg kafeine eşdeğer 20 mg kafein sitrat içerir.
Her 3 ml’lik flakon 30 mg kafeine eşdeğer 60 mg kafein sitrat içerir.
Yardımcı maddeler:
Sodyum sitrat dihidrat 8.3 mg
Yardımcı maddeler için, 6.1’e bakınız.
3. FARMASÖTİK FORM
Steril infüzyonluk çözelti ve oral çözelti.
Renksiz, berrak çözelti.
4. KLİNİK ÖZELLİKLER
4.1. Terapötik endikasyonlar
KAFESİT, gestasyon yaşı 28 ila <33 hafta arasında olan bebeklerdeki prematüre apnesinin
kısa vadeli tedavisinde kullanılmaktadır.
4.2. Pozoloji ve uygulama şekli
Pozoloji/uygulama sıklığı ve süresi:
Kafein sitrat tedavisine yenidoğan yoğun bakım konusunda deneyimli bir doktorun kontrolü
altında başlanmalıdır. Tedavi sadece yeterli gözetim ve monitörizasyon olanaklarına sahip bir
yenidoğan bakım ünitesinde uygulanmalıdır.
Önceden tedavi görmemiş bebeklerde önerilen doz rejimi, enjektör infüzyon pompası veya
diğer ölçülü infüzyon cihazları ile 30 dakikada yavaş intravenöz infüzyon şeklinde uygulanan
kilogram başına 20 mg kafein sitrat yükleme dozudur. 24 saatlik bir aradan sonra, her 24
saatte bir 10 dakika süreyle yavaş infüzyon şeklinde kilogram başına 5 mg idame dozu
verilebilir. Alternatif olarak, kilo başına 5 mg idame dozları örneğin 24 saatte bir nazogastrik
tüp ile oral yolla verilebilir.
Kafein sitrat olarak ifade edilen enjeksiyon hacimleri ve uygulanan dozlar arasındaki ilişkiyi
açıklayan aşağıdaki tabloda önerilen yükleme ve idame kafein sitrat dozları verilmiştir.
Kafein baz olarak ifade edilen doz kafein sitrat olarak ifade edilen dozun yarısıdır (20 mg
kafein sitrat 10 mg kafein baza eşdeğerdir).
1 / 12Kafein Sitrat dozu Kafein Sitrat dozu Uygulama yolu Sıklık
(hacim) (mg/kg vücut
ağırlığı)
Yükleme dozu 1.0 ml/kg 20 mg/kg İntravenöz Bir kere
vücut ağırlığı vücut ağırlığı infüzyon* (30
dakika boyunca)
İdame dozu 0.25 ml/kg vücut 5 mg/kg intravenöz* (10 24 saatte bir **
ağırlığı vücut ağırlığı dakika boyunca)
veya oral olarak
* şırınga infüzyon pompası kullanılarak
**yükleme dozundan 24 saat sonra başlayarak
Önerilen yükleme dozuna yeterli klinik yanıt vermeyen preterm bebeklerde, 24 saat sonra
ikinci bir 10-20 mg/kg yükleme dozu verilebilir.
Yeterli yanıt alınamaması durumunda, prematür yenidoğanlarda uzun yarılanma ömrü
nedeniyle, kafeinin birikme potansiyeli ve post-menstrüasyon yaşına bağlı olarak progresif
olarak kafein metabolizasyon kapasitesindeki artış göz önüne alınarak 10 mg/kg vücut ağırlığı
dozunda, daha yüksek idame dozların kullanımı düşünülebilir (bakınız, bölüm 5.2). Klinik
olarak gerektiğinde, kafeinin plazma düzeyleri izlenmelidir. Hastalar ikinci bir yükleme
dozuna veya 10 mg/kg/gün idame dozuna yeterli yanıt vermezse prematürite apnesi tanısının
tekrar düşünülmesi gerekebilir (bakınız bölüm 4.4).
İntravenöz olarak verildiğinde, kafein sitrat sadece bir enjektör infüzyon pompası veya diğer
bir ölçülü infüzyon cihazı ile kontrollü intravenöz infüzyon şeklinde verilmelidir. Kafein sitrat
seyreltilmeden veya flakondan çekildikten hemen sonra 50 mg/ml glukoz (%5); veya 9 mg/ml
sodyum klorür (%0.9) veya 100 mg/ml kalsiyum glukonat (%10) gibi steril infüzyon
solüsyonları içinde seyreltilerek verilebilir (bakınız bölüm 6.6).
Preterm bebeklerin büyük çoğunluğunda plazma kafein düzeylerinin rutin monitörizasyonu
gerekmez. Bununla birlikte, yeterli klinik yanıt alınamaması veya toksisite bulguları
durumlarında kafein plazma konsantrasyonlarının tedavi süresince periyodik olarak izlenmesi
gerekebilir.
Ek olarak, aşağıdaki riskli durumlarda plazma kafein konsantrasyonlarının rutin izlemini
takiben tıbbi değerlendirmeye göre dozların ayarlanması gerekebilir:
• Özellikle parenteral beslenen erken prematüre bebekler (gestasyonel yaş < 28 hafta
ve/veya vücut ağırlığı <1000 g)
• Hepatik ve renal yetmezliği olan bebekler (bakınız bölüm 4.4 ve 5.2)
• Nöbet bozukluklukları olan bebekler
• Bilinen ve klinik olarak belirgin kardiyak hastalığı olan bebekler
• Eş zamanlı olarak kafein metabolizması ile etkileşimi olduğu bilinen ilaç alan bebekler
(bakınız bölüm 4.5).
• Emzirme döneminde kafein tüketen annelerin bebekleri
Aşağıdaki durumlarda bazal kafein düzeylerinin ölçülmesi önerilir:
• Doğum öncesi anneleri fazla miktarda kafein tüketmiş olabilecek bebekler (bakınız
bölüm 4.4)
2 / 12• Daha önce teofilin tedavisi almış bebekler (teofilin kafeine metabolize olur)
Prematüre yenidoğanlarda kafein uzamış bir yarı ömre sahiptir ve uzun süre tedavi edilen
bebeklerde monitörizasyonu gerektirebilecek şekilde birikme potansiyeli vardır (bakınız
bölüm 5.2).
Takip için kan örnekleri tedavi başarısızlığı durumunda bir sonraki dozdan hemen önce,
toksisiteden şüphelenildiğinde önceki dozdan 2-4 saat sonra alınmalıdır.
Literatürde bir terapötik plazma kafein konsantrasyonu aralığı belirlenmemişse de, klinik
yarar ile ilişkili bulunan kafein düzeyleri 8-30 mg/l aralığındadır ve 50 mg/l altındaki plazma
düzeylerinde herhangi bir güvenlilik sorunu oluşmamıştır.
Tedavi süresi
Optimal tedavi süresi belirlenmemiştir. Prematüre yenidoğan bebeklerde yapılan yeni, büyük
bir çok merkezli çalışmada ortalama 37 günlük bir tedavi süresi bildirilmiştir. Klinik pratikte
tedavi genellikle bebek 37 haftalık post-menstrüel yaşa (genellikle prematürite apnesinin
kendiliğinden iyileştiği zaman) ulaşana dek sürdürülür. Bununla birlikte, tedavi yanıtına,
tedaviye rağmen apne episodlarının sürmesine veya diğer klinik sorunlara bağlı olarak bazı
vakalarda klinik değerlendirmeye göre, bu sınır yeniden gözden geçirilebilir. Hasta belirgin
apne atağı olmadan 5-7 gün geçirdiğinde kafein sitrat uygulamasının kesilmesi önerilir.
Eğer hastada tekrarlayan apne mevcutsa, kafein sitrat uygulamasına kafein sitratın
kesilmesinden apnenin tekrarlamasına kadar geçen süreye bağlı olarak idame dozu veya
yükleme dozunun yarısı ile yeniden başlanabilir.
Bu hasta popülasyonunda kafeinin yavaş atılımı nedeni ile tedavinin kesilmesi sırasında doz
azaltılmasına gerek yoktur.
Kafein sitrat tedavisinin kesilmesinden sonra apnelerin tekrarlama riski bulunduğundan
hastanın takibine yaklaşık bir hafta devam edilmelidir.
Uygulama şekli:
Kafein sitrat intravenöz ve oral yolla uygulanır. Ürün intramüsküler, subkutan, intratekal veya
intraperitoneal enjeksiyonla uygulanmamalıdır.
Oral yolla kullanılacağı zaman günde bir kez ağız yolu ile veya beslenme tüpü aracılığı ile
verilir.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ve karaciğer yetmezliği olan hastalara ilişkin sınırlı deneyim bulunmaktadır. Bir
pazarlama sonrası güvenlilik çalışmasında, organ yetmezliği bulunmayan prematüre
bebeklerle karşılaştırıldığında böbrek/karaciğer yetmezliği olan az sayıda prematüre bebekte
advers reaksiyon görülme sıklığı daha yüksek bulunmuştur (bakınız bölüm 4.4 ve 4.8).
Renal yetmezlik durumunda artan birikme potansiyeli mevcuttur. Kafein sitratın günlük
idame dozu azaltılmalıdır ve doz plazma kafein ölçümlerine göre ayarlanmalıdır.
Pek çok prematüre bebekte, kafeinin klirensi hepatik fonksiyona bağlı değildir. Hepatik kafein
metabolizması doğumu takip eden haftalarda progresif olarak gelişir ve daha büyük
3 / 12bebeklerde, karaciğer hastalığı durumu kafein plazma düzeylerinin izlenmesini ve doz
ayarlanmasını gerektirebilir (bakınız bölüm 4.4 ve 5.2).
Pediyatrik popülasyon:
Yenidoğan bebeklerde kullanım içindir.
Geriyatrik popülasyon:
Veri yoktur.
4.3. Kontrendikasyonlar
KAFESİT, içeriğindeki maddelerden herhangi birisine karşı aşırı hassasiyet gösteren
hastalarda kontrendikedir.
4.4. Özel kullanım uyarıları ve önlemleri
Prematürite apnesi tanısı diğer apne nedenleri elenerek konulur. Diğer apne nedenleri (örn.
merkezi sinir sistemi hastalıkları, primer akciğer hastalığı, anemi, sepsis, metabolik
bozukluklar, kardiyovasküler anormallikler veya obstrüktif apne) dışlanmalı veya kafein sitrat
tedavisinden önce uygun şekilde tedavi edilmelidir. Kafein tedavisine yanıt alınamaması
(gerekiyorsa plazma düzeylerinin ölçülmesi ile doğrulanan) diğer bir apne nedenine işaret
edebilir.
Kafein kolayca plasentadan fetal dolaşıma geçtiğinden, doğumdan önce yüksek miktarda
kafein alan annelerin bebeklerinde kafein sitrat tedavisine başlanmadan önce bazal plazma
kafein konsantrasyonları ölçülmelidir (bakınız bölüm 4.2 ve 5.2).
Kafein anne sütüne geçtiğinden (bakınız bölüm 5.2), kafein sitrat ile tedavi edilen
yenidoğanları emziren anneler kafein içeren yiyecek, içecek veya ilaçları (bakınız bölüm 4.6)
almamalıdır.
Preterm bebekler teofilini kafeine metabolize ettikleri için, önceden teofilin tedavisi alan
yenidoğanlarda, kafein sitrat tedavisine başlanmadan önce plazma kafein düzeyleri
ölçülmelidir.
Kafein bir merkezi sinir sistem stimülanıdır ve kafein doz aşımında nöbetler bildirilmiştir.
Nöbet bozuklukları bulunan yenidoğanlarda kafein sitrat kullanırken çok dikkatli olunmalıdır.
Yayınlanan çalışmalarda kafeinin kalp hızını, sol ventrikül debisini ve atım hacmini artırdığı
gösterilmiştir. Bu nedenle, bilinen kardiyovasküler hastalığı olan yenidoğanlarda kafein sitrat
dikkatli kullanılmalıdır. Duyarlı kişilerde kafeinin taşiaritmilere yol açtığına dair kanıtlar
vardır. Yenidoğanlarda bu genellikle basit bir sinüs taşikardisidir. Bebek doğmadan önce
kardiyotokograf (CTG) izleminde herhangi bir alışılmadık ritim bozukluğu varsa kafein sitrat
dikkatli kullanılmalıdır.
Renal veya hepatik fonksiyon bozukluğu olan preterm yenidoğanlarda kafein sitrat dikkatli
uygulanmalıdır. Bir pazarlama sonrası güvenlilik çalışmasında, organ yetmezliği bulunmayan
prematüre bebeklerle karşılaştırıldığında böbrek/karaciğer yetmezliği olan az sayıda
prematüre bebekte advers reaksiyon görülme sıklığı daha yüksek bulunmuştur (bakınız bölüm
4.2, 4.8 ve 5.2). Bu popülasyonda toksisiteden kaçınmak için dozlar kafein plazma
konsantrasyonları izlenerek ayarlanmalıdır.
4 / 12Prematüre yenidoğanlarda nekrotizan enterokolit yaygın bir morbidite ve mortalite nedenidir.
Metilksantinlerin kullanımı ile nekrotizan enterokolit gelişimi arasında olası bir ilişkiden
bahseden raporlar vardır. Bununla birlikte, kafein veya diğer metilksantinlerin kullanımı ile
nekrotizan enterokolit arasında nedensel bir ilişki saptanmamıştır. Tüm preterm bebekler için
olduğu gibi, kafein sitrat ile tedavi edilen bebekler nekrotizan enterokolit gelişimi açısından
dikkatle izlenmelidir (bakınız bölüm 4.8).
Tedavi bu durumu alevlendirebileceğinden gastroözofageal reflüsü olan bebeklerde kafein
sitrat dikkatli kullanılmalıdır.
Kafein sitrat metabolizmada genel bir artışa neden olur, bu durum tedavi süresince yüksek
enerji ve beslenme gereksinimine yol açabilir.
Kafein sitrat ile ortaya çıkan diürez ve elektrolit kaybı sıvı ve elektrolit bozukluklarının
düzeltilmesini gerektirebilir.
Bu tıbbi ürün doz başına 1 mmol’den düşük sodyum içerir (23 mg), yani aslında “sodyum
içermez”.
4.5. Diğer tıbbi ürünler ile etkileşimler ve diğer etkileşim şekilleri
Preterm yenidoğanlarda kafein ve teofilin arasında dönüşüm gerçekleşir. Bu etkin maddeler eş
zamanlı kullanılmamalıdır.
Sitokrom P450 1A2 (CYP1A2), insanlarda kafein metabolizmasında yer alan majör bir
enzimdir. Dolayısıyla kafeinin CYP1A2’nin substratı olan, CYP1A2’yi inhibe eden veya
CYP1A2’yi indükleyen ilaçlarla etkileşim potansiyeli bulunmaktadır. Bununla birlikte,
preterm yenidoğanlardaki kafein metabolizması gelişmemiş hepatik enzim sistemleri
nedeniyle sınırlıdır.
Preterm yenidoğanlarda kafeinin diğer etkin maddelerle etkileşimine dair az veri bulunsa da,
yetişkinlerde kafein atılımını azalttığı bildirilen etkin maddelerle (örn. simetidin ve
ketokonazol) birlikte kullanımda daha az kafein sitrat dozları ve kafein atılımını artıran etkin
maddelerle (örn. fenobarbital ve fenitoin) birlikte verildiğinde daha yüksek kafein sitrat
dozları gerekebilir. Olası etkileşme şüphesi doğarsa, plazma kafein konsantrasyonları
ölçülmelidir.
Barsakta bakteriyel aşırı çoğalma nekrotizan enterokolit oluşumu ile ilişkili olduğundan,
kafein sitratın gastrik asit sekresyonunu baskılayan tıbbi ürünlerle birlikte (antihistaminik H2
reseptör blokörleri veya proton pompası inhibitörleri) kullanımı teorik olarak nekrotizan
enterokolit riskini artırabilir (bakınız bölüm 4.4 ve 4.8).
Kafeinin doksapram ile eş zamanlı kullanımı, kardiyo-respiratuvar ve merkezi sinir sistemi
üzerindeki stimulan etkilerini artırabilir. Eş zamanlı kullanım gerekiyorsa, kardiyak ritim ve
kan basıncı dikkatlice izlenmelidir.
KAFESİT; asiklovir, furosemid, ibuprofen lizin, lorazepam, nitrogliserin ve oksasilin ile
birlikte kullanılmamalıdır.
5 / 124.6. Gebelik ve laktasyon
Genel tavsiye:
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon):
Veri yoktur.
Gebelik dönemi:
KAFESİT’in gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan araştırmalar üreme toksisitesinin bulunduğunu göstermiştir (bakınız 5.3).
İnsanlara yönelik potansiyel risk bilinmemektedir.
Hayvan çalışmalarında kafeinin yüksek dozlarda embriyotoksik ve teratojenik olduğu
gösterilmiştir. Bu etkiler preterm bebek popülasyonunda kısa süreli uygulama ile ilişkili
değildir (bakınız 5.3).
Doğumdan önce anneleri fazla miktarda kafein tüketen yenidoğanlarda, kafein sitrat
tedavisine başlanmadan önce bazal plazma kafein konsantrasyonları ölçülmelidir (bakınız
4.4).
Laktasyon dönemi:
Kafein anne sütüne ve plasentadan kolayca fetal dolaşıma geçer (bakınız bölüm 5.2).
Kafein sitrat ile tedavi edilen yenidoğanları emziren anneler kafein içeren yiyecek, içecek
veya tıbbi ürünler almamalıdır.
Üreme yeteneği/Fertilite:
Veri yoktur.
4.7. Araç ve makine kullanımı üzerindeki etkileri
Geçerli değil.
4.8. İstenmeyen etkiler
Kafein ve diğer metilksantinlerin bilinen farmakoloji ve toksikolojisi nedeniyle kafein sitratın
olası yan etkileri öngörülmektedir. Tanımlanan etkiler konvülsiyon, irritabilite, huzursuzluk
ve gerginlik gibi merkezi sinir sistemi (MSS) stimülasyonunu ve taşikardi, aritmi,
hipertansiyon ve atım hacmi artışı gibi kardiyak etkileri, hiperglisemi gibi metabolizma ve
beslenme hastalıklarını içerir. Bu etkiler doza bağlıdır ve plazma düzeyi ölçümünü ve doz
azaltımını gerektirebilir.
Kafein sitrat ile bağlantılı olabilecek uzun süreli ve kısa süreli basılı literatürde bildirilen ve
ruhsatlandırma sonrası bir güvenlilik çalışmasından elde edilen yan etkiler Sistem Organ
Sınıfı ve Tercih Edilen Terim (MedDRA)’e göre aşağıda listelenmiştir.
Sıklık şu şekilde ifade edilir: Çok yaygın (≥1/10), yaygın (≥1/100, <1/10), yaygın olmayan
(≥1/1,000, 1/100), seyrek (≥1/10,000, < 1/1000), çok seyrek (<1/10000) , bilinmeyen (mevcut
verilerden tahmin edilemeyen)
Enfeksiyon ve enfestasyonlar
Bilinmiyor: Sepsis
Bağışıklık sistemi hastalıkları
Seyrek: Hipersensitivite reaksiyonu
6 / 12Metabolizma ve beslenme hastalıkları
Yaygın: Hiperglisemi
Bilinmiyor: Hipoglisemi, gelişme geriliği, beslenme intoleransı
Sinir sistemi hastalıkları
Yaygın olmayan: Konvülsiyon*
Bilinmiyor: İrritabilite, gerginlik, huzursuzluk, beyin hasarı*
Kulak ve iç kulak hastalıkları
Bilinmiyor: Ağır işitme*
Kardiyak hastalıklar
Yaygın: Taşikardi
Yaygın olmayan: Aritmi
Bilinmiyor: Artmış sol ventriküler debi ve artmış atım hacmi
Gastrointestinal hastalıklar
Bilinmiyor: Regurjitasyon, artmış gastrik aspirat, nekrotizan enterokolit**
Genel bozukluklar ve uygulama bölgesi bozuklukları
Yaygın: İnfüzyon bölgesi flebiti, infüzyon bölgesi inflamasyonu
Laboratuar parametreleri
Bilinmiyor: İdrar miktarında artış, idrarda sodyum ve kalsiyum miktarında artış, hemoglobin
düzeyinde azalma, tiroksin miktarında azalma
*Beyin hasarı, konvülsiyon ve sağırlık gözlenmiştir fakat plasebo grubunda daha sıktır.
**Aşağıya bakınız.
Kafein eritropoetin sentezini baskılayabilir ve bu nedenle uzun süreli tedavide
hemoglobin konsantrasyonunu düşürebilir.
Tedavinin başlangıcında bebeklerde geçici tiroksin düşüşleri rapor edilmiştir, fakat
idame tedavisinde bu düşüşler devam etmez.
Mevcut kanıtlar nörogelişimsel sonuç, gelişme geriliği veya kardiyovasküler,
gastrointestinal veya endokrin sistemler açısından neonatal kafein tedavisinin uzun
süreli herhangi bir yan etkisini göstermemektedir. Olasılık hiçbir zaman dışlanamasa da
kafein, serebral hipoksiyi ve buna bağlı beyin hasarını ağırlaştırmıyor görünmektedir.
Nekrotizan enterokolit
Prematüre yenidoğanlarda nekrotizan enterokolit yaygın bir morbidite ve mortalite nedenidir.
Metilksantinlerin kullanımı ile nekrotizan enterokolit gelişimi arasında olası bir ilişkiden
bahseden raporlar vardır. Bununla birlikte, kafein veya diğer metilksantinlerin kullanımı ile
nekrotizan enterokolit arasında nedensel bir ilişki saptanmamıştır.
85 preterm bebekte kafein sitrat ile yapılan bir çift kör plasebo kontrollü çalışmada (bakınız
bölüm 5.1), çalışmanın kör evresinde aktif tedavideki iki bebekte ve plasebo grubundaki bir
bebekte ve çalışmanın açık evresinde kafein tedavisindeki üç bebekte nekrotizan enterokolit
tanısı konmuştur. Çalışmada nekrotizan enterokolit gelişen bebeklerden üçü ölmüştür. Kafein
sitratla tedavi edilen prematüre bebeklerin uzun süreli sonuçlarını inceleyen büyük çok
7 / 12merkezli bir çalışmada (n=2006) plasebo ile karşılaştırıldığında kafein grubunda artmış
nekrotizan enterokolit sıklığı gözlenmemiştir. (bakınız bölüm 5.1). Tüm preterm bebekler için
olduğu gibi, kafein sitrat ile tedavi edilen bebekler nekrotizan enterokolit gelişimi açısından
dikkatle izlenmelidir (bakınız bölüm 4,4).
Diğer özel popülasyonlar
Kafein sitrat ile tedavi edilen 506 erken doğan bebek üzerinde yapılan bir ruhsatlandırma
sonrası güvenlilik çalışmasında böbrek/karaciğer yetmezliği olan 31 prematüre bebekte
güvenlilik verisi toplanmıştır. Advers reaksiyonlar organ yetmezliği bulunmayan bebekler ile
karşılaştırıldığında organ yetmezliği bulunan alt gruptaki bebeklerde daha sık görülmüştür.
Çoğunlukla kalp hastalıkları (taşikardi, tek bir vakada aritmi) rapor edilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 800 314 00 08; faks: 0 312 218 35 99)
4.9. Doz aşımı ve tedavisi
Doz aşımı sonrasında, yayınlanmış plazma kafein düzeyleri yaklaşık 50 mg/l -350 mg/l
arasında değişmiştir.
Literatürde bildirilen kafein doz aşımı belirti ve bulguları hiperglisemi, hipokalemi,
ekstremitelerin ince tremoru, huzursuzluk, hipertoni, opistotonus (uzun süre devam eden
kasılma hali), tonik klonik hareketler, nöbetler, takipne, taşikardi, kusma, gastrik irritasyon,
gastrointestinal hemoraji, yüksek ateş, gerginlik, kan üresinde ve beyaz kan hücre sayısında
artış, amaçsız çene ve dudak hareketlerini içermektedir. İntraventiküler hemoraji ve uzun
dönem nörolojik sekelle komplike olan bir kafein doz aşımı vakası bildirilmiştir. Preterm
bebeklerde kafein doz aşımına bağlı ölüm bildirilmemiştir.
Kafein doz aşımının tedavisi öncelikle semptomatik ve destek tedavisidir. Plazma potasyum
ve glukoz konsantrasyonları monitörize edilmeli ve hipokalemi ve hiperglisemi
düzeltilmelidir. Plazma kafein konsantrasyonlarının kan değişimi transfüzyonu ile azaldığı
gösterilmiştir. Konvülsiyonlar intravenöz antikonvülzanlarla düzeltilebilir (diazepam veya
fenobarbital sodyum veya fenobarbital gibi bir barbitürat ile).
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Ksantin Türevleri (SSS stimülanları)
ATC kodu: N06BC01
Kafein, yapısal olarak diğer metilksantinler, teofilin ve teobrominle ilişkilidir. Etkilerinin
çoğu reseptör bağlanma testlerinde gösterilen ve bu endikasyonda terapötik olarak ulaşılan
dozlara yakın konsantrasyonlarda gözlenen adenozin reseptör, A1 ve A2A alt tipleri,
antagonizmasına atfedilir.
Kafeinin ana etkisi merkezi sinir sistemi stimülasyonudur. Bu kafeinin prematürite
apnesindeki etkisinin temelidir. Bu etki için çeşitli etki mekanizmaları öne sürülmüştür: (1)
solunum merkezi stimülasyonu, (2) artmış dakika ventilasyonu, (3) hiperkapni eşiğinin
8 / 12düşmesi, (4) hiperkapniye artmış yanıt, (5) artmış iskelet kası tonusu, (6) diyafram
yorgunluğunda azalma, (7) artmış metabolizma hızı, ve (8) artmış oksijen tüketimi.
Kafein sitratın klinik etkinliği prematürite apneli 85 preterm bebekte (gestasyonel yaş 28-33
hafta) kafein sitratı plasebo ile karşılaştıran bir çok merkezli, randomize, çift kör çalışmada
değerlendirilmiştir. Bebekler 20 mg/kg kafein sitrat yükleme dozunu intravenöz yolla almıştır.
Sonrasında 10-12 güne kadar günlük 5 mg/kg kafein sitrat idame dozu intravenöz veya oral
yolla (beslenme tüpü yoluyla) uygulanmıştır. Protokol apneleri kontrol edilemeyen bebeklerin
açık-etiketli kafein sitrat tedavisine alınmalarına izin vermiştir. Bu durumda, bebekler
1. tedavi gününden sonra ve 8. tedavi gününden önce ikinci bir 20 mg/kg kafein sitrat
yükleme dozu almıştır.
Kafein sitrat tedavisi altında daha çok apnesiz gün geçirilmiştir (plasebodaki 1.2 güne karşılık
3.0 gün; p=0.005) ve ayrıca > 8 gün apnesiz hasta yüzdesi daha yüksek bulunmuştur (plasebo
%0’a karşılık kafein %22).
Yeni bir plasebo kontrollü çok merkezli çalışma (n=2006) kafein sitrat ile tedavi edilen
prematüre bebeklerin uzun (18-22 ay) ve kısa dönem sonuçlarını incelemiştir. Kafein sitrata
randomize edilen bebekler 20 mg/kg IV yükleme dozu ve sonrasında 5 mg/kg günlük idame
dozu almıştır.
Apneler devam ederse günlük idame dozu maksimum 10 mg/kg’a artırılmıştır. İdame dozları
vücut ağırlığındaki değişikliklere göre haftalık olarak ayarlanmış ve bebek enteral beslenmeyi
tolere ettiğinde oral olarak verilmiştir. Kafein tedavisi bronkopulmoner displazi oranını
azaltmış [olasılık oranı (%95 Güven Aralığı) 0.63 (0.52- 0-76)] ve nörogelişimsel bozukluk
olmaksızın sağkalım oranını artırmıştır [olasılık oranı (%95 Güven Aralığı) 0.77 (0.64 -
0.93)].
Destek alan bebeklerde daha fazla yararı gösterir şekilde, bebeklerin randomizasyon sırasında
ihtiyaç duydukları solunum desteğinin derecesine bağlı olarak kafeinin ölüm ve engellilik
üzerindeki etkilerinin boyutu ve yönü değişiklik göstermiştir [ölüm ve engellilik için olasılık
oranı (%95 Güven Aralığı) aşağıdaki tabloya bakınız].
Çalışmaya girişteki solunum desteğine göre ölüm veya engellilik
Alt gruplar Olasılık oranı (%95 Güven Aralığı)
Desteksiz 1.32 (0.81-2.14)
İnvazif olmayan destek 0.73 (0.52-1.03)
Endotrakeal tüp 0.73 (0.57-0.94)
5.2 Farmakokinetik özellikler
Genel özellikler
Kafein sitrat sulu çözeltide kolayca çözünür. Sitrat bölümü infüzyon veya oral alımda hızla
metabolize olur.
Emilim:
İnfüzyonun başlangıcından sonra dakikalar içinde kafeinin etkisi başlar. Preterm bebeklere
10 mg kafein baz/kg oral uygulamasından sonra zirve plazma kafein konsantrasyonu (Cmax)
6-10 mg/l arasında değişir ve zirve konsantrasyona ortalama ulaşma zamanı (tmax) 30 dk-
2 saat arasında değişir. Emilim miktarı mama alımından etkilenmez fakat tmax uzayabilir.
9 / 12Dağılım:
Kafein sitrat uygulanmasından sonra kafein beyinde hızlı bir şekilde dağılır. Preterm
yenidoğanların beyin omurilik sıvısındaki kafein konsantrasyonları plazma düzeylerine
yakındır. Bebeklerde kafeinin ortalama dağılım hacmi (Vd, 0.8-0.9 l/kg) yetişkinlerdekinden
biraz daha yüksektir (0.6 L/kg). Yenidoğan veya bebekler için plazma proteinlerine bağlanma
verisi mevcut değildir. Yetişkinlerde, in vitro plazma proteinlerine bağlanma oranı ortalama
%36 olarak bildirilmiştir.
Kafein kolaylıkla plasentadan fetal dolaşıma ve anne sütüne geçer.
Biyotransformasyon:
Preterm yenidoğanlarda kafein metabolizması immatür hepatik enzimler nedeniyle oldukça
sınırlıdır ve etkin maddenin çoğu idrarda atılır. Daha yaşlı bireylerde hepatik sitokrom P450
1A2 (CYP1A2) kafein metabolizmasına katılır.
Preterm yenidoğanlarda kafein ve teofilin arasında karşılıklı dönüşüm bildirilmiştir; teofilin
uygulanmasından sonra kafein düzeyleri teofilin düzeylerinin yaklaşık %25’idir ve uygulanan
kafeinin yaklaşık %3-8’inin teofiline dönüşmesi beklenir.
Eliminasyon:
Küçük bebeklerde kafeinin eliminasyonu immatür hepatik ve/veya renal fonksiyonlar
nedeniyle yetişkinlerden yavaştır. Yenidoğanlarda, kafein klirensi neredeyse tamamen
böbrekler yoluyladır. Ortalama yarı ömür (t1/2) ve kafeinin idrarda değişmeden atılan
fraksiyonu (Ae) gestasyonel/postmenstrüel yaşla ters orantılıdır. Yenidoğanlarda t1/2 yaklaşık
3-4 gündür ve Ae yaklaşık %86’dır (6 gün içinde). 9 aylıkken, kafein metabolizması
yetişkinlerdekine yaklaşır (t1/2=5 saat ve Ae = %1).
Karaciğer ve böbrek yetmezliği olan yenidoğanlarda kafeinin farmakokinetiğini araştıran
çalışma yapılmamıştır.
Belirgin renal yetmezlik bulunduğunda, birikme potansiyeli göz önüne alınarak, günlük idame
kafein dozunun azaltılması gerekmektedir ve dozlar kan kafein ölçümlerini kılavuz almalıdır.
Kolestatik hepatitli bebeklerde dozaja özel önem verilmesi gerektiğini düşündüren, normal
varyasyon sınırlarının üzerindeki plazma konsantrasyonları ve uzamış bir kafein yarılanma
ömrü saptanmıştır (bakınız bölüm 4.2 ve 4.4).
5.3. Klinik öncesi güvenlik verileri
Kafeinin tekrarlanan doz toksisite çalışmalarına dayanan klinik öncesi veriler, insanlarda
majör zarara neden olmadığını göstermiştir. Bununla birlikte yüksek dozlarda kemirgenlerde
konvülsiyonlar tetiklenmiştir. Terapötik dozlarda yenidoğan sıçanlarda büyük olasılıkla
yetişkinliğe kadar devam eden adenozin reseptör artışının bir sonucu olarak bazı davranışsal
değişiklikler indüklenmiştir. Kafeinin mutajenik ve onkojenik riske sahip olmadığı
gösterilmiştir. Teratojenik potansiyel ve hayvanlarda gözlenen üreme performansı üzerine
etkiler preterm bebek popülasyonundaki endikasyonuyla ilgili değildir.
6. FARMASÖTİK ÖZELLİKLER
6.1. Yardımcı maddelerin listesi
Sitrik asit monohidrat
Sodyum sitrat dihidrat
Enjeksiyonluk su
10 / 126.2. Geçimsizlikler
Bu tıbbi ürün bölüm 6.6’da belirtilenler hariç diğer tıbbi ürünlerle karıştırılmamalı ve aynı
intravenöz yoldan eş zamanlı olarak verilmemelidir.
6.3. Raf ömrü
60 ay
Flakonu açtıktan sonra ürün hemen kullanılmalıdır.
Mikrobiyolojik açıdan, infüzyon çözeltileri ile verilirken ürün aseptik teknikle seyreltildikten
sonra hemen kullanılmalıdır.
6.4. Saklamaya yönelik özel tedbirler
25OC altındaki oda sıcaklığında saklayınız.
Seyreltilmiş ürünün saklama koşulları için bölüm 6.3’e bakınız.
6.5. Ambalajın niteliği ve içeriği
KAFESİT, teflon kaplı kauçuk tıpa ve flip-off aluminyum kapsül ile kapatılmış renksiz cam
(Tip I) flakon içerisinde pazarlanmaktadır.
Her bir kutuda 3 ml’lik bir veya on flakon bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Herhangi bir koruyucu olmadığından bu ürünün kullanımı boyunca aseptik teknik sıkı bir
şekilde gözetilmelidir.
Uygulamadan önce kafein sitrat partikül maddeler ve renk değişimi açısından görsel olarak
incelenmelidir. Rengi değişmiş solüsyon veya görünür partikül içeren flakonları imha ediniz.
Kafein sitrat seyreltilmeden veya flakondan çekildikten hemen sonra 50 mg/ml glukoz (%5) ;
veya 9 mg/ml sodyum klorür (%0.9) veya 100 mg/ml kalsiyum glukonat (%10) gibi steril
infüzyon solüsyonları içinde seyreltilerek kullanılabilir.
Seyreltilmiş çözelti berrak ve renksiz olmalıdır. Uygulamadan önce tüm parenteral çözeltiler
partikül maddeler ve renk değişimi açısından görsel olarak incelenmelidir. Hazırlanan ürün
renk değiştirmişse veya yabancı partikül maddeler içeriyorsa kullanmayınız.
Sadece tek kullanım içindir. Flakonda kalan tüm kullanılmayan kısmı imha ediniz.
Kullanılmayan kısımları daha sonra kullanmak için saklamayınız.
İmha için özel şartlar mevcut değildir.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
11 / 127. RUHSAT SAHİBİ
Berko İlaç ve Kimya Sanayi A.Ş.
Yenişehir Mah. Özgür Sok. No: 16-18 Ataşehir/İstanbul
0 216 456 65 70 (Pbx)
0 216 456 65 79 (Faks)
info@berko.com.tr
8. RUHSAT NUMARASI
241/95
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 26.04.2012
Ruhsat yenileme tarihi: 29.03.2019
10. KÜB’ÜN YENİLENME TARİHİ
12 / 12