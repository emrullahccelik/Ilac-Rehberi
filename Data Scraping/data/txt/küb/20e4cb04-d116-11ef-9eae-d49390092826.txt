KISA ÜRÜN BİLGİSİ
1. BEŞERİ TIBBİ ÜRÜNÜN ADI
ELONVA® 100 mcg/0,5 ml enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Korifollitropin alfa...................100 mikrogram/0,5 ml
Korifollitropin alfa, Çin Hamsteri Over (ÇHO) hücrelerinde rekombinant DNA teknolojisi ile
üretilen bir glikoproteindir.
Yardımcı maddeler:
Sodyum sitrat dihidrat (E 331)............. 7,35 mg/ml
Sodyum hidroksit................................ pH ayarlamak için gerektiği kadar
Yardımcı maddeler için bölüm 6.1’e bakınız.
3. FARMASÖTİK FORM
Enjeksiyonluk çözelti.
Berrak ve renksiz sulu çözelti.
Steril
4. KLİNİK ÖZELLİKLER
4.1 Terapötik endikasyonlar
• ELONVA bir Yardımcı Üreme Teknolojisi (YÜT) programına katılan kadınlarda çoklu
folikül gelişimi için bir Gonadotropin Salgılatıcı Hormon (GnRH) antagonisti ile
beraber Kontrollü Over Stimülasyonunda (KOS) endikedir.
4.2 Pozoloji ve uygulama şekli
ELONVA tedavisi fertilite problemlerinin tedavisinde deneyimli bir hekim gözetiminde
başlatılmalıdır.
Pozoloji/ uygulama sıklığı ve süresi :
Üreme yaşındaki kadınların tedavisinde ELONVA dozu, yaşa ve vücut ağırlığına bağlı
hesaplanır.
• Vücut ağırlığı 60 kg veya altındaki, 36 yaşında ya da daha genç kadınlar için 100
mikrogramlık tek bir doz önerilmektedir.
• Yaşa bakılmaksızın vücut ağırlığı 60 kg’dan fazla olan kadınlar ile 36 yaşın üzerinde ve
vücut ağırlığı 50 kg veya daha fazla olan kadınlar için 150 mikrogramlık tek bir doz
önerilmektedir.
Vücut ağırlığı 50 kg’ın altında olan 36 yaş üzeri kadınlarda çalışma yapılmamıştır.
1/17Vücut Ağırlığı
50 kg’ın altında 50 – 60 kg 60 kg’dan fazla
36 yaş ve altında 100 mikrogram 100 mikrogram 150 mikrogram
Yaş
36 yaş üzeri Çalışılmamıştır 150 mikrogram 150 mikrogram
ELONVA’nın önerilen dozları stimülasyonun 5. günü veya 6.gününden sonra uygulanan
yalnızca bir GnRH antagonisti ile tedavi döngüsünde ortaya konmuştur (ayrıca bkz. bölüm 4.1,
4.4 ve 5.1).
1'inci stimülasyon günü:
ELONVA, menstrüel siklusun erken foliküler fazında, tercihen karın duvarına olmak üzere tek
bir deri altı (subkutan) enjeksiyon olarak uygulanmalıdır.
5’inci veya 6’ncı stimülasyon günü:
Gonadotropin Salgılatıcı Hormon (GnRH) antagonisti ile tedavi over yanıtına bağlı olarak -
örneğin büyüyen foliküllerin sayısına ve büyüklüğü- stimülasyonun beşinci veya altıncı
gününde başlatılmalıdır. Serum östradiol düzeylerinin eş zamanlı olarak tayin edilmesi yararlı
olabilir. Erken Lüteinizan Hormon (LH) dalgalanmalarının ortaya çıkmasının önlenmesi için
GnRH antagonisti kullanılır.
8’inci stimülasyon günü:
1.stimülasyon gününde ELONVA’nın enjeksiyonundan yedi gün sonra, KOS tedavisine, final
oosit maturasyonunun tetiklenmesi (3 folikül ≥ 17 mm) kriterine ulaşılana dek günlük (rek)
Folikül Stimüle Edici Hormon [(rek) FSH] enjeksiyonları ile devam edebilir. (rek) FSH’nin
günlük dozu over yanıtına bağlıdır. Normal yanıt verenlerde (rek) FSH’nin günlük 150 IU’lik
dozu önerilmektedir. İnsan Koriyonik Gonadotropini (hCG)’nin uygulama gününde rek-FSH
uygulaması, over yanıtına bağlı olarak ihmal edilebilir. Genel olarak, yeterli folikül gelişimine,
tedavinin ortalama dokuzuncu gününde (aralık 6 ila 18 gün) ulaşılır.
≥17 mm olan üç folikül gözlenir gözlenmez, final oosit matürasyonunu indüklemek için, aynı
gün veya ertesi gün, 5.000 ila 10.000 IU arasındaki tek dozluk hCG enjeksiyonu uygulanır.
Aşırı bir over yanıtı durumunda, Over Hiperstimülasyon Sendromu (OHSS) gelişim riskini
azaltmak için bölüm 4.4’de verilen tavsiyelere bakılmalıdır.
Uygulama şekli:
ELONVA subkutan yolla uygulanır.
ELONVA’nın subkutan enjeksiyonu eğer doktorunuz tarafından dikkatlice talimat verilirse
hasta veya eşi tarafından uygulanabilir. Kendi kendine ELONVA uygulaması, yalnızca iyi
motive, yeterince eğitilmiş ve uzman tavsiyesine erişimi olan kadınlar tarafından yapılmalıdır.
Özel popülasyonlara ilişkin ek bilgiler
Böbrek yetmezliği:
2/17Böbrek yetmezliği olan hastalarda klinik çalışmalar gerçekleştirilmemiştir. Böbrek yetmezliği
olan hastalarda korifollitropin alfanın eliminasyon hızı azalmış olabileceğinden bu kadınlarda
ELONVA kullanımı önerilmemektedir (bkz. bölüm 4.4 ve 5.2).
Karaciğer yetmezliği:
Her ne kadar karaciğer yetmezliği olan hastalara ilişkin veriler mevcut değilse de, karaciğer
yetmezliğinin, korifollitropin alfa eliminasyonunu etkilemesi olası değildir (bkz. bölüm 5.2).
Pediyatrik popülasyon:
Onaylanan endikasyon dahilinde ELONVA'nın pediyatrik popülasyonda kullanımı söz konusu
değildir.
Geriyatrik popülasyon:
ELONVA'nın geriyatrik popülasyonda kullanımı, endikasyonu ile ilişkili olmadığından
uygulanabilir değildir.
4.3 Kontrendikasyonlar
• Etkin madde veya bölüm 6.1’de listelenen bileşenlerinden herhangi birine karşı aşırı
duyarlılık
• Over, meme, uterus, hipofiz veya hipotalamus tümörleri
• Bilinen ya da tanısı konmuş bir sebebi olmayan anormal (menstrüel dışı) vajinal kanama
• Primer over yetmezliği
• Over kisti veya yumurtalıklarda büyüme
• Uterusun, gebelik ile uyuşmayan fibroid tümörleri
• Üreme organlarının gebelik ile uyuşmayan malformasyonları
• Over Hiperstimülasyon Sendromu (OHSS) risk faktörleri:
OHSS geçmişi
o
Ultrason taraması ile ölçülen ≥ 11 mm boyutunda 30’dan fazla folikül ile
o
sonuçlanan önceki KOS döngüsü
> 20 olan bazal antral folikül sayımı
o
Polikistik over sendromu (PKOS)
o
4.4 Özel kullanım uyarıları ve önlemleri
Tedaviye başlamadan önce infertilite değerlendirmesi
Tedaviye başlamadan önce, çiftin infertilitesi uygun şekilde değerlendirilmelidir . Özellikle
kadın; hipotiroidizm, adrenokortikal yetmezlik, hiperprolaktinemi ve pitüiter veya hipotalamik
tümörler bakımından ve uygun spesifik tedavinin verilip verilmediği yönünden
değerlendirilmelidir. ELONVA ile tedaviye başlamadan önce gebelik açısından
kontrendikasyon oluşturan tıbbi durumlar da değerlendirilmelidir.
Stimülasyon siklusu sırasındaki dozaj
ELONVA yalnızca tek bir subkutan enjeksiyon için üretilmiştir. Aynı tedavi siklusu içinde
ELONVA’nın ilave enjeksiyonları yapılmamalıdır (bkz. bölüm 4.2).
3/17ELONVA uygulamasından sonra, stimülasyonun 8. gününden önce FSH içeren hiçbir ilave
ürün uygulanmamalıdır (bkz. bölüm 4.2).
Böbrek yetmezliği
Hafif, orta veya şiddetli renal yetmezliği olan hastalarda korifollitropin alfanın eliminasyon hızı
yavaşlamış olabilir (bkz. bölüm 4.2 ve 5.2). Bu nedenle, bu kadınlarda ELONVA kullanımı
önerilmemektedir.
Bir GnRH agonist protokolüyle birlikte uygulama önerilmez
ELONVA’nın bir GnRH agonisti ile kombine kullanımı ile ilgili veriler sınırlıdır. Kontrollü
olmayan küçük bir çalışmanın sonuçları, bir GnRH antagonisti ile olduğundan daha yüksek
over yanıtı olduğunu göstermektedir. Dolayısıyla ELONVA’nın bir GnRH agonisti ile birlikte
kullanımı önerilmemektedir (bkz. bölüm 4.2).
Over hiperstimülasyon sendromu (OHSS)
OHSS komplike olmamış over büyümesinden farklı bir tıbbi durumdur. Hafif ve orta derecede
OHSS’nun klinik bulgu ve semptomları karın ağrısı, bulantı, diyare, over ve over kistlerinde
hafif veya orta derecede büyümedir. Şiddetli OHSS yaşamı tehdit edici olabilir. Şiddetli
OHSS’nun klinik bulgu ve semptomları büyük over kistleri, akut karın ağrısı, assit, plevral
efüzyon, hidrotoraks, dispne, oligüri, hematolojik bozukluklar ve kilo artışıdır. Nadir olgularda,
OHSS ile ilişkili olarak venöz ya da arteriyel tromboembolizm ortaya çıkabilir. OHSS ile ilişkili
olarak, karaciğer biyopsisinde morfolojik değişikliklerin eşliğinde veya bu değişiklikler
olmaksızın, karaciğer fonksiyonu testinde karaciğer fonksiyonunda bozulmaya işaret eden
geçici anormallikler bildirilmiştir.
OHSS, hCG uygulanmasından ve gebelikten (endojen hCG) kaynaklanabilir. Erken OHSS
genellikle hCG uygulamasından sonraki 10 gün içinde ortaya çıkar ve gonadotropin
stimülasyonuna karşı aşırı bir over yanıtı ile ilişkili olabilir. Geç OHSS, gebelikle ilişkili
hormonal değişikliklerin sonucunda, hCG uygulamasından 10 günden daha uzun bir süre sonra
ortaya çıkar. OHSS gelişme riski nedeniyle hastalar hCG uygulamasından sonra en az iki hafta
izlenmelidir.
Yüksek over yanıtı için bilinen risk faktörlerine sahip kadınlar ELONVA tedavisinden sonra
OHSS gelişimine özellikle yatkın olabilir. Over stimülasyonunun ilk siklusu uygulanan ve risk
faktörlerinin yalnızca kısmen bilindiği kadınlarda OHSS’nin erken semptom ve bulgularının
yakından gözlemlenmesi önerilir.
Yardımcı Üreme Teknolojisi (YÜT) sırasında OHSS riskini azaltmak için güncel klinik
uygulamayı takip ediniz. Önerilen ELONVA dozu ve tedavi rejimine bağlı kalınması ve over
yanıtının dikkatle izlenmesi OHSS riskini azaltmak açısından önemlidir. OHSS riskini izlemek
için, tedaviden önce ve tedavi sırasında belli aralıklarla, folikül gelişiminin ultrasonografik
değerlendirmeleri yapılmalıdır; serum östradiol düzeylerinin eş zamanlı olarak tayin edilmesi
yararlı olabilir. Yardımcı Üreme Teknolojisi (YÜT)’nde çapı 11 mm ve daha fazla olan 18 ya
da daha fazla folikül nedeniyle, OHSS riski yüksektir.
4/17OHSS gelişirse, OHSS’nin standart ve uygun tedavisi uygulanmalı ve izlenmelidir.
Over torsiyonu
ELONVA dahil olmak üzere gonadotropinler ile tedaviden sonra over torsiyonu bildirilmiştir.
Over torsiyonu OHSS, gebelik, önceki batın cerrahisi, geçmişte over torsiyonu öyküsü ve
geçmişte veya güncel over kistlerinin varlığı gibi başka durumlarla ilişkili olabilir. Erken tanı
ve acil detorsiyon ile kan akışında azalmaya bağlı over hasarı sınırlanabilir.
Çoğul gebelik
ELONVA dahil olmak üzere tüm gonadotropin tedavilerinde çoğul gebelik ve doğumlar
bildirilmiştir. Tedaviye başlamadan önce kadın ve eşi, anne (gebelik ve doğum
komplikasyonları) ve yenidoğan bebek (düşük doğum ağırlığı) için potansiyel riskler açısından
uyarılmalıdır. Yardımcı Üreme Teknolojisi prosedürlerine girecek kadınlarda çoğul gebelik
riski, esas olarak transfer edilen embriyo sayısıyla ilişkilidir.
Dış gebelik
YÜT uygulanan infertil kadınlar yüksek ektopik gebelik insidansına sahiptir. Gebeliğin
intrauterin olduğunun erken dönemde ultrasonografik olarak saptanması ve ekstrauterin gebelik
olasılığının bertaraf edilmesi önemlidir.
Konjenital malformasyonlar
YÜT sonrası konjenital malformasyonların insidansı, spontan gebelikler ile kıyaslandığında
biraz daha yüksektir. Bunun, ebeveyn özelliklerindeki (örn: annenin yaşı, sperm özellikleri)
farklılıklara ve çoğul gebeliklerin yüksek sıklığına bağlı olduğu düşünülmektedir.
Over ve diğer üreme sistemi neoplazmları
İnfertilite tedavisi için çoklu ilaç rejimleri uygulanan kadınlarda, iyi ya da kötü huylu over ve
diğer üreme sistemi tümörleri bildirilmiştir. İnfertil kadınlarda gonadotropin tedavisinin bu
tümörlerin riskini artırıp artırmadığı ortaya konmamıştır.
Vasküler komplikasyonlar
Hem OHSS ile ilişkili hem de ayrı olarak ELONVA dahil gonadotropinlerle tedaviyi takiben
tromboembolik olaylar bildirilmiştir. Venöz veya arteryel damarlardan kaynaklanan
intravasküler tromboz hayati organlara veya uzuvlara kan akışının azalmasına yol açabilir. Aile
öyküsü, ağır obezite veya trombofili gibi, tromboembolik olaylar için genel olarak bilinen risk
faktörlerine sahip kadınlarda gonadotropinler ile tedavi bu riski daha da artırabilir. Bu tip
kadınlarda gonadotropin tedavisinin yararları riskler ile karşılaştırılmalıdır. Bununla birlikte,
gebeliğin kendisinin de yüksek tromboz riski taşıdığı göz önünde bulundurulmalıdır.
5/17Biyoteknolojik ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.
Bu tıbbi ürün her 0,5 ml dozunda 1 mmol (23 mg)’dan daha az sodyum içerir; yani esasında
sodyum içermediği kabul edilebilir.
4.5 Diğer tıbbi ürünler ile etkileşim ve diğer etkileşim şekilleri
ELONVA ve diğer ilaçlar ile herhangi bir etkileşim çalışması yapılmamıştır. Korifollitropin
alfa sitokrom P450 enzimlerinin substratı olmadığı için diğer tıbbi ürünler ile etkileşim
beklenmemektedir.
Test, YÜT döngüsünün yumurtalık uyarımı kısmı sırasında uygulanırsa, ELONVA yanlış bir
pozitif hCG gebelik testine neden olabilir. Bu durum, bazı hCG gebelik testlerinin
ELONVA’nın beta altbiriminin karboksi-terminal peptidi ile çapraz reaksiyonundan kaynaklı
olabilir.
Özel popülasyonlara iliskin ek bilgiler
Özel popülasyonlara ilişkin herhangi bir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik Kategorisi X’tir.
Çocuk doğurma potansiyeli bulunan kadınlar/Doğum kontrolü (kontrasepsiyon)
ELONVA, bir Yardımcı Üreme Teknolojisi (YÜT) programına katılan, çocuk doğurma
potansiyeline sahip kadınlarda çoklu folikül gelişimini sağlamak amacıyla bir GnRH
antagonistiyle birlikte Kontrollü Over Stimülasyonu (KOS) için endike olduğundan, bir doğum
kontrol yöntemi kullanılması gerekmemektedir.
Gebelik dönemi
Gebelik sırasında kaza ile ELONVA alınması durumunda , klinik veriler gebeliğin istenmeyen
bir sonucunu dışlamak için yeterli değildir. Hayvan çalışmalarında, reprodüktif toksisite
gözlenmiştir (bkz. bölüm 5.3).
ELONVA’nın gebelik döneminde kullanımı endike değildir.
Laktasyon dönemi
ELONVA’nın, emzirme döneminde kullanımı endike değildir.
Üreme Yeteneği/Fertilite
ELONVA infertilitede kullanım için endikedir (bkz. bölüm 4.1).
4.7 Araç ve makine kullanımı üzerindeki etkiler
Araç ve makine kullanımına dair herhangi bir çalışma yapılmamıştır.
ELONVA baş dönmesine neden olabilir. Kadınlar eğer baş dönmesi hissederlerse araç veya
makine kullanmamaları konusunda uyarılmalıdır.
6/174.8 İstenmeyen etkiler
Güvenlilik profilinin özeti
Klinik çalışmalarda (N=2.397), ELONVA ile tedavi sırasında en sık bildirilen advers
reaksiyonlar OHSS (% 4,3 , bkz. bölüm 4.4), pelvik rahatsızlık (% 6,0), baş ağrısı (% 4,0),
pelvik ağrı (% 2,9), bulantı (% 2,3), yorgunluk (% 1,5) ve meme hassasiyetidir.(% 1,3).
Klinik çalışmalarda ve pazarlama sonrası gözlemlerde ELONVA ile tedavi edilen kadınlarda
başlıca advers ilaç reaksiyonları aşağıda sistem organ sınıfına ve görülme sıklığına (çok yaygın
[≥ 1/10], yaygın [≥ 1/100 - < 1/10], yaygın olmayan [≥ 1/1.000 - < 1/100], seyrek [≥ 1/10.000
-< 1/1.000], çok seyrek [< 1/10.000] ve bilinmiyor (eldeki verilerden hareketle tahmin
edilemiyor))göre verilmektedir. Her bir sıklık gruplamasında advers reaksiyonlar azalan
ciddiyet sırasına göre verilmektedir.
Bağışıklık sistemi hastalıkları
Bilinmiyor : Döküntüyü de içeren, hem lokal ve hem de yaygın aşırı
duyarlılık reaksiyonları*
Psikiyatrik hastalıklar
Yaygın olmayan : Ruh hali değişiklikleri
Sinir sistemi hastalıkları
Yaygın : Baş ağrısı
Yaygın olmayan : Baş dönmesi
Vasküler hastalıklar
Yaygın olmayan : Sıcak basması
Gastrointestinal hastalıklar
Yaygın : Bulantı
Yaygın olmayan : Abdominal distansiyon , diyare, kusma,
konstipasyon
Kas-iskelet bozuklukları, bağ doku ve kemik hastalıkları
Yaygın olmayan : Sırt ağrısı
Gebelik, pueperiyum durumları ve perinatal hastalıkları
Yaygın olmayan : Spontan abortus
Üreme sistemi ve meme hastalıkları
Yaygın : Over Hiperstimülasyon Sendromu (OHSS), pelvik ağrı,
pelvik rahatsızlık, meme hassasiyeti
Yaygın olmayan : Over torsiyonu, adneksiyal uterus ağrısı, prematür
ovülasyon, meme ağrısı
7/17Genel bozukluklar ve uygulama bölgesine ilişkin hastalıklar
Yaygın : Yorgunluk
Yaygın olmayan : Enjeksiyon bölgesinde hematom, enjeksiyon bölgesinde ağrı,
irritabilite
Araştırmalar:
Yaygın olmayan : Alanin aminotransferaz (ALT) artışı, aspartat aminotransferaz
(AST) artışı
Yaralanma, zehirlenme ve prosedürel komplikasyonlar
Yaygın olmayan : Cerrahi ağrı
*Pazarlama sonrası gözlemlerde tespit edilen yan etkiler
Ek olarak, ektopik gebelik ve çoğul gebelikler de bildirilmiştir. Bunların, YÜT veya takip eden
gebelik ile ilişkili olduğu düşünülmüştür.
Nadir durumlarda, diğer gonadotropinlerde olduğu gibi ELONVA tedavisi ile de
tromboembolizm görülmüştür.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; tel:0 800 314 00 08; faks: 0 312 218 35 99).
4.9 Doz aşımı ve tedavisi
Bir tedavi siklusu içinde birden fazla ELONVA enjeksiyonu veya ELONVA ve/veya
(rek)FSH’nin çok yüksek dozları OHSS riskini artırabilir (OHSS için bkz. bölüm 4.4).
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Cinsiyet hormonları ve genital sistem modülatörleri, Gonadotropinler.
ATC kodu: G03GA09
Etki mekanizması
Korifollitropin alfa, (rek)FSH ile benzer farmakodinamik profile sahip ancak belirgin biçimde
uzun süreli FSH aktivitesi olan, sürekli bir folikül uyarıcısı olarak tasarlanmıştır. Multipl
foliküler büyümeyi başlatma ve bütün bir hafta boyunca idame ettirme özelliği sayesinde
ELONVA’nın önerilen dozunun tek bir subkutan enjeksiyonu, bir KOS tedavi siklusundaki
herhangi bir (rek)FSH preparatının ilk yedi günlük enjeksiyonunun yerini alabilmektedir. FSH
aktivitesinin uzun etki süresi, insan koriyonik gonadotropinin (hCG) β-alt biriminin karboksi-
terminal peptidinin insan FSH’ının β-zincirine eklenmesiyle sağlanmıştır. Korifollitropin alfa
intrinsik LH/hCG aktivitesi göstermemektedir.
8/17Klinik etkililik ve güvenlilik
Üç randomize, çift-kör klinik çalışmada, KOS’un ilk yedi gününde ELONVA’nın 100
mikrogram (ENSURE çalışması) veya 150 mikrogramlık (ENGAGE ve PURSUE çalışmaları)
tek bir subkutan enjeksiyonu tedavisi, rekFSH’nin sırasıyla günlük 150, 200 veya 300 IU’lik
dozlardaki tedavisi ile karşılaştırılmıştır. Üç klinik çalışmanın her birinde bir GnRH antagonisti
ile (günlük 0,25 mg dozunda ganireliks asetat enjeksiyonu) hipofiz supresyonu yapılmıştır.
ENSURE çalışmasında, vücut ağırlığı 60 kg veya daha düşük olan, 18-36 yaş arası, ovülasyonu
normal 396 sağlıklı kadın, bir YÜT programı kapsamında 100 mikrogram ELONVA ve bir
GnRH antagonistinin kullanıldığı hipofiz supresyonu ile bir döngü boyunca tedavi edilmiştir.
Primer etkililik sonlanım noktası, elde edilen oositlerin sayısı olarak belirlenmiştir. Her iki grup
için medyan toplam stimülasyon süresi 9 gündü; dolayısıyla stimülasyonun 8.gününden sonra
over stimülasyonunu tamamlamak için iki gün rekFSH verilmesi gerekmiştir (bu çalışmada
rekFSH hCG gününde verilmiştir).
ENGAGE çalışmasında, vücut ağırlığı 60 kg’dan fazla ve 90 kg ya da daha düşük olan 18-36
yaş arası, ovülasyonu normal 1506 sağlıklı kadın, bir YÜT programı kapsamında 150
mikrogram ELONVA ve bir GnRH antagonistinin kullanıldığı hipofiz supresyonu ile bir döngü
boyunca tedavi edilmiştir. Ortak primer etkililik sonlanım noktaları devam eden gebelik oranı
ve elde edilen oositlerin sayısı olarak belirlenmiştir. Her iki grup için medyan toplam
stimülasyon süresi 9 gündü; dolayısıyla stimülasyonun 8.gününden sonra over stimülasyonunu
tamamlamak için iki gün rekFSH verilmesi gerekmiştir (bu çalışmada rekFSH hCG gününde
verilmiştir).
PURSUE çalışmasında, vücut ağırlığı 50 kg veya daha fazla olan 35-42 yaş arası, ovülasyonu
normal 1390 sağlıklı kadın, bir YÜT programı kapsamında 150 mikrogram ELONVA ve bir
GnRH antagonistinin kullanıldığı hipofiz supresyonu ile bir döngü boyunca tedavi edilmiştir.
Primer etkililik sonlanım noktası canlı gebeliklerin oranı olarak belirlenmiştir. Elde edilen
oositlerin sayısı önemli bir sekonder etkililik sonlanım noktasıydı. Her iki grup için medyan
toplam stimülasyon süresi 9 gündü; dolayısıyla stimülasyonun 8.gününden sonra over
stimülasyonunu tamamlamak için bir gün rekFSH verilmesi gerekmiştir (bu çalışmada rekFSH
hCG gününde verilmiştir).
Elde edilen oositlerin sayısı
Üç çalışmanın her birinde, KOS’un ilk yedi gününde ELONVA’nın 100 veya 150 mikrogramlık
tek bir enjeksiyonuyla tedavi günlük rekFSH dozuna kıyasla, daha fazla sayıda oosit sayısı elde
edilmesiyle sonuçlanmıştır. Bununla birlikte, farklar önceden belirlenmiş eşdeğerlik
(ENGAGE ve ENSURE) ya da eşit etkililik (PURSUE) sınırları içerisinde kalmıştır. Bkz.
aşağıda Tablo 1.
9/17Tablo 1: ENSURE, ENGAGE ve PURSUE Çalışmalarından Elde Edilen Oositlerin
Ortalama Sayısı
Tedavi Amacına Yönelik Analiz (ITT) Popülasyon
Parametre ENSURE ENGAGE PURSUE
(18-36 yaş arası) (18-36 yaş arası) (35-42 yaş arası)
(vücut ağırlığı 60 kg (vücut ağırlığı 60 kg’dan (vücut ağırlığı 50 kg
veya daha düşük) fazla ve 90 kg ya da veya daha fazla)
daha düşük)
ELONVA rekFSH ELONVA rekFSH ELONVA rekFSH
100 µg 150 IU 150 µg 200 IU 150 µg 300 IU
N=268 N=128 N=756 N=750 N=694 N=696
Elde edilen 13.3 10.6 13.8 12.6 10.7 10.3
oositlerin
ortalama sayısı
Fark [%95 GA] 2.5 [1.2; 3.9] 1.2 [0.5, 1.9] 0.5 [-0.2, 1.2]
ENGAGE ve PURSUE çalışmalarında taze embriyo transferi yapılan döngüler ile gebelik
ENGAGE çalışmasında, ELONVA ile rekFSH arasında devam eden gebelik oranlarında non-
inferiorite (eşit etkililik) gösterilmiştir. Devam eden gebelik oranı, embriyo transferinden en az
10 hafta sonra yapılan değerlendirmede kalp aktivitesi tespit edilen en az bir fetusun varlığı
şeklinde tanımlanmıştır.
PURSUE çalışmasında ELONVA ile rekFSH arasında canlı gebelik oranında non-inferiorite
(eşit etkililik) gösterilmiştir. Canlı gebelik oranı embriyo transferinden 5-6 hafta sonra yapılan
değerlendirmede kalp aktivitesi tespit edilen en az bir fetusa sahip kadınların yüzdesi şeklinde
tanımlanmıştır.
ENGAGE ve PURSUE çalışmalarında taze embriyo transferi yapılan döngüler ile elde edilen
gebelik sonuçları aşağıda Tablo 2’de özetlenmektedir.
Tablo 2: ENGAGE ve PURSUE Çalışmalarından Elde Edilen Oositlerin Ortalama
Sayısı
Tedavi Amacına Yönelik Analiz (ITT) Popülasyon
Parametre ENGAGE’in Taze Embriyo PURSUE’nin Taze Embriyo
Transferi Yapılan
Döngüleri†
Transferi Yapılan Döngüleri
‡
(18-36 yaş arası) (35-42 yaş arası)
(vücut ağırlığı 60 kg’dan fazla ve 90 (vücut ağırlığı 50 kg veya daha fazla)
kg ya da daha düşük)
ELONVA rekFSH Fark ELONVA rekFSH Fark
150 µg 200 IU [%95 GA] 150 µg 300 IU [%95 GA]
N=756 N=750 N=694 N=696
10/17Canlı gebelik %39.9 %39.1 1.1 [-3.8, 5.9] %23.9 %26.9 -3.0 [-7.3, 1.4]
oranı
Devam eden %39.0 %38.1 1.1 [-3.8, 5.9] %22.2 %24.0 -1.9 [-6.1, 2.3]
gebelik oranı
Canlı doğum %35.6 %34.4 1.3 [-3.5, 6.1] %21.3 %23.4 -2.3 [-6.5, 1.9]
oranı*
† ENGAGE çalışmasında primer etkililik sonlanım noktası devam eden gebelikti (embriyo
transferinden en az 10 hafta sonra değerlendirilmiştir).
‡ PURSUE çalışmasında primer etkililik sonlanım noktası, embriyo transferinden 5-6 hafta
sonra yapılan değerlendirmede kalp aktivitesi tespit edilen en az bir fetusa sahip kadınların
yüzdesi şeklinde tanımlanan canlı gebelik oranıydı.
*Canlı doğum oranı ENGAGE ve PURSUE çalışmalarında sekonder bir etkililik sonlanım
noktasıydı.
Bu klinik çalışmalarda, ELONVA ile tek enjeksiyonun güvenliliği rekFSH ile günlük
enjeksiyonlara benzerdir.
ENGAGE ve PURSUE çalışmalarında Dondurulmuş-Çözülmüş Embriyo Transferi (FTET)
yapılan döngüler ile gebelik
ENGAGE’in FTET takip çalışması dondurularak saklandıktan sonra en az bir yıla kadar
kullanılmak üzere çözdürülen, en az bir embriyosu bulunan kadınları içermiştir. ENGAGE’in
FTET döngülerinde transfer edilen embriyoların ortalama sayısı her iki tedavi grubunda da
1,7’dir.
PURSUE’nin FTET takip çalışması, bu çalışmada en son dondurularak saklanma tarihinden
itibaren iki yıl içerisinde kullanılmak üzere çözdürülen, en az bir embriyosu bulunan kadınları
içermiştir. PURSUE’nin FTET döngülerinde transfer edilen embriyoların ortalama sayısı her
iki tedavi grubunda 2,4’tür. Bu çalışma dondurularak saklanan embriyolardan doğan bebeklerin
güvenlilik verilerini de sağlamıştır.
ENGAGE ve PURSUE çalışmalarının FTET takip çalışmasında maksimum FTET döngülerinin
sayısı sırasıyla 5 ve 4’tür. ENGAGE ve PURSUE çalışmalarının ilk iki FTET döngüsüne ait
gebelik sonuçları aşağıda Tablo 3’de özetlenmektedir.
Tablo 3: ENGAGE ve PURSUE Çalışmalarının FTET Döngülerine Ait Gebelik
Sonuçları
Tedavi Amacına Yönelik Analiz (ITT) Popülasyon
ENGAGE’in FTET Döngüleri PURSUE’nin FTET Döngüleri
(18-36 yaş arası) (35-42 yaş arası)
(vücut ağırlığı 60 kg’dan fazla ve (vücut ağırlığı 50 kg veya daha
90 kg ya da daha düşük) fazla)
ELONVA rekFSH ELONVA rekFSH
150 µg 200 IU 150 µg 300 IU
11/17n N % n N % n N % n N %
FTET
Döngüsü
1a
Devam 55 148 37.2 45 147 30.6 43 152 28.3 42 145 29.0
eden
gebelik
Canlı - - - - - - 43 152 28.3 41 145 28.3
doğum
FTET
Döngüsü
2a
Devam 9 38 23.7 9 31 29.0 8 23 34.8 6 14 42.9
eden
gebelik
Canlı - - - - - - 8 23 34.8 6 14 42.9
doğum
n = olayın gerçekleştiği kadınların sayısı; N = toplam kadın sayısı
a Her bir embriyo transferi
Bir Dondurulmuş-Çözülmüş Embriyo Transferinden (FTET) sonra doğan bebeklerde bildirilen
konjenital malformasyonlar
ELONVA kullanımını takiben, PURSUE takip çalışmasında bir FTET döngüsünden sonra 61
bebek, ENSURE, ENGAGE ve PURSUE kombine çalışmalarında taze embriyo transferi
yapılan YÜT döngülerinden sonra ise 607 bebek doğmuştur. PURSUE takip çalışmasında bir
FTET döngüsünden sonra doğan bebeklerde bildirilen konjenital malformasyonların (majör ve
minör kombine) oranları (%16,4), ENSURE, ENGAGE ve PURSUE kombine çalışmalarında
taze embriyo transferi yapılan YÜT döngülerinden sonra doğan bebeklerde bildirilen oranlar
ile (% 16,8) benzer bulunmuştur.
İmmünojenisite
ELONVA ile tedavi edilen ve tedavi sonrası antikorların oluşumu yönünden değerlendirilen
2511 kadından 4’ünde (%0,16) antikor oluşumuna dair kanıtlar mevcuttur; bu kadınlardan üçü
ELONVA’ya daha önce bir kez maruz kalırken, biri ELONVA’ya daha önce iki kez maruz
kalmıştır. Her bir durumda, bu antikorlar nötrleştirici tipte değildir ve ELONVA
stimülasyonuna yanıtı veya Hipotalamus-Hipofiz-Over (HPO) ekseninin normal fizyolojik
yanıtlarını olumsuz bir biçimde etkilememiştir. Bu dört kadından ikisi antikorların saptandığı
tedavi döngüsünde gebe kalmıştır; bu, ELONVA ile stimülasyondan sonra nötrleştirici olmayan
antikorların varlığının klinik yönden anlamlı olmadığını göstermektedir.
Pediyatrik popülasyon
12/17Avrupa İlaç Ajansı, hipogonadotropik hipogonadizmde pediyatrik popülasyonun bir veya daha
fazla alt kümesinde ELONVA ile yürütülen çalışmaların sonuçlarını sunma zorunluluğunu
ertelemiştir. (Pediyatrik kullanımla ilgili bilgi için bkz. bölüm 4.2).
5.2 Farmakokinetik özellikler
Genel özellikler
Korifollitropin alfanın farmakokinetik parametreleri bir KOS tedavi döngüsünde olan
kadınlarda subkutan uygulamadan sonra değerlendirilmiştir.
Uzun eliminasyon yarılanma ömrü nedeniyle, önerilen dozun uygulanmasından sonra
korifollitropin alfanın serum konsantrasyonları, bütün bir hafta için multipl folikül büyümesi
sağlamak için yeterlidir. Bu, bir YÜT programında, multipl foliküllerin gelişimi ve gebelik için
KOS’da ELONVA’nın tek bir subkutan enjeksiyonunun günlük (rek)FSH’nın ilk yedi
enjeksiyonunun yerini alabileceğini doğrulamaktadır (bkz. bölüm 4.2).
Vücut ağırlığı, korifollitropin alfa maruziyetinin bir belirleyicisidir. Tek bir subkutan
enjeksiyondan sonra korifollitropin alfa maruziyeti 665 saat*ng/mL’dir (EAA: 426-1,037
saat*ng/mL1) ve 100 mikrogram korifollitropin alfanın vücut ağırlığı 60 kg ve altındaki
kadınlara uygulanması ile 150 mikrogram korifollitropin alfanın vücut ağırlığı 60 kg üzerindeki
kadınlara uygulanmasında benzerdir.
Emilim:
ELONVA’nın tek bir subkutan enjeksiyonundan sonra, korifollitropin alfanın maksimum
serum konsantrasyonu 4,24 ng/mL (2,49-7,21 ng/mL1)’dir ve bu konsantrasyona dozdan 44
saat (35 – 57 saat1) sonra ulaşılır. Mutlak biyoyararlanımı %58’dir (% 48 – 701).
Dağılım:
Korifollitropin alfanın dağılımı, metabolizması ve eliminasyonu, FSH, hCG ve LH gibi diğer
gonadotropinler ile benzerdir. Korifollitropin alfa kana geçtikten sonra, başlıca over ve
böbreklere dağılır. Kararlı durumda dağılım hacmi 9,2 L’dir (6,5 – 13,1 L1). Korifollitropin
alfaya maruziyet 60 mikrogram ile 240 mikrogram doz aralığında orantılı biçimde artar.
Eliminasyon:
Korifollitropin alfanın eliminasyon yarılanma ömrü 70 saat (59 –82 saat1) ve klerensi 0,13
L/saattir (0,10-0,18 L/saat1). Korifollitropin alfanın eliminasyonu büyük ölçüde böbrekler
yoluyla gerçekleşir ve böbrek yetmezliği olan hastalarda eliminasyon hızı azalabilir (bkz.
bölüm 4.2 ve 4.4). Hepatik metabolizma, korifollitropin alfanın eliminasyonuna önemsiz bir
katkı yapar.
Diğer özel popülasyonlar
Karaciğer yetmezliği:
Karaciğer yetmezliği olan hastalara ait veriler bulunmamakla birlikte, karaciğer yetmezliğinin
korifollitropin alfanın farmakokinetik profilini etkileme olasılığı yoktur.
1 kişilerin % 90’ı için öngörülen aralık
13/175.3 Klinik öncesi güvenlilik verileri
Tek ve tekrarlanan doz toksisite ve güvenlilik farmakolojisi gibi konvansiyonel çalışmalara
dayanan klinik öncesi veriler insanlar için özel bir tehlike ortaya koymamıştır.
Sıçan ve tavşanlarda yapılan üreme toksisitesi çalışmaları, korifollitropin alfanın fertiliteyi
olumsuz şekilde etkilemediğini göstermiştir. Sıçan ve tavşanlarda korifollitropin alfanın
çiftleşmeden önce ve hemen sonrasında ve erken gebelik döneminde uygulanması
embriyotoksisite ile sonuçlanmıştır. Tavşanlarda çiftleşme öncesi uygulandığında teratojenisite
gözlenmiştir. Hem embriyotoksisite hem de teratojenisite, hayvanın fizyolojik üst sınırı aşan
sayıda embriyoyu destekleyemeyecek süperovülasyon durumunun bir sonucu kabul
edilmektedir. Bu bulguların ELONVA’nın klinik kullanımı açısından anlamlılığı sınırlıdır.
6 FARMASÖTİK ÖZELLİKLERİ
6.1 Yardımcı maddelerin listesi
Sodyum sitrat (E 331)
Sükroz
Polisorbat 20
L-metiyonin
Sodyum hidroksit ve/veya hidroklorik asit (pH ayarlaması için)
Enjeksiyonluk su
6.2 Geçimsizlikler
Geçimlilik çalışmaları olmadığından, bu enjeksiyonluk çözelti diğer tıbbi ürünlerle
karıştırılmamalıdır.
6.3 Raf ömrü
36 ay
6.4 Saklamaya yönelik özel tedbirler
Buzdolabında saklayınız (2oC – 8oC).
Dondurmayınız.
Kolaylık için, toplamda 1 aydan daha uzun süre olmamak üzere, hasta ürünü 25oC veya altında
saklayabilir.
Enjektörü ışıktan korumak için orijinal ambalajında saklayınız.
6.5 Ambalajın niteliği ve içeriği
ELONVA, kutuda, paslanmaz çelik yay ve plastik saydam manşon içeren plastik saydam
gövdeli pasif güvenlik cihazı, sert plastik piston, sert plastik kapaklı luer kilitli steril iğne ile
beraber 1 adet luer kilitli kullanıma hazır Tip I cam enjektör ile ambalajlanmıştır.
6.6 Beşeri tıbbi üründen arta kalan maddelerin imhası ve diğer özel önlemler
Çözelti berrak değil ise ELONVA’yı kullanılmamalıdır.
14/17Kullanılmamış olan tıbbi ürünler ya da atık materyaller ‘Tıbbi Atıkların Kontrolü Yönetmeliği’
ve ‘Ambalaj ve Ambalaj Atıklarının Kontrolü Yönetmelikleri’ne uygun olarak imha
edilmelidir.
Kullanım talimatları
İğne ile birlikte ELONVA Enjektörünün Bileşenleri
Piston Enjektör Çözelti Enjektör İğne İğne İğne
kapağı kapağı koruyucusu başlık
Delikli Etiket
Enjeksiyonun Hazırlanması
1.
• ELONVA’yı kullanmadan önce ellerinizi su ve
sabunla yıkayıp kurulayınız.
• Yüzeydeki bakterileri uzaklaştırmak için
enjeksiyon bölgesini (göbek deliğinin hemen
altındaki bölge) bir dezenfektan (örn., alkol) ile
siliniz.
• İğnenin gireceği noktanın civarındaki yaklaşık 5
cm’lik bölgeyi temizleyiniz ve işleme devam
etmeden önce en az bir dakika dezenfektanın
kurumasını bekleyiniz.
2.
• Dezenfektanın kurumasını beklerken,
ambalajdaki kesikli etiket hizasından kırınız ve
iğnenin başlığını çekerek çıkarınız.
• İğnenin koruyucusunu çıkarmayınız.
• Enjektörü hazırlarken iğne koruyucusunu
(iğneyle beraber) kuru, temiz zemine koyunuz.
15/173.
• Enjektörü gri kapağı yukarı doğru bakacak
şekilde tutunuz.
• Enjektöre parmağınızla hafifçe vurarak hava
kabarcıklarının tepeye çıkmasına yardımcı
olunuz.
4.
• Enjektörü yukarı bakacak şekilde tutunuz.
• Enjektör kapağını saat yönünün tersi yönünde
çevirerek açınız.
5.
• Enjektörü yukarı bakacak şekilde tutunuz.
• İğne koruyucusunu (iğneyle beraber) enjektör
üzerindeyken saat yönünde çeviriniz.
6.
• Enjektörü yukarı bakacak şekilde tutunuz.
• Koruyucuyu dik olarak çıkarıp atınız.
• İğneye DİKKAT EDİNİZ.
Enjeksiyon işlemi
7.
• Şimdi enjektörü yukarı bakacak şekilde orta ve
işaret parmağınız arasına alınız.
• Baş parmağınızı pistonun üzerine koyunuz.
• Pistonu iğnenin başında ufacık bir damla
görünene kadar yukarı doğru dikkatlice itiniz.
16/178.
• Baş parmak ve işaret parmağınız arasındaki
deriyi kavrayınız.
• İğnenin tamamını 90 derecelik açıyla deriye
batırınız.
• Pistonu daha fazla gidemeyecek duruma kadar
DİKKATLİCE itiniz ve pistonu aşağı doğru
tutunuz.
• Tüm çözeltinin enjekte edildiğinden emin olmak
için BEŞE KADAR SAYINIZ.
9.
• Baş parmağınızı pistondan çekiniz.
• İğne devamlı olarak kilitli kalacağı enjektör
içine otomatik olarak çekilecektir.
7. RUHSAT SAHİBİ
Organon Turkey İlaçları Ltd. Şti.
Esentepe Mah. Büyükdere Cad.
Kanyon Blok No:185
İç Kapı No:271 Şişli - İstanbul
Telefon : (212) 268 20 68
Faks : (212) 319 76 00
8. RUHSAT NUMARASI
2022/211
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 11.04.2022
Ruhsat yenileme tarihi:
10. KÜB’ÜN YENİLENME TARİHİ
17/17