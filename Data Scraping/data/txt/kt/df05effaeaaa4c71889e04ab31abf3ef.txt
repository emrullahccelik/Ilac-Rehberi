 
                                      1/6 
 KULLANMA TALİMATI  
 
OTİLİKS PLUS 40 mg/80 mg film kaplı tablet  
Ağızdan  alınır . 
 
• Etkin madde:  Her bir film kaplı tablet 80 mg simetikon ve 40 mg otilonyum bromür  içerir.  
 • Yardımcı maddeler:  Kalsiyum hidrojen fosfat anhidrus, kopovidon, silisifiye mikrokristalin 
selüloz, silika kolloidal hidrat, magnezyum stearat, nişasta , krospovidon, povidon K -30, 
mikrokristalin selüloz , hipromelloz, titanyum dioksit, beyaz vaks  (arı kaynaklı) , kolloidal 
silikon dioksit, triasetin , sarı demir oksit, kaprilik trigliserit, kırmızı demir oksit, siyah demir 
oksit içerir . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 • Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin  için reçete edilmiştir, başkalarına vermeyiniz.  
• Bu ilacın kulla nımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu K ullanma T alimatında:  
 1. OTİLİKS PLUS nedir ve ne için kullanılır?  
2. OTİLİKS PLUS ’ı kullanmadan önce dikkat edilmesi gerekenler  
3. OTİLİKS PLUS  nasıl kullanılır?  
4. Olası yan et kiler  nelerdir?  
5. OTİLİKS PLUS ’ın saklanması  
 Başlıkları yer almaktadır.  1. OTİLİKS PLUS  nedir ve ne için kullanılır?  
 Otilonyum bromür ve simetikon, OTİLİKS PLUS’ın etkin maddeleridir. Otilonyum bromür, antispazmodik (spazm giderici) olarak adlandırılan bir ilaç grubuna dahildir. Sindirim kanalındaki kaslar üzerine etki eder, bağırsak spazmlarını hafifletir ve artmış motiliteyi (bağırsak kaslarının aşırı büzülmesini ve hızını kontrol etmek gibi) düzenler. Simetikon da sindirim kanalında aşırı gazın yarattığı ağrıyı dindirmek için kullanılan bir gaz gidericidir.  
OTİLİKS PLUS 30 tabletlik Al/PV C/Poliamid/Al folyo blister ambalajlarda kullanma talimatı 
ile sunulmaktadır.   
                                      2/6 
 OTİLİKS PLUS spazm ve gaz ağırlıklı hastalıklarda kullanılmaktadır. Bu rahatsızlıklardan 
bazıları;  
• İrritabl bağırsak sendromu (IBS - Bağırsaklarda organik bir sebep olmaksızın gözlenen 
fonksiyona ait rahatsızlıkları içeren hastalık grubu) ve distal enterik (bağırsakların son kısımlarına ait) bölgenin spastik- ağrılı durumlarında spazm çözücüdür.  
• OTİLİKS PLUS sindirim kanalındaki kaslar üzerine etki eder, bağırsak spazmlarını hafifletir ve artmış motiliteyi (bağırsak kaslarının aşırı büzülmesini ve hızını kontrol etmek gibi) düzenler.  
• Spazmların özellikle gaz nedeniyle olduğu/artış gösterdiği durumlarda sindirim kanalında aşırı gazın yarattığı ağrı durumlarını dindirmek için kullanılır.  
 2. OTİLİKS PLUS ’ı kullanmadan önce dikkat edilmesi gerekenler  
 OTİLİKS PLUS’ı  aşağıdaki durumlarda KULLANMAYINIZ  
Eğer,  
• Otilonyum bromür ve simetikon ya da OTİLİKS PLUS’ın içeriğindeki yardımcı 
maddelerden herhangi birine karşı alerjiniz (aşırı duyarlılık) varsa  
• Sindirim sisteminde delinme, tıkanma veya bunların şüphesi varsa  
 Ayrıca OTİLİKS PLUS’ın çocuklarda kullanımı önerilmemektedir.  
 
OTİLİKS PLUS’ı  aşağıdaki durumlarda DİKKATLİ KULLANINIZ  
Eğer,  
• Glokom varsa (göz küresindeki basıncın arttığı bir göz hastalığı)  
• Prostat bezinde büyümeniz varsa (prostatik hipertrofi olarak da bilinir)  
• Mideden bağırsağa geçen kanalda daralmanız varsa (pilorik steno z)  
• Bağırsak tembelliği (atoni) sebebiyle kabızlıktan şikayetçiyseniz (örn; şeker hastalığı nedeniyle) OTİLİKS PLUS sindirim sistemi kaslarını gevşetir. Bu nedenle, daha sıklıkla şeker hastalarında görülen, kabızlık veya bağırsak tembelliği (at oni) şikayetiniz varsa 
OTİLİKS PLUS’ı dikkatle kullanınız.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.  OTİLİKS PLUS’ın  yiyecek ve içecek ile kullanılması  
Tercihen yemeklerden 20 dakika önce alınız.  
 Hamilelik  
İlacı kullanmadan önce doktorunuza veya eczacınıza danışınız.  
 Doktorunuz tarafından gerekli olduğu söylenmedikçe, eğer hamileyseniz OTİLİKS PLUS kullanmayınız. Bu gibi durumlarda doktorunuzun gözetimi altında kullanınız.  Tedavi sırasında hamile olduğunuzu fark ederseniz hemen doktorunuza veya eczacınıza 
danışınız.   
                                      3/6 
 Emzirme  
İlacı kullanmadan önce doktorunuza veya eczacınıza danışınız.  
 
Doktorunuz tarafından gerekli olduğu söylenmedikçe, emziriyorsanız OTİLİKS PLUS kullanm ayınız. Bu gibi durumlarda doktorunuzun gözetimi altında kullanınız. 
 Araç ve makine kullanımı  
Araç ve makine kullanımı etkileri üzerine bir çalışma yapılmamıştır. OTİLİKS PLUS’ın  
olumsuz olarak etkilemediğine yeterince emin oluncaya kadar motorlu taşıtlar dahil tehlikeli makineler kullanılmamalıdır  
 OTİLİKS PLUS ’ın içeriğinde bulunan bazı yardımcı maddeler hakkında önemli bilgiler  
OTİLİKS PLUS ’ın içeriğinde bulunan yardımcı maddelere karşı aşırı bir duyarlılığınız yoksa, 
bu maddelere bağlı olumsuz bir etki beklenmez.  
 Diğer ilaçlar ile birlikte kullanımı  
Levotiroksin içeren ilaçların (tiroid hastalıklarının tedavisinde kullanılan) OTİLİKS PLUS  ile 
birlikte alındığında emilimi bozulduğundan, iki ilacın en az 2 saat ara verilerek alınması gerekmektedir.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandı nız ise lütfen doktorunuza veya eczacınıza  bunl ar hakkında bilgi veriniz.  
 
3. OTİLİKS PLUS nasıl kullanılır?  
 Uygun  kullanım  ve doz/ uygulama  sıklığı için talimatlar:  
Daima doktorunuzun tavsiye ettiği şekilde kullanınız. Herhangi bir durumdan emin değilseniz lütfen doktorunuza veya eczacınıza danışınız.   Doktorunuzun önerisine göre: günde 2- 3 defa 1 tablet alınız. 
 Uygulama  yolu ve  metodu: 
Tabletleri bir miktar su ile birlikte, kırmadan, ezmeden ya da çiğnemeden tercihen yemeklerden 20 dakika önce alınız.  
 Değişik yaş grupları:  Çocuklarda kullanım ı:  
Çocuklar için kullanımı uygun değildir.  Yaşlılarda kullanım ı:  
Doktorunuzun önerisine göre: günde 2- 3 defa 1 tablet alınız.  
 Özel kullanım durumları:  
Böbrek/Karaciğer yetmezliği:  
Bu hastalarda doz ayarlamasına gerek yoktur.   
                                      4/6 
 Eğer OTİLİKS PLUS’ın  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 Kullan manız gerekenden daha fazla OTİLİKS PLUS  kullandıysanız:  
OTİLİKS PLUS ile hiçbir doz aşımı etkisi rapor edilmemiştir.  
Ancak, eğer kullanmanız gerekenden fazlasını kullanmışsanız ve iyi hissetmiyorsanız, doktorunuzla konuşunuz ya da en yakın hastaneye gidiniz, ilacın kutusunu veya bu kullanma talimatını mümkünse yanınıza alınız.  
 OTİLİKS PLUS’dan kullanmanız gerekenden fazlasını kullanmışsanız bir doktor veya eczacı 
ile konuşunuz.   OTİLİKS PLUS’ı  kullanmayı unutursanız:  
Bir dozu almayı unuttuysanız, hatırladığınız anda sonraki dozu alınız.  
 Unutulan dozları dengelemek için çift doz almayınız.  
 OTİLİKS PLUS  ile tedavi sonlandırıldığında oluşabilecek etkiler  
İlacınızı size reçete edildiği gibi kullanmazsanız, tedaviden bir fayda göremeyebilirsiniz. Ancak, tedavinin erken sonlandırılmasına bağlı hiçbir yan etki beklenmez. Ürünün kullanımıyla ilgili daha detaylı sorularınız varsa doktorunuza veya eczacınıza danışınız.  
 4. Olası yan etkiler nelerdir?  
 Tüm ilaçlar gibi, OTİLİKS PLUS ’ın içeriğinde bulunan maddelere duyarlı olan kişilerde yan 
etkiler olabilir.   Diğer yan etkiler aşağıdaki kategorilerde gösterildiği şekilde sınıflandırılmıştır:  Çok yaygın   : 10 hastanın en az birinde görülebilir.  
Yaygın    : 10 hastanın birinden az, fa kat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek     : 1.000 hastanın birinden az fakat 10.000 hastanın birinden fazla görülebilir.  
Çok seyrek    : 10.000 hasta nın birinden az görülebilir.  
Bilinmiyor    : Eldeki verilerden hareketle tahmin edilemiyor.  
 Aşağıdakilerden biri olursa , OTİLİKS PLUS’ı  kullanmayı durdurunuz ve DERHAL 
doktorunuza bildiriniz veya size en yakın hastane nin acil bölümüne başvurunuz:  
• Nefes almada ya da yutkunmada zorluk, yüzde, dudaklarda, dilde ya da boğazda şişme, 
ciltte döküntü ya da şişlikler olan şiddetli kaşıntı gibi alerjik reaksiyon belirtileri  
• Yaygın deri döküntüsü  
• Ürtiker (Kurdeşen)  
 
Bunların hepsi çok ciddi yan etkilerdir. Acil tıbbi müdahaleye veya hastaneye yatırılmanıza 
gerek olabilir.  
  
                                      5/6 
 Bu çok ciddi yan etkilerin hepsi oldukça seyrek görülür. 
 Seyrek:  
• İshal  
• Mide bulantısı  
• Kusma  
• Mide ağrısı  
• Burun akıntısı, nezle  
• Yutak iltihabı  
• Kabızlık  
Bilinmiyor:  
• Baş ağrısı  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 Yan etkilerin raporlanması  
Kullanma Talimatında yer alan veya almayan h erhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  5. OTİLİKS PLUS’ın  saklanması  
 OTİLİKS PLUS’ı  çocukların göremeyeceği, erişemeyeceği yerlerde ve ambalajında saklayınız.  
 25°C’nin altındaki oda sıcaklığında saklayınız.  
 Son kullanma tari hi ile uyumlu olarak kullanınız . 
 Ambalajdaki  son kullanma tarihinden sonra O TİLİKS PLUS’ı  kullanmayınız. 
 Eğer üründe ve/veya ambalajında bozukluklar fark ederseniz OTİLİKS PLUS’ı kullanmayınız. 
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığınca belirlenen toplama sistemine veriniz.  Ruhsat sahibi:  
BİLİM İLAÇ SAN. ve TİC. A.Ş.  
Beyoğlu- İSTANBUL  
   
                                      6/6 
 Üretim yeri : 
BİLİM İLAÇ SAN. ve TİC. A.Ş.  
Gebze -KOCAELİ  
 
Bu kullanma talimatı  13.07.2023 tarihinde onaylanmıştır . 
  