KISA ÜRÜN BİLGİSİ
1. BEŞERİ TIBBİ ÜRÜNÜN ADI
FİXİMAB 200 mg film kaplı tablet
2. KALİTATİF VE KANTİTATİF BİLEŞİM
Etkin madde:
Bir film kaplı tablet, 200 mg imatinib (mesilat tuzu olarak) içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Kahverengi, oblong-oval, tek çentikli film kaplı tabletler.
4. KLİNİK ÖZELLİKLER
4.1. Terapötik endikasyonlar
FİXİMAB’ın endikasyonları:
 Yeni tanı konmuş Philadelphia kromozomu pozitif kronik faz kronik miyeloid lösemi
(KML) hastalarında,
 Akselere faz Philadelphia kromozomu pozitif kronik miyeloid lösemi (KML)
hastalarında,
 Blastik faz Philadelphia kromozomu pozitif kronik miyeloid lösemi (KML) hastalarında,
 Diğer tedavilere dirençli Philadelphia kromozomu pozitif kronik miyeloid lösemi
(KML) hastalarında,
 İlk tanısı Philadelphia kromozomu pozitif kronik miyeloid lösemi (KML) olan ancak
tedavi ile Philadelphia kromozomu negatif hale gelen kronik/akselere/blastik faz kronik
miyeloid lösemi hastalarında,
 Kronik miyeloid lösemili (KML) olan 3 yaş ve üzerindeki çocuklarda birinci basamak
tedavide,
 Yeni tanı konulmuş Philadelphia kromozomu pozitif akut lenfoblastik lösemi (Ph+ ALL)
hastalarında klinik yararı gösterilmiş çoklu ajanlı kemoterapi şemaları ile kombine
olarak remisyon indüksiyonu amacıyla,
 Relaps-refrakter Philadelphia kromozomu pozitif akut lenfoblastik lösemi (Ph+ALL)
hastalarında klinik yararı gösterilmiş çoklu ajanlı kemoterapi şemaları ile kombine
olarak remisyon indüksiyonu amacıyla,
 FIP1L1–PDGFRA füzyon geni laboratuvar incelemeleriyle gösterilen hipereozinofilik
sendrom ve sistemik mastositoz hastalarında kullanılabilir.
14.2. Pozoloji ve uygulama şekli
Pozoloji/uygulama sıklığı ve süresi:
Tedavi, hematolojik malign hastalıklar ve malign sarkomlar bulunan hastaların tedavisinde
deneyimi olan bir doktor tarafından başlatılmalıdır.
Tedavi, hasta yarar sağladığı sürece devam ettirilmelidir.
Kronik Miyeloid Lösemide (KML) Dozaj
Kronik faz KML bulunan hastalar için önerilen FİXİMAB dozajı 400 mg/gün, hızlanmış faz
ya da blast krizi bulunanlar için önerilen dozaj ise 600 mg/gün’dür.
İlaca bağlı oluşan ciddi advers etki ve ağır lösemiyle ilişkili nötropeni veya trombositopeni
gelişmemiş olması koşuluyla, hastalığın ilerlemesi (herhangi bir zamanda), en az 6 aylık
tedaviden sonra tatmin edici bir hematolojik yanıt alınamaması, 12 aylık tedaviye rağmen
sitogenetik cevap elde edilmemesi veya daha önce elde edilmiş olan hematolojik ve/veya
sitogenetik yanıtın kaybolması gibi durumlarda; kronik fazda hastalık bulunanlarda dozun 400
mg’dan 600 mg’a yükseltilmesi, ya da hızlanmış faz veya blast krizi bulunan hastalarda da
dozun 600 mg’dan maksimum 800 mg günlük doza yükseltilmesi düşünülebilir.
Philedelphia kromozomu pozitif, akut lenfoblastik lösemide (Ph+ ALL) dozaj
Ph+ ALL hastalarında önerilen FİXİMAB dozajı, remisyon indüksiyon kemoterapi şemaları
çerçevesinde belirlenir.
Hipereozinofilik sendrom ve sistemik mastositozda dozaj
Yetişkin hipereozinofilik sendrom ve sistemik mastositoz hastalarında önerilen FİXİMAB
dozajı, günde 100 mg’dır. Yanıtsız hallerde 400 mg’a dek çıkılabilir. Bu doz aşılamaz.
Advers reaksiyonlar için doz ayarlamaları
Hematolojik olmayan advers reaksiyonlar
FİXİMAB kullanıldığında eğer ciddi hematolojik olmayan advers reaksiyon gelişirse, tedavi
bu olay ortadan kalkıncaya kadar durdurulmalıdır. Daha sonra, olayın ilk ciddiyetine göre
değişecek şekilde tedavi devam ettirilir.
Eğer bilirubin, normal sınırın üst limitini (NSÜL) 3 kattan fazla aşacak şekilde yükselirse ya
da karaciğer transaminazlarında NSÜL değerinin 5 katından fazla artış olursa, FİXİMAB,
bilirubin düzeyleri < 1.5 x NSÜL ve transaminaz düzeyleri < 2.5 x NSÜL seviyesine ininceye
kadar durdurulmalı ve daha sonra da azaltılmış günlük dozlarla devam ettirilmelidir.
Yetişkinlerde doz 400 mg’dan 300 mg’a veya 600 mg’dan 400 mg’a veya 800 mg’dan 600
mg’a, çocuklarda ise 260 mg/m2/gün’den 200 mg/m2/gün’e veya 340 mg/m2/gün’den 260
mg/m2/gün’e düşürülmelidir.
Hematolojik advers reaksiyonlar
Ağır nötropeni ve trombositopeni geliştiği takdirde dozun azaltılması ya da tedavinin
kesilmesi aşağıdaki tabloda belirtildiği şekilde düzenlenmelidir.
2Tablo 1 Nötropeni ve trombositopeni için doz ayarlamaları
Eozinofili ile ilişkili SM ve ANC < 1.0 x109/L 1. ANC ≥1.5 x109/L ve trombosit sayısı ≥ 75 x109/L oluncaya kadar
FIP1L1-PDGFR-alfa füzyon ve/veya FİXİMAB durdurulur.
kinaz ile birlikte HES (başlangıç trombosit sayısı 2. FİXİMAB tedavisine önceki dozda (yani ciddi advers reaksiyon
dozu 100 mg) < 50 x 109/L gerçekleşmeden önceki dozda) devam edilir.
Kronik faz KML, SM, HES ANC < 1.0 x109/l 1. ANC ≥ 1.5 x109/l ve trombositler
(başlangıç dozu 400 mg)b ve/veya Trombositler ≥ 75 x109/l oluncaya kadar FİXİMAB’ı
< 50 x109/l kesin.
2. Tedaviye önceki FİXİMAB dozu ile (ciddi advers reaksiyon
gelişmesinden
önce) yeniden başlayın.
3. ANC < 1.0 x109/l ve/veya trombositler < 50 x109/l olacak şekilde
olay tekrarladığında, 1. basamağı tekrarlayın ve FİXİMAB’a
azaltılmış olarak 300 mg’lık dozla başlayın.d
Pediyatrik kronik fazda KML ANC < 1.0 x109/L 1. ANC ≥ 1.5 x109/L ve trombosit sayısı ≥ 75 x109/L oluncaya kadar
(340 mg/m2 dozda) ve/veya FİXİMAB durdurulur.
trombosit sayısı 2. FİXİMAB tedavisine önceki dozda (yani ciddi advers reaksiyon
< 50 x 109/L gerçekleşmeden önceki dozda) devam edilir.
3. ANC < 1.0 x109/L ve/veya trombosit sayısının < 50 x109/L olduğu
durum yinelendiği takdirde, 1. adım yeniden uygulanır ve FİXİMAB
tedavisine doz 260 mg/m2’ye düşürülerek devam edilir.
Hızlanmış faz KML ve blast krizi aANC < 0.5 x109/l 1. Sitopeninin lösemiye bağlı olup olmadığını kontrol edin (kemik
ve Ph+ ALL ve/veya Trombositler iliği aspiratı ya da biyopsisi)
(başlangıç dozu 600 mg)c < 10 x109/l 2. Eğer sitopeni lökopeniye bağlı değil ise FİXİMAB dozunu 400
mg’a düşürün.b
3. Eğer sitopeni 2 hafta devam ederse, dozu 300 mg’a düşürün.d
4. Eğer sitopeni 4 hafta devam ederse ve hala lösemiyle ilişkili değil
ise ANC ≥ 1 x109/l ve trombositler ≥ 20 x109/l oluncaya kadar
FİXİMAB’ı durdurun ve daha sonra 300 mg ile tedaviye başlayın.d
ANC = mutlak nötrofil sayısı
a en az 1 aylık tedaviden sonra ortaya çıkan
b veya çocuklarda 260 mg/m2
c veya çocuklarda 340 mg/m2
d veya çocuklarda 200 mg/m2
Uygulama şekli:
Reçetedeki doz, gastrointestinal etkileri en aza indirmek için yemek sırasında ve büyük bir
bardak suyla yutulmalıdır. Günde 400 veya 600 miligramlık dozlar bir defada, 800
miligramlık ise her birinde 400’er miligram olmak üzere sabah ve akşam iki bölümde
alınmalıdır.
Film-kaplı tabletleri yutamayan hastalarda tablet, bir bardak suda veya elma suyunda
dağıtılabilir. İhtiyaç duyulan sayıda tablet, uygun hacimde içeceğin (200 miligramlık tablet
için yaklaşık 100 mL) içerisine konarak bir kaşıkla karıştırılır. Meydana gelen süspansiyon,
tablet(ler)in tam olarak dağılmasından sonra derhal içilmelidir.
Özel popülasyonlara ilişkin ek bilgiler
Karaciğer yetmezliği:
İmatinib, temel olarak karaciğer yoluyla metabolize olur. Hafif, orta şiddette veya şiddetli
karaciğer fonksiyon bozukluğu olan hastalara, önerilen minimal doz olan günde 400 mg
verilmelidir. Bu doz, tolere edilemediği takdirde azaltılabilir (bkz. bölüm 4.4 Özel kullanım
uyarıları ve önlemleri, 4.8 İstenmeyen etkiler, 5.1 Farmakodinamik özellikler ve 5.2
Farmakokinetik özellikler).
3Böbrek yetmezliği:
İmatinib ve metabolitleri böbrek yoluyla önemli miktarda atılmazlar. Böbrek yetmezliği olan
veya diyaliz uygulanan hastalara böbrek bozukluğu başlangıç dozu olarak, önerilen minimum
doz, günlük 400 mg verilebilir. Bununla birlikte, bu hastalarda dikkatli olunması önerilir.
Tolere edilememesi halinde doz azaltılabilir ya da etki görülmemesi halinde doz arttırılabilir
(bkz 4.4 Özel kullanım uyanları ve önlemleri).
Pediyatrik popülasyon:
İmatinibin KML endikasyonunda 2 yaşın altındaki çocuklarda kullanımıyla ilgili herhangi bir
deneyim bulunmamaktadır. İmatinibin diğer endikasyonlarda çocuklarda kullanılması
konusundaki tecrübeler çok sınırlıdır.
Çocuklarda doz uygulaması vücut yüzey alanını (mg/m2)temel almalıdır. Kronik faz ve
ilerlemiş faz KML’si olan çocuklar için 340 mg/m2 günlük doz önerilmektedir (toplam doz
günde 600 mg’ı geçmemelidir). Tedavi günde bir kere doz uygulaması yoluyla verilebilir ya
da alternatif olarak günlük doz iki uygulamaya bölünebilir - sabah bir ve akşam bir (bkz.
bölüm 5.1. Farmakodinamik özellikler).
Geriyatrik popülasyon:
Yaşlılarda spesifik olarak imatinib farmakokinetiği araştırılmamıştır. Katılan hastaların %
20’sinden fazlasının 65 ve daha yukarı yaşlarda olduğu klinik çalışmalarda, yetişkin
hastalarda yaşla ilişkili anlamlı farmakokinetik farklılıklar gözlenmemiştir. Yaşlılarda, özel
bir doz önerisi gerekli değildir.
4.3. Kontrendikasyonlar
Aktif maddeye veya eksipiyanlardan herhangi birine karşı aşırı duyarlılık.
4.4. Özel kullanım uyarıları ve önlemleri
FİXİMAB, başka ilaçlarla eşzamanlı olarak kullanıldığında önemli ilaç etkileşimleri görülme
potansiyeli bulunmaktadır. FİXİMAB, rifampisin ya da diğer güçlü CYP3A4 indükleyicileri,
ketokonazol ya da diğer güçlü CYP3A4 inhibitörleri, dar bir terapötik penceresi olan
CYP3A4 substratları (örn., siklosporin ya da pimozid) ya da dar bir terapötik penceresi olan
CYP2C9 substratları (öm., varfarin ya da diğer kurnarin türevleri) ile birlikte alındığında
dikkatli olunmalıdır (bkz. bölüm 4.5 Diğer tıbbi ürünler ile etkileşimler ve diğer etkileşim
şekilleri).
Ateş düşürücü olarak düzenli aralıklarla parasetamol (asetaminofen) alan bir hastanın akut
karaciğer yetmezliği nedeniyle öldüğü bildirilmiştir. Etiyolojisi tam olarak bilinmemekle
beraber, parasetamol/asetaminofen kullanımında dikkatli olunmalıdır (bkz. 4.5 Diğer tıbbi
ürünler ile etkileşimler ve diğer etkileşim şekilleri).
Hipotiroidism:
İmatinib tedavisi sırasında levotiroksin replasmanı yapılan tiroidektomi hastalarında klinik
hipotiroidizm olguları bildirilmiştir. Bu tür hastalarda Tiroid Stimulan Hormon (TSH)
düzeyleri yakından izlenmelidir.
4Hepatotoksisite:
Karaciğer disfonksiyonu (hafif, orta şiddette ve şiddetli) olan hastalarda, periferik kan
sayımları ve karaciğer enzimleri dikkatli bir şekilde izlenmelidir (bkz 4.2 Pozoloji ve
uygulama şekli, 4.8 İstenmeyen etkiler, 5.1 Farmakodinamik özellikler, 5.2 Farmakokinetik
özellikler).
İmatinib, yüksek doz kemoterapi kürleriyle birlikte kullanıldığında transaminaz ve bilirubin
düzeylerinin yükselmesi şeklinde, geçici karaciğer toksisitesi görülmüştür. Buna ilave olarak
yaygın olmayan akut karaciğer yetmezliği rapor edilmiştir. İmatinib, karaciğer fonksiyon
bozukluğu potansiyeli olan kemoterapi kürleriyle birlikte kullanılacaksa, karaciğer
fonksiyonlarının izlenmesi tavsiye edilir (bkz 4.8 İstenmeyen etkiler).
Sıvı retansiyonu:
İmatinib alan yeni tanı konulmuş KML hastalarının yaklaşık % 2.5’inde ciddi sıvı retansiyonu
(plevra efüzyonu, ödem, pulmoner ödem, asit, yüzeysel ödem) ortaya çıktığı bildirilmiştir. Bu
nedenle, hastalarda düzenli aralıklarla kilo kontrolü önerilir. Beklenmedik, ani bir kilo artışı
dikkatli araştırılmalı ve gerektiğinde uygun destek tedavisi uygulanmalı ve terapötik önlemler
alınmalıdır. Klinik çalışmalarda, yaşlı hastalarda ve daha önceden kardiyak hastalık hikayesi
bulunanlarda bu olayların insidanslarının arttığı saptanmıştır.
Kalp hastalığı ya da böbrek yetmezliği olan hastalar:
Kalp hastalığı, kalp yetmezliği açısından risk faktörleri bulunan veya böbrek yetmezliği
hikayesi olan hastalar dikkatlice takip edilmeli, kalp veya böbrek yetmezliğini düşündüren
belirti ve semptomları olan her hasta değerlendirilmeli ve tedavi edilmelidir.
Miyokardiyum içinde HES hücrelerinin gizli sızdırmasınm görüldüğü hipereozinofili
sendromu (HES) olan hastalarda izole kardiyojenik şok/sol ventrikül disfonksiyonu, imatinib
tedavisine başlanmasıyla beraber oluşan HES hücre degranülasyonu ile ilişkilendirilmiştir. Bu
durumun sistemik steroidler kullanılarak, dolaşımı destekleyen önlemler alarak ve imatinib
tedavisini geçici olarak durdurarak düzeltilebileceği bildirilmiştir. Miyelodispiastik/
miyeloproliferatif hastalıklar (MDS/MPD) ve sistemik mastositoz yüksek eozinofil düzeyleri
ile ilişkili olabilir. Bu nedenle, eozinofil düzeylerinin yüksek olduğu MDS/MPD vakalarında,
SM vakalarında ve HES vakalarında ekokardiyografik inceleme yapılmalı ve serum troponin
düzeyleri ölçülmelidir. Bunlardan birinde anormallik tespit edilirse tedavi başlangıcında
imatinible birlikte 1-2 hafta boyunca 1-2 mg/kg dozunda sistemik steroid kullanılması
düşünülmelidir.
Tümör lizis sendromu:
FİXİMAB ile tedavi edilen hastalarda tümör lizis sendromu (TLS) vakaları bildirilmiştir. TLS
meydana gelme olasılığı nedeniyle, FİXİMAB başlatılmadan önce klinik açıdan anlamlı
dehidrasyonun düzeltilmesi ve yüksek ürik asit düzeylerinin tedavisi önerilmektedir (bkz.
Bölum 4.8 İstenmeyen etkiler).
Laboratuvar testleri
FİXİMAB ile tedavi sırasında düzenli olarak tam kan sayımları yapılmalıdır. KML
hastalarında imatinib tedavisine, nötropeni ya da trombositopeni eşlik etmiştir. Bununla
birlikte, bu sitopenilerin ortaya çıkışı, hastalığın tedavi edildiği evreye bağlıdır ve kronik
fazda KML bulunan hastalarla karşılaştırıldığında, hızlanmış fazda KML ya da blast krizinde
bulunan hastalarda daha sık olmaktadır. 4.2 Pozoloji ve uygulama şekli bölümünde önerildiği
gibi FİXİMAB tedavisi kesilebilir ya da dozu azaltılabilir.
5FİXİMAB alan hastalarda karaciğer fonksiyonu (transaminazlar, bilirubin, alkalin fosfataz)
düzenli olarak takip edilmelidir. 4.2 Pozoloji ve uygulama şekli, Hematolojik olmayan advers
reaksiyonlar bölümünde önerildiği gibi bu laboratuvar anormallikleri, FİXİMAB tedavisi
kesilerek ve/veya dozu azaltılarak kontrol edilmelidir.
İmatinib ve metabolitleri böbrek yoluyla önemli bir miktarda atılmazlar. Kreatinin klerensinin
(KrCL) yaşla birlikte azaldığı bilinmektedir ve yaş imatinib kinetiğini anlamlı olarak
etkilememektedir. Böbrek fonksiyonları bozuk hastalarda, imatinib plazma maruziyeti böbrek
fonksiyonları normal hastalardakinden daha yüksek görünmektedir (muhtemelen, imatinib-
bağlayıcı bir protein olan alfa-asit glikoprotein (AGP) plazma düzeylerinin bu hastalarda daha
yüksek olması nedeniyle). KrCL ölçümü ile sınıflandırıldığında, hafif (KrCL: 40-59
ml/dakika) ve şiddetli (KrCL: < 20 ml/dakika) böbrek bozukluğu olan hastalar arasında maruz
kalınan imatinib ile böbrek bozukluğunun derecesi arasında herhangi bir korelasyon yoktur.
Ancak, 4.2 Pozoloji ve uygulama şekli bölümünde önerildiği gibi, tolere edilemezse imatinib
başlangıç dozu düşürülebilir.
Çocuklar ve ergenler:
İmatinib kullanan çocuklar ve ergenlik öncesi dönemdeki kişilerde büyüme geriliği
raporlanmıştır. Uzun süreli imatinib tedavisinin çocukların gelişimi üzerinde uzun dönem
etkileri bilinmemektedir. Bu nedenle imatinib tedavisi gören çocukların yakından takip
edilmesi önerilir.
4.5. Diğer tıbbi ürünler ile etkileşimler ve diğer etkileşim şekilleri
İmatinibin plazma konsantrasyonlarını değiştiren ilaçlar
İmatinibin plazma konsantrasyonlarını arttırabilen ilaçlar:
Sitokrom P450 izoenzimlerinden CYP3A4 aktivitesini inhibe eden maddeler (örn. indinavir,
lopinavir/ritonavir, ritonavir, sakinavir, telaprevir, nelfinavir, boseprevir gibi proteaz
inhibitörleri; ketokonazol, itrakonazol, posakonazol, vorikonazol gibi azol antifungalleri;
eritromisin, klaritromisin ve telitromisin gibi makrolidler) metabolizmayı azaltabilir ve
imatinib konsantrasyonlarını arttırabilirler. Sağlıklı deneklere tek doz ketokonazol (bir
CYP3A4 inhibitörü) ile birlikte uygulandığında, imatinibe maruz kalma durumunda anlamlı
bir artış ortaya çıkmıştır (imatinibin ortalama C ve EAA değerleri sırasıyla % 26 ve % 40
maks
artmıştır). FİXİMAB, CYP3A4 izoziminin inhibitörleri ile birlikte verilirken dikkatli
olunmalıdır.
İmatinibin plazma konsantrasyonlarını azaltabilen ilaçlar:
CYP3A4 aktivitesini uyaran maddeler ile (örn. deksametazon, fenitoin, karbamazepin,
rifampisin, fenobarbital, fosfenitoin, primidon ya da St. John’s Worth olarak da bilinen
hypericum perforatum) eşzamanlı uygulama FİXİMAB’a maruz kalmayı azaltabilir. Sağlıklı
14 gönüllünün 8 gün boyunca günde 600 mg rifampisin kullanmasından sonra verilen, 400
miligramlık tek doz imatinib, oral doz klerensini 3.8 kat artırmıştır (%90 güven aralığı 3.5-
4.5). Bu artış, ortalama C , EAA ve EAA değerlerinin, daha önce rifampin
maks (0-24 saat) (0-∞)
kullanılmamasına kıyasla sırasıyla %54, %68 ve %74 azalması demektir. Karbamazepin,
okskarbazepin, fenitoin, fosfenitoin, fenobarbital ve primidon gibi enzim indükleyici anti-
epileptik ilaçlar (AEİ) kullanırken imatinib ile tedavi edilen malign gliyomlu hastalarda da
benzer sonuçlar gözlenmiştir. İmatinib için plazma EAA değeri, AEİ’ler kullanmayan
hastalarla karşılaştırıldığında %73 oranında azalmıştır. Yayınlanmış iki çalışmada, imatinib ve
St. John’s Worth içeren bir ürünün birlikte uygulanması imatinib EAA değerinde %30-32’lik
6bir azalmaya yol açmıştır. Rifampin veya CYP3A4 indüksiyonu yapan diğer ilaçların
kullanılmasına ihtiyaç olduğunda, enzim indüksiyon potansiyeli daha az olan, başka ilaçların
kullanılması düşünülmelidir.
FİXİMAB ile plazma konsantrasyonu değişebilen ilaçlar:
İmatinib, simvastatinin (CYP3A4 substratı) ortalama C ve EAA değerlerini sırasıyla 2- ve
maks
3.5 kat arttırmaktadır ve bu durum CYP3A4’ün imatinib tarafından inhibe edildiğini
göstermektedir. Bu nedenle FİXİMAB, dar bir terapötik pencereye sahip CYP3A4
substratlarıyla (örn. siklosporin, pimozid, takrolimus, sirolimus, ergotamin, diergotamin,
fentanil, alfentanil, terfenadin, bortezomib, dosetaksel ve kinidin) birlikte uygulandığında
dikkatli olunmalıdır. FİXİMAB, diğer CYP3A tarafından metabolize edilen ilaçların da
plazma konsantrasyonunu arttırabilir (örn. triazolo-benzodiazepinler, dihidropiridin kalsiyum
kanal blokörleri, bazı HMG-KoA redüktaz inhibitörleri, örn. statinler, vs.).
İmatinib, aynı zamanda in vitro olarak CYP2C9 ve CYP2C19 aktivitesini de inhibe
etmektedir. Varfarin ile eşzamanlı uygulama sırasında protrombin zamanı (PZ) uzaması
gözlenmiştir. Kumarinler verildiğinde FİXİMAB tedavisinin başında ve sonunda ve dozaj
değiştirildiğinde kısa vadeli PZ takibi gereklidir. Alternatif olarak, düşük moleküler ağırlıklı
heparin düşünülmelidir.
In vitro olarak imatinib, CYP3A4 aktivitesini etkileyen konsantrasyonların benzeri
konsantrasyonlarda sitokrom P450 izoenzimlerinden CYP2D6 aktivitesini de inhibe
etmektedir. Günde iki kez 400 mg dozda uygulanan imatinibin CYP2D6-aracılı metoprolol
metabolizması üzerinde zayıf bir inhibitör etkisi vardır; metoprolol C ve EAA değerleri
maks
yaklaşık %23 kadar artar. Metoprolol gibi CYP2D6 substratlarının imatinib ile birlikte
uygulanması, ilaç-ilaç etkileşimi açısından bir risk faktörü olarak görünmemektedir ve doz
ayarlaması gerekli olmayabilir.
İmatinib, in vitro ortamda parasetamol 0- glukuronidasyonunu 58.5 mikromol/l Ki değeri ile
inbibe eder. Bu inhibisyon in vivo koşullarda, 400 mg imatinib ve 1000 mg parasetamol
uygulamasının ardından görülmemiştir. Daha yüksek imatinib ve parasetamol dozları
çalışılmamıştır. Bu nedenle yüksek dozda imatinib ve parasetamol eşzamanlı uygulanırken
dikkatli olunmalıdır.
Tüm Ph+ ALL hastalarında kemoterapiyle eşzamanlı olarak imatinib uygulanmasıyla ilgili
klinik deneyim vardır (bkz Bölüm 5.1 Farmakodinamik özellikler), ancak imatinib ve
kemoterapi rejimleri arasındaki ilaç-ilaç etkileşimleri iyi tanımlanmamıştır. İmatinibin advers
etkileri, örn. hepatotoksisite, miyelosupresyon ya da diğerleri artış gösterebilir ve L-
asparaginaz ile eşzamanlı kullanımın hepatatoksite artışıyla ilişkili olabileceği bildirilmiştir
(bkz. Bölüm 4.8 İstenmeyen etkiler). Bu nedenle, imatinibin kombinasyonda kullanımı özel
dikkat gerektirmektedir.
4.6. Gebelik ve laktasyon
Genel tavsiye
Gebelik kategorisi D’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeline bulunan kadınlara tedavi sırasında etkili bir kontrasepsiyon
uygulamaları önerilmelidir. Yüksek düzeyde etkili kontrasepsiyon, düzenli ve doğru bir
7şekilde kullanıldığında düşük bir başarısızlık oranına yol açan (yani, yıl başına %1 ‘den
düşük) bir doğum kontrol yöntemidir.
Gebelik dönemi
Hayvanlar üzerinde yapılan araştırmalar üreme toksisitesinin bulunduğunu göstermiştir
(bkz. 5.3 Klinik öncesi güvenlilik verileri). İmatinibin gebe kadınlarda kullanımına ilişkin
klinik çalışmalar mevcut değildir. İmatinib alan kadınlarda spontan düşükler ve bebekte
konjenital anomalilerle ilgili pazarlama sonrası raporlar mevcuttur. FİXİMAB, beklenen
fayda potansiyel riske ağır basmadığı sürece gebelik sırasında kullanılmamalıdır. Gebelik
sırasında kullanılması durumunda, hastaya fötüs üzerindeki potansiyel riskleri hakkında bilgi
verilmelidir.
Laktasyon dönemi
Hem imatinib, hem de aktif metaboliti anne sütüne geçebilir. Süt/plazma oranı imatinib için
0.5, metaboliti için ise 0.9 olarak saptanmıştır; bu da metabolitin süte daha büyük oranda
geçtiğini düşündürmektedir. İmatinib ve metabolitinin toplam konsantrasyonu ve bebeklerin
maksimum günlük süt alımı düşünüldüğünde, toplam maruziyetin düşük olması beklenir (bir
terapötik dozun ~%10’u). Bununla birlikte, bebeğin imatinibe düşük dozlarda maruz
kalmasının etkileri bilinmediğinden, FİXİMAB kullanan anneler bebeklerini emzirmemelidir.
Üreme yeteneği/Fertilite
İmatinib alan erkek hastalar ve ilacın erkek fertilitesi ve spermatogenezi üzerindeki etkileri ile
ilgili insan çalışmaları yapılmamıştır. İmatinib tedavisi gören ve fertilite konusunda endişe
duyan erkek hastalar hekimlerine danışmalıdır (bkz. bölüm 5.3. Klinik öncesi güvenlilik
verileri).
4.7. Araç ve makine kullanımı üzerindeki etkiler
İmatinib alan hastalarda motorlu araç kazaları bildirilmiştir. Bu raporların büyük kısmında
sebebin imatinib olduğundan şüphelenilmemiş olsa da, hastalara imatinib ile tedavi sırasında
baş dönmesi, somnolans ya da bulanık görme gibi istenmeyen etkiler yaşayabilecekleri
bildirilmelidir. Bu nedenle, araba ya da araç kullanırken dikkatli olunması önerilmelidir.
4.8. İstenmeyen etkiler
Güvenlilik profilinin özeti
İnsanlardaki klinik kullanımda imatinibin genel güvenlilik profili, 12 yıldan fazla bir dönemi
kapsayan imatinib deneyimiyle iyi bir şekilde karakterize edilmiştir. Klinik geliştirme
sırasında hastaların büyük kısmı bir zaman noktasında advers olay yaşamıştır. En sık
bildirilen ADR’ ler (>%l0) nötropeni, trombositopeni, anemi, baş ağrısı, dispepsi, ödem, kilo
artışı, mide bulantısı, kusma, kas krampları, iskelet-kas ağrısı, ishal, deri döküntüsü,
yorgunluk ve abdominal ağrı olmuştur. Olaylar hafif ila orta derecededir ve hastaların
yalnızca %2 ila 5’i ilaçla bağlantılı bir olay nedeniyle tedaviyi kalıcı olarak bırakmıştır.
Ph+ lösemiler ve solid tümörler arasında güvenlilik profili açısından farklılıklar, Ph+
lösemilerde daha yüksek bir insidans ve şiddette miyelosupresyon ve bunlar büyük olasılıkla
hastalıkla bağlantılı faktörlerden kaynaklanmaktadır. Miyelosüpresyon, GI advers olaylar,
ödem ve deri döküntüleri bu iki hasta popülasyonunda yaygındır. Gastrointestinal
obstrüksiyon, perforasyon ve ülserasyon gibi diğer GI durumlar daha fazla endikasyona
spesifik gibi görünmektedir. İmatinibe maruziyetten sonra gözlenmiş ve nedensel olarak
8bağlantılı olabilecek diğer belirgin advers olaylar hepatotoksisite, akut böbrek yetmezliği,
hipofosfatemi, şiddetli respiratuar advers reaksiyonlar, tümör lizis sendromu ve çocuklarda
büyüme geriliğini kapsamaktadır.
Olayların şiddetine bağlı olarak doz ayarlaması gerekli olabilir. Çok az sayıda vakada advers
reaksiyonlara bağlı olarak ilacın bırakılması gerekecektir.
Advers reaksiyonlar en sık görülen en önce olmak üzere ve şu sınıflandırma uygulanarak
sıklıklarına göre sıralanmıştır: Çok yaygın (≥ 1/10); yaygın (≥ 1/100, < 1/10); yaygın
olmayan(≥ 1/1000, < 1/100); seyrek (≥ 1/10,000, < 1/1000); çok seyrek (< 1/10,000), izole
raporlar dahil. Aşağıda bildirilen advers reaksiyonlar ve sıklıkları, KML için yürütülen
çalışmalara dayanmaktadır.
KML çalışmalarında gözlenen advers reaksiyonlar
Enfeksiyonlar ve enfestasyonlar
Yaygın olmayan: Herpes zoster, herpes simplex, nazofarenjit, pnömoni1, sinüzit, selülit, üst
solunum yolu enfeksiyonu, influenza, idrar yolu enfeksiyonu, gastroenteritis, sepsis
Seyrek: Fungal enfeksiyon
Kan ve lenf sistemi hastalıkları
Çok yaygın: Nötropeni, trombositopeni, anemi
Yaygın: Pansitopeni, febril nötropeni
Yaygın olmayan: Trombositemi, lenfopeni, kemik iliği depresyonu, eozinofili, lenfadenopati
Seyrek: Hemolitik anemi
Metabolizma ve beslenme bozuklukları
Yaygın: Anoreksi
Yaygın olmayan: Hipokalemi, iştah artışı, hipofosfatemi, iştah azalması, dehidrasyon, gut,
hiperürikemi, hiperkalsemi, hiperglisemi, hiponatremi
Seyrek: Hiperkalemi, hipomagnezemi
Psikiyatrik hastalıklar
Yaygın: Uykusuzluk
Yaygın olmayan: Depresyon, libido azalması, anksiyete
Seyrek: Konfüzyon
Sinir sistemi hastalıkları
Çok yaygın: Baş ağrısı
Yaygın: Göz kararması, parestezi, tat duyusu bozuklukları, hipoestezi
Yaygın olmayan: Migren, somnolans, senkop, periferik nöropati, bellek bozukluğu, siyatik,
huzursuz ayak sendromu, tremor, beyin kanaması
Seyrek: Kafa-içi basıncının artması, konvülziyon, optik nörit
Göz hastalıkları
Yaygın: Göz kapağı ödemi, lakrimasyon artışı, konjunktiva kanaması, konjunktivit, göz
kuruması, bulanık görme
Yaygın olmayan: Göz tahrişi, göz ağrısı, orbita ödemi, sklera kanaması, retina kanaması,
blefarit, maküla ödemi
Seyrek: Katarakt, glokom, papilödem
9Kulak ve iç kulak hastalıkları
Yaygın olmayan: Vertigo, kulak çınlaması, işitme kaybı
Kardiyak hastalıklar
Yaygın olmayan: Palpitasyonlar, taşikardi, konjestif kalp yetmezliği2, pulmoner ödem
Seyrek: Aritmi, atriyal fibrilasyon, kardiyak arest, miyokard enfarktüsü, angina pektoris,
perikardiyal efüzyon
Vasküler hastalıklar3
Yaygın: Al basması, kanama
Yaygın olmayan: Hipertansiyon, hematom, subdural hematom, periferik soğukluk,
hipotansiyon, Raynaud fenomeni
Solunum, göğüs bozuklukları ve mediastinal hastalıklar
Yaygın: Dispne, burun kanaması, öksürük
Yaygın olmayan: Plevra efüzyonu4, faringolaringeal ağrı, farenjit
Seyrek: Plevra ağrısı, pulmoner fibroz, pulmoner hipertansiyon, pulmoner kanama
Gastrointestinal hastalıklar
Çok yaygın: Bulantı, ishal, kusma, dispepsi, karın ağrısı
Yaygın: Aşırı miktarda barsak gazları, karında gerilme, gastro-özofageal reflü, kabızlık, ağız
kuruması, gastrit
Yaygın olmayan: Stomatit, ağız ülserasyonu, gastrointestinal kanama, geğirme, melena,
özofajit, asit, gastrik ülseri, kan kusma, dudak iltihabı, disfaji, pankreatit
Seyrek: Kolit, ileus, enflamatuar barsak hastalığı
Hepato-bilier hastalıklar
Yaygın: Karaciğer enzimlerinde artış
Yaygın olmayan: Hiperbilirübinemi, hepatit, sarılık
Seyrek: Karaciğer yetmezliği5, hepatik nekroz5
Deri ve deri altı doku hastalıkları
Çok yaygın: Periorbital ödem, dermatit/egzama/deri döküntüsü
Yaygın: Kaşıntı, yüz ödemi, deride kuruma, eritem, alopesi, gece terlemeleri, ışığa duyarlılık
reaksiyonu
Yaygın olmayan: Püstüler döküntü, kontüzyon, terlemede artış, ürtiker, ekimoz, çürük
eğiliminde artış, hipotrikoz, deride hipopigmentasyon, eksfoliyatif dermatit, tırnak kırılması,
folikülit, peteşiler, psoriazis, purpura, deride hiperpigmentasyon, büllöz erupsiyonlar
Seyrek: Akut febril nötrofilik dermatoz (Sweet’s hastalığı), tırnakta renk kaybı, anjiyonörotik
ödem, veziküler döküntü, eritem multiform, lökositoklastik vaskülit, Stevens-Johnson
sendromu, akut jeneralize ekzantematöz püstülozis (AGEP)
Kas-iskelet bozukluklar, bağ doku ve kemik hastalıkları
Çok yaygın: Kas spazmları ve krampları, miyalji, artralji, kemik ağrısı da dahil olmak üzere
kas-iskelet ağrıları
Yaygın: Eklemlerde şişme
Yaygın olmayan: Kaslarda ve eklemlerde sertlik
Seyrek: Kas zayıflığı, artrit, rabdomiyoliz/miyopati
10Böbrek ve idrar hastalıkları
Yaygın olmayan: Böbrek ağrısı, hematüri, akut böbrek yetmezliği, sık sık idrar yapmak
Üreme sistemi ve meme hastalıkları
Yaygın olmayan: Jinekomasti, erektil disfonksiyon, menoraji, düzensiz menstrüasyon, cinsel
disfonksiyon, meme başında ağrı, memelerde büyüme, skrotum ödemi
Genel bozukluklar ve uygulama bölgesine ilişkin hastalıklar
Çok yaygın: Sıvı retansiyonu ve ödem, yorgunluk
Yaygın: Güçsüzlük, pireksi, anazarka, titreme nöbetleri, kaslarda sertlikler
Yaygın olmayan: Göğüs ağrısı, huzursuzluk
Laboratuvar bulguları
Çok yaygın: Kilo artışı
Yaygın: Kilo azalması
Yaygın olmayan: Kanda kreatinin düzeyinin yükselmesi, kandaki kreatin fosfokinaz
düzeyinin yükselmesi, kandaki laktat dehidrojenaz düzeyinin yükselmesi, kanda alkalin
fosfataz düzeyinin yükselmesi
Seyrek: Kanda amilaz düzeyinin yükselmesi
1 Transforme KML hastalarında en sık bildirilen pnömoni olmuştur.
2 Bir hasta yılı esasında, konjestif kalp yetmezliği de dahil olmak üzere kardiyak olaylar transforme
KML hastalarında kronik KML hastalarından daha sık gözlemlenmiştir.
3 Transforme KML (KML-AP ve KML-BC) hastalarında en sık görülen kanamadır (hematom,
hemoraji).
4 Plevra efüzyonu, Transforme KML (KML-AP ve KML-BC) hastalarında kronik KML hastalarından
daha yaygın olmuştur.
5 Bazı ölümcül hepatik yetmezlik ve hepatik nekroz vakaları bildirilmiştir.
İmatinib ile yapılan ilave klinik çalışmalardan ve pazarlama sonrası deneyimden aşağıdaki
reaksiyon türleri bildirilmiştir. Bunlar arasında, genişletilmiş erişim programlarından ve daha
küçük veya devam etmekte olan klinik çalışmalardan bildirilen ciddi istenmeyen olayların
yanı sıra kendiliğinden bildirilen vaka raporları da yer almaktadır. Bu reaksiyonların
büyüklüğü bilinmeyen bir popülasyondan bildirilmesi nedeniyle, sıklıklarının güvenilir bir
biçimde belirlenmesi veya imatinibe maruz kalma ile nedensel bir ilişkinin kesinleştirilmesi
her zaman mümkün olmamaktadır.
Pazarlama sonrası raporlarda bildirilen istenmeyen reaksiyonlar
(Kist ve polipler de dahil olmak üzere) iyi huylu ve kötü huylu neoplazmalar
Seyrek: Tümör lizis sendromu
Sinir sistemi hastalıkları
Yaygın olmayan: Serebral ödem
Göz hastalıkları
Seyrek: Vitröz kanama
Kardiyak hastalıklar
Seyrek: Perikardit, kalp tamponadı
11Vasküler hastalıklar
Yaygın olmayan: Tromboz/emboli
Çok seyrek: Anafilaktik şok
Solunum, göğüs bozuklukları ve mediastinal hastalıklar
Yaygın olmayan: Akut respiratuvar yetmezlik1, interstisyal akciğer hastalığı
Gastrointestinal hastalıklar
Yaygın olmayan: İleus/intestinal obstrüksiyon, tümör kanaması/tümör nekrozu,
gastrointestinal perforasyon 2
Seyrek: Divertikülit
Deri ve deri altı doku hastalıkları
Yaygın olmayan : Palmar-plantar eritrodisestezi sendromu (el-ayak sendromu)
Seyrek: Liken keratoz, liken planuz
Çok seyrek: Toksik epidermal nekroliz
Kas-iskelet bozukluklar, bağ doku ve kemik hastalıkları
Seyrek: Avasküler nekroz/kalça osteonekrozu, rabdomiyoliz/miyopati, çocuklarda büyüme
geriliği
Üreme sistemi hastalıkları:
Çok seyrek: Hemorajik korpus luteum, hemorajik over kisti
1 İleri evrede hastalığı, ağır enfeksiyonları, şiddetli nötropenisi ve diğer ciddi eşlik eden rahatsızlıkları
olan hastalarda fatal vakalar bildirilmiştir.
2 Bazı ölümcül gastrointestinal perforasyon vakaları bildirilmiştir.
Seçilmiş advers ilaç reaksiyonlarıyla ilgili açıklamalar
Miyelosüpresyon:
Miyelosüpresyon imatinib ile tedavi edilmiş kanser hastalarında çok yaygındır.
Miyelosüpresyon, trombositopeni, nötropeni ve anemi en sık bildirilen 3. ve 4. derece
laboratuar anormallikleridir. Genel olarak KML hastalarında imatinible yaşanan
miyelosüpresyon genellikle geri dönüşümlüdür ve hastaların büyük kısmında doz kesintisine
ya da doz azaltımına neden olmamıştır. Birkaç hastada ilacın bırakılması gerekmiştir. Aynı
zamanda pansitopeni, lenfopeni ve kemik iliği depresyonu gibi başka olaylar da bildirilmiştir.
Hematolojik supresyon yüksek dozlarda en fazladır ve KML hastalığının evresiyle bağlantılı
gibi görünmektedir; 3. ya da 4. derece nötropeni ve trombositopeni, KF KML’de yeni tanısı
konmuş hastalarla karşılaştırıldığında (sırasıyla %16.7 ve %8.9) blast ve akselere fazda
(sırasıyla %44 ve %63) 4 ila 6 kat daha yüksektir. Bu olaylar dozun azaltılması ya da imatinib
tedavisine ara verilmesi yoluyla tedavi edilebilir; fakat nadiren tedavinin bırakılmasını
gerektirir.
Kanama:
SSS ve GI kanamalar, başlangıçta bozulmuş kemik iliği fonksiyonu olan KML hastalarında
seyrek değildir. Kanamalar, lösemik hastalardan oluşan, akut hastalık durumuna sahip bir
popülasyonda hastalık komplikasyonlarının iyi bilinen bir parçasıdır ve trombositopeniden ve
daha seyrek olarak trombosit disfonksiyonundan kaynaklanabilir. Diğer yandan imatinible
tedavi sırasında SSS ve GI kanamaları deneyimleyen tüm hastalar trombositopenik değildir.
12Klinik açıdan anlamlı kanamanın en yaygın belirtisi GI kanamadır; en fazla ilerlemiş KML
hastalarında meydana gelmektedir; bu gibi durumlarda kanama, tümör hemorajisi/tümör
nekrozundan kaynaklanan tümör kanaması nedeniyle altta yatan hastalığın bir parçası olarak
meydana gelebilir. Birinci basamak KML durumunda gözlenmiş GI kanama sıklıkları
genellikle en düşük düzeydedir.
Ödem ve sıvı tutulumu:
Ödem imatinibin en yaygın toksisitesidir ve tüm endikasyonlarda hastaların %50’sinden
fazlasında ortaya çıkmaktadır. Ödem dozla bağlantılıdır ve görünüşe göre ortaya çıkışı ve
plazma düzeyleri arasında bir korelasyon bulunmaktadır. En yaygın belirti periorbital ödemdir
ve alt uzuv ödemine göre biraz daha seyrektir. Genellikle spesifik bir tedavi gerekli değildir.
Diğer sıvı tutulumu olayları daha seyrek olarak meydana gelir, fakat anatomik yerin konumu
nedeniyle ciddi olabilir. En sık görülen sıvı tutulumu olayı plevral efüzyondur ve en fazla
ilerlemiş KML’de gözlenmektedir. Kalp yetmezliğinin sıklığı ödem ve sıvı tutulumu olan
hastalarda genellikle düşüktür. Diğer gruplara kıyasla ileri evre KML’de daha yüksek olduğu
bulunmuştur. Bu durum ileri evre KML hastalarının daha kötü olan tıbbi durumu ile
açıklanabilir. Aynı eğilim, ödem ve sıvı tutulumu olan hastalarda böbrek yetmezliği için de
gözlenmiştir.
Yeni tanısı konmuş KML hastaları üzerinde yapılan bir klinik çalışmada, konjestif kalp
yetmezliğine işaret eden olayların sıklığı imatinib grubunda %1.5 ve IFN-alfa grubunda
%1.1 olarak belirlenmiştir. Sıklık, transforme KML (akselere faz ya da blast fazı), daha
yüksek yaş ya da başlangıç hemoglobin düzeyi 8 g/dL’den düşük olan hastalarda belirgin
şekilde daha yüksek olmuştur.
Deri döküntüleri ve şiddetli kutanöz advers reaksiyonlar:
Tedavi devam ettirilmesine rağmen azalabilen genel eritematöz, makulopapüler, pruritik deri
döküntüsü bildirilmiştir. Bazı hastalarda eşlik eden deri döküntüsü olmaksızın prurit
görülebilmektedir ve kimi zaman bir eksfolyatif bileşen bulunmaktadır. Tüm hastalarda
olmasa da bazı hastalarda yeniden maruziyet deri döküntüsünün yeniden ortaya çıkmasıyla
sonuçlanmıştır. Bu erüpsiyonlar genel olarak antihistaminlere ve topikal steroidlere yanıt
vermektedir. Nadiren sistemik steroidler gerekli olmaktadır.
Tüm endikasyonlarda imatinible tedavi edilmiş hastaların üçte bire kadar olan kısmında deri
döküntüleri gözlenmiştir. Bunlar genellikle pruritiktir ve büyük oranda ön kolda, gövdede ya
da yüzde eritematöz, makulopapüler lezyonlar olarak ortaya çıkmaktadır. Deri biyopsileri,
karışık bir hücresel infiltratla toksik ilaç reaksiyonunu ortaya çıkarmıştır. Deri döküntülerinin
büyük kısmı hafif şiddette ve kendi kendini sınırlayıcı olsa da, daha şiddetli vakalar tedavinin
kesilmesini ya da bırakılmasını gerektirebilir.
Hepatotoksisite:
Nadiren şiddetli olan hepatotoksisite meydana gelebilir ve preklinik ve klinik olarak
gözlenmiştir. LFT anormallikleri genellikle transaminazlarda hafif yükselmelerden
oluşmaktadır; diğer yandan, hastaların küçük bir kısmında bilirubin düzeyleri de yükselmiştir.
Ortaya çıkış süresi genellikle tedavinin ilk iki ayı içindedir; fakat tedavi başlatıldıktan sonraki
6. ila 12 aylar arası gibi geç dönemlerde de görülebilmektedir.
Düzeyler, tedaviye 1 ila 4 hafta ara verildikten sonra normal değerlere dönmektedir.
13Hipofosfatemi:
Tüm endikasyonlarda nispeten yaygın bir şekilde düşük serum fosfatı ve hipofosfatemi (3/4.
dereceye kadar) gözlenmiştir; diğer yandan, bu bulgunun kökeni ve klinik önemi henüz
belirlenmemiştir. Imatinibin insan monositlerinin osteoklastlara farklılaşmasını inhibe ettiği
gösterilmiştir. Bu azalmaya, bu hücrelerin resorptif kapasitelerindeki düşüş de eşlik etmiştir.
Imatinib varlığında osteoklastlarda doza bağlı RANK-L azalması gözlenmiştir. Osteoklastik
aktivitenin sürekli inhibisyonu, artmış PTH düzeyleriyle sonuçlanan düzenleyici yanıtın
engellenmesine neden olabilir. Preklinik bulguların klinik önemi henüz açık değildir ve kemik
kırıkları gibi iskelete bağlı advers olaylarla ilişki gösterilmemiştir.
Klinik geliştirme programında serum fosfatı tüm çalışmalarda rutin bir şekilde ölçülmemiştir.
Her ne kadar başta hipofosfateminin doza bağlı olabileceği düşünülmüş olsa da, yeni tanısı
konmuş KML hastalarında güvenlilik sonlanım noktalarının doza bağlılığını araştırmak üzere
tasarlanmış Faz III TOPS çalışmasından elde edilen 24 aylık yorumlanabilir bulgular, 400 mg
ya da 800 mg alan hastaların %19.l’e karşılık %15.5’inde ve %5.1 ‘e karşılık %0.9’unda 3/4.
derece azalmış serum fosfatı ya da serum kalsiyumu gözlendiği gösterilmiştir.
Gastrointestinal obstrüksiyon, perforasyon ya da ülserasyon:
Şiddetli vakalarda imatinibin neden olduğu lokal tahrişi temsil edebilen GI ülserasyon tüm
endikasyonlarda hastaların küçük bir kısmında gözlenmiştir. Tümör kanaması/tümör nekrozu,
obstrüksiyon ve GI perforasyon hastalıkla bağlantılı gibi görünmektedir.
Tümör lizis sendromu:
Tümör lizis sendromu ve imatinib tedavisi arasında nedensel bir ilişki olası görünmektedir;
diğer yandan bazı vakalarda eşzamanlı ilaçlar ve diğer bağımsız riskler karışıklık
yaratmaktadır (bkz. bölüm 6 Uyarılar ve önlemler).
Çocuklarda büyüme geriliği:
İmatinib, özellikle pre-pubertal dönemde olanlar olmak üzere çocukların boylarını
etkilemektedir. Çocuklarda büyüme geriliği ve imatinib tedavisi arasındaki nedensel ilişki
olasılık dışı bırakılamaz; diğer yandan KML’de bazı büyüme geriliği vakaları için sınırlı bilgi
bulunmaktadır (bkz. bölüm 4.4. Özel kullanım uyarılan ve önlemleri).
Şiddetli respiratuar advers ilaç reaksiyonu:
İmatinib tedavisiyle kimi zaman ölümcül olan, akut respiratuar yetmezlik, pulmoner
hipertansiyon, interstisyal akciğer hastalığı ve pulmoner fibroz gibi şiddetli respiratuar olaylar
gözlenmiştir. Vakaların çoğunda, şiddetli respiratuar olaylarla ilişkili olabilecek, daha önce
mevcut kardiyak ya da pulmoner durumlar bildirilmiştir.
Laboratuvar testi anormallikleri
Hematoloji
KML’de başta nötropeni ve trombositopeni olmak üzere sitopeniler tüm çalışmaların devamlı
bir bulgusu olmuş, ≥ 750 mg gibi daha yüksek dozlarda daha sık oldukları düşünülmüştür (faz
I çalışma). Bununla birlikte, sitopenilerin ortaya çıkışı, aynı zamanda açıkça hastalığın
evresine de bağlı olmuştur. Sitopeniler, yeni tanı konulan KML vakalarında, diğer vakalara
kıyasla daha seyrektir. Evre 3 veya 4 nötropenilerin (ANC < 1.0x109/L) ve
trombositopenilerin (trombosit sayısı < 50x109/L) blast krizindeki ve hızlanmış fazdaki
sıklığı, yeni tanı konulan kronik faz KML vakalarındakinin 4-6 katıdır. Yeni tanı kronik faz
KML vakalarında % 16.7 nötropeni ve % 8.9 trombositopeni görülürken, bu oranlar hızlanmış
ve blastik fazda sırasıyla, % 59-64 ve % 44-63 olarak bildirilmiştir. Yeni tanı konulmuş olan
14kronik faz KML vakalarında evre 4 nötropeni (ANC < 0.5x109/L) ve trombositopeni
(trombosit sayısı < 10x109/L), sırasıyla yalnızca % 3.6 ve < %1 oranında görülmüştür.
Nötropenik ve trombositopenik periyotların ortalama süresi genellikle sırasıyla 2 ve 3.
haftalar arasında ve 3 ve 4. haftalar arasında yer almıştır. Bu olaylar, genellikle FİXİMAB ile
tedavinin dozu azaltılarak ya da tedavi kesilerek kontrol edilebilir, ancak bazı nadir vakalarda
kalıcı olarak tedavinin bırakılmasına neden olabilir. Pediyatrik KML hastalarında en sık
gözlenen toksisiteler; nötropeni, trombositopeni ve anemi dahil olmak üzere 3 ya da 4. derece
sitopeniler olmuştur. Bunlar genellikle ilk birkaç ay içerisinde gerçekleşmektedir.
Biyokimya
KML hastalarında transaminazlarda (< % 5) ya da bilirubinde (< %1) ciddi artışlar nadir
olmuştur (hastaların < % 3’ü ) ve genellikle doz azaltılarak ya da kesilerek (bu epizodların
ortalama süresi yaklaşık 1 hafta olmuştur) kontrol altına alınmıştır. KML hastaların % 1’inden
azında karaciğer laboratuvar anormallikleri nedeniyle tedavi sürekli olarak kesilmiştir.
Bazıları ölümcül olabilen sitolitik ve kolestatik hepatit ve karaciğer yetmezliği vakaları
mevcuttur.
4.9. Doz aşımı
Terapötik dozlardan daha yüksek dozlarla deneyim sınırlıdır. İmatinib doz aşımı ile ilgili
bireysel vakalar spontan olarak ve literatürde bildirilmiştir. Genellikle, bu vakalarda bildirilen
sonuçlar düzelme ya da iyileşme şeklinde olmuştur. Doz aşımı halinde, hasta gözlem altında
tutulmalı ve uygun semptomatik tedavi uygulanmalıdır.
Farklı doz aralıklarında bildirilen olaylar aşağıda verilmiştir:
Erişkinlerde doz aşımı:
1,200 ila 1,600 mg (1 ila 10 gün arasında değişen sürelerle): Bulantı, kusma, diyare, döküntü,
eritem, ödem, şişme, yorgunluk, kas spazmları, trombositopeni, pansitopeni, karın ağrısı, baş
ağrısı, iştahta azalma. 1,800 ila 3,200 mg (6 gün boyunca günde 3,200 mg’a kadar dozlar):
Güçsüzlük, miyalji, CPK düzeyinde yükselme, bilirubin düzeyinde yükselme, gastrointestinal
ağrı. 6,400 mg (tek doz): Literatürde yer alan bir vakada, bulantı, kusma, karın ağrısı, pireksi,
yüzde şişme, nötrofil sayısında azalma, transaminaz düzeylerinde yükselme görülen bir hasta
bildirilmiştir.
8 ila 10 g (tek doz): Kusma ve gastrointestinal ağrı bildirilmiştir.
Pediyatrik doz aşımı:
400 mg’lık tek doza maruz kalan 3 yaşındaki bir erkek çocukta kusma, diyare ve anoreksi;
980 mg’lık tek doza maruz kalan 3 yaşındaki diğer bir erkek çocukta ise lökosit sayısında
azalma ve diyare görülmüştür.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Protein-tirozin kinaz inhibitörü
ATC kodu: LO1XE01
15Etki mekanizması:
İmatinib küçük bir molekül yapısına sahip bir protein-tirozin kinaz inhibitörüdür; Bcr-Abl
tirozin kinaz (TK) aktivitesini ve birçok reseptör TK’yı kuvvetli bir şekilde inhibe etmektedir:
Kit, c-Kit proto-onkogen tarafından kodlanan kök hücre faktörü (SCF) reseptörü, diskoidin
domen reseptörleri (DDR1 ve DDR2), koloni uyarıcı faktör reseptörü (CSF-1R), trombosit
kökenli büyüme faktörü reseptörleri alfa ve beta (PDGFR-alfa ve PDGFR-beta). İmatinib aynı
zamanda bu reseptör kinazların aktivasyonunun aracılık ettiği hücresel olayları da inhibe
edebilmektedir.
İmatinib, in vitro, hücresel ve in vivo düzeylerde kırılma noktalarının yoğunlaştığı bölge-
Abelson (Bcr-Abl) tirozin kinazı güçlü bir şekilde inhibe eden bir protein-tirozin kinaz
inhibitörüdür. Bileşik, Bcr-Abl pozitif hücre dizilerinde, Philadelphia kromozom pozitif
Kronik Miyeloid Lösemi (KML) ve Akut Lenfoblastik Lösemili (ALL) hastalarının yeni
lösemi hücrelerinde selektif olarak proliferasyonu inhibe etmekte ve apopitozisi uyarmaktadır.
Ex vivo periferik kan ve kemik iliği örneklerinin kullanıldığı koloni transformasyon
tahlillerinde, imatinib KML hastalarındaki Bcr-Abl pozitif kolonilerde selektif inhibisyon
göstermektedir.
Bileşik in vivo olarak, Bcr-Abl pozitif tümör hücreleri kullanılan hayvan modellerinde tek
ajan olarak anti-tümör aktivite gösterir.
İmatinib, aynı zamanda trombosit türevi büyüme faktörü (Platelet derived growth factor -
PDGF) ve kök hücre faktörü (Stem cell factor - SCF), c-Kit için reseptör tirozin kinazların bir
inhibitörüdür ve PDGF- ve SCF- tarafından yönlendirilen hücresel olayları inhibe eder.
MDS/MPD, DFSP ve HES patogenezinde; PDGF reseptör veya Abl protein kinazların, farklı
ortak proteinlerin birleşimi sonucu sürekli olarak aktif duruma geçmesinin veya sürekli PDGF
üretiminin rol oynadığı düşünülmektedir. Ayrıca, c-Kit ya da PDGFR’nin konstitütif
aktivasyonu SM’nin patojenezinde rol oynayan muhtemel nedendir. İmatinib, düzensizleşen
PDGFR veya Abl kinaz aktivitesinin neden olduğu sinyalizasyonu ve hücre proliferasyonunu
inhibe eder.
Kronik Miyeloid Lösemide Klinik Çalışmalar
İmatinibin etkinliği, bir bütün olarak elde edilen hematolojik ve sitogenetik yanıt oranlarını ve
hastalıksız sağkalım süresini temel alır.
Bütün klinik çalışmalarda hastaların %38-40’ının en az 60, %10-12’sinin en az 70 yaşında
olduğu bildirilmiştir.
Kronik faz, yeni tanı konulmuş: Bu faz III çalışmasında, imatinib monoterapisi, interferon-alfa
(IFN) + sitarabin (ARA-C) kombinasyonuyla karşılaştırılmıştır. Kullanılan tedaviye yanıt
vermeyen hastaların, kullandıkları tedaviyi bırakarak diğer tedaviyi kullanmalarına izin
verilmiştir. İmatinib grubundaki hastalarda günde 400 miligramlık doz kullanılmıştır. IFN
grubundaki hastalar, hedef alınan günlük subkütan IFN dozu 5 MIU/m2 + her ayın 10 günü,
günde 20 mg/m2 Ara-C kombinasyonu kullanmıştır.
16 ülkedeki 177 çalışma merkezinden toplam 1106 (her grupta 553) hasta, randomize
edilmiştir. Yaşları 18-70 arasında değişmek üzere medyan 51 olan hastaların %21.9’unun, 60
yaşında ya da daha ileri yaşta olduğu görülmüştür. Verilerin bu analizde kullanılmak üzere
derlendiği sıradaki (son hastanın kaydedilmesinden 7 yıl sonra) medyan ilk seçenek tedavi
süresi imatinib grubunda 82, IFN (kombinasyon) grubunda 8 aydır. İmatinib ile medyan ikinci
seçenek tedavi süresi 64 aydır. İmatinib grubuna ayrılmış olan hastaların %60’ı, başlangıçta
16kullandıkları ilaca (imatinib) devam etmektedir. Bu hastalarda ortalama imatinib dozu 403±57
mg’dir. Genel olarak, birinci seçenek olarak imatinib alan hastalarda dağıtılan ortalama
günlük doz 406±76 mg’dır. IFN + ARA-C grubundaki hastaların yalnızca %2’si başlangıçta
kullandıkları tedaviye devam etmektedir. IFN + ARA-C grubunda başlangıçtaki tedaviye
devam etmeyen hastalarda bunun en sık rastlanan nedeni (%14), hastaların verdikleri onayı
geri çekmesi; imatinib grubuna geçenlerde ise buna en sık (hastaların %26’sında) yol açan
neden, şiddetli intolerans ve hastalığın ilerlemesidir (%14). Primer bitiş noktası, hastalıksız
sağkalım süresidir.
Sekonder sonlanım noktalarının yanıt verileri de Tablo 2’de gösterilmektedir.
Tablo 2 Yeni tanı konulan KML çalışmasındaki yanıt oranları (84 aylık veri)
imatinib IFN+Ara-C
(En iyi yanıt oranları) n=553 n=553
Hematolojik yanıt
THY oranı n (%) 534 (96.6)* 313 (56.6)*
[%95 güven aralığı] 94.7, 97.9 52.4, 60.8
Sitogenetik yanıt
Majör yanıt n (%) 490 (88.6) 129 (23.3)
[%95 güven aralığı] [85.7, 91.1] [19.9, 27.1]
Tam CyR n (%) 456 (82.5) 64 (11.6)
Kısmi CyR n (%) 34 (6.1) 65 (11.8)
Moleküler Yanıt
12 aydaki majör yanıt (%) % 40* % 2 *
24 aydaki majör yanıt (%) % 54 NA**
* p<0.001, Fischer’s exact test
**Yetersiz veri, numuneler ile yalnızca iki hasta var
Hematolojik yanıt kriterleri (bütün yanıtlar ≥4 hafta sonra doğrulanmalıdır):
Kandaki lökosit sayısı < 10 x109/L, trombosit sayısı < 450 x109/L, miyelosit+metamiyelosit < %5; kanda blast hücresi veya promiyelosit
yok, bazofiller <%20, kemik iliği dışında hastalık yok
Sitogenetik yanıt kriterleri: tam (%0 Ph+ metafazlar), kısmi (%1-35), minör (%36-65) veya minimal (%66-95). Majör yanıt (%0-35), hem
kısmi hem tam yanıtları içerir [1].
Majör moleküler yanıt kriterleri: Gerçek-zaman kantitatif revers kriptaz polimeraz zincir reaksiyonuyla ölçülen BCR-ABL
transkriptlerinin periferik kanda, başlangıç düzeyine göre en az 3 log azalması.
İmatinib ile birinci seçenek tedavinin kümülatif yanıt oranları Tablo 3’te gösterilmektedir.
Tablo 3 Birinci seçenek imatinib tedavisine verilen kümülatif yanıt tahmini
Tedavide geçen aylar %THY %MSY %TSY
12 ay %96.4 %84.6 %69.5
24 ay %97.2 %89.5 %79.7
36 ay %97.2 %91.1 %83.6
48 ay %98.2 %91.9 %85.2
60 ay %98.4 %91.9 %86.7
84 ay %98.4 %91.9 %87.2
7 yıllık takipte, imatinib grubunda 93 (%16.8) olay olmuştur: 37 (%6.7) AF/BK’ye ilerleme,
31 (%5.6) MSY kaybı, 15 (%2.7) THY kaybı ya da WBC artışı ve 10 (%1.8) KML ile
ilişkisiz ölüm. Buna karşılık IFN+Ara-C grubunda 165 (%29.8) olay olmuş ve bunların 130’u
birinci seçenek IFN+Ara-C tedavisi sırasında meydana gelmiştir.
84 ayda tahmin edilen progresyonsuz sağkalım imatinib grubunda %95 Güven aralığı ile
%81.2 (78, 85) ve kontrol grubunda %60.6 (56.5) olmuştur (p < 0.001) (Şekil 1).
84 ayda akselere faza ya da blast krizine ilerleme olmayan hastaların tahmin edilen oranı, IFN
grubu ile karşılaştırıldığında imatinib grubunda anlamlı düzeyde yüksek olmuştur
17(%85.1((82,89) karşşısında %922.5(90,95), p < 0.001) (Şekil 2). YYıllık progrresyon hızı tedavide
geçirilenn süre ile biirlikte azalmmaktadır.
Şekil 1 İlerleme kaaydedilinceeye kadar ggeçen süre (ITT ilkesii)
Şekil 2 Akselere FFaz veya Blast krizininnin gelişmeesine kadarr geçen süree (ITT ilkeesi)
İmatinibb ve IFN++Ara-C grupplarında, sıırasıyla, toplam 71 (%12.8) ve 85 (%15.44) hasta
ölmüştüür. 84 aydaa randomizze imatinibb ve IFN+AAra-C grupplarında taahhmin edileen genel
sağkalımm, sırasıyla %86.4 (83, 90) ve %883.3 (80, 877) düzeyinddedir (p=0.0073, log-rannk testi).
Buna ekk olarak, 844 aylık verilere göre immatinib hastalarında yaalnızca 31 ((%5.6) ölümm (BMT
öncesi) KML ile ilişkilendirillmiştir. Bunna karşılık IFN+Ara-CC hastalarındda 40 (%7..2) ölüm
KML ille ilişkilenddirilmiştir. Yalnızca KKML ile iliişkili bu ölümler dikkkate alınır vve BMT
sonrası ya da diğerr nedenlerlee meydana gelen bütünn ölümler sansürlenirsee, tahmin eedilen 84
aylık sağkalım orranları %93.6 ve %991.1 olmakktadır (p=00.1, log-rannk testi). İmatinib
tedavisiinin kronikk fazdaki, yyeni tanı kkonulmuş KKML’deki ssağkalım eetkisi, aynı rejimde
IFN+Arra-C (n=325) kullanılaan başka bbir Faz III çalışmadann elde edileen birincil verilerle
birlikte yukarıda belirtilen imatinib vverilerinin retrospektif analizindde ayrıntılıı olarak
incelenmmiştir. Bu yayında, geenel sağkallım bakımınndan imatinnibin IFN++Ara-C karşşısındaki
üstünlüğğü kanıtlannmıştır (p<00.001); 42 aay içinde 47 (%8.5) immatinib hasstası ve 63 (%19.4)
IFN+Arra-C hastasıı ölmüştür.
18Sitogenetik yanıtın derecesi imatinib tedavisi uygulanan hastalarda uzun vadeli sonuçlar
üzerinde açık bir etkiye sahiptir. 12 ayda TSY (KSY) olan hastalardan 84 ayda AF/BK’ye
ilerlemeden kalacağı tahmin edilenlerin oranı %96 (%93) düzeyindedir, 12 ayda MSY
olmayan hastaların yalnızca %81’i 84 ayda ileri KML’ye ilerlemeden kalacaktır (genel olarak
p<0.001, TSY ve KSY arasında p=0.25). 18 aylık dönüm noktası esas alındığında, tahminler
sırasıyla %99, %90 ve %83 olmakta, ayrıca TSY ve KSY arasında istatistiksel olarak anlamlı
bir fark (p<0.001) meydana gelmektedir.
Moleküler izlem önemli ek prognostik bilgiler sağlamıştır. TSY olan ve 12 ay sonra Bcr-Abl
transkriptlerinde en az 3 log azalma olan hastalar için, 60 ayda hastalığın ilerlemeden kalma
olasılığı, 12 ayda TSY olmayan hastalarda gözlemlenenden anlamlı düzeyde daha büyüktür
(%70, p<0.001). Yalnızca AF/BK’ye ilerleme dikkate alındığında, tahmin edilen olaysızlık
oranları, sırasıyla %100, %95 ve %88 olur (genel olarak p<0.001, MMY olan ya da olmayan
TSY arasında p=0.007). 18 aylık dönüm noktası kullanıldığında, 60 ayda tahmin edilen
AP/BC’sizlik oranları TSY ve MMY olan hastalar için %100, TSY olan ama MMY olmayan
hastalar için %98 ve TSY olmayan hastalar için yalnızca %87 olmuştur (genel olarak
p<0.001, MMY olan ya da olmayan TSY arasında p=0.105).
Bu çalışmada kullanılan dozların günde 400 miligramdan 600 miligrama, daha sonra da 600
miligramdan 800 miligrama yükseltilmesine izin verilmiştir. Dozun günde 800 miligrama
artırıldığı 40 hastadaki bazı advers reaksiyonların yüzdesinin, doz artırımından öncesine
kıyasla yükseldiği görülmüştür (n=551). Gastrointestinal kanamalar, konjunktivit ve
plazmadaki transaminaz ya da bilirübin düzeylerinin yükselmesi; doz artırıldığında daha sık
görülen advers reaksiyonlardandır. Diğer advers reaksiyonlar ise doz artırıldıktan sonra,
önceye kıyasla daha seyrek veya aynı sıklıkta görülmüştür.
Yaşam kalitesi, geçerliliği kanıtlanmış bir enstrüman olan FACT-BRM anketiyle
değerlendirilmiştir. Bu anketin bütün bölümlerinde imatinib grubu, IFN + ARA-C grubuna
kıyasla istatistik bakımdan anlam taşıyacak şekilde daha yüksek puan almıştır. Sonuçlar,
hastaların yaşam kalitesinin imatinib tedavisi sırasında iyi durumda kaldığını göstermiştir.
Kronik faz, interferon tedavisinin başarısız kaldığı hastalar: 532 hasta, 400 miligramlık
başlangıç dozuyla tedavi edilmiştir. Bu hastalar; hematolojik başarısızlık (%29), sitogenetik
başarısızlık (%35) veya interferon intoleransı (%36) olmak üzere başlıca 3 gruptur. Hastalar,
bu çalışma öncesinde medyan 14 ay boyunca haftada ≥ 25 x106 IU dozunda interferon
kullanmış bulunan, geç kronik faz vakalarıydı ve tanı konulduktan sonra geçen medyan süre
32 aydır. Majör sitogenetik yanıt (tam + kısmi yanıt, kemik iliğinde %0-35 Ph+ metafaz)
oranı, bu çalışmadaki başlıca etkinlik parametresi olarak değerlendirilmiştir.
Bu çalışmada hastaların % 65’inde (% 53’ü tam olmak üzere) majör sitogenetik yanıt elde
edilmiştir (Tablo 4). Hastaların %95’i bu tedaviye tam hematolojik yanıt vermiştir.
Hızlanmış faz: Bu fazdaki 235 KML vakasının ilk 77’sinde tedaviye günde 400 mg ile
başlanmış; daha sonra çalışma protokolü, daha yüksek imatinib dozlarının kullanılmasına
olanak tanıyacak şekilde tadil edilmiş ve geriye kalan 158 hasta, başlangıçta 600 mg imatinib
kullanmıştır.
Tam hematolojik yanıt, hiçbir lösemi kanıtının mevcut olmaması (kemik iliğindeki ve kandaki
blast hücrelerinin kaybolması, ancak periferik kan tablosunda, tam yanıt için gereken
düzelmenin gerçekleşmemesi) veya kronik faz kronik miyeloid lösemiye dönüş olarak
tanımlanan tam hematolojik yanıt ede edilme oranı, bu çalışmanın etkinlik konusundaki
19değerlendirilen primer parametresidir. Doğrulanmış hematolojik yanıt, hastaların % 71.5’inde
elde edilmiştir (Tablo 4). Bu hastalardan % 27.7’sinde ayrıca majör sitogenetik yanıt ( %
20.4’ünde tam sitogenetik yanıt) alınmış olması önemlidir. 600 mg imatinib kullanan
hastalarda bugünkü saptamalara göre tahmini medyan hastalıksız sağkalım ve genel sağkalım
oranları, sırasıyla 22.9 ay ve 42.5 ay olarak hesaplanmıştır.
Miyeloid blast krizi: Bu çalışma, blast krizi gelişmiş olan 260 hasta üzerinde yapılmıştır. Bu
hastaların 95’i (%37’si), hızlanmış faz veya yine blast krizi nedeniyle daha önce de
kemoterapi görmüştür (“önceden tedavi edilmiş olan hastalar”), 165 (%63) hastada ise daha
önce kemoterapi uygulanmamıştır (“önceden tedavi edilmemiş olan hastalar”). Başlangıç
dozu, ilk 37 hastada 400 miligramdı; daha sonra yapılan protokol tadilatı, daha yüksek
dozların kullanılmasına olanak verdiğinden, diğer 223 hasta, başlangıçta 600 mg imatinib
kullanmıştır.
Primer etkinlik parametresi, hızlanmış faz çalışmasında olduğu gibi yine tam hematolojik
yanıt, lösemi kanıtının mevcut olmaması veya kronik faza dönüş olarak tanımlanan,
hematolojik yanıt oranıdır. Hastaların %31’inde hematolojik yanıt elde edilmiştir. 600mg
imatinib kullanan hastalardaki hematolojik yanıt oranı, 400 mg imatinib kullanmış olanlara
kıyasla daha yüksektir (%16’ya karşılık %33, p=0.0220). Daha önceden tedavi edilmemiş ve
tedavi edilmiş hastaların mevcut tahmini ortalama sağkalımı sırasıyla 7.7 ve 4.7 aydır.
Tablo 4 KML vakalarında elde edilen yanıtlar
Çalışma 0110 Çalışma 0109 Çalışma 0102
37 aylık veri 40.5 aylık veri 38 aylık veri
Kronik faz, Hızlanmış faz Miyeloid blast krizi
IFN başarısızlığı (n=235) (n=260)
(n=532)
Hastaların yüzdesi (%95 güven aralığı)
Hematolojik yanıt1 % 95 (92.3-96.3) % 71 (65.3-77.2) % 31 (25.2-36.8)
Tam hematolojik yanıt (THY) % 95 % 42 % 8
Lösemi kanıtı yok (NEL) - % 12 % 5
Kronik faza dönüş (RTC) - % 17 % 18
Majör sitogenetik yanıt2 % 65 (61.2-69.5) % 28 (22.0-33.9) %15 (11.2-20.4)
Tam % 53 % 20 % 7
Kısmi % 12 % 7 % 8
1Hematolojik yanıt kriterleri (bütün yanıtlar ≥4 hafta sonra doğrulanmış olmalıdır):
THY: çalışma 0110 [kandaki WBC <10 x109/L, trombosit sayısı <450 x109/l, miyelosit + metamiyelosit <5% ; kanda blast veya promiyelosit
yok; bazofiller < %20, kemik iliği dışında hastalık yok] ve çalışma 0102 ve 0109 [ANC≥1.5 x109/L, trombosit sayısı ≥100 x109/l, kanda blast
hücresi yok, BM blast hücresi oranı <%5 ve BM dışında hastalık yok]
NEL: THY ile aynı kriterler; yalnızca ANC ≥1 x109/L ve trombosit sayısı ≥20 x109/L (çalışma 0102 ve 0109’da)
RTC: BM ve PB blast hücresi oranı <%15; PM ve PB blast hücresi + promiyelosit oranı <%30, PB bazofil oranı <%20, dalak ve karaciğer
hariç BM dışında hastalık yok (çalışma 0102 ve 0109’da).
ANC = mutlak nötrofil sayısı, BM = kemik iliği, PB = periferik kan, WBC = lökosit sayısı
2Sitogenetik yanıt kriterleri:
Majör yanıt = tam (%0 Ph+ metafaz) + kısmi (%1-35) yanıt
Pediyatrik hastalar: Açık-etiketli, çok merkezli, tek kollu bir faz Il çalışmaya, tanısı yeni
konmuş ve tedavi edilmemiş kronik fazda KML’si olan toplam 51 pediyatrik hasta katılmıştır
ve hastalara 340 mg/m2/gün dozla imatinib tedavisi uygulanmıştır. imatinib tedavisiyle yeni
tanı konmuş pediyatrik KML hastalarında hızlı bir yanıt sağlanmış, 8 haftalık tedaviden sonra
THY oranı % 78 olmuş ve 3-10 aylık tedaviden sonra tam sitogenetik yanıtın (TSY) % 65
oranında (yetişkinlerde gözlenene yakın) gerçekleştiği de gözlenmiştir.
20Kronik faz KML’si (n=15), blast krizi aşamasında KML’si ya da Ph+ ALL’si (n=16) olan,
daha önce ağır tedavi uygulanmış (%45’ine daha önce BMT ve %68’ine daha önce çoklu ajan
kemoterapisi) toplam 31 pediatrik hasta bir doz yükseltme faz 1 çalışmaya kaydedilmiştir.
Hastalar 260 mg/m2/gün ve 570 mg/m2/gün aralığında dozlarla tedavi edildi. Sitogenetik
verileri mevcut olan 13 KML vakasından 7’sinde (% 54) tam, 4’ünde (% 31) kısmi olmak
üzere % 85’inde MSY elde edildi.
Ph+ ALL hastalarında yapılan klinik çalışmalar
Yeni teşhis edilen veya nükseden/tedaviye dirençli 758 Ph+ ALL hastası; biri randomize,
diğerleri kontrol gruplarına yer vermeden yapılan 10 klinik çalışmada değerlendirilmiştir.
Yeni teşhis edilen Ph+ ALL
Kontrol grubuna yer vererek yapılan ve imatinibin, yeni teşhis edilmiş, en az 55 yaşındaki 55
hastada kemoterapi indüksiyonuyla karşılaştırıldığı bir çalışmada (ADE10) imatinib
monoterapisiyle sağlanan tam hematolojik yanıt oranı, kemoterapiye kıyasla istatistik anlam
taşıyacak şekilde daha yüksek (%50’ye karşılık %96.3, p=0.0001) bulunmuştur.
Kemoterapiye yanıt vermeyen veya zayıf yanıt veren hastalarda imatinib, kurtarma tedavisi
olarak kullanıldığında 9/11 (%81.8) hastada tam hematolojik yanıtla sonuçlanmıştır. Çalışma
düzeninin özellikleri nedeniyle iki grup arasında remisyon süresi, hastalıksız sağkalım veya
total sağkalım bakımından fark görülmemiş; ancak tam moleküler yanıt elde edilen ve
minimal rezidüel hastalık düzeyinde kalan vakalarda, hem remisyon süresi (p=0.01) hem de
hastalıksız sağkalım (p=0.02) bakımından prognoz, daha iyi olmuştur.
Yeni teşhis edilmiş Ph+ ALL hastalarında kontrol grubuna yer vermeksizin yapılan 4 klinik
çalışmada (AAU02, ADE04, AJP01 ve AUS01) alınan sonuçlar, yukarıda anlatılan
çalışmanın sonuçlarıyla bağdaşmaktadır. İmatinib + kemoterapi indüksiyonuyla elde edilen
tam hematolojik yanıt oranı %93 (değerlendirilebilen 147/158 hastada), majör sitogenetik
yanıt oranı %90 (değerlendirilebilen 19/21hastada) olmuş; değerlendirilebilen 49/102 (%48)
hastada tam moleküler yanıt sağlanmıştır.
Bunun gibi, 55 yaşında veya daha ileri yaşta olan, yeni teşhis edilmiş 49 Ph+ ALML
hastasında kontrol grubu kullanılmaksızın yapılan iki çalışmada (AFR09 ve AIT04),
kemoterapiyle birlikte veya kemoterapi olmaksızın kullanılan imatinib + steroid
kombinasyonları; bütün çalışma popülasyonunun %89’unda tam hematolojik yanıt;
değerlendirilebilen 39 hastanın %26’sında tam moleküler yanıt sağlamıştır, Hastalıksız
sağkalım (DFS) ve total sağkalım (OS) bütün hastalarda 1 yıldan daha uzun ve daha önce
yapılmış olan 3 çalışmadakinden (AJP01, AUSO1 ve AFR09) üstün (DFS p<0.001; OS
p<0.01) bulunmuştur.
Nüksetmiş/tedaviye dirençli Ph+ ALL
Nüksetmiş/tedaviye dirençli Ph+ ALL hastalarında kullanılan imatinib monoterapisiyle, elde
edilen yanıtın değerlendirilebildiği 66/429 hastadaki hematolojik ve majör sitogenetik yanıt
oranları, sırasıyla %33 (%12’si tam hematolojik yanıt) ve %23 olmuştur (429 hastanın 353’ü,
primer yanıt verilerinin mevcut olmadığı, genişletilmiş erişim programı kapsamında tedavi
edilmiştir). Nüksetmiş/tedaviye dirençli toplam 429 hastada, progresyona kadar geçen
medyan süre 1.9-3.1 ay; değerlendirilebilen 409/429 hastadaki total sağkalım medyan 5-9 ay
arasında değişmiştir. 14 hastada kullanılan imatinib + indüksiyon kemoterapisi
kombinasyonu, değerlendirilebilen 12 hastanın %92’sinde tam hematolojik yanıt,
değerlendirilebilen 8 hastanın tümünde (%100) majör sitogenetik yanıt sağlamıştır. Moleküler
21yanıt, ikisi tam olmak üzere 4 hastada elde edilmiştir. En az 55 yaşındaki, nüksetmiş veya
tedaviye dirençli 146 PH+ ALL hastası, imatinib monoterapisiyle tedavi edilmiş ve küratif
tedavi kullanılmamış olması nedeniyle, ayrıca analiz edilmiştir. Bu tedaviye alınan yanıt,
günde 600 mg imatinib ile tedavi edilen toplam 146 hastanın 14’ünde değerlendirilebilmiştir;
bu hastaların 5’inde (%35) tam hematolojik yanıt, 7’sinde (%50) majör sitogenetik yanıt elde
edilmiştir. Daha düşük dozda (günde 400 mg) imatinib kullanılarak tedavi edilen 4 hastada
yanıt alınamamış olması, bu dozun yetersiz kaldığı izlenimini vermiştir. Bütün çalışma
popülasyonundaki (n=146) hastalıksız medyan sağkalım 2.8-3.1 ay; total medyan sağkalım
7.4-8.9 ay olmuştur.
SM ile İlgili Klinik Çalışmalar
Abl, Kit ya da PDGFR protein tirozin kinazlarla ilişkili yaşamı tehdit edici hastalıkları olan
farklı hasta popülasyonlarında imatinibin test edildiği açık-etiketli, çok merkezli bir faz II
klinik çalışma (çalışma B2225) yürütülmüştür. Bu çalışmada tedavi edilen ve 45’inde
hematolojik hastalıklar, 140’ında da çeşitli solid tümörler bulunan 185 hastadan 5’inde SM
saptanmıştır. SM hastaları günlük 100 mg ila 400 mg imatinib ile tedavi edilmiştir.
Yayınlanmış 10 vaka raporu ve vaka serisinde, yaşları 26 ila 85 arasında değişen 25 SM
hastası daha bildirilmiştir. Bu hastalara da günlük 100 mg ila 400 mg dozda imatinib
uygulanmıştır. SM için tedavi edilen toplam popülasyonun (30 hasta) 10’unda (%33) tam
hematolojik yanıt, 9’unda (%30) kısmi hematolojik yanıt elde edilmiştir (toplam yanıt oranı
%63). Sitogenetik anormallikler yayınlanmış raporlarda ve çalışma B2225’te tedavi edilen 30
hastanın 21’inde değerlendirilmiştir. Bu 21 hastanın sekizinde FIP1L1-PDGFR-alfa füzyon
kinaz saptanmıştır. Çalışma B2225’te tedavi edilen hastalarda medyan tedavi süresi 13 ay
olmuş (aralık: 1.4-22.3 ay), yayınlanmış literatürde yanıt veren hastalarda ise aralık 1 ay ila 30
ayın üzerinde bir süre arasında değişmiştir. Sonuçlar Tablo 5’te verilmiştir.
Tablo 5 SM’de Elde Edilen Yanıt
Sitogenetik anormallik Hasta sayısı Tam Kısmi
hematolojik hematolojik
yanıt yanıt
FIP1L1-PDGFR- alfa füzyon kinaz (or CHIC2 8 8 0
delesyonu)
Jukstamembran mutasyonu 2 0 2
Sitogenetik anormallik bilinmiyor ya da saptanmamış 16 1 7
D816V mutasyonu 4 1* 0
Genel toplamlar 30 10 (%33) 9 (%30)
*Hastada eşzamanlı olarak KML ve SM saptanmıştır
HES ile İlgili Klinik Çalışmalar
Abl, Kit ya da PDGFR protein tirozin kinazlarla ilişkili yaşamı tehdit edici hastalıkları olan
farklı hasta popülasyonlarında imatinibin test edildiği açık-etiketli, çok merkezli bir faz II
klinik çalışma (çalışma B2225) yürütülmüştür. Bu çalışmada, toplam 185 hastadan (45’i
hematolojik hastalık, 140’ında çeşitli solid tümörler saptanmıştır) HES’i olan 14 hasta günde
100 mg ila 1000 mg dozda imatinib ile tedavi edilmiştir. Yayınlanmış 35 vaka raporu ve vaka
serisinde, HES’i olan ve yaşları 11 ila 78 arasında değişen 162 hasta daha bildirilmiştir. Bu
hastalara, günde 75 mg ila 800 mg dozda imatinib verilmiştir. HES için tedavi edilen toplam
popülasyonun (176 hasta) 107’sinde (%61) tam hematolojik yanıt, 16’sında ise (%9) kısmi
hematolojik yanıt elde edilmiştir (toplam yanıt oranı %70). Yayınlanmış raporlarda ve
çalışma B2225’te, tedavi edilen 176 hastadan 117’sinde sitogenetik anormallikler
değerlendirilmiştir. Bu 117 hastanın 61’i, FIP1L1-PDGFR-alfa füzyon kinaz pozitif
bulunmuştur. Tüm bu FIP1L1-PDGFR-alfa füzyon kinaz pozitif hastalarda, tam hematolojik
yanıt elde edilmiştir. 115 hastada FIP1L1-PDGFR- alfa füzyon ya negatif bulunmuştur, ya da
22bilinmemektedir. Bunların 62’sinde (%54) ya tam (n=46) ya da kısmi (n=16) hematolojik
yanıt elde edilmiştir. Sonuçlar Tablo 6’da verilmiştir.
Tablo 6 HES’de Elde Edilen Yanıt
Sitogenetik anormallik Hasta sayısı Tam Kısmi
hematolojik hematolojik
yanıt yanıt
Pozitif FIP1L1-PDGFR-alfa füzyon kinaz 61 61 0
Negatif FIP1L1-PDGFR- alfa füzyon kinaz 56 12 9
Bilinmeyen sitogenetik anormallik 59 34 7
Genel toplamlar 176 107 (%61) 16 (%9)
Ayrıca, vaka raporlarında araştırmacılar tarafından, semptomatoloji ve diğer organ fonksiyon
bozukluğu anormalliklerinde iyileşmeler bildirilmiştir. Kalp, sinir, cilt/ciltaltı dokusu,
solunum/toraks/mediasten, kas-iskelet/bağ dokusu/vasküler ve gastrointestinal organ
sistemlerinde iyileşmeler bildirilmiştir.
Karaciğer yetersizliği olan hastalarda yapılan klinik çalışmalar
Çeşitli derecelerde (hafif, orta şiddette veya şiddetli; karaciğer fonksiyon bozukluğunun
sınıflandırılması için bkz Tablo 7) karaciğer yetersizliği olan hastalarda yapılan bir çalışmada
imatinibe ortalama maruz kalım (doza göre normalize edilmiş EAA değeri), karaciğer
fonksiyonu normal olan hastalara kıyasla artmamıştır. Bu çalışma sırasında hafif karaciğer
bozukluğu olan hastalarda günde 500 mg, diğer hastalarda günde 300 mg imatinib, güvenle
kullanılmıştır. Orta-ileri derecede şiddetli karaciğer yetersizliği olan hastalarda yalnızca 300
miligramlık doz kullanılmıştır ama farmakokinetik analiz bunun, 400 miligramla güvenle
yükseltilebileceğini göstermiştir (bkz 4.2 Pozoloji ve uygulama şekli; 4.4 Özel kullanım
uyarıları ve önlemleri; 4.8 İstenmeyen Etkiler ve 5.2 Farmakokinetik özellikler bölümleri).
Tablo 7 Karaciğer yetersizliğinin sınıflandırılması
Karaciğer disfonksiyonu Karaciğer fonksiyon testleri
Hafif Total bilirubin = 1.5 ULN
SGOT: > ULN (total bilirubin >ULN ise normal veya <ULN olabilir)
Orta şiddette Total bilirubin = 1.5 – 3.0 ULN
SGOT: Herhangi bir değer
Şiddetli Total bilirubin = >3 – 10 ULN
SGOT: Herhangi bir değer
ULN = Normalin üst sınırı;
SGOT, serum glutamik oksaloasetik transferaz
Böbrek yetmezliği olan hastalarda yürütülen klinik çalışmalar
Değişen derecelerde (hafif, orta ve şiddetli - böbrek fonksiyonu sınıflandırması için bkz.
aşağıda Tablo 8) böbrek yetmezliği olan hastalarla yürütülen bir çalışmada, maruz kalınan
ortalama imatinib (doz normalize EAA), böbrek fonksiyonları normal olan hastalarla
karşılaştırıldığında 1.5-2 kat artmıştır, bu da, imatinibin güçlü bir biçimde bağlandığı bir
protein olan AGP’nin plazma düzeyinde benzer bir artışa karşılık gelir. Maruz kalınan
imatinib ile böbrek bozukluğunun şiddeti arasında bir hiçbir korelasyon gözlemlenmemiştir.
Bu çalışmada, hafif böbrek yetmezliği olan hastalarda günlük 800 mg ve orta düzeyde böbrek
yetmezliği olan hastalarda günlük 600 mg güvenle kullanılmıştır. Sınırlı sayıda hasta
kaydedildiği için orta düzeyde böbrek yetmezliği olan hastalarda günlük 800 mg dozu test
edilmemiştir. Aynı şekilde, şiddetli böbrek yetmezliği olan yalnızca 2 hasta düşük (100 mg)
doza kaydedilmiş ve daha yüksek dozların hiçbiri test edilmemiştir. Çalışmaya hiçbir
hemodiyaliz hastası kaydedilmemiştir. Literatür verileri, son evre böbrek hastalığı olan ve
hemodiyaliz uygulanan bir kişide günlük 400 mg dozun çok iyi tolere edildiğini göstermiştir.
Diyaliz, imatinibin plazma kinetiklerini engellememiştir. Böbrekler yoluyla atılım imatinib
23için minör bir eliminasyon yolu olduğundan, şiddetli böbrek yetmezliği olan ve diyaliz
uygulanan hastalara 400 mg’lik başlangıç dozu ile tedavi uygulanabilmektedir. Ancak, bu
hastalarda dikkatli olunması önerilmektedir. Tolere edilememesi halinde doz azaltılabilir ya
da etki görülmemesi halinde doz arttırılabilir (bkz. 4.2 Pozoloji ve uygulama şekli; 4.4 Özel
kullanım uyarıları ve önlemleri ve 5.2 Farmakokinetik özellikler bölümleri).
Tablo 8 Böbrek fonksiyonu sınıflandırması
Böbrek yetersizliği Böbrek fonksiyon testleri
Hafif CrCL = 40-59 mL/dakika
Orta CrCL = 20-39 mL/dakika
Şiddetli CrCL = < 20 mL/dakika
CrCL = Kreatinin Klerensi
5.2. Farmakokinetik özellikler
İmatinibin farmakokinetiği 25 - 1000 mg’lık bir doz aralığında değerlendirilmiştir. Plazma
farmakokinetik profilleri 1. günde ve plazmada kararlı düzeylerin elde edildiği 7. ya da 28.
günde analiz edilmiştir.
Emilim:
Kapsül formülünün ortalama mutlak biyoyararlanımı % 98’dir. Bir oral dozu takiben plazma
imatinib eğri altında kalan alan (EAA) değerlerinde, yüksek oranda bir hastalar arası
değişkenlik (% 40-60) görülmüştür. Yüksek yağ içeren bir gıda ile birlikte verildiğinde,
imatinibin emilim oranı minimal düzeyde azalmış (C da % 11 azalma ve t ’da 1.5
maks’ maks
saatlik uzama), açlık koşullarına göre EAA değerinde küçük bir azalma (% 7.4) olmuştur.
Dağılım:
Klinik açıdan uygun konsantrasyonlarda kullanılan imatinibin plazma proteinlerine
bağlanması yaklaşık % 95 olmuş, in vitro deneyler temelinde, daha çok albümin ve alfaasit-
glikoproteine, az miktarda da lipoproteine bağlanmıştır.
Biyotransformasyon:
İnsanlarda, dolaşımdaki temel metaboliti ana ilaç ile in vitro benzer etkinlikte olduğu
gösterilmiş N-demetillenmiş piperazin (CGP71588) türevidir. Bu metabolitin plazma EAA
değerinin imatinibin EAA değerinin sadece % 16’sı olduğu bulunmuştur. N-demetile
metabolitin plazma proteinlerine bağlanması, asıl bileşikteki gibidir.
Eliminasyon:
İmatinibin 14C-işaretli tek oral dozundan sonra, dozun yaklaşık % 81’i 7 gün içinde feçesle
(dozun % 68’i) ve idrarla (dozun % 13’ü) itrah edilmiştir. Değişmemiş durumdaki imatinib,
dozun % 25’ini (% 5 idrar, % 20 feçes) oluşturmuştur, geriye kalan kısım metabolitlerdir.
Doğrusallık / doğrusal olmayan durum:
Sağlıklı gönüllülerde oral uygulamanın ardından, imatinibin t değeri yaklaşık 18 saat olması
½
günde tek doz şeklindeki pozolojinin uygun olduğu izlenimini vermektedir. Oral olarak 25-
1000 mg imatinib uygulandıktan sonra artan dozla birlikte ortalama EAA artışı doğrusal bir
seyir izlemiştir. Tekrarlanan dozlarda imatinib kinetiğinde değişiklik olmamış ve günde bir
kez uygulandığında birikim, kararlı ilaç konsantrasyonunun 1.5-2.5 katı olmuştur.
24Farmakokinetik / farmakodinamik ilişkiler:
Popülasyon farmakokinetikleri
Popülasyon farmakokinetiği analizlerine göre yaşın dağılım hacmi üzerinde küçük bir etkisi
olmuştur (> 65 yaşındaki hastalarda % 12 artış). Bu değişimin klinik açıdan anlamlı olmadığı
düşünülmüştür. Vücut ağırlığının imatinib klerensi üzerindeki etkisine bakıldığında, 50 kg
ağırlığındaki bir kişide klerensin 8.5 l/s, olması beklenirken, 100 kg ağırlığındaki bir kişideki
klerens 11.8 l/s’e yükselmektedir. Bu değişiklikler vücut ağırlığına göre bir doz ayarlaması
yapılması için yeterli olarak kabul edilmemiştir. Cinsiyetin imatinib kinetiği üzerinde etkisi
olmamıştır.
Yeni tanı konulmuş KML vakalarındaki Faz III çalışmada diğer popülasyon farmakokinetiği
analizleri, kovariyans faktörlerinin ve birlikte kullanılan diğer ilaçların gerek klerens, gerekse
hacim üzerindeki etkilerinin küçük olduğunu, doz ayarlamasına ihtiyaç bırakmadığını
göstermiştir.
Çocuklarda farmakokinetik
Bir Faz I ve Faz II çalışmasında oral imatinib, pediyatrik hastalarda da, erişkin hastalardaki
gibi hızla emilmiştir. Çocuklarda 260 ve 340 mg/m2 imatinible elde edilen EAA değerleri,
erişkinlerde sırasıyla 400 ve 600 mg imatinible elde edilenler gibidir. 340 mg/m2 imatinibin
birinci ve sekizinci günlerdeki EAA değerleri bu ilacın, tekrarlanan dozlardan sonra
(0-24 saat)
1.7 kat biriktiğini göstermiştir.
Organ fonksiyonu bozukluğu
İmatinib ve metabolitleri böbrek yoluyla anlamlı miktarda atılmazlar. Böbrek
fonksiyonlarında hafif ve orta şiddette bozukluk olan hastalar, böbrek fonksiyonları normal
hastalardan daha yüksek plazma değerlerine sahip görünmektedir. Artış yaklaşık olarak 1.5-2
kattır ve imatinibin güçlü bir biçimde bağlandığı plazma AGP değerinde 1.5 katlık bir artışa
karşılık gelir. Böbrek bozukluğu olan hastalarda imatinibin serbest ilaç klerensi muhtemelen
böbrek fonksiyonları normal hastalardakinin bir benzeridir çünkü böbrekler yoluyla atılım
imatinib için minör bir eliminasyon yolunu oluşturmaktadır (bkz. 4.2 Pozoloji ve uygulama
şekli, 4.4 Özel kullanım uyarıları ve önlemleri ve 5.1 Farmakodinamik özellikler).
Farmakokinetik analiz sonuçlarının kişiden kişiye değişikliklerin söz konusu olduğunu
göstermesine rağmen, değişik derecelerde karaciğer yetersizliği olan hastalardaki imatinibe
ortalama maruz kalım, karaciğer fonksiyonları normal olan hastalara kıyasla yükselmemiştir
(bkz 4.2 Pozoloji ve uygulama şekli, 4.4 Özel kullanım uyarıları ve önlemleri, 4.8 İstenmeyen
Etkiler, 5.1 Farmakodinamik özellikler ve 5.2 Farmakokinetik özellikler bölümleri).
5.3. Klinik öncesi güvenlilik verileri
İmatinibin güvenlilik farmakolojisi, tekrarlanan doz toksisitesi, genotoksisite ve üreme
toksisitesi çalışmalarında değerlendirilmiştir. Kemik iliği, periferik kan, lenfoid doku,
gonadlar ve gastrointestinal kanal, imatinibin farmakolojik etkisi altında kalan hedef
organlardandır. Diğer hedef organlar arasında karaciğer ve böbrek yer almaktadır.
İmatinib, sıçanlarda embriyotoksik ve teratojen etki göstermiştir. Preklinik fertilite ve erken
embriyonik gelişim çalışmasında fertilite etkilenmemiştir; diğer yandan, yüksek doz
uygulanmış erkek sıçanlarda daha düşük testis ve epididimal ağırlıklar ve azalmış hareketli
sperm sayısı gözlenmiştir. Sıçanlarda preklinik pre ve postnatal çalışmada, ilk nesil
yavrularda da fertilite imatinibten etkilenmemiştir.
25Sıçanlarda juvenil gelişim toksikolojisi çalışmasında yeni hedef organ belirlenmemiştir
(doğum sonrası 10 ila 70. gün). Juvenil toksikoloji çalışmasında, ortalama pediyatrik
maruziyet olarak önerilen en yüksek doz olan 340 mg/m2 düzeyinin yaklaşık 0.3 ila 2 katı
düzeylerde, büyüme üzerinde geçici etkiler ve vaginal açılma ve prepusyal ayrılmada gecikme
gözlenmiştir. Ayrıca, ortalama pediyatrik maruziyet olarak önerilen en yüksek doz olan 340
mg/m2 düzeyinin yaklaşık 2 katı düzeylerde, juvenil hayvanlarda (yaklaşık olarak sütten
kesilme döneminde) mortalite gözlemlenmiştir.
2 yıllık sıçan karsinojenisite çalışmasında 15, 30 ve 60 mg/kg/gün olarak imatinib
uygulanması, erkeklerde 60 mg/kg/gün dozunda ve dişilerde ≥30 mg/kg/gün dozunda yaşam
süresi üzerinde istatistiksel açıdan anlamlı azalmaya neden olmuştur. Ölenlerde yapılan
histopatolojik inceleme, ölümün temel nedeni ya da öldürülme nedeni olarak kardiyomiyopati
(her iki cinsiyet), kronik ilerleyici nefropati (dişiler) ve prepusyal bez papillomunu ortaya
koymuştur. Neoplastik değişiklikler açısından hedef organlar böbrekler, mesane, üretra,
prepusyal ve klitoral bez, ince bağırsak, paratiroid bezleri, adrenal bezler ve glandüler-
olmayan mide olmuştur. Neoplastik lezyonlar bulunan çeşitli hedef organlardaki etki
görülmeyen düzeyler (NOEL) şu şekilde saptanmıştır: böbrekler, mesane, üretra, ince
bağırsak, paratiroid bezleri, adrenal bezler ve glandüler-olmayan mide için 30 mg/kg/gün ve
prepusyal ve klitoral bez için 15 mg/kg/gün.
Prepusyal/klitoral bezde papilloma/karsinoma 30 ve 60 mg/kg/gün olarak saptanmıştır ve bu
değer, insandaki günlük maruziyetin (EAA değerine dayanarak 400 mg/gün ya da 800
mg/gün) yaklaşık 0.5 ila 4 ya da 0.3 ila 2.4 katına, ve çocuklardaki günlük maruziyetin (EAA
değerine dayanarak 340 mg/m2) 0.4 ila 3.0 katına karşılık gelmektedir. 60 mg/kg/gün ile renal
adenoma/karsinoma, mesane ve üretra papillomu, ince bağırsak adenokarsinomları, paratiroid
bezi adenomları, adrenal bezlerde benign ve malign medüller tümörler ve glandüler-olmayan
mide papillomaları/karsinomaları görülmüştür.
Sıçan karsinojenisite çalışmalarından elde edilen bu bulguların insanlar için anlamı
bilinmemektedir. Klinik çalışmalardan elde edilen güvenlilik verilerinin ve spontan advers
olay bildirimlerinin bir analizi, genel popülasyonla karşılaştırıldığında imatinib ile tedavi
edilen hastalarda genel malignite insidansında artışla ilgili bir kanıt ortaya koymamıştır.
İlk klinik çalışmalarda saptanmayan non-neoplastik lezyonlar kardiyovasküler sistem,
pankreas, endokrin organlar ve dişlerle ilgili olmuştur. En önemli değişiklikler bazı
hayvanlarda kalp yetmezliği belirtilerine yol açan kardiyak hipertrofi ve dilatasyonu
içermiştir.
6. FARMASÖTİK ÖZELLİKLER
6.1. Yardımcı maddelerin listesi
PanExcea MHC 300 G (Mikrokristalin selüloz, krospovidon ve hidroksipropilmetilselüloz)
Krospovidon (Kollidon CL-F)
Kolloidal silikon dioksit
Talk
Magnezyum stearat
Krospovidon (Kollidon CL-SF)
Hypromellose
Titanyum dioksit
26Sarı demiroksit
Siyah demiroksit
Polietilen Glikol/Macrogol
Kırmızı demiroksit
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
25 ºC’nin altındaki oda sıcaklığında saklayınız.
6.5. Ambalaj niteliği ve içeriği
Şeffaf PVC/PE/PVDC/Al blister
Kutuda, 60 veya 120 film kaplı tabletlik ambalajlarda bulunur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
NOBEL İLAÇ PAZARLAMA ve SANAYİİ LTD. ŞTİ.
İnkılap Mah. Akçakoca Sok. No:10
34768 Ümraniye / İSTANBUL
Tel: 0 216 633 00 00
Fax: 0 216 633 60 01
8. RUHSAT NUMARASI
255/82
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 31.12.2013
Ruhsat yenileme tarihi: -
10.KÜB’ÜN YENİLENME TARİHİ
27