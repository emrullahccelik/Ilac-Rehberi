KISA ÜRÜN BİLGİSİ
1. Ürünün İsmi
BRONCHİPRET® Şurup
2. Kalitatif ve Kantitatif Bileşimi
Etkin madde:
100 mL (112 grama eşdeğer) şurup şunları içerir:
16.8 g Kekik (Thymus vulgaris L. ve/veya Thymus zygis L.) toprak üstü kısmı sıvı ekstresi (1:2 – 2.5)
Ekstraksiyon çözücüsü: %10 amonyak çözeltisi(a/a): %85 gliserol (a/a): %90 etanol (h/h): su
(1:20:70:109)
1.68 g Duvar sarmaşığı (Hedera helix L.) yaprağı sıvı ekstresi (1:1)
Ekstraksiyon çözücüsü: %70 etanol (h/h)
Yardımcı Maddeler:
Maltitol çözeltisi (Bkz.4.4.) 42.34 g
Yardımcı maddelerin tam listesi için bölüm 6.1’e bakınız.
3. Farmasötik Form
Şurup.
Açık kahverengi berrak çözelti.
4. Klinik Özellikler
4.1 Terapötik Endikasyonları
Aşırı mukus birikimi ile karakterize bir soğuk algınlığı semptomu olan öksürüğün eşlik ettiği akut
bronşit tedavisinde endikedir.
4.2 Dozaj ve Uygulama Yöntemi
Dozaj/uygulama sıklığı ve süresi
Başka türlü reçete edilmediği takdirde, aşağıdaki tabloda belirtilen dozlarda günde üç kez
BRONCHİPRET® kullanılmalıdır.
Pozoloji:
Yaş Doz (mL) (günde 3 kez) Toplam günlük doz
4 -5 yaşındaki çocuklar 3.2 mL 9.6 mL
6-11 yaş arasındaki çocuklar 4.3 mL 12.9 mL
Erişkinler ve 12 yaşın üstündeki adölesanlar 5.4 mL 16.2 mL
Uygulama yöntemi
Yukarıdaki tablodaki yaşa uygun doza göre günde 3 kez BRONCHİPRET® almak için ambalaj
içinde yer alan ölçü kabını kullanınız.
BRONCHİPRET®’i sulandırmadan içiniz. İlacı aldıktan sonra biraz sıvı (tercihen su) içiniz.
Kullanmadan önce iyice çalkalayınız!
1Uygulama süresi
Tedavinin süresi hastalığın seyrine bağlıdır. Lütfen bölüm 4.4’teki bilgilere dikkat ediniz.
Özel popülasyonlara ilişkin ek bilgiler
Böbrek/karaciğer yetmezliği
Böbrek/karaciğer fonksiyonu bozukluğu olan hastalarda spesifik doz önerileri için yeterli veri
mevcut değildir.
Pediyatrik popülasyon
4 yaşın altında kullanılmamalıdır.
Geriatrik popülasyon
Geriatrik popülasyonların kullanımına ilişkin yeterli veri mevcut değildir.
4.3 Kontrendikasyonlar
• Duvar sarmaşığı, kekik ve diğer Lamiaceae veya Araliaceae ailesi bitkilerine karşı aşırı
duyarlılığı olanlarda,
• Bölüm 6.1’de listelenen yardımcı maddelerden herhangi birine karşı aşırı duyarlılığı
olanlarda,
• 4 yaşın altındaki çocuklarda BRONCHİPRET® kullanılmamalıdır.
4.4 Kullanım İçin Özel Uyarılar ve Önlemler
Belirtiler bir haftadan uzun sürerse veya nefes darlığı, ateş veya iltihaplı balgam gibi semptomlar
oluşursa bir hekime veya eczacınıza danışınız.
Mide hassasiyeti veya bilinen mide rahatsızlığı olan hastalarda dikkatli olunması önerilir. Bilinen
mide rahatsızlığı olan hastalar BRONCHİPRET® kullanmadan önce bir hekime danışmalıdır.
Tıbbi ürünün kullanımı sırasında semptomlar kötüleşirse bir hekim veya eczacıya danışılmalıdır.
Bu tıbbi ürün, maltitol çözeltisi içerir. Nadir kalıtımsal fruktoz intoleransı problemi olan hastalar bu
tıbbi ürünü kullanmamalıdır.
Bu tıbbi üründe hacmin %7’si kadar etanol (alkol) vardır; örneğin, her dozda 300 mg’a kadar, her
dozda 8 mL biraya eşdeğer, her dozda 3 mL şaraba eşdeğer gibi.
Alkol bağımlılığı olanlar için zararlı olabilir.
Hamile veya emziren kadınlar, çocuklar ve karaciğer hastalığı ya da epilepsi gibi yüksek risk
grubundaki hastalarda dikkate alınmalıdır.
4.5 Diğer Tıbbi Ürünler ile Etkileşimler ve Diğer Etkileşim Şekilleri
Bitkisel tıbbi ürün için tıbbi açıdan herhangi bir etkileşim bilinmemektedir. Ayrıca
BRONCHİPRET® ile birlikte kullanılan tıbbi ürünlerde potansiyel etkileşimler üzerine herhangi bir
etkileşim çalışması yapılmamıştır.
2Bu nedenle diğer ilaçların etkisinin artabileceği veya azalabileceği göz ardı edilemez.
Dar bir terapötik aralığa sahip diğer tıbbi ürünlerin eşzamanlı kullanımına vaka bazında karar
verilmelidir.
Özel popülasyonlara ilişkin ek bilgiler
Yeterli veri yoktur.
Pediyatrik popülasyon
Yeterli veri bulunmadığından 4 yaşın altındaki çocuklarda kullanılmamalıdır.
4.6 Gebelik ve Laktasyon
Genel tavsiye
Bu tıbbi ürün etanol içerdiğinden hamile veya emziren kadınlarda kullanılmamalıdır.
Çocuk doğurma potansiyeli bulunan kadınlar/Doğum kontrolü
Bu konuyla ilgili herhangi bir çalışma yapılmamıştır.
Gebelik dönemi
BRONCHİPRET®’in gebe kadınlarda kullanımına ilişkin yeterli veri bulunmadığından
kullanılmamalıdır.
Laktasyon dönemi
Emziren kadınlarda bu ürünün kullanımına yönelik yeterli veri bulunmadığından BRONCHİPRET®
emzirme döneminde kullanılmamalıdır.
Üreme yeteneği (fertilite)
BRONCHİPRET®’in üreme yeteneği üzerindeki etkisine ilişkin yeterli veri mevcut olmadığından
bu durum dikkate alınmalıdır.
4.7 Araç ve Makine Kullanma Yeteneği Üzerindeki Etkiler
Bu tıbbi ürün %7 (h/h) alkol içerir. Normal vücut ağırlığına sahip sağlıklı bir kişi, tek doz aldığı
alkol miktarını birkaç dakika içinde metabolize eder. Araç ve makine kullanma yeteneği üzerindeki
etkiler beklenmez.
4.8 İstenmeyen Etkiler
İstenmeyen etkiler aşağıdaki sıklık derecelerine göre sınıflandırılmaktadır.
Çok yaygın (≥1/10)
Yaygın (≥1/100 ila <1/10)
Yaygın olmayan (≥1/1,000 ila <1/100)
Seyrek (≥1/10,000 ila <1/1,000)
Çok seyrek (<1/10,000);
Bilinmiyor (eldeki verilerden hareketle tahmin edilemiyor).
Bağışıklık sistemi bozuklukları
Seyrek (≥ 1 / 10.000 ila <1 / 1.000): Döküntü ile birlikte aşırı duyarlılık reaksiyonları
Bilinmiyor (eldeki verilerden hareketle tahmin edilemiyor): Dispne, ürtiker, yüzde, ağızda ve/veya
3yutakta şişme gibi aşırı duyarlılık reaksiyonları
Gastrointestinal bozukluklar
Yaygın olmayan (> 1 / 1.000 ila <1/100): Kramplar, bulantı, kusma, ishal gibi gastrointestinal
bozukluklar
Aşırı duyarlılık reaksiyonunun ilk belirtilerinin görülmesi durumunda BRONCHİPRET® tekrar
alınmamalıdır.
Şüpheli Advers Reaksiyonların Raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr; e-posta: tufam@titck.gov.tr; tel: 0 800
314 00 08; faks: 0312 218 35 99).
4.9 Doz Aşımı
Tavsiye edilen günlük doz aşılmamalıdır. Doz aşımı vakalarında gastrik şikayetler, kusma ve
olasılıkla diyare meydana gelebilir.
Çok miktarda sarmaşık yaprağı yutulduğunda, saponinler nedeniyle gastroenterit oluşabilir. Şimdiye
kadar, sadece taze sarmaşık yaprakları yutan çocuklar hakkında raporlar mevcuttur. Bir zehir
merkezinden yayınlanan veriler, 1-5 sarmaşık yaprağının, nadir durumlarda 10'a kadar taze sarmaşık
yaprağının ve meyvenin yutulmasının 301 çocuğun %10'unda kusma ve ishale neden olduğunu
göstermektedir. 2 veya daha fazla taze sarmaşık yaprağı yutan küçük çocuklar için ilk olarak
toksinin vücuttan uzaklaştırılması ve aktif kömür uygulanması önerilir. Hayvanlarda yapılan klinik
olmayan tek doz toksisite çalışmaları, oral ve parenteral uygulamayı takiben sırasıyla kekik ekstresi,
kekik yağı ve etkiden sorumlu bileşiklerinin zararlı bir etkisi olmadığını ortaya koymuştur. Lütfen
bölüm 5.3'e bakınız.
5. Farmakolojik Özellikler
5.1 Farmakodinamik Özellikler
Farmakoterapötik grup: Balgam söktürücü ilaçlar, kombinasyonlar
ATC Kodu: R05CA10
Farmakodinamik etkiler
Kekik toprak üstü kısmı ve kekik uçucu yağı veya ana bileşiği olan timolden elde edilen preparatlarla
yapılan in vitro çalışmalar ve hayvanlar üzerinde yapılan in vivo çalışmalardan elde edilen sonuçlar,
hafif balgam söktürücü ve spazmolitik etkilere işaret etmektedir.
Kekik toprak üstü kısımlarının balgam söktürücü etkisi muhtemelen Nervus vagus’un mide mukozası
yoluyla refleks olarak uyarılmasıyla bronşiyal epitelin siliyer aktivitesinin tetiklenmesine ve
pulmoner sekresyonun bir sonucu olarak rezorpsiyonundan sonra seröz glandular hücrelerinin
doğrudan uyarılmasına dayanmaktadır.
Duvar sarmaşığı yaprağının balgam söktürücü etkileri muhtemelen bronşiyal mukozadaki
4parasempatik sinir sisteminin duyusal liflerinin refleks olarak uyarılmasıyla tetiklenen mide
mukozasının uyarılmasından kaynaklanmaktadır.
Farklı hayvan modellerinde, BRONCHİPRET® için öksürük yatıştırıcı etkisi kobayda ve
antienflamatuvar etkisi sıçanda gösterilmiştir.
İnsanlardaki farmakolojik etkiler hakkında ayrı ayrı her bir aktif madde ya da geleneksel bitkisel tıbbi
ürün için veri mevcut değildir.
Klinik etkililik ve güvenlilik
Randomize, plasebo kontrollü bir çalışma, balgamlı öksürüğü olan akut bronşitten muzdarip
yetişkin hastalarda 10 günlük BRONCHİPRET® tedavisinin etkililiğini kanıtlamıştır. Genel
olarak, BRONCHİPRET® ile tedavi, semptomlarda daha hızlı ve daha kapsamlı bir iyileşme
sağlamıştır, örn. öksürük nöbetlerinde plaseboya kıyasla yaklaşık %50 oranında 2 gün erken
azalma.
Pediyatrik popülasyon
Çocuklarda yapılan randomize, aktif kontrollü bir çalışma, BRONCHİPRET®’in antibiyotik
tedavisine yanıt veren hasta oranında istatistiksel olarak anlamlı eşit-etkililik göstermiştir.
BRONCHİPRET® ile ağızdan tedavi güvenli olmuş ve iyi tolere edilmiştir.
Güvenlilik ve etkililik verileri, girişimsel olmayan çalışmalarla desteklenir.
5.2 Farmakokinetik Özellikler
BRONCHİPRET®’in farmakokinetik özellikleri hakkında veri mevcut değildir.
5.3 Klinik Öncesi Güvenlilik Verileri
Kekik toprak üstü kısmının toksisitesi düşüktür; kekik uçucu yağı (kekikteki minimum uçucu yağ
içeriği: %1,2) için LD değeri türler arasında 1,98-4,7 g/kg olarak değişmektedir. Bir kekik
50
ekstresinin LD (fare) değeri ise 34 ml/kg’dır.
50
Oral olarak uygulandığında Hederae helicis folium’un toksisitesi düşüktür. Etanolik ekstrede, LD ,
50
farelerde 3 g/kg'dan ve sıçanlarda 4,1 g/kg'dan yüksektir. Üç aylık bir süre boyunca 750 mg/kg'a kadar
duvar sarmaşığı yaprağı ekstresi uygulanan bir subkronik toksisite çalışmasında organa özgü
değişiklikler gözlenmezken hematokrit düzeylerinde geri dönüşlü bir artış saptanmıştır.
6. Farmasötik Özellikler
6.1 Yardımcı Maddelerin Listesi
Sitrik asit monohidrat
Hidroksipropil betadeks
Saf su
Potasyum sorbat
Maltitol çözeltisi
6.2 Geçimsizlikler
Bilinen bir geçimsizliği yoktur.
6.3 Raf Ömrü
Raf ömrü 36 aydır.
5Son kullanma tarihinden sonra bu ürünü kullanmayınız.
Açıldıktan sonra 6 ay saklanabilir.
6.4 Özel Saklama Önlemleri
25ºC’nin altındaki oda sıcaklığında saklayınız.
Şişeyi ışıktan korumak için dış karton kutusunda saklayınız.
Çocukların görebileceği ve erişebileceği yerlerden uzak tutunuz.
Saklama sırasında hafif bulanıklık veya çökelme oluşabilir.
6.5 Ambalajın Yapısı ve İçeriği
Oral kullanıma yönelik 50 mL sıvı (N1-Kahverenkli) içeren şişede.
Oral kullanıma yönelik 100 mL sıvı (N1-Kahverenkli) içeren şişede.
Kutuda, PP ölçü kabı ile birlikte, PP/PE koruyucu kapaklı, PE dikey damlalıklı, amber renkli
TipIII cam şişe.
6.6 Kullanılmış Bir Ürünün veya Böyle Bir Üründen Kaynaklanan Atık Maddelerin İmha
Talimatları
Özel bir gereklilik yoktur.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. Ruhsat Sahibi
Bionorica İlaç Ticaret A.Ş.
Kavacık Mahallesi Ruhi Esmer Sk.
Nart Plaza Apt. No: 1/1
34810 Beykoz, İstanbul
Tel: 0216 227 41 45
Faks: 0216 693 15 46
e-mail: info@bionorica.com.tr
8. Ruhsat Numarası
2018/305
9. İlk Ruhsat Tarihi veya Ruhsatın Yenilenme Tarihi
Ruhsat tarihi: 08.06.2018
Son yenileme tarihi: 29.09.2022
10. KÜB Yenileme Tarihi
01.03.2024
6