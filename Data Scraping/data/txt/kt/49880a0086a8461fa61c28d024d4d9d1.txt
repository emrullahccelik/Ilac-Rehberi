1/9 
 KULLANMA TALİMATI  
 
KLAMOKS® 156.25 mg pediatrik oral süspansiyon hazırlamak için kuru toz  
Ağızdan yutarak alınır.  
 
• Etkin madde:  Her 5 mL ’de 125 mg amoksisiline eşdeğer 143,55 mg amoksisilin trihidrat  
(buzağı kaynaklı) ve 31,25 mg klavulanik aside eşdeğer 35,45 mg potasyum klavulanat içerir.  
 
• Yardımcı maddeler:  Susuz sitrik asit, sodyum sitrat dihidrat, sodyum benzoat, 
mikrokristalin selüloz + sodyum karboksimetil selüloz , ksantan zamkı, kolloidal susuz  silika, 
silikon dioksit, ahududu esansı, granül pudra şekeri  (sukroz)  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha son ra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak siz in için reçete edilmiştir , başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde  doktorunuza  bu ilacı 
kullandığınızı söyleyiniz.  
• Bu talimatta yazılanlara aynen uyunuz.  İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında : 
 
1. KLAMOKS nedir ve ne için kullanılır?  
2. KLAMOKS ’u kullanmadan önce dikkat edilmesi gerekenler  
3. KLAMOKS nasıl kullanılır?  
4. Olası yan etkiler nelerdir?  
5. KLAMOKS ’un saklanması  
 
Başlıkları yer almaktadır.  
 
1. KLAMOKS nedir ve ne için kullanılır?  
 
KLAMOKS , enfeksiyonların tedavisinde kullanılan bir antibiyotiktir ve enfeksiyona neden 
olan bakterileri öldürerek işlev görür. Amoksisilin (amoksisilin trihidrat  (buzağı kaynaklı)  
olarak) adı verilen bir penisilin ve amoksisilinin inaktive olmasını engelleyerek işlev gören 
klavulanik asit (potasyum klavulanat olarak) olmak üzere iki etkin bileşen içerir.  
 2/9 
 KLAMOKS, sulandırıldığında  100 mL  süspansiyon elde edilen kuru toz halinde üzerinde 
seviye çizgisi bulunan amber renkli cam şişelerde bulunmaktadır. Beraberinde  5 mL’lik bir 
adet ölçü kaşığı bulunur.  
 
KLAMOKS, aşağıdaki durumlarda duyarlı organizmaların neden olduğu bakteriyel 
enfeksiy onların tedavisinde kullanılır:  
 
• Tekrarlayan bademcik iltihabı, sinüzit, orta kulak iltihabı gibi üst solunum yolu 
enfeksiyonları  
• Kronik bronşit alevlenmeleri, akciğer iltihabı gibi alt solunum yolu enfeksiyonları  
• İdrar yolu iltihabı, üretra iltihabı, böbreklerin bakteriyel iltihabı gibi üreme organları ve  
idrar yolları ile ilgili enfek siyonlar  
• Bağ dokusu iltihabı (selülit), hayva n ısırmaları gibi deri ve yumuşak doku enfeksiyonları  
• Diş abseleri gibi diş ve dişeti ile ilgili enfeksiyonlar  
 
2. KLAMOKS’u kullanmadan önce dikkat edilmesi gerekenler  
 
KLAMOKS’u aşağıdaki durumlarda KULLANMAYINIZ  
• Eğer çocuğunuzun penisilinler ve sefalosporinler adı verilen antibiyotiklere karşı alerjisi 
varsa  
• Çocuğunuz daha önce amoksisilin, klavulanik asit veya penisilin kullanımını takiben 
sarılık veya karaciğer yetmezliği geçirdiyse.  
 
KLAMOKS’u aşağıdaki durumlarda DİKKATLİ KULLANINIZ  
Eğer;  
• Çocuğunuz kanın pıhtılaşmasını önleyen ilaçlar kullanıyorsa  
• Çocuğunuzun karaciğer yetmezliği varsa  
• Çocuğunuzun böbrek yetmezliği varsa  
 
Ayrıca:  
• Çocuğunuzun enfeksiy öz mononükleoz  adı verilen bir hastalığı varsa veya böyle bir 
hastalığının olduğundan şüpheleniliyorsa doktorunuzu bilgilendiriniz ( KLAMOKS 
kullanımını takiben görülen kızamık benzeri döküntü enfeksiyöz mononükleoz ile ilişkili 
olabilir). O takdirde doktorunuz çocuğunuz a başka bir tedavi uygulayacaktır.  
• KLAMOKS ’u doktorunuzun tavsiye ettiği süre boyunca kullanınız. Uzun süreli kullanımı 
zamanla duyarlı olmayan organizmaların aşırı çoğalmasına neden olabilir.  
• Çocuğunuzun idrar miktarında azalma varsa, idrar miktarının dü zenlenmesi için uygun 
miktarda sıvı almasını sağlayınız.  
 
Bu uyarılar geçmişteki herhangi bir dönemde dahi olsa çocuğunuz için geçerliyse lütfen 
doktorunuza danışınız.  
 
KLAMOKS’un  yiyecek ve içecek  ile kullanılması  
KLAMOKS mide ve bağırsak rahatsızlıkları olasılığını en aza indirmek için yemek 
başlangıcında alınmalıdır.  3/9 
  
Hamilelik  
İlacı kullanmadan önce doktorunuza veya eczacınıza danışınız.  
 
KLAMOKS kullanan bir yetişkinseniz ve hamileyseniz (veya hamile olabileceğinizi 
düşünüyorsanız) dokt orunuzu bilgilendiriniz.  
 
Tedavi niz sırasında hamile olduğunuzu fark ederseniz  hemen doktorunuza  veya eczacınıza  
danışınız.  
 
Emzirme  
İlacı ku llanmadan önce doktorunuza veya eczacınıza danışınız.  
 
KLAMOKS kullanan bir yetişkinseniz ve emziriyorsanız doktorunuzu bilgilendiriniz.  
 
Araç ve makine kullan ımı 
KLAMOKS alerjik reaksiyonlar, sersemlik hali, havale gibi istenmeyen etkilere neden olarak 
araç ve makine kullanma yeteneğini etkileyebilir.  
 
KLAMOKS’un  içeriğinde bulunan bazı yardımcı maddeler hakkında önemli bilgiler  
İçeriğindeki granül pudra şekerinden (sukroz) dolayı, eğer daha önceden doktorunuz 
tarafından bazı şekerlere karşı intoleransınız olduğu söylenmişse, KLAMOKS’u kullanmadan 
önce doktorunuzla temasa geçiniz.  
 
Diğer ilaçlar i le birlikte  kullanım ı 
KLAMOKS aşağıda belirtilen ilaçlar ile etkileşebilmektedir:  
• Çocuğunuz KLAMOKS ’la birlikte allopurinol (eklemlerde iltihap ve ağrıya neden olan 
ürik asit artışı ile karakterize gut hastalığı için kullanılır) alıyorsa; alerjik deri reak siyonu 
gelişme olasılığı artabilir.  
• Çocuğunuz probenesid alıyorsa (gut hastalığı için kullanılır); doktoru KLAMOKS  dozunu 
ayarlama kararı verebilir.  
• Çocuğunuz KLAMOKS ’la birlikte pıhtılaşmayı önlemeye yardım eden ilaçlar (varfarin 
gibi) alıyorsa, fazladan kan testleri yapılması gerekebilir.  
• KLAMOKS , metotreksatın (kanser ya da romatizma hastalıklarının tedavisinde kullanılan 
bir ilaç) etki gösterme biçimini etkileyebilir.  
 
Eğer reçeteli ya da reçetesiz herhangi bir ilacı çocuğunuz şu anda kullanıyorsa veya son 
zamanlarda kullandıysa lütfen doktorunuza veya eczacınıza bunlar hakkında bilgi veriniz.  
 
3. KLAMOKS nasıl kullanıl ır? 
 
Uygun kullanım ve doz/uygulama sıklığı için talimatlar:  
Yetişkinler ve 40 kg’ın üzerindeki çocuklarda kullanımı:  
Bu yaş grupları için KLAMOKS’ un diğer formları önerilmektedir.  
 4/9 
 Doktorunuza veya eczacınıza danışınız.  
 
40 kg’ın altındaki çocuklarda kullanımı:  
Tüm dozlar çocuğun kilosuna göre aya rlanır.  
 
Doktorunuz çocuğunuza veya bebeğinize vermeniz gereken KLAMOKS dozunu size 
bildirecektir.  
• Normal doz: günde üç doza bölünmüş halde vücut ağırlığının her kilogramı için 20 mg/5 
mg ila 40 mg/10 mg,  
• Yüksek doz: günde üç doza bölünmüş halde vücut ağı rlığının her kilogramı için 60 mg/15 
mg’a kadar.  
KLAMOKS süspansiyon 2 ay -12 yaş arasındaki çocuklar içindir.  
 
2 ay-2 yaş arası çocuklar:  
Doktorunuz çocuğunuzun hastalığına, yaşına ve kilosuna uygun tedavi dozunu belirleyecektir.   
 
2-6 yaş arası çocuklar (13 -21 kg): 
Hafif ve orta şiddetteki enfeksiyonlarda günde üç kez 5 mL alınır.  
Daha ciddi enfeksiyonlarda günde üç  kez 10 mL alınır.  
 
7-12 yaş arası çocuklar (22 -40 kg):  
Hafif ve orta şiddetteki enfeksiyonlarda günde üç kez 10 mL alınır.  
 
KLAMOKS kullanırken her zaman doktorunuzun talimatlarına uyunuz. Emin olmadığınızda 
doktorunuza veya eczacınıza sorunuz.  
 
Uygulama yolu ve metodu:  
KLAMOKS süspansiyonun hazırlanması :  
KLAMOKS toz halindedir, bu yüzden ilk önce sulandırmak gerekir.  
 
KLAMOKS’u sulan dırmak için aşağıdaki talimatları takip ediniz:  
 
Tüm toz serbestçe akana kadar şişeye hafifçe vurunuz.  
 
1. KLAMOKS 156.25 mg Pediatrik Oral süspansiyonu hazırlamak için önce şişe üzerindeki 
işaret çizgisinin yarısına kadar su ekleyiniz ve tozu süspansiyon haline getirmek için şişeyi 
iyice çalkalayınız (Süspansiyon hazırlamak için önceden kaynatılmış ve soğutulmuş su 
tercih edilmelidir.)  
 
 
 5/9 
 2. İlk sulandırılışta tam bir dağılma sağlamak için 5 dakika dinlendiriniz.  
 
3. Kalan suyu (1/2) şişe üzerindeki  işaretli çizgiye kadar doldurunuz ve şişeyi yeniden 
çalkalayınız.  
 
4. Süspansiyon 5 mL’lik ölçü kaşığı ile uygulanabilir.  
 
 
 
Her dozdan önce şişeyi iyice çalkalayınız.  
 
KLAMOKS’u, mide ve bağırsak rahatsızlıkları olasılığını en aza indirmek için öğünlerin 
başlangıcında ya da biraz öncesinde veriniz.  
 
Dozları gün içinde aralarında en az 4 saat olacak şekilde eşit zaman aralıklarına ayırınız.  İki 
dozu 1 saat içinde vermeyiniz.  
 
Çocuğunuza KLAMOKS’ u 2 haftadan fazla vermeyiniz. Çocuğunuz iyileşmemişse yeniden 
doktoru tarafından görülmelidir.  
 
Kullanım sonrası şişeyi hemen ve sıkıca kapatınız.  
 
Sulandırılan süspansiyonu buzdolabı içinde (2-8°C) saklayınız ve dondurmayınız  
 
Sulandırılan süspansiyon 7  gün içinde kullanılmalıdır.  
 
KLAMOKS’u n rengi, kullanımı sırasında hafifçe sararma gösterebilir. Bu durumun  ilacın 
etkililiği üzerinde herhangi bir etkisi yoktur.  
 
Değişik yaş grupları:  
Çocuklarda kullanımı:  Yukarıda belirtildiği şekildedir.  
 
Yaşlılarda kul lanımı: Doz ayarlanması gerekmemektedir.  
 
Özel kullanım durumları : 
Böbrek/ Karaciğer yetmezliği : Çocuğunuzda böbrek yetmezliği varsa doktorunuza bildiriniz. 
Doktorunuz çocuğunuz için daha düşük bir tedavi dozu belirleyecek veya çocuğunuza başka 
bir tedavi uygulayacaktır. Çocuğunuzda karaciğer hastalığı varsa doktorunuzu bilgilendiriniz. 
Doktorunuz uygun tedavi dozunu belirleyecek ve çocuğunuzu yakından takip edecektir.  
 
Eğer KLAMOKS’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  6/9 
  
Kullanmanız gerekenden daha fazla KLAMOKS kullandıysanız  
Çocuğunuz kullanması gerekenden daha fazla KLAMOKS  aldıysa en kısa zamanda 
doktorunuzu bilgilendiriniz.  
 
KLAMOKS’u kullanmayı unutursanız  
Çocuğunuza KLAM OKS  vermeyi unutursanız, hatırlar hatırlamaz ilacı almasını sağlayınız. 
Fakat bir sonraki dozu çok yakın zamanda vermeyiniz, bir sonraki dozu vermek için yaklaşık 
dört saat bekleyiniz.  
 
Unutulan dozları dengelemek için çift doz vermeyiniz.  
 
KLAMOKS ile tedavi sonlandırıldığındaki oluşabilecek etkiler  
Çocuğunuzun, enfeksiyonla savaşmaya yardımcı olmak için verilen her doza ihtiyacı vardır. 
Bir bölümü ölmeyen bakteriler, enfeksiyonun tekrar nüksetmesine yol açabilirler.  
 
Kendisini daha iyi hissetse bile çocuğunuza tedavi bitinceye kadar KLAMOKS  vermeye 
devam ediniz.  
4. Olası yan etkiler nelerdir?  
 
Tüm ilaçlar gibi  KLAMOKS’un  içeriğinde bulunan maddelere duyarlı olan kişilerde  yan 
etkiler olabilir.  
 
Yan etkiler aşağıdaki kategorilerde gösterildiği şekilde tanımlanmıştır:  
Çok yaygın        : 10 hastanın en  az 1’inde görülebilir.  
Yaygın               : 10 hastanın birinden az, fakat 100 hastanın birinden fazla  görülebilir.  
Yaygın olmayan : 100 hastanın birinden az, fakat 1000 hastanın birinden fazla  görülebilir.  
Seyrek                : 1.000 hastanın birinden az görülebilir.  
Çok seyrek        : 10.000 hastanın birinden az görülebilir.  
Bilinmiyor         : Mevcut verilerden tahmin edilemiyor  
 
Yaygın  
• Mukozaları ve cildi etkileyen bir tür mantar enfeksiyonu (mukokutanöz kandidiyazis)  
• Özellikle yüksek dozlarda hasta hissetme (bulantı)  
 
Eğer etkisi varsa KLAMOKS yemekten önce alınmalıdır.  
 
• İshal  
• Bulantı  
• Kusma  
 
Yaygın olmayan  
• Baş dönmesi  
• Baş ağrısı  
• Sindirim güçlüğü  7/9 
 • Deride döküntü  
• Kaşıntı  
• Kurdeşen  
• Karaciğer tarafından üretilen bazı maddelerde (enzimler) artış  
 
Seyrek  
• Deri döküntüsü, kabarık ve küçük nişan şeklinde görülür (merkezi koyu noktaların 
etrafında daha açık renkte bir alan ve sınırda koyu renk bir halka şeklinde gözlenen eritema 
multiforme)  
 
Seyrek görülen yan etkiler kan testlerinde de gözlenebilir:  
• Kan pıhtı laşması için gereken hücrelerin sayısında azalma  
• Beyaz kan hücrelerinin sayısında azalma  
 
Çok seyrek  
• Yüz, dudaklar, ağız, dil ya da boğazın şişerek yutkunma veya nefes alma güçlüğüne  neden 
olması (anjiyoödem)  
• Deri üzerinde oluşan döküntü, kaşıntı ya da kur deşen, yüz, dudak, dil ya da vücudun  diğer 
bölgelerinin şişmesi, nefes darlığı, hırıltılı soluk alma ya soluk almada zorlanma  gibi 
belirtilerle kendini gösteren aşırı alerjik durum (anafilaksi)  
• İlaç alındıktan 7 -12 gün sonra döküntü, ateş, eklem ağrısı öze llikle kol altındaki lenf  
düğümlerinin şişmesi gibi belirtilerle kendini gösteren alerjik durum (serum hastalığı  
benzeri sendrom)  
• Deri yüzeyinin altında küçük noktalar halinde kırmızı yuvarlak beneklerin oluşması,  
döküntü veya ciltte morlukların oluşması gibi alerjik reaksiyonlarla kendini gösteren  damar 
iltihabı (aşırı duyarlılık vasküliti)  
• Dudak, göz, ağız, burun ve genital bölgede oluşan şiddetli kabartılar ve kanamayla  belirgin 
seyrek görülen bir deri hastalığı (Stevens -Johnson Sendromu)  
• Derid e önce ağrılı kızarıklarla başlayan, daha sonra büyük kabartılarla devam eden ve  
derinin tabaka halinde soyulması ile son bulan ciddi boyutlardaki deri reaksiyonu. Bu  
hastalığa ateş, üşüme nöbeti, kas ağrıları ve genel rahatsızlık hissi eşlik eder (Toksik  
Epidermal Nekrolizis).  
• Küçük iltihap içeren kabarıklıklarla beraber yaygın kırmızı deri döküntüsü (Bülloz  
döküntülü dermatit)  
• Deri altında şişlikler ve kabarcıklar ile kırmızı, pullu döküntü (Akut generalize  
ekzantemöz)  
• Ateş, şiddetli üşüme nöbeti, boğaz a ğrısı ya da ağızda ülser gibi enfeksiyonların sık  
meydana gelmesi gibi belirtilerle kendini gösteren hastalık (geri dönüşümlü  agranülositoz)  
• Halsizlik, baş ağrıları, egzersiz yaparken soluğun kesilmesi, baş dönmesi, ciltte ve  gözlerde  
solgunluk ve sararma gibi belirtilerle kendini gösteren kansızlık (hemolitik  anemi)  
• İlaç kullanımına bağlı genellikle kanlı, sümüksü ishal   
• Dilin renginin siyah renk olması  
• Böbrek hastalığı (interstisyel nefrit)  
• İdrarda kristallerin görülmesi (kristalüri)  8/9 
 • Mide bulantıs ı, kusma, iştah kaybı, genel rahatsızlık hissi, ateş, kaşınma, deride ve 
gözlerde sararma ve idrar renginde koyulaşma ile belirgin karaciğer hastalığı (hepatit)  
• Kollaps (çökme)  
• Kan pıhtılaşmasında güçlük  
• Çocuğunuzun derisinin ve gözlerinin sararmasına yol  açan ve kanda bilirübin (karaciğerde 
üretilen bir madde) seviyesinin artmasıyla ortaya çıkan sarılık  
• Aşırı hareketlilik  
• Kasılma, nöbet ya da çırpınma (yüksek dozda KLAMOKS  alan hastalarda ve böbrek 
bozukluğu olanlarda)  
• Diş renginde değişiklik.  
Genellikle fırçalama ile giderildiğinden, iyi bir ağız temizliği ile diş rengi değişimi 
engellenebilir.  
 
Bilinmiyor  
• Beyin zarı iltihabı (aseptik menenjit)  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklaya rak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış  olacaksınız.  
 
5. KLAMOKS ’un saklanması  
 
KLAMOKS ’u çocukların göremeyeceği, erişemeyeceği yerlerde ve ambalajında saklayınız.  
 
Sulandırılmadan önce 25°C’nin altındaki oda sıcaklığında ve kuru bir yerde saklayınız.  
 
Süspansiyon hazırlandıktan sonra buzdolabında (2 -8ºC) saklayınız. 7 gün içinde kullanınız. 
Dondurmayınız.  
 
Nem çekeceğinden, şişelerin ağzı kapalı tutulmalıdır.  
 
Son kullanma tarihi  ile uyumlu olarak kullanınız . 
 
Ambalajdaki  son kullanma tarihinden sonra KLAMOKS’u kullanmayınız.  
 
Eğer üründe ve/veya ambalajında bozukluklar fark ederseniz KLAMOKS’u kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen  toplama sistemine veriniz.  
 
Ruhsat sahibi:  9/9 
 BİLİM İLAÇ SAN. ve TİC. A.Ş.  
Kaptanpaşa Mah. Zincirlikuyu Cad. No:184  
34440 Beyoğlu -İSTANBUL  
Tel: +90 (212) 365 15 00  
Faks: +90 (212) 276 29 19  
 
Üretim yeri:  
BİLİM İLAÇ SAN. ve TİC. A.Ş.  
ÇOSB Karaağaç Mah. 5. Sok. No: 6  
59510 Kapaklı -TEKİRDAĞ  
 
Bu kullanma talimatı  ……… … tarihinde onaylanmıştır.  
 