KISA ÜRÜN BİLGİSİ
1. BEŞERİ TIBBİ ÜRÜNÜN ADI
MİKONİD 750 mg/200 mg/100 mg vajinal ovül
2. KALİTATİF VE KANTİTATİF BİLEŞİM
Her 1 vajinal ovül
Etkin madde:
Metronidazol 750 mg
Mikonazol nitrat 200 mg
Lidokain (Baz) 100 mg
içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Vajinal ovül
Beyaza yakın, homojen özel şekilli ovül
4. KLİNİK ÖZELLİKLER
4.1. Terapötik endikasyonlar
Candida albicans'ın oluşturduğu kandidal vulvovajinit; Gardnerella vaginalis ve anaerob
bakterilerin oluşturduğu bakteriyel vajinoz ile karma vajinal enfeksiyonların tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Doktora danışmadan kullanılmamalıdır.
Hekim tarafından başka şekilde tavsiye edilmediği takdirde:
Tedaviye başlarken 7 gün süreyle yalnızca akşamları birer ovül vajen derinliğine uygulanır.
Tekrarlayan dirençli vakalarda 14 gün süreyle, akşam 1 vajinal ovül önerilebilir.
Adet (menstruasyon) döneminde kullanıldığında MİKONİD'in etkisi azalabileceğinden veya
kullanım zorluğu meydana gelebileceğinden, bu dönemde kullanılmaması tavsiye edilmektedir.
Uygulama şekli:
Yalnız intravajinal kullanım içindir. MİKONİD sırtüstü yatar pozisyonda, paketin içindeki
parmaklıkların yardımı ile vajen derinliğine uygulanmalıdır.
Yutulmamalı veya başka bir yoldan uygulanmamalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliğinde metronidazolün yarılanma ömrü değişmemektedir. Bu nedenle
metronidazol dozunun azaltılmasına gerek yoktur, ancak hemodiyaliz gerektiren ciddi böbrek
fonksiyonu yetmezliğinde doz ayarı yapılmalıdır.
Ciddi karaciğer yetmezliğinde metronidazol klerensi zorlaşır. Hepatik ensefalopatili hastalarda
metronidazol plazma konsantrasyonu yükselerek ensefalopati semptomlarını artırabileceğinden,
1 / 11bu hastalarda dikkatle kullanılmalıdır. Metronidazolün günlük dozu, hepatik ensefalopatili
hastalarda üçte birine azaltılmalıdır.
Karaciğer fonksiyon bozukluğu olan hastalarda lidokainin yarı ömrü 2 katı ya da daha fazlasına
çıkabilir. Renal fonksiyon bozukluğu lidokain kinetiğini etkilemez fakat metabolitlerin birikimini
arttırabilir. MİKONİD' i kullanacak olan karaciğer ve/veya böbrek fonksiyon bozukluğu bulunan
hastalarda bu özellikler göz önünde bulundurulmalıdır.
Pediyatrik popülasyon:
12 yaş altındaki çocuklara uygulanmaz.
Geriyatrik popülasyon:
65 yaşın üstündekilere erişkin dozu uygulanır.
4.3. Kontrendikasyonlar
MİKONİD;
• Bileşimindeki etkin maddelere veya imidazol türevleri gibi bunların türevlerine, 6.1 de
listelenen yardımcı maddeye karşı aşırı duyarlılığı bulunanlarda,
• Tedavi sırasında veya tedavi bitiminden en az 48 gün sonrasında alkol kullananlarda,
• Tedavi sırasında veya son 2 hafta içinde disülfiram kullananlarda,
• Gebeliğin ilk üç ayında,
• Gebeliğin ilk üç aylık süresi boyunca trikomonal vajiniti olan hastalarda,
• Porfiri, epilepsi ve ciddi karaciğer fonksiyon bozukluğunda kullanılmamalıdır.
4.4. Özel kullanım uyarıları ve önlemleri
Metronidazol
MİKONİD uygulamasının 10 günden uzun bir süre boyunca uygulanması gerekliyse düzenli
klinik ve laboratuvar takibi (özellikle lökosit sayısı) önerilmektedir ve hastalar periferal veya
merkezi nöropati gibi (paraestezi, ataksi, baş dönmesi konvülsif nöbetler gibi) advers
reaksiyonlara karşı takip edilmelidir.
Sistemik Metronidazol, nörolojik kötüleşme riski nedeniyle aktif veya kronik ciddi periferik ve
merkezi sinir sistemi hastalığı olan hastalarda dikkatli kullanılmalıdır.
Sistemik kullanım için metronidazol içeren ürünler ile Cockayne sendromlu hastalarda tedavi
başlangıcından sonra çok hızlı başlayan ölümcül sonucu olan vakalar da dahil olmak üzere ciddi
hepatotoksisite / akut karaciğer yetmezliği vakaları bildirilmiştir. Bu popülasyonda, metronidazol,
dikkatli yarar/risk değerlendirmesinden sonra ve yalnızca alternatif bir tedavi mevcut değilse
kullanılmalıdır. Karaciğer fonksiyon testleri, tedavinin başlamasından hemen önce, tedavi
süresince ve sonrasında karaciğer fonksiyonu normal sınırlar içinde olana kadar veya başlangıç
değerlerine ulaşılana kadar yapılmalıdır. Karaciğer fonksiyon testleri tedavi sırasında belirgin
şekilde yükselirse, ilaç kesilmelidir.
Cockayne sendromlu hastalara olası karaciğer hasarı semptomlarını derhal doktora bildirmeleri ve
metronidazol almayı bırakmaları önerilmelidir.
Metronidazol ile, Stevens Johnson sendromu (SJS), toksik epidermal nekroliz (TEN) veya akut
jeneralize eksantematöz püstüloz (AGEP) gibi ciddi büllöz deri reaksiyonları vakaları
bildirilmiştir. SJS, TEN veya AGEP semptomları veya belirtileri varsa, MİKONİD tedavisi derhal
kesilmelidir.
2 / 11Böbrek yetmezliğinde metronidazolün yarılanma ömrü değişmemektedir. Bu nedenle
metronidazol dozunun azaltılmasına gerek yoktur. Ancak bu tür hastalarda metronidazolün
metabolitleri kanda birikebilir. Bunun şu an için klinik önemi bilinmemektedir.
Hemodiyaliz alan hastalarda metronidazol ve metabolitleri 8 saatlik bir diyaliz periyodunda etkili
bir şekilde uzaklaştırılır. Bu nedenle, metronidazol hemodiyalizden hemen sonra yeniden
uygulanmalıdır.
İntermitan periton diyalizi (IDP) veya sürekli ambulatuvar periton diyalizi (CAPD) geçiren böbrek
yetmezliği olan hastalarda, MİKONİD dozunda rutin bir ayarlama yapılmasına gerek yoktur.
Ciddi karaciğer yetmezliğinde metronidazol klirensi zorlaşır. Hepatik ensefalopatili hastalarda
metronidazol plazma konsantrasyonu yükselerek ensefalopati semptomlarını artırabileceğinden,
bu hastalarda dikkatle kullanılmalıdır. Metronidazolün oral günlük dozu, hepatik ensefalopatili
hastalarda üçte birine azaltılmalı ve tek doz olarak verilmelidir.
Hastalar, idrar renginde koyulaşma olabileceği konusunda uyarılmalıdır. İnsanlarda gözlenen
mutajenite riskine ilişkin yetersiz kanıt nedeniyle (bkz. Bölüm 5.3), MİKONİD‘in gerekenden
daha uzun süre kullanılması dikkatle düşünülmelidir.
Disülfiram benzeri reaksiyon görülebileceğinden tedavi süresince ve tedavi bittikten 48 saat
sonrasına kadar alkol alınmamalıdır.
Sistemik kullanıma bağlı olarak metronidazol yüksek dozlarda ve uzun süreli kullanımda periferik
nöropati ve konvülsiyona neden olabilmektedir. Sistemik olarak metronidazole ve disülfüram’ı
aynı anda kullanan hastalarda psikotik reaksiyonlar bildirilmiştir.
Cinsel olgunluğa erişmemiş kız çocuklarında ve bakirelerde kullanılmamalıdır.
Lidokain özellikle geniş deri yüzeylerine ve bilhassa da oklüzyon altında uygulandığında kalp ritm
bozuklukları, nefes alma zorluğu, koma ve hatta ölüme yol açabilmektedir.
MİKONİD, ovül şeklinde, intravajinal olarak uygulandığından, “Pozoloji / uygulama sıklığı ve
süresi” kısmında belirtildiği şekilde kullanıldığında bu etkilerin oluşması muhtemel değildir.
Lateks içeren kondom ve diyafram gibi kontraseptif ajanlar ile teması kontraseptif ajanların
etkinliğini düşürebilir. Bu nedenle MİKONİD kontraseptif diyafram ve prezervatifle temas
etmemelidir.
MİKONİD, tedavi süresince diğer vajinal ürünler (örn. tampon, duş ve spermisid) ile birlikte
kullanılmamalıdır.
Trikomonal vajinit vakalarında eş tedavisi de gereklidir.
İnsanlarda mutajenite riski konusunda yeterli kanıt bulunmadığından (bkz. Bölüm 5.3), NEO-
MİKONİD normalden daha uzun süreli kullanımı söz konusu olduğunda dikkatli
değerlendirilmelidir.
4.5. Diğer tıbbi ürünler ile etkileşimler ve diğer etkileşim şekilleri
Aşağıdaki ilaçlarla birlikte kullanıldığında metronidazolün emilmesine bağlı olarak etkileşim
görülebilir;
3 / 11Alkol: Disülfiram benzeri (antabus etki) bir reaksiyon oluşması ihtimali nedeniyle hastalar,
metronidazol ile tedavi sırasında ve tedaviden sonra en az 48 saat boyunca alkol almamaları
yönünde uyarılmalıdır.
Disülfiram: Aynı anda metronidazol kullanan hastalarda psikotik reaksiyonlar bildirilmiştir.
Varfarin tipi oral antikoagülanlar: Oral Metronidazol ile birlikte kullanıldığında, antikoagülan
tedavisinin etki gücü artabileceğinden oral antikoagülan dozunun düşürülmesi gerekebilir. Bu
nedenle kombine kullanımda protrombin düzeyleri sık aralıklarla kontrol edilmelidir. Heparin ile
etkileşimi yoktur.
Lityum: Oral Metronidazolle birlikte kullanıldığında hastalarda olası böbrek hasarına dair
kanıtlarla birlikte lityum tutulumu bildirilmiştir. Metronidazol verilmeden önce lityum tedavisi
azaltılarak kesilmeli veya bırakılmalıdır. Metronidazol alırken lityum tedavisi gören hastalarda
plazma lityum konsantrasyonları, kreatinin ve elektrolitler izlenmelidir.
Fenobarbital-fenitoin: Metronidazolün eliminasyonunu arttırarak yarılanma ömrünü 3 saate
düşürür.
5-fluorourasil: Metronizadol 5 florourasilin klerensini azaltır ve bu nedenle birlikte kullanılmaları
5 florourasilin toksisitesinde artışla sonuçlanabilir.
Siklosporin: Siklosporin alan hastalarda siklosporin serum seviyelerinde artış riski bulunmaktadır.
Metronidazol ile birlikte kullanılması gerektiğinde serum siklosporin ve serum kreatinin seviyeleri
yakından takip edilmelidir.
Busulfan: Metronidazol şiddetli busulfan toksisitesine yol açabilecek şekilde busulfanın plazma
seviyesini arttırabilir.
Amiodaron: Metronidazol, amidaronun metabolizmasını inhibe eder. Kardiyotoksisite riski artar
(QTc aralığında uzama, torsades de pointes, kalp durması)
Astemizol ve terfenadin: Kesinlikle kullanılmamalıdır.
Karbamazepin: Etkileşim mekanizması bilinmemektedir. Ancak, metronidazol muhtemelen
karbamazepinin metabolizmasını inhibe etmektedir.
Veküronyum: (depolarizasyonsuz nöromüsküler bloke edici ilaç): Metronidazol veküronyumun
etkisini güçlendirir.
Kolestiramin: Metronidazolün emiliminin azalmasına ve dolayısıyla etkisinin azalmasına yol
açabilir.
Ergot alkaloidleri: Metronidazol sitokrom P450 3A4 sistemini inhibe eder böylece ergot
türevlerinin metabolizması azalır. Ergotizm riski (bulantı, kusma, vazospastik iskemi) artar.
Metronidazol treponemayı immobilize eder ve bu nedenle Treponema pallidum immobilizasyon
testinde yanlış pozitif sonuç verir.
Metronidazol, ultraviyole absorbans yöntemi kullanılarak ölçüm yapıldığında AST (SGOT), ALT
(SGPT), LDH, trigliseridler veya glukoz ölçümlerinde değişiklik oluşturabilir.
4 / 11Aşağıdaki ilaçlarla birlikte kullanıldığında mikonazol nitratın emilmesine bağlı olarak etkileşim
görülebilir;
Asenokumarol, Anisindion, Dikumarol, Fenindion, Fenprokumon, Varfarin: Kanama riskinde
artış,
Astemizol sisaprid ve terfenadin: Mikonazol bu ilaçların metabolizmasını inhibe ederek plazma
konsantrasyonlarını artırır,
Fenitoin ve fosfenitoin: Fenitoin toksisite riskinde artış (ataksi, hiperrefleksi, nistagmus, tremor),
Fentanil: Opioid etkilerin artması ya da uzun sürmesi (santral sinir sistemi depresyonu, solunum
depresyonu),
Glimepirid: Hipoglisemi,
Karbamazepin: Karbamazepin metabolizmasında azalma,
Oksibutinin: Oksibutininin metabolizmasının inhibe edilmesi sonucu oksibutinine maruziyet veya
plazma konsantrasyonunda artış (ağızda kuruluk, kabızlık, baş ağrısı),
Oksikodon: Oksikodon plazma konsantrasyonunda artış ve klerensinde azalma,
Pimozid: Kardiyotoksisite riskinde artış (QT uzaması, torsades de pointes, kalp durması),
Siklosporin: Siklosporin toksisite riskinde artış (renal disfonksiyon, kolestaz, parestezi),
Tolterodin: Zayıf sitokrom P450 2D6 aktivitesi olan bireylerde tolterodin biyoyararlanımında
artış,
Trimetreksat: Trimetreksat toksisitesinde artış (kemik iliği baskılanması, renal ve hepatik
disfonksiyon ve gastrointestinal ülserasyon).
Aşağıdaki ilaçlarla birlikte kullanıldığında lidokainin emilmesine bağlı olarak etkileşim
görülebilir;
Antiaritmik ürünler: Lidokain toksisitesinde artış
Fenitoin veya barbitüratlar: Lidokain plazma düzeyinde düşme
Propranolol: Lidokain plasma klirensinde azalma,
Simetidin: Lidokain plasma klirensinde azalma.
Özel popülasyonlara ilişkin ek bilgiler:
Özel popülasyonlar üzerinde herhangi bir etkileşim çalışması yapılmamıştır.
Pediyatrik popülasyon:
Çocuklar üzerinde herhangi bir etkileşim çalışması yapılmamıştır.
5 / 114.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
MİKONİD, kombinasyonunu oluşturan etkin maddelerin fetus ve yenidoğan gelişimine etkileri
tam olarak bilinmediğinden, ilacı kullanmak zorunda olanlar uygun bir doğum kontrol yöntemi ile
gebelikten korunmalıdır.
Gebelik dönemi
Hayvanlar üzerinde yapılan çalışmalar, gebelik, embriyonal/fetal gelişim, doğum ve/veya doğum
sonrası gelişim üzerindeki etkiler bakımından yetersizdir. İnsanlara yönelik potansiyel risk
bilinmemektedir.
Gebe kadınlarda MİKONİD'in birinci trimesterde kullanımına ilişkin yeterli veri mevcut değildir.
Bu yüzden MİKONİD gebeliğin birinci trimesterinde kullanılmamalıdır. Gebeliğin ikinci ve
üçüncü trimesterlerinde yarar/zarar oranı hekim tarafından değerlendirilmeli, gerekli olmadıkça
gebelik döneminde kullanılmamalıdır.
Laktasyon dönemi
Metronidazol anne sütüne geçtiğinden tedavi sırasında bebek sütten kesilmelidir; tedavi bittikten
24-48 saat sonra emzirmeye devam edilebilir.
Lidokainin anne sütüne geçip geçmediği bilinmemekle birlikte emziren kadınlarda dikkatle
kullanılması tavsiye edilmektedir.
Üreme yeteneği/Fertilite
Tek başlarına verildiklerinde ne metronidazol, ne mikonazol nitrat, ne de lidokainin insan ya da
hayvanların fertilitesi üzerine zararlı etkisi olduğuna dair herhangi bir kanıt yoktur.
4.7. Araç ve makine kullanımı üzerindeki etkiler
Sistemik olarak kullanılan metronidazol motorlu araç ve makine kullanımını etkileyebilir.
Sistemik uygulamaya kıyasla metronidazol vajinal yoldan daha düşük oranlarda emilir.
MİKONİD kullanımı baş dönmesi, ataksi, yorgunluk ve halsizlik yapabileceğinden, motorlu araç
ve makine kullanımını etkileyebilir.
4.8. İstenmeyen etkiler
Yan etkilerin sıklık gruplandırması şöyledir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle tahmin
edilemiyor).
Metronidazol
Metronidazolün vajinal yolla uygulanması, oral yolla kıyaslandığında çok düşük plazma
düzeylerine (% 2-12) neden olduğundan, sistemik yan etki insidansı da çok düşüktür. Mikonazol
nitrat, vajinal yolla uygulanan diğer tüm imidazol türevi antifungal ilaçlar kadar (%2-6) vajinal
iritasyona (yanma - kaşıntı) yol açabilir. Bu belirtiler ovül bileşiminde bulunan lidokainin lokal
anestetik etkisiyle önlenebilir. Vajinitlerde vajen mukozası iltihaplanmış olabildiğinden; ilk
vajinal ovül uygulandığında, ya da tedavinin üçüncü gününe doğru vajinada yanma ve kaşıntı ile
vajinal iritasyon bulguları ortaya çıkabilmektedir. Bu şikayetler tedaviye devam edildiğinde hızla
6 / 11azalarak kaybolmaktadır. Çok şiddetli iritasyon bulguları varsa tedavi kesilmelidir. Lidokainin
MİKONİD’den emilimi çok düşük düzeydedir. Lokal anesteziklerle gerçek anlamda görülen
advers etkiler, hastaların 1/1000’inden daha azında görülür.
MİKONİD' in içerdiği etkin maddelerin sistemik kullanımına bağlı olarak görülebilen istenmeyen
etkiler aşağıda listelenmiştir:
Kan ve lenf sistemi hastalıkları
Çok seyrek: Agranülositoz, nötropeni, trombositopeni, pansitopeni
Bilinmiyor: Lökopeni, methemoglobinemi
Bağışıklık sistemi hastalıkları
Seyrek: Aşırı duyarlılık reaksiyonları (anafilaktik ve anafilaktoid reaksiyonlar dahil), alerjik
reaksiyonlar (ağır vakalarda anafilaktik şok görülebilir)
Bilinmiyor: Anjiyoödem, ürtiker, ateş
Metabolizma ve beslenme hastalıkları
Bilinmiyor: Anoreksi
Psikiyatrik hastalıklar
Çok seyrek: Ruhsal değişiklikler, konfüzyon ve halüsinasyonları içeren psikotik bozukluklar
Bilinmiyor: Depresif ruh hali
Sinir sistemi hastalıkları
Çok seyrek: İlaç kullanımının bırakılmasıyla düzelen ensefalopati (örn. konfüzyon, ateş, baş
ağrısı, halüsinasyonlar, paralizi, ışığa duyarlılık, görüş ve hareket bozukluğu, ense sertliği) ve
subakut serebellar sendrom (örn. ataksi, dizartri, yürüyüş bozukluğu, nistagmus ve tremor),
Sersemlik, konvülziyonlar, uykusuzluk, baş ağrısı
Bilinmiyor: Yoğun ve/veya uzun süreli metronidazol tedavisi sırasında periferik duysal nöropati
veya geçici epileptiform nöbetler bildirilmiştir. Birçok vakada tedavinin kesilmesi veya dozajın
azaltılması durumunda nöropati yok olmuştur. Yorgunluk veya halsizlik, solgunluk, karıncalanma,
his kaybı, parestezi, dezoryantasyon, ajitasyon, psikoz, nöbet, konuşmanın bozulması, hiperestezi,
hipoestezi, letarji, halüsinasyonlar, sıcaklık hissi, sinirlilik, tedirginlik, öfori, uyku hali, bulanık
veya çift görme, üşüme, tremor, bilinç kaybı, koma (nadir), anksiyete, insomnia, aseptik menenjit.
Göz hastalıkları
Çok seyrek: Çoğunlukla geçici olmak üzere diplopi ve miyopi gibi görme
bozuklukları Bilinmiyor: Optik nöropati/nöritis
Kulak hastalıkları
Bilinmiyor: İşitme bozukluğu / işitme kaybı (sensörinöral dahil), kulak çınlaması
Gastrointestinal hastalıklar
Bilinmiyor: Tat almada değişiklik, oral mukozit, ağızda metalik tat, bulantı, kusma, epigastrik
ağrı ve diyare gibi gastrointestinal bozukluklar, ağız kuruluğu, iştahsızlık, abdominal ağrı veya
kramp
Hepato-bilier hastalıklar
Çok seyrek: Karaciğer enzimlerinde yükselme (AST, ALT, alkalin fosfotaz), kolestatik ya da
mikst hepatit ve hepatoselüler karaciğer hasarı, ilaç kesilmesiyle geri dönüşümlü sarılık ve
pankreatit.
7 / 11Metronidazol ve diğer antibiyotik ilaçların kombinasyonu ile tedavi edilen hastalarda karaciğer
naklini gerektiren karaciğer yetmezliği vakaları rapor edilmiştir.
Deri ve deri altı doku hastalıkları
Çok seyrek: Cilt döküntüleri, püstüler döküntüler, akut jeneralize eksantematöz püstüloz, kaşıntı,
yüz kızarıklığı (flushing)
Bilinmiyor: Eritema multiforme, Stevens-Johnson sendromu ya da toksik epidermal nekroliz, fiks
ilaç erüpsiyonları,
Kas-iskelet bozuklukları, bağ doku ve kemik hastalıkları
Çok seyrek: Miyalji, artralji
Böbrek ve idrar yolu hastalıkları
Çok seyrek: İdrar renginin koyulaşması (metronidazol metabolitine bağlı olarak)
Genel bozukluklar ve uygulama bölgesine ilişkin hastalıklar
Çok yaygın: Vajinal akıntı
Yaygın: Vajinit, vulvovajinal iritasyon, pelvik rahatsızlık
Yaygın olmayan: Susama hissi
Seyrek: Vajinada yanma, kaşıntı, tahriş, karın ağrısı, deri döküntüleri, alerjik reaksiyonlar
(anafilaktik şok)
Bilinmiyor: Lokal iritasyon ve hassasiyet, kontakt dermatit
İntravajinal uygulamada, metronidazol ve lidokainin kan düzeyleri sistemik uygulamalara kıyasla
çok daha düşük olduklarından bu yan etkiler çok daha seyrek görülür.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr;
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Fazla miktarda ovül uygulandığında metronidazole bağlı sistemik etkiler görülebilir; ancak vajinal
yoldan uygulanan metronidazolün hayatı tehdit edici belirtilere yol açması beklenmez.
Doz aşımında semptomatik ve destekleyici tedavi uygulanır. Metronidazolün spesifik bir antidotu
yoktur. 12 gram metronidazolün oral intihar amaçlı doz aşımı kullanımı raporlanmış, semptomlar
kusma, ataksi ve hafif dezoryantasyonla sınırlı kalmıştır ve almış olanlarda iyileşme sağlanabilir.
Metronidazole bağlı olarak bulantı, kusma, abdominal ağrı, diyare, kaşıntı, ağızda metalik tat,
ataksi, baş dönmesi, parestezi, konvülsiyon, lökopeni, idrar renginde koyulaşma; mikonazol nitrata
bağlı olarak ağızda ve boğazda yanma hissi, anoreksi, bulantı, kusma, baş ağrısı, diyare görülebilir.
Lidokain özellikle geniş deri yüzeylerine ve bilhassa çok yüksek dozda uygulandığında kalp ritim
bozuklukları, nefes alma zorluğu, koma ve hatta ölüme sebebiyet verebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antibakteriyel, antiprotozoal, antifungal, anestetik.
8 / 11ATC Kodu: G01AF20
MİKONİD, antifungal olarak mikonazol nitrat ve antibakteriyel, antitrikomonal etkili madde
olarak metronidazol, lokal anestetik etkili bir madde olarak da lidokain içerir.
Mikonazol nitrat
Mikonazol nitrat, Candida albicans dahil patojen mantarlara (maya ve dermatofitler dahil) etkili
geniş spektrumlu sentetik imidazol türevi bir antifungaldir. Gram pozitif bakterilere (stafilokok ve
streptokok spp) de etkilidir. Mikonazol nitrat etkisini sitoplazmik membranda bulunan ergosterol
sentezi üzerinden gösterir. Mikonazol nitrat in vitro olarak Candida türlerine karşı mikotik
hücrenin permeabilitesini değiştirir ve hücrenin glukoz kullanımını inhibe eder.
Metronidazol, 5-nitroimidazol grubu, anaerobik bakterilerin karıştığı çoğu enfeksiyonlar ve
protozoaların sebep olduğu enfeksiyonlara karşı etkili antiprotozoal, antibakteriyel maddedir.
Metronidazol, Trichomonas vaginalis ve Gardnerella vaginalis ile anaerob streptokoklar dahil
anaerob bakterilere etkilidir.
Lidokain nöron membranını stabilize ederek sinir iletimini bloke eden, lokal anestetik etkili bir
maddedir.
Mikonazol, metronidazol ve lidokain sinerjik veya antagonistik değildirler.
Mikonazol, metronidazol ve lidokain içeren ovül ile 35 vajinitli hastada yapılan etkililik ve
güvenlilik çalışmasında mikrobiyolojik iyileşme oranları 8. gün (Vizit 2) ve 3. hafta için (Vizit 3)
sırasıyla % 84 ve % 92; aynı dönemlerde klinik iyileşme oranları ise % 88 tespit edilmiştir.
5.2. Farmakokinetik özellikler
Genel Özellikler
Emilim:
Mikonazol nitrat: İntravajinal uygulamada çok düşük miktarlarda emilir (dozun % 1.4 kadarı).
Mikonazol, metronidazol ve lidokain içeren ovül uygulamasını takiben plazmada mikonazol nitrat
saptanamamıştır.
Metronidazol: İntravajinal uygulamada biyoyararlanımı oral yola kıyasla yaklaşık % 20'dir.
Mikonazol, metronidazol ve lidokain içeren ovül uygulamasını takiben metronidazolün plazma
kararlı durum düzeyleri 1,1-5 mikrogram/mL'ye ulaşmıştır.
Lidokain: Lidokain hasarlı deriden ve mukoz membranlardan çok düşük miktarlarda emilir.
Mikonazol, metronidazol ve lidokain içeren ovül uygulamasını takiben plazmada lidokain çok
düşük düzeyde emilmiş, plazma kararlı durum düzeyleri 0.04 – 1 mikrogram/mL’ye ulaşmıştır.
Dağılım:
Mikonazol nitrat: Proteinlere bağlanma oranı % 90-93 kadardır. Beyin-omurilik sıvısına zayıf
şekilde dağılım gösterirken diğer dokulara geniş ölçüde dağılır. Dağılım hacmi 1400 L'dir.
Metronidazol: Metronidazol safra, kemik, göğüs, süt, serebral apse, beyin-omurilik sıvısı,
karaciğer ve karaciğer apsesi, salya, seminal ve vajinal sıvılar gibi vücut dokuları ve sıvılarına,
plazmadakine yakın konsantrasyonlarda ve geniş ölçüde dağılır. Plasentayı aşar ve hızlı bir
biçimde fetal dolaşıma girer. Plazma proteinlerine bağlanma oranı % 20'den fazla değildir.
Dağılım hacmi 0,25-0,85 L/kg'dır.
9 / 11Lidokain:
Oral veya intravenöz yoldan uygulandığında lidokain bağırsaklarda, idrarda ve düşük miktarda
feçeste saptanmıştır. Değişmemiş ilaç ve metabolitleri halinde idrarda tayin edilmiştir. Lidokain
plazma proteinlerine (primer olarak l-asitglikoproteine, daha az olarak da albümine) %33 - % 80
oranında bağlanır. Dağılım hacmi 0,8-1,3 L/kg'dır.
Biyotransformasyon:
Mikonazol nitrat: Karaciğerde metabolize edilir. Etkin olmayan iki metaboliti bulunmaktadır.
(2,4-diklorofenil-l H imidazol etanol ve 2,4-dikloromandelik asit)
Metronidazol: Karaciğerde oksidasyon suretiyle metabolize edilir, hidroksi metaboliti etkindir.
İdrarla atılan iki majör metaboliti hidroksi metaboliti ve asetik asit metaboliti olup, hidroksi
metaboliti metronidazolün biyolojik aktivitesinin % 30'una sahiptir.
Lidokain:
Karaciğerde metabolize edilir. Etkin olan monoetilglisinksilidid (MEGX) ve glisinksilidid (GX)
metabolitleri bulunmaktadır.
Eliminasyon:
Mikonazol nitrat: Yarı ömrü 24 saattir. % l'den azı böbrekler yolu ile atılır. Yaklaşık % 50'si,
çoğunlukla değişmeden, feçes ile atılır.
Metronidazol: Yarı ömrü 6-11 saattir. Sistemik veya topikal olarak uygulandığında, metronidazol
dozunun % 6-15'i fekal yolla, % 60-80'i değişmeden ve metabolitleri halinde idrarla atılır.
Değişmeden idrarla atılan ilaç oranı % 20'dir.
Lidokain: Metabolitleri ve değişmemiş şekli (uygulanan dozun % 10'u) halinde böbreklerden
atılır.
5.3. Klinik öncesi güvenlilik verileri
Metronidazol:
Metronidazolün kronik oral uygulamasını takiben, fare ve sıçanlarda kanserojen olduğu
gösterilmiştir. Bununla birlikte hamsterlarda yapılan benzer çalışmalarda, negatif sonuçlar elde
edilmiştir. Epidemiyolojik çalışmalarda insanlarda karsinojenik risk arttışına ilişkin açık bir kanıt
elde edilmemiştir.
Metronidazolün bakterilerde in vitro olarak mutajenik olduğu gösterilmiştir. İn vitro olarak
yapılan memeli hücrelerindeki çalışmalarla, in vivo olarak yapılan kemirgen veya insanlardaki
çalışmaların bazılarında metronidazolün mutajenik etkileri rapor edilirken, bazı çalışmalarda
metronidazolün mutajenik etkisine dair yeterli kanıt bulunamamıştır.
6. FARMASÖTİK ÖZELLİKLER
6.1. Yardımcı maddelerin listesi
Polietilen glikol 400
Katı yağ
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
10 / 116.4. Saklamaya yönelik özel tedbirler
25 °C altındaki oda sıcaklığında saklayınız. Buzdolabına koymayınız.
Kutu üzerinde yazılı son kullanma tarihinden sonra kullanmayınız.
6.5. Ambalajın niteliği ve içeriği
Kutuda, beyaz PVC/PE strip içinde, 7 adet LDPE parmaklık ile birlikte, 7 adet
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
Berko İlaç ve Kimya Sanayi A.Ş.
Yenişehir Mah. Özgür Sok. No: 16-18 Ataşehir/İstanbul
0 216 456 65 70 (Pbx)
0 216 456 65 79 (Faks)
info@berko.com.tr
8. RUHSAT NUMARASI (LARI)
2017/549
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 20.07.2017
Ruhsat yenileme tarihi: 29.09.2022
10. KÜB’ÜN YENİLENME TARİHİ
11 / 11