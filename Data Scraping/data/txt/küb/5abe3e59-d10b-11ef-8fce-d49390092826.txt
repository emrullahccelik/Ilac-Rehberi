KISA ÜRÜN BİLGİSİ
1. BEŞERİ TIBBİ ÜRÜNÜN ADI
MOXİBİEM %0.5 Göz Damlası, Çözelti
Steril
2. KALİTATİF VE KANTİTATİF BİLEŞİM
Etkin madde:
1 ml çözelti, 5 mg moksifloksasin baza eşdeğer 5.45 mg moksifloksasin
hidroklorür içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Göz damlası, çözelti
MOXİBİEM berrak açık sarı renkli homojen çözeltidir.
4. KLİNİK ÖZELLİKLER
4.1 Terapötik endikasyonlar
MOXİBİEM gözün ön segmentinde moksifloksasine hassas suşların sebep olduğu
bakteriyel infeksiyonların topikal tedavisinde endikedir (Bölüm 5.1’e bakınız).
Antibakteriyel ajanların uygun kullanımına yönelik resmi kılavuzlar dikkate
alınmalıdır.
4.2 Pozoloji ve uygulama şekli
Pozoloji/uygulama sıklığı ve süresi
Erişkinlerde ve yaşlılarda kullanım:
İnfekte göz(ler)e günde 3 kez 1 damla damlatılır.
İnfeksiyon normal olarak 5 günden sonra geçmektedir. Tedaviye devamındaki 2- 3
gün boyunca da devam edilmelidir.
Uygulama şekli:
Oküler kullanım içindir.
Sayfa 1/11Damlalık ucunun ve çözeltinin kontaminasyonunun önlenmesi açısından, şişenin
damlalık ucunun göz kapaklarına, göz çevresine veya diğer yüzeylerine
değdirilmemesine dikkat edilmelidir.
Özellikle yeni doğan bebeklerde veya ufak çocuklarda nazal mukoza yolu ile
damlaların emilimini önlemek için, damlanın uygulanmasının ardından gözyaşı
kanalları parmaklar yardımıyla 2-3 dakika kapalı tutulmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Oral moksifloksasinin farmakokinetik parametreleri hafif ve orta derecede
karaciğer ve böbrek yetmezliği olan hastalarda anlamlı farklılıklar göstermedi.
Ciddi karaciğer yetmezliği olan hastalarda çalışma yapılmadı. Topikal yolla
uygulamada sistemik maruziyetin düşük olmasından dolayı karaciğer yetmezliği
olan hastalarda MOXİBİEM için doz ayarlamasına gerek görülmez.
Oral moksifloksasinin farmakokinetik parametreleri hafif, orta ve ileri derecede
böbrek yetmezliği olanlarda anlamlı bir farklılık göstermemektedir. Böbrek
yetmezliği olan hastalarda MOXİBİEM için doz ayarlaması yapmaya gerek yoktur.
Pediyatrik popülasyon:
Doz ayarlarması gerekmemektedir. (Detaylı bilgi için bkz. Bölüm 4.4 Özel
Kullanım Uyarıları ve Önlemleri)
Geriyatrik popülasyon:
Yaşlılar ve diğer erişkinler arasında etkililik ve güvenlilik açısından herhangi bir
farklılık gözlenmemiştir.
4.3 Kontrendikasyonlar
MOXİBİEM moksifloksasine, diğer kinolonlara ya da bu ürünün içeriğinde
bulunan maddelerden herhangi birine aşırı duyarlılığı olan kişilerde
kontrendikedir.
4.4 Özel kullanım uyarıları ve önlemleri
Sadece oküler kullanım içindir. Enjeksiyon ile uygulanmaz. MOXİBİEM
subkonjonktival olarak ya da gözün ön kamarasına doğrudan enjekte edilemez.
Sistemik kinolon tedavisi gören hastaların bazılarında ilk dozu müteakip olmak
üzere ciddi ve bazen öldürücü aşırı hassasiyet (anafilaktik) reaksiyonları
bildirilmiştir. Bazı reaksiyonların yanında kardiyovasküler kolaps, bilinç kaybı,
anjiyoödem (larenjeal, farenjeal ve yüz ödemi dahil), hava yolu tıkanması, nefes
darlığı, ürtiker ve kaşıntı oluşmuştur.
MOXİBİEM’e karşı alerjik bir reaksiyon oluşursa, ilacın kullanımı kesilmelidir.
Moksifloksasine veya ürünün içindeki herhangi bir diğer maddeye karşı oluşan
ciddi akut aşırı duyarlılık reaksiyonları derhal acil müdahale gerektirebilir. Oksijen
ve hava yolu uygulaması klinik olarak belirtildiği şekilde tatbik edilmelidir.
Sayfa 2/11Özellikle kortikosteroidlerle eş zamanlı olarak tedavi edilenler ve yaşlı hastalar
olmak üzere moksifloksasin dahil sistemik florokinolon tedavisinde tendon
enflamasyonu ve ruptür oluşabilir. Bu nedenle tendon enflamasyonun ilk
belirtisinde MOXİBİEM tedavisi kesilmelidir.
Diğer antibakteriyel preparatlar gibi, moksifloksasinin de uzun süre kullanılması,
mantar da dahil olmak üzere ilaca hassas olmayan organizmaların aşırı üremesi ile
sonuçlanabilir. Eğer süper enfeksiyon oluşursa, kullanım kesilmeli ve alternatif bir
tedavi başlatılmalıdır.
Yeni doğanların konjunktivit tedavisinde MOXİBİEM’in etkililik ve güvenliliği
ile ilgili bilgiler kısıtlıdır. Bu nedenle yeni doğanların konjunktivit tedavisinde
MOXİBİEM’in kullanımı önerilmez.
Florokinolon dirençli neisseria gonorrhoeae prevelansı nedeniyle, gonokokkal
oftalmia neonatorum dahil gonokokkal konjunktivitin profilaksisinde veya empirik
tedavisinde MOXİBİEM kullanılmamalıdır.
2 yaşından küçük hastaların chlamydia trachomatis tedavisinde MOXİBİEM bu
yaş grubundaki hastalarda değerlendirilmediği için kullanımı önerilmez. 2
yaşından büyük hastaların chlamydia trachomatis’in neden olduğu göz
infeksiyonlarında uygun sistemik tedavi uygulanmalıdır.
Oftalmia neonatorumu bulunan yeni doğanlar uygun tedavi almalıdır, örneğin
chlamydia trachomatis veya neisseria gonorrhoeae’nın neden olduğu vakalarda
sistemik tedavi.
Bakteriyel oküler konjunktivit belirtileri ve semptomları görülen hastalara kontakt
lens kullanmamaları tavsiye edilmelidir.
4.5 Diğer tıbbi ürünler ile etkileşimler ve diğer etkileşim şekilleri
MOXİBİEM ile ilaç etkileşme çalışmaları yapılmamış olmakla birlikte, oral
moksifloksasin ile topikal oküler dozun çok fazla üzerindeki dozlarda sistemik
çalışmalar yapılmıştır. Diğer bazı florokinolonlardan farklı olarak, sistemik
moksifloksasin ile itrakonazol, teofilin, varfarin, digoksin, oral kontraseptifler,
probenicid, ranitidin veya gliburid arasında klinik açıdan anlamlı bir ilaç etkileşimi
gözlenmemiştir.
Eğer birden fazla topikal oftalmik tıbbi ürün kullanılıyorsa, ilaçlar en az 5 dakika
ara ile göze uygulanmalıdır.
4.6 Gebelik ve laktasyon
Genel tavsiye:
Gebelik Kategorisi: C
Sayfa 3/11Çocuk doğurma potansiyeli bulunan kadınlar/Doğum kontrolü
(Kontrasepsiyon)
Yeterli bilgi bulunmamaktadır.
Gebelik dönemi
MOXİBİEM’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan deneysel çalışmalar sistemik uygulamanın ardından
üreme toksisitesinin bulunduğunu göstermiştir (5.3’e bakınız). MOXİBİEM,
sadece beklenen yarar fetüsün potansiyel riskinden daha fazla ise gebelik sırasında
kullanılmalıdır.
Laktasyon dönemi
Hayvanlarda oral uygulamadan sonra moksifloksasin anne sütüne geçmektedir.
Moksifloksasinin insan sütüyle atılıp atılmadığı bilinmemektedir.
Diğer kinolonlar gibi, moksifloksasin de gelişmekte olan hayvanların ağırlık
taşıyan eklem kıkırdaklarında hasara yol açabilir (5.3’e bakınız). Laktasyon
dönemindeki annelerde, gözlerine yapılan uygulamadan sonra sadece çok az
sistemik maruziyet beklenmesine rağmen, MOXİBİEM laktasyon süresince
beklenen yarar potansiyel riskinden daha fazla ise kullanılabilir.
Üreme yeteneği/Fertilite
Yeterli bilgi bulunmamaktadır.
4.7 Araç ve makine kullanımı üzerindeki etkiler
Diğer tüm göz damlalarında olduğu gibi, geçici görme bulanıklığı veya diğer
görme rahatsızlıkları araba kullanma veya diğer makinelerin kullanımını
etkileyebilir. Damlatma sonrası görmede bulanıklık olursa, hasta tekrar açık görüşü
sağlanana kadar araba veya diğer bir makine kullanımına ara vermelidir.
4.8 İstenmeyen Etkiler
2252 hastayı içeren klinik çalışmalarda, bu hastaların 1900’ünde moksifloksasin
günde üç kez olmak üzere moksifloksasin günde sekiz keze kadar uygulanmıştır.
Bu müstahzarın toplam güvenlilik popülasyonu Amerika Birleşik Devletleri’nde
ve Kanada’da 1389 hasta, Japonya’dan 586 hasta ve Hindistan’daki 277 hastadan
oluşmaktadır. Klinik çalışmalarda moksifloksasin ile ilgili olarak ciddi oftalmik
veya sistemik istenmeyen etki rapor edilmemiştir. Bu ilaçla ilgili bildirilen en
yaygın istenmeyen etkiler %1 ila %2 insidansında gözde ağrı ve gözde tahrişti. Bu
istenmeyen etkilere maruz kalan hastaların % 96’sında bu istenmeyen etkilerin
şiddeti hafif idi ve sadece 1 hastada istenmeyen etkiye bağlı olarak tedavi
kesilmişti.
Sayfa 4/11Gözlemlenen istenmeyen etkiler şu şekilde sınıflandırılmıştır: çok yaygın (≥1/10);
yaygın (>1/100 ila <1/10) ; yaygın olmayan (>1/1,000 ila ≤1/100) ; seyrek
(>1/10,000 ila ≤1/1000); çok seyrek (≤1/10,000) ya da bilinmiyor (eldeki verilerden
hareketle tahmin edilemiyor).
Kan ve lenf sistemi hastalıkları:
Yaygın olmayan : hemoglobin azalması
Bağışıklık sistemi hastalıkları:
Bilinmiyor : hipersensitivite
Sinir sistemi hastalıkları:
Yaygın : disgözi
Yaygın olmayan : baş ağrısı, parestezi
Bilinmiyor : sersemlik
Göz hastalıkları:
Yaygın : gözde ağrı, gözde iritasyon, göz kuruluğu, göz kaşıntısı,
konjunktival hiperemi, oküler hiperemi
Yaygın olmayan : korneal epitel defekti, punktat keratiti, korneal lekelenme,
konjunktival hemoraj, konjunktivit, gözde şişme, oküler
rahatsızlık, görmede bulanıklık, görme keskinliğinde azalma,
göz kapağı hastalığı, göz kapağı ödemi, göz kapağı eritemi,
gözde anormal hassasiyet
Bilinmiyor : endoftalmi, ülseratif keratit, korneal erezyon, korneal
abrazyon, göz içi basıncında yükselme, korneal opaklık,
korneal infiltratlar, korneal birikintiler, gözde alerji, keratit,
korneal ödem, fotofobi, korneal bozukluk, blefarit, göz
kapağında ödem, lakrimasyonda artış, gözde akıntı, gözde
yabancı cisim hissi,
Kardiyak hastalıkları:
Bilinmiyor : palpitasyon
Solunum, göğüs bozuklukları ve mediastinal hastalıkları:
Yaygın olmayan : nazal rahatsızlık, faringolaringal ağrı,boğazda yabancı
cisim hissi
Bilinmiyor : dispne
Gastrointestinal hastalıkları:
Yaygın olmayan : kusma
Bilinmiyor : bulantı
Sayfa 5/11Hepato-bilier hastalıkları:
Yaygın olmayan : alanin aminotransferaz artışı, gama-glutamiltransferaz
artışı
Deri ve deri altı doku hastalıkları:
Bilinmiyor : eritem, pruritus, döküntü, ürtiker
Özel popülasyonlara ilişkin ek bilgiler
Pediyatrik popülasyon:
Yenidoğanlar dahil, pediyatrik hastaları içeren klinik çalışmalardan elde edilen
verilere göre (Bkz. Bölüm 5.1) pediyatrik popülasyondaki istenmeyen etkilerin
türü ve şiddeti yetişikinlerde görülenlerle aynıdır.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük
önem taşımaktadır. Raporlama yapılması, ilacın risk/yarar dengesinin sürekli
olarak izlenmesine olanak sağlar. Sağlık mesleği mensuplarının herhangi bir
şüpheli advers reaksiyonu Türkiye Farmakovijilans Merkezi (TÜFAM)’ne
bildirmeleri gerekmektedir. (www.titck.gov.tr; e-posta: tufam@titck.gov.tr; tel: 0
800 314 00 08; faks: 0 312 218 35 99)
4.9 Doz aşımı ve tedavisi
Konjunktival kesenin oftalmik ürünleri sınırlı bir düzeyde tutabilme kapasitesi
MOXİBİEM’in pratik olarak doz aşımı durumunu devre dışı bırakır.
Üründeki moksifloksasin dozu, kaza ile alınması neticesinde yan etki
oluşturmayacak kadar düşüktür.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: oftalmolojikler, anti-infektifler
ATC kodu: S01AE07
Moksifloksasin geniş spektrumu dahilinde Gram-pozitif ve Gram-negatif oküler
patojenler, atipik mikroorganizmalar ve anaeroblarda etkili dördüncü jenerasyon
florokinolon grubu antibakteriyel bir ajandır.
Etki Mekanizması:
Moksifloksasin in vitro olarak geniş bir yelpazedeki Gram-pozitif ve Gram- negatif
mikroorganizmalarda etkilidir. Etkisini, bakteri DNA replikasyonu,
transkripsiyonu, onarımı ve rekombinasyonu için gerekli olan topoizomeraz II
(DNA giraz enzimi) ve topoizomeraz IV’ü inhibe ederek gösterir.
Sayfa 6/11Direnç Mekanizması
Moksifloksasin dahil florokinolonlara direnç genellikle DNA giraz ve
topoizomeraz IV’ü kodlayan kromozomal mutasyonlarla oluşur. Gram-negatif
bakterilerde moksifloksasin direnci mar (çoklu antibiyotik direnci) ve qnr (kinolon
direnci) gen sistemlerindeki mutasyonlardan oluşabilir. Etki şeklindeki farklılıklar
nedeniyle beta laktamlar, makrolitler ve aminoglikozidlerlerle çapraz direnç
beklenmez.
Kırılma Noktaları
Moksifloksasin için topikal oftalmik kullanımda mikoorganizmalara ait resmi bir
duyarlılık kırılma noktaları (breakpoints) bulunmamaktadır. Her ne kadar sistemik
kullanıma ait kırılma noktaları kullanılıyorsa da, bunların topikal oftalmik tedavi
için geçerliliği belirsizdir. Moksifloksasin için kullanılan sistemik kırılma noktası,
duyarlılık için ≤ 2mg/l, direnç için > 4mg/l’dir.
Moksifloksasine Karşı Hassasiyet
Kazanılmış direncin yaygınlığı seçilmiş suşlar için coğrafik olarak ve zamana bağlı
olarak çeşitlenebilir ve özellikle ciddi infeksiyonların tedavilerinde lokal bilgiler
çok önemlidir. Gerektiğinde lokal yaygın direnç varsa en azından bazı infeksiyon
tiplerinin şüpheli olduğu hallerde etkin maddenin yararı konusunda uzman
tavsiyesi istenir.
YAYGIN DUYARLI TÜRLER
Aerobik Gram-pozitif mikroorganizmalar:
Corynebacterium türleri dahil
Corynebacterium diphtheriae
Staphylococcus aureus (metisiline dirençli)
Streptococcus pneumoniae
Streptococcus pyogenes
Streptococcus viridans Grubu
Sayfa 7/11Aerobik Gram-negatif mikroorganizmalar:
Enterobacter cloacae
Haemophilus influenzae
Klebsiella oxytoca
Moraxella catarrhalis
Serratia marcescens
Anaerobik mikroorganizmalar:
Proprionibacterium akneler
Diğer mikroorganizmalar:
Chlamydia trachomatis
EDİNİMSEL DİRENCİ PROBLEM OLABİLECEK TÜRLER
Aerobik Gram-pozitif mikroorganizmalar:
Staphylococcus aureus (metisiline dirençli)
Staphylococcus, koagülaz negatif türleri (metisiline dirençli)
Aerobik Gram-negatif mikroorganizmalar:
Neisseria gonorrhoeae
Diğer mikroorganizmalar:
Bulunmamaktadır.
YAPISI GEREĞİ DİRENÇLİ OLAN ORGANİZMALAR
Aerobik Gram-negatif mikroorganizmalar:
Pseudomonas aeruginosa
Diğer mikroorganizmalar:
Bulunmamaktadır.
Yukarıdaki bilgiler için, Avrupa’nın çeşitli yerlerinde yapılan mikrobiyolojik
tarama çalışmaları temel alınmıştır. Oküler infeksiyonlardan bakteriyel izolatların
elde edildiği yerler Belçika, Çek Cumhuriyeti, Finlandiya, Fransa, Almanya,
Yunanistan, İrlanda, İtalya, Hollanda, Portekiz, İspanya, İsviçe ve İngiltere’dir.
MOXİBİEM yeni doğanlardan yetişkinlere kadar, yaşlılar da dahil olmak üzere
geniş bir hasta grubunda çalışılmıştır.
Sayfa 8/115.2 Farmakokinetik özellikler
Emilim ve Dağılım
MOXİBİEM’in topikal oküler uygulamasını takiben, moksifloksasin sistemik
dolaşıma geçmiştir. 4 gün boyunca günde 3 kez bilateral topikal oküler
MOXİBİEM damlatılan 21 erkek ve kadın denekte moksifloksasinin plazma
konsantrasyonları ölçülmüştür. Ortalama kararlı durum Cmaks ve AUC (EAA)
sırasıyla 2,7 ng/ml ve 41,9 ng.s/ml olarak ölçülmüştür. Bu değerler
moksifloksasinin iyi tolere edilen 400 mg oral terapötik dozlarından yaklaşık 1600
ve 1200 kez daha düşüktür.
Eliminasyon
Moksifloksasinin plazma yarılanma ömrü 13 saat olarak tahmin edilmiştir.
5.3 Klinik öncesi güvenlilik verileri
Sıçan ve maymunlarda hematopoietik sistem üzerinde bir etki (alyuvar ve
trombosit sayılarında hafif bir düşme) gözlenmiştir. Tıpkı diğer kinolonlar gibi,
sıçan, maymun ve köpeklerde hepatotoksisite (karaciğer enzimlerinde ve vakuol
dejenerasyonunda artış) gözlenmiştir. Maymunlarda SSS (Santral Sinir Sistemi)
toksisitesi (nöbet) oluşmuştur. Bu etkiler sadece moksifloksasinin yüksek
dozlarından veya uzun süreli tedaviden sonra gözlenmiştir.
Diğer kinolonlarda olduğu gibi, moksifloksasin de bakteri ve memeli hücrelerinde
in vitro genotoksiktir. Eğer bu etkilerin bakteriyel giraz ve daha çok yüksek
konsantrasyonlarda memeli hücrelerinde topoizomeraz II ile etkileşimleri ile
bağlantı kurulabilirse, genotoksisite için bir eşik değeri varsayılabilir. In vivo
testlerde, çok yüksek moksifloksasin dozlarına rağmen genotoksisite kanıtı
bulunamamıştır. Bu nedenle, insan kullanımı için terapötik dozlar yeterli bir
güvenlik sınırı sağlar. Sıçanlarda herhangi bir karsinojenik etki bulgusu
gözlenmemiştir.
Kinolonların çoğu fotoreaktiftir ve fototoksik, fotomutajenik ve fotokarsinojenik
etkileri tetikleyebilir. Bunun aksine, in vitro ve in vivo araştırmalarda
moksifloksasinin fototoksik ve fotogenotoksik özellikleri içermediği
gösterilmiştir. Benzer etkiler aynı şartlar altında diğer kinolonlarda da
gözlenmiştir.
Üreme Toksisitesi
Kinolonların, gelişmekte olan hayvanların büyük eklemlerindeki kıkırdaklarında
hasara sebep olduğu bilinmektedir. Köpek yavrularında, moksifloksasin, 30
mg/kg/gün veya daha fazla oral dozlarında eklemlerde toksisite meydana
getirmiştir.
Sayfa 9/116. FARMASÖTİK ÖZELLİKLER
6.1 Yardımcı maddelerin listesi
Sodyum Klorür
Borik Asit
Sodyum hidroksit ve/veya hidroklorik asit(pH ayarı)
Saf su
Koruyucu içermez.
6.2 Geçimsizlikler
Bilinmemektedir.
6.3 Raf ömrü
24 aydır.
Preparat açılıncaya kadar sterildir, açıldıktan sonra 28 gün içinde kullanılmalıdır,
kullanılmayan bölüm atılmalıdır.
6.4. Saklamaya yönelik özel tedbirler
25°C’nin altındaki oda sıcaklığında saklayınız.
Çözeltinin kirlenmesini önlemek için, damlalık ucunu hiçbir yüzeye
değdirmeyiniz.
6.5 Ambalajın niteliği ve içeriği
Kutuda, ağzı polipropilen kapak ile kapatılmış kendinden damlalıklı 5 ml’lik
LDPE şişede, kullanma talimatı ile birlikte kutu içinde ambalajlanmaktadır.
6.6 Beşeri tıbbi üründen arta kalan maddelerin imhası ve diğer özel
önlemler
Herhangi bir kullanılmamış ürün veya atık materyaller “Tıbbi Ürünlerin Kontrolü
Yönetmeliği” ve “Ambalaj Atıklarının Kontrolü Yönetmeliği”ne uygun olarak imha
edilmelidir.
7. RUHSAT SAHİBİ
BİEM İLAÇ SANAYİ ve TİC. A.Ş.
Turgut Reis Cad., No: 21, 06570
Tandoğan Çankaya/Ankara
Tel: +90 312 230 29 29
Faks: +90 312 230 68 00
8. RUHSAT NUMARASI
2023/253
Sayfa 10/119. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 23.06.2023
Ruhsat yenileme tarihi :
10. KÜB’ÜN YENİLENME TARİHİ
Sayfa 11/11