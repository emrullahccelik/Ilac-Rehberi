 
1 KULLANMA TALİMATI 
 
HUMIRA 20 mg/0,2 mL enjeksiyonluk çözelti içeren kullanıma hazır enjektör 
 
Steril  
Deri altına enjeksiyon yoluyla uygulanır. 
 
• Etkin madde: Her kullanıma hazır enjektör, 20 mg/0,2 mL adalimumab içerir. 
Adalimumab “Çin hamster yumurtalık” hücrelerinde üretilen bir rekombinant insan 
monoklonal antikorudur. 
• Yardımcı maddeler: Mannitol (E421), polisorbat 80 (E433), enjeksiyonluk su. 
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için Bölüm 4’ün sonuna bakabilirsiniz. 
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir . 
 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak sizin için reçete edilmiştir, başkalarına vermeyiniz. 
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
 kullandığınızı söyleyiniz. 
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
 
Bu Kullanma Talimatında: 
 
1. HUMIRA nedir ve ne için kullanılır? 
2. HUMIRA’yı kullanmadan önce dikkat edilmesi gerekenler 
3. HUMIRA nasıl kullanılır? 
4. Olası yan etkiler nelerdir? 
5. HUMIRA’nın saklanması 
 
Başlıkları yer almaktadır. 
 
1. HUMIRA nedir ve ne için kullanılır? 
 
HUMIRA 20 mg, 0,2 mL çözelti içinde çözünmüş 20 mg adalimumab etkin maddesini steril, 
enjeksiyonluk çözelti halinde içeren kullanıma hazır enjektördür. 
 
Bir kutuda berrak, renksiz çözelti içeren 2 adet kullanıma hazır enjektör vardır; her bir 
enjektör alkollü ped ile birlikte  blister içinde ambalajlanmıştır. 
 
HUMIRA aşağıda yer alan hastalıkların tedavisinde kullanılır: 
 
 
2  Poliartiküler jüvenil idiyopatik artrit (eklemleri etkileyen yangısal (inflamatuvar) bir 
hastalık), 
 Entezit ile ilişkili artrit (eklemleri ve tendonların kemiğe bağlandığı yerleri etkileyen  
yangısal (inflamatuvar) kronik bir hastalık) 
 Çocuklarda plak tipi sedef hastalığı (psöriyazis) (derinin gümüş pullarla kaplı kırmızı, pul 
pul, kabuklu yamalar şeklinde olmasına neden olan bir cilt hastalığı) 
 Çocuklarda Crohn hastalığı (sindirim kanalının yangısal (inflamatuvar) bir hastalığı) 
 Çocuklarda üveit (gözün belirli bölümlerini etkileyen yangısal (inflamatuvar) bir 
hastalık) 
 
HUMIRA’nın etkin maddesi olan adalimumab “Çin hamster yumurtalık” hücrelerinde üretilen 
bir rekombinant insan monoklonal antikorudur. Monoklonal antikorlar özel hedeflere bağlanan 
proteinlerdir.  
 
Adalimumabın hedefi, bağışıklık sisteminde yer alan ve yukarıda listelenen inflamatuvar 
(yangısal) hastalıklarda yüksek düzeylerde bulunan tümör nekroz faktörü (TNF-alfa) olarak 
adlandırılan bir proteindir. HUMIRA, TNF-alfa’ya bağlanarak bu hastalıklarda yangılanma 
sürecini azaltır. 
 
Poliartiküler jüvenil idiyopatik artrit 
 
Poliartiküler jüvenil idiyopatik artrit, çoğunlukla çocukluk çağında ortaya çıkan eklemleri 
etkileyen yangısal (inflamatuvar) bir hastalıktır. 
 
HUMIRA, 2-17 yaş arasındaki çocuklarda poliartriküler jüvenil idiyopatik artrit tedavisi için 
kullanılır. Çocuğunuza ilk olarak metotreksat gibi hastalığı modifiye edici başka ilaçlar 
verilebilir. Bu ilaçlar yeterince iyi cevap vermezse, çocuğunuza poliartiküler juvenil idiopatik 
artrit tedavisinde HUMIRA verilir. 
 
HUMIRA’nın metotreksat ile mi yoksa tek başına mı kullanılacağına doktorunuz karar 
verecektir. 
 
Entezit ile ilişkili artrit 
 
Entezit ile ilişkili artrit, eklemleri ve tendonların kemiğe bağlandığı yerleri etkileyen yangısal 
(inflamatuvar) bir hastalıktır. 
 
HUMIRA, 6-17 yaş arasındaki çocuklarda entezit ile ilişkili artrit tedavisinde kullanılır. 
Çocuğunuza ilk olarak metotreksat gibi hastalığı modifiye edici başka ilaçlar verilebilir. Bu 
ilaçlar yeterince iyi cevap vermezse, çocuğunuza entezit ile ilişkili artrit tedavisinde HUMIRA 
verilecektir. 
 
Çocuklarda plak tipi sedef hastalığı (Plak Psöriyazis) 
 
Plak tipi sedef hastalığı; derinin gümüş pullarla kaplı, kırmızı, pul pul, kabuklu yamalar 
şeklinde olmasına neden olan bir cilt hastalığıdır. Plak tipi sedef hastalığı tırnakları da 
etkileyebilir; tırnakların parçalanmasına, kalınlaşmasına ve ağrılı olabilen tırnak yatağından 
uzaklaşmalara neden olur. Vücudun bağışıklık sistemindeki bir problemin cilt hücrelerinin 
artarak plak tipi sedef hastalığının ortaya çıkmasına yol açtığı düşünülmektedir. 
 
 
3 HUMIRA, topikal tedavilere veya fototerapiye yeterli cevap vermeyen ya da uygun aday 
olmayan 4-17 yaş arasındaki çocuklarda ve ergenlerdeki şiddetli kronik plak tipi sedef 
hastalığının tedavisinde kullanılmaktadır. 
 
Çocuklarda Crohn hastalığı 
 
Crohn hastalığı, sindirim sisteminin yangısal (inflamatuvar) bir hastalığıdır. 
 
HUMIRA, 6-17 yaş arasındaki çocuklarda orta ila şiddetli derecede Crohn hastalığının tedavisi 
için kullanılır.  
 
Çocuğunuza ilk olarak başka ilaçlar verilebilir. Bu ilaçlar yeterince iyi cevap vermezse, 
çocuğunuza hastalığın belirtilerini ve bulgularını azaltmak için HUMIRA verilecektir. 
 
Çocuklarda üveit 
 
Enfeksiyöz olmayan üveit gözün belirli bölümlerini etkileyen yangısal (inflamatuvar) bir 
hastalıktır. 
 
HUMIRA, 2 yaşından itibaren çocuklarda gözün ön bölümünü etkileyen iltihaplanmayla 
seyreden kronik enfeksiyöz olmayan üveit (sistemik hastalıkla ilişkili veya sistemik hastalık 
olmadan gelişebilen bir göz içi iltihabı) tedavisinde kullanılmaktadır.  
 
Bu iltihaplanma, görmede azalmaya ve/veya gözde uçuşan cisimlere (görüş alanından hareket 
eden siyah noktalar veya ince çizgiler) neden olabilir. HUMIRA, bu iltihaplanmayı azaltarak 
etki gösterir. 
 
Çocuğunuza ilk olarak başka ilaçlar verilebilir. Bu ilaçlar yeterince iyi cevap vermezse, 
çocuğunuza hastalığın belirtilerini ve bulgularını azaltmak için HUMIRA verilecektir. 
 
2. HUMIRA’yı kullanmadan önce dikkat edilmesi gerekenler 
 
TNF blokörlerinin kullanımına bağlı olarak lösemi kan kanseri (akut myeloid lösemi, 
kronik lenfositik lösemi ve kronik myeloid lösemi) geliştiği bildirilmiştir. 
 
HUMIRA’yı aşağıdaki durumlarda KULLANMAYINIZ: 
 
 Çocuğunuz adalimumaba ya da bu ilacın diğer yardımcı maddelerinden (Bölüm 6’da 
verilmiş olan) herhangi birine karşı alerjik ise. 
 Çocuğunuzda aktif tüberküloz (verem) dahil ciddi bir enfeksiyon (mikrobik hastalık) 
varsa (bkz “HUMIRA’yı aşağıdaki durumlarda DİKKATLİ KULLANINIZ”). 
Örneğin ateş, yaralar, yorgunluk, diş sorunları gibi enfeksiyon belirtileri varsa, bunları 
doktorunuza söylemeniz önemlidir.  
 Çocuğunuzda orta ila şiddetli derecede kalp yetmezliği varsa. Çocuğunuzun geçmişte 
veya şimdi ciddi bir kalp rahatsızlığı varsa bunu doktorunuza söylemeniz önemlidir 
(bkz. “HUMIRA’yı aşağıdaki durumlarda DİKKATLİ KULLANINIZ”). 65 yaş üstü hastalarda ölümle sonuçlanabilecek ciddi enfeksiyon riski, 65 yaş 
altındakilere göre daha yüksektir. 
 
4 HUMIRA’yı aşağıdaki durumlarda DİKKATLİ KULLANINIZ 
 
HUMIRA’yı kullanmadan önce doktorunuza ya da eczacınıza danışınız. 
 
Alerjik reaksiyonlar 
 
 Çocuğunuzda nefes darlığı, hırıltılı soluma, baş dönmesi, şişlikler veya döküntü gibi 
alerjik reaksiyonları varsa, daha fazla HUMIRA enjekte etmeyiniz; nadiren de olsa bu 
reaksiyonlar hayati tehlike oluşturabileceğinden derhal doktorunuza haber veriniz. 
 
Enfeksiyonlar 
 
 Çocuğunuzda uzun süreli veya bölgesel enfeksiyonlar (örneğin bacak ülseri) dahil bir 
enfeksiyon varsa, HUMIRA’ya başlamadan önce doktorunuza başvurunuz. Eğer emin 
değilseniz, lütfen doktorunuz ile irtibata geçiniz. 
 
 Çocuğunuz HUMIRA tedavisi sırasında enfeksiyonlara daha kolay yakalanabilir. 
Çocuğunuzda akciğer ile ilgili bir problem varsa, bu risk artabilir. Bu enfeksiyonlar 
ciddi olabilir ve bunlara aşağıdakiler dahildir; 
 Tüberküloz (verem), 
 Virüs, mantar, parazit veya bakterilerin neden olduğu enfeksiyonlar 
 Kanda şiddetli enfeksiyon (sepsis) 
 
Nadiren bu enfeksiyonlar hayati tehlike oluşturabilir. Çocuğunuzda ateş, yaralar, 
halsizlik veya diş sorunları gibi belirtiler varsa, bunları doktorunuza söylemeniz 
önemlidir. Doktorunuz geçici olarak HUMIRA kullanımını durdurabilir. 
 
 Çocuğunuz mantar enfeksiyonlarının (örneğin histoplazmozis, koksidiyoidomikozis 
ya da blastomikozis) çok sık görüldüğü bölgelerde yaşıyor ya da bu bölgelere seyahat 
ediyorsa, doktorunuza bildiriniz. 
 
 Çocuğunuz geçmişte tekrarlayan enfeksiyonlar geçirdiyse veya enfeksiyon riskini 
artıran başka durumlar varsa, doktorunuza bildiriniz. 
 
 HUMIRA tedavisi görürken çocuğunuz ve doktoru enfeksiyon bulgularına özellikle 
dikkat etmelidir. Çocuğunuzda ateş, yaralar, yorgunluk, diş sorunları gibi enfeksiyon 
belirtileri varsa bunları doktorunuza söylemeniz önemlidir. 
 
Tüberküloz 
 
 HUMIRA tedavisi gören hastalarda tüberküloz (verem) vakaları bildirilmiştir; 
doktorunuz HUMIRA’ya başlamadan önce çocuğunuzda tüberküloz bulgu ve 
belirtilerinin olup olmadığını kontrol edecektir. Bu, çocuğunuzun tıbbi öyküsünü ve 
uygun tarama testlerinin de (örneğin göğüs radyografisi (akciğer röntgeni) ve 
tüberkülin deri testi) dahil olduğu kapsamlı bir tıbbi değerlendirmeyi içerecektir. 
Yapılan bu testlerin yönetimi ve sonuçları çocuğunuzun “Hasta Uyarı Kartı’na” 
kaydedilmelidir. 
 
 Çocuğunuz daha önce tüberküloz geçirdiyse veya tüberkülozlu biriyle yakın 
temasta bulunduysa, bunu doktorunuza söylemeniz çok önemlidir. 
 
5 Çocuğunuzda aktif olarak tüberküloz bulunuyorsa, HUMIRA’yı 
kullanmayınız. 
 Çocuğunuz tüberküloz için önleyici tedavi kullansa dahi, tedavi sırasında 
tüberküloz gelişebilir. 
 Tüberküloz belirtileri (örneğin inatçı öksürük, kilo kaybı, halsizlik, hafif ateş) 
varsa veya tedavi sırasında ya da sonrasında herhangi bir enfeksiyon ortaya 
çıkmışsa, derhal doktorunuza haber veriniz. 
 
Hepatit B 
 
 Çocuğunuz hepatit B virüsü (HBV (virüs nedenli karaciğer iltihabı)) taşıyıcısı ise, aktif 
HBV hastalığı varsa veya HBV bulaşma riski altında olduğunu düşünüyorsanız, 
doktorunuza söyleyiniz. 
 Doktorunuz çocuğunuza HBV testi yapmalıdır. HUMIRA bu virüsü taşıyan 
kişilerde hastalığın tekrar aktif hale gelmesine neden olabilir. 
 Bazı ender durumlarda, özellikle çocuğunuz bağışıklık sistemini baskılayan 
başka ilaçlar da almakta ise, HBV’nin tekrar aktif hale geçmesi hayatı tehdit 
edici olabilir. 
 
Cerrahi işlemler ya da diş tedavisi 
 
 Eğer çocuğunuz bir ameliyat geçirecekse veya dişlerine tedavi uygulanacaksa, 
doktorunuza çocuğunuzun HUMIRA almakta olduğunu bildiriniz. Doktorunuz, geçici 
olarak HUMIRA tedavisinin kesilmesini tavsiye edebilir. 
 
Demiyelinizan hastalık 
 
 Eğer çocuğunuzun demiyelinizan bir hastalığı varsa (multipl skleroz gibi merkezi sinir 
sistemini etkileyen bir hastalık) veya ortaya çıkarsa, doktorunuz HUMIRA alıp 
almaması konusunda bir karar verecektir. Çocuğunuzda görmede değişim, kollarda 
veya bacaklarda güçsüzlük veya vücudun herhangi bir yerinde karıncalanma ya da 
uyuşukluk gibi belirtiler ortaya çıkarsa, derhal doktorunuza bildiriniz. 
 
Aşılar 
 
 Bazı aşılar enfeksiyona sebep olabilir ve HUMIRA tedavisi sırasında 
uygulanmamalıdır. 
 
 Çocuğunuza herhangi bir aşı yaptırılmadan önce doktorunuza danışınız. 
 Eğer mümkünse, çocuklarda HUMIRA tedavisine başlamadan önce yaşlarına 
uygun  tüm planlanmış aşıların tamamlanması önerilmektedir. 
 Hamilelik durumunda HUMIRA kullanıldıysa, bebek hamilelik sırasında 
alınan son dozdan yaklaşık beş ay sonrasına kadar bu tür bir enfeksiyona 
yakalanma açısından daha yüksek risk altında olabilir. Bebeğe herhangi bir 
aşının ne zaman uygulanması gerektiğine karar verebilmeleri için, bebeğin 
doktorlarına ve diğer sağlık görevlilerine, hamilelik sırasında HUMIRA 
kullanıldığının söylenmesi önemlidir. 
 
 
 
 
6 Kalp yetmezliği 
 
 Çocuğunuzda hafif kalp yetmezliği varsa ve HUMIRA ile tedavi ediliyorsa, kalp 
yetmezliği durumu doktorunuz tarafından yakından izlenmelidir. Çocuğunuzun 
geçmişte veya şimdi ciddi bir kalp rahatsızlığı varsa, bunu doktorunuza söylemeniz 
önemlidir. Yeni kalp yetmezliği belirtileri gelişirse veya mevcut belirtiler kötüleşirse 
(örneğin nefes darlığı veya ayaklarda şişme), derhal doktorunuza haber vermeniz 
gerekir. Doktorunuz, çocuğunuzun HUMIRA alıp almaması gerektiğine karar 
verecektir. 
 
Ateş, morarma, kanama veya solgun görünüm 
 
 Bazı hastalarda, vücutta enfeksiyonlara karşı savaşta yardımcı olan veya kanamanın 
durmasını sağlayan kan hücreleri yeterince üretilemeyebilir. Doktorunuz tedaviyi 
durdurmaya karar verebilir. Eğer çocuğunuzda düşmeyen bir ateş gelişirse, vücudunda 
kolayca morarmalar ya da kanama oluşuyorsa veya çok soluk görünüyorsa, derhal 
doktorunuza danışınız.  
 
Kanser 
 
 HUMIRA ya da diğer TNF bloke edici ilaçları kullanmakta olan çocuk ve erişkin 
hastalarda, çok ender olarak bazı kanser vakaları ortaya çıkmıştır. 
 
 Uzun süreli hastalık geçmişi olan daha ağır seyirli romatoid artrit hastalarında, 
lenfoma (lenf sistemini etkileyen bir kanser) ve lösemi (kan ve kemik iliğini 
etkileyen bir kanser) ortaya çıkma riski, ortalamadan daha yüksek olabilir. 
 Eğer çocuğunuz HUMIRA alıyorsa, lenfoma, lösemi veya diğer kanser 
türlerinin görülme riski artabilir. HUMIRA almakta olan hastalarda seyrek 
olarak yaygın olmayan sıklıkta görülen ve ciddi seyreden bir tip lenfoma 
gözlenmiştir. Bu hastaların bazıları, ayrıca azatiyoprin veya 6-merkaptopürin 
ile de tedavi görmüştür. 
 Çocuğunuz HUMIRA ile birlikte azatiyoprin veya 6-merkaptopürin 
kullanıyorsa, doktorunuza bildiriniz. 
 HUMIRA almakta olan hastalarda melanoma dışı cilt kanser vakaları 
gözlemlenmiştir. 
 Tedavi esnasında veya sonrasında yeni deri lezyonları (yara ve lekeler) 
oluşursa veya mevcut lezyonların görünümünde değişiklik olursa doktorunuza 
bildiriniz. 
 HUMIRA kullanan 60 yaş üzeri hastalarda, periyodik servikal kanser (rahim 
ağzı kanseri) taramasına devam edilmelidir. 
 
 Başka bir TNF blokörü ile tedavi edilen ve Kronik Obstrüktif Akciğer Hastalığı 
(KOAH) olan hastalarda, lenfoma dışında kanser vakaları bildirilmiştir. Eğer 
çocuğunuzda KOAH varsa veya yoğun sigara içiyorsa, TNF blokörü ile tedavinin 
çocuğunuz için uygun olup olmadığını doktorunuz ile görüşünüz. 
Otoimmün hastalık (Vücudun bağışıklık sisteminin neden olduğu hastalıklar) 
 
 HUMIRA tedavisi, nadir durumlarda lupus benzeri sendroma neden olabilir. Sürekli 
ve açıklanamayan döküntü, ateş, eklem ağrısı veya yorgunluk gibi belirtiler ortaya 
çıkarsa, doktorunuz ile iletişime geçiniz. 
 
7 Biyolojik ürünlerin takip edilebilirliğinin sağlanması için uygulanan ürünün ticari ismi ve seri 
numarası mutlaka hasta dosyasına kaydedilmelidir. 
 
Bu uyarılar, geçmişteki herhangi bir dönemde dahi olsa sizin için geçerliyse, lütfen doktorunuza 
danışınız. 
 
HUMIRA’nın yiyecek ve içecek ile kullanılması 
 
HUMIRA  derialtı yoluyla uygulandığı için, yiyecek ve içeceklerin HUMIRA’yı etkilemesi 
beklenmemektedir. 
 
Hamilelik  
 
İlacı kullanmadan önce doktorunuza veya eczacınıza danışınız. 
 
 HUMIRA kullanırken ve son HUMIRA enjeksiyonundan sonra en az beş ay süreyle 
hamile kalmaktan kaçınmalı ve etkili bir doğum kontrol önlemi uygulamalısınız. 
 Eğer hamilelik durumu varsa, hamilelik durumundan şüpheleniliyorsa veya çocuk 
sahibi olunması planlanıyorsa, bu ilacı kullanmadan önce doktorunuza veya eczacınıza 
danışınız. 
 HUMIRA sadece gerektiğinde hamilelik sırasında kullanılmalıdır. 
 Bir gebelik çalışmasına göre, gebelik esnasında HUMIRA kullanan anneler ile, 
HUMIRA kullanmayan ancak aynı hastalığa sahip anneler karşılaştırıldığında, 
hamilelik sırasında HUMIRA kullanan annelerin bebeklerinde doğum kusurları oluşma  
riski daha yüksek değildir. 
 Hamilelik sırasında HUMIRA kullanılırsa, bebekte enfeksiyon oluşma riski daha 
yüksek olabilir. 
 Bebeğe herhangi bir aşı uygulanmadan önce bebeğin doktorlarına ve diğer sağlık 
görevlilerine hamilelik sırasındaki HUMIRA kullanımını bildirmeniz önemlidir (daha 
fazla bilgi için “Aşılar” bölümüne bakınız). 
 
Tedaviniz sırasında hamile olduğunuzu fark ederseniz, hemen doktorunuza veya eczacınıza 
danışınız. 
 
Emzirme 
 
İlacı kullanmadan önce doktorunuza veya eczacınıza danışınız. 
 
Emzirme sırasında HUMIRA kullanılabilir. 
 
Araç ve makine kullanımı 
 
HUMIRA’nın, çocuğunuzun araba, motosiklet veya  diğer makineleri kullanma yeteneği 
üzerinde az miktarda bir etkisi olabilir. HUMIRA uygulanmasını takiben hafif baş dönmesi ve 
görme bozuklukları ortaya çıkabilir. 
 
HUMIRA’nın içeriğinde bulunan bazı yardımcı maddeler hakkında önemli bilgiler 
 
Uyarı gerektiren yardımcı madde içermemektedir. 
 
 
8 Diğer ilaçlar ile birlikte kullanımı 
 
Çocuğunuz başka ilaçlar alıyorsa, yakın zamanda aldıysa veya alma olasılığı varsa, 
doktorunuza veya eczacınıza söyleyiniz. 
 
Ciddi enfeksiyon riskindeki artış nedeniyle çocuğunuz HUMIRA’yı aşağıdaki etkin maddeleri 
içeren ilaçlarla birlikte kullanmamalıdır: 
 Anakinra  
 Abatasept (bağışıklık sistemine etki eden ilaçlar)  
 
HUMIRA  aşağıdaki ilaçlarla birlikte kullanılabilir: 
 Metotreksat  
 Belirli hastalık modifiye edici anti-romatizmal ilaçlar (örneğin sulfasalazin, 
hidroksiklorokin, leflunomid ve enjekte edilebilen altın preparatları),  
 Steroidler veya steroid olmayan anti-inflamatuvar ilaçlar (NSAİİ; steroid yapıda 
olmayan yangı çözücü ilaçlar) dahil ağrı kesiciler. 
 
Bu konuda sorunuz olursa doktorunuza danışınız. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz. 
 
3. HUMIRA nasıl kullanılır? 
 
Uygun kullanım ve doz/uygulama sıklığı için talimatlar: 
 
HUMIRA’yı daima doktorunuzun belirttiği şekilde uygulayınız. Emin değilseniz, 
doktorunuza veya eczacınıza danışınız. 
 
HUMIRA’nın her onaylı kullanımı için önerilen dozlar aşağıdaki tabloda gösterilmiştir. 
Çocuğunuzun farklı bir doza ihtiyacı varsa, doktorunuz HUMIRA’nın başka bir yitiliğini (Etkin 
madde açısından bir birimde bulunan doz miktarı) formunu (biçim, şekil) reçete edebilir. 
 
Poliartiküler jüvenil idiyopatik artrit 
Yaş ve vücut ağırlığı Ne kadar ve ne sıklıkta alınmalı Notlar  
2 yaş ve üstü, 30 kilodan fazla 
çocuklar ve ergenler  İki haftada bir 40 mg  
2 yaş ve üstü, 10–30 kilo 
arasında çocuklar ve ergenler İki haftada bir 20 mg  
 
Entezitle ilişkili artrit 
Yaş ve vücut ağırlığı Ne kadar ve ne sıklıkta alınmalı Notlar  
6 yaş ve üstü, 30 kilodan fazla 
çocuklar ve ergenler  İki haftada bir 40 mg  
6 yaş ve üstü, 15 - 30 kilo 
arasında çocuklar ve ergenler İki haftada bir 20 mg  
 
 
 
 
9 Çocuklarda plak psöriyazis 
Yaş ve vücut ağırlığı Ne kadar ve ne sıklıkta alınmalı Notlar  
4–17 yaş arası, 30 kilodan 
fazla çocuklar ve ergenler Başlangıçta 40 mg doz ardından 
bir hafta sonra 40 mg doz 
uygulanır. 
 
Bundan sonra, normal doz iki 
haftada bir uygulanan 40 mg’dır.  
4–17 yaş arası, 15–30 kilo 
arasında çocuklar ve ergenler Başlangıçta 20 mg doz ardından 
bir hafta sonra 20 mg doz 
uygulanır. 
 
Bundan sonra, normal doz iki 
haftada bir uygulanan 20 mg’dır.  
 
Çocuklarda Crohn hastalığı 
Yaş ve vücut ağırlığı Ne kadar ve ne sıklıkta alınmalı Notlar  
6–17 yaş arası, 40 kilodan 
fazla çocuklar ve ergenler Başlangıçta 80 mg doz ardından 
iki hafta sonra 40 mg doz 
uygulanır. Daha hızlı bir yanıt 
gerekli ise, çocuğunuzun doktoru 
başlangıç dozu olarak 160 mg ve 
bunu takiben iki hafta sonra 80 
mg’lık doz reçete edebilir. 
 
Bundan sonra, normal doz iki 
haftada bir uygulanan 40 mg’dır. Çocuğunuzun doktoru 
doz sıklığını her hafta 
40 mg doza veya iki 
haftada bir 80 mg 
doza çıkarabilir. 
6–17 yaş arası, 40 kilodan az 
çocuklar ve ergenler Başlangıçta 40 mg doz ardından 
iki hafta sonra 20 mg doz 
uygulanır. Daha hızlı bir yanıt 
gerekli ise, çocuğunuzun doktoru 
başlangıç dozu olarak 80 mg ve 
bunu takiben iki hafta sonra 40 
mg’lık doz reçete edebilir. 
 
Bundan sonra, normal doz iki 
haftada bir uygulanan 20 mg’dır. Çocuğunuzun doktoru 
doz sıklığını her hafta 
20 mg doza 
çıkarabilir. 
 
Çocuklarda üveit 
Yaş ve vücut ağırlığı Ne kadar ve ne sıklıkta alınmalı Notlar  
2 yaşından büyük, vücut 
ağırlığı 30 kilodan az olan 
çocuklar 
 İki haftada bir 20 mg 
 
 
 Çocuğunuzun 
doktoru, normal 
dozun başlamasından 
bir hafta önce 
uygulanabilecek olan 
40 mg'lık bir 
başlangıç dozu da 
reçete edebilir. 
 
 
10 HUMIRA’nın 
metotreksat ile 
birlikte kullanımı 
tavsiye edilir.  
2 yaşından büyük, vücut 
ağırlığı 30 kilo veya daha fazla 
olan çocuklar 
 İki haftada bir 40 mg Çocuğunuzun 
doktoru, normal 
dozun başlamasından 
bir hafta önce 
uygulanabilecek olan 
80 mg'lık bir 
başlangıç dozu da 
reçete edebilir. 
 
HUMIRA’nın 
metotreksat ile 
birlikte kullanımı 
tavsiye edilir.  
 
Uygulama yolu ve metodu: 
 
HUMIRA deri altına enjeksiyon (subkütan enjeksiyon) yoluyla uygulanır. 
 
HUMIRA  enjeksiyonunu hazırlama ve uygulama talimatları: 
 
Aşağıdaki talimatlar HUMIRA’nın nasıl enjekte edileceğini açıklamaktadır. Lütfen bu 
talimatları dikkatle okuyunuz ve adım adım izleyiniz. Kendi kendine enjeksiyon yapma 
tekniği doktorunuz, hemşireniz veya eczacınız tarafından size öğretilecektir. 
Enjeksiyondan önceki  hazırlıkları ve uygulamayı anlamadan kendi kendinize 
enjeksiyon yapmayı denemeyiniz.  
 
Uygun eğitim aldıktan sonra enjeksiyonu çocuğunuz kendisi yapabilir veya bu eğitimi alan 
başka biri, örneğin bir aile üyesi ya da arkadaşınız da yapabilir. 
 
HUMIRA, aynı enjektör veya ilaç şişesinde başka bir ilaçla karıştırılmamalıdır. 
 
 
 
 Piston  Parmak kavrama yeri            İğne Kapağı 
 
 
11 Aşağıdaki durumlarda kullanıma hazır enjektörü kullanmayınız ve doktorunuzu veya eczacınızı 
arayınız: 
 
 Sıvı bulanık, rengi değişmiş veya içinde parçacıklar var ise 
 Son kullanma tarihi (SKT) geçmiş ise 
 Sıvı donmuş ya da doğrudan güneş ışığına maruz kalmış ise 
 Kullanıma hazır enjektör düşmüş ya da ezilmiş ise 
 
Enjeksiyon öncesine kadar iğne kapağını çıkarmayınız. Çocukların erişebileceği yerlerden 
uzak tutunuz. 
 
1) Ön hazırlık 
 
HUMIRA'yı buzdolabından çıkarınız. 
 
Enjeksiyondan önce HUMIRA'yı oda sıcaklığında 15 ila 30 dakika  bekletiniz. 
 
 HUMIRA'nın oda sıcaklığına ulaşmasını beklerken iğne kapağını çıkarmayınız. 
 HUMIRA'yı başka bir şekilde ısıtmayınız. Örneğin, mikrodalgada veya sıcak suda 
ısıtmayınız. 
    
         Enjektör 
 
                 Ped 
 
Son kullanma tarihini (SKT) kontrol ediniz. Son kullanma tarihi (SKT) geçtiyse kullanıma hazır 
enjektörü kullanmayınız. 
 
 
Aşağıdakileri temiz, düz bir yüzeye koyunuz: 
 
 1 kullanıma hazır enjektör ve  
 1 alkollü ped 
 
Ellerinizi yıkayınız ve kurutunuz. 
 
 
 
 
 
 
12 2) Enjeksiyon yerinin seçilmesi ve hazırlanması 
                                                                                      
Enjekte edilebilir alanlar 
 
     Enjekte edilebilir alanlar 
Enjeksiyon için bir bölge seçiniz: 
 
 Çocuğunuzun bacaklarının ön kısmı veya 
 Çocuğunuzun göbek deliğinden en az 5 cm uzakta olacak şekilde karnı 
 Çocuğunuza en son yaptığınız enjeksiyon yerinin en az 3 cm uzağı 
 
Enjeksiyon yerini alkollü ped ile dairesel hareketlerle siliniz. 
 
 Kıyafetler üzerinden enjeksiyon  yapmayınız. 
 Derinin ağrıyan, morarmış, kızarmış, sert, yaralı, çatlak izleri veya sedef plağı bulunan 
alana enjeksiyon yapmayınız 
 
 
 
Kullanıma hazır enjektörü tek elinizde tutunuz. 
 
Kullanıma hazır enjektör içindeki sıvıyı kontrol ediniz. 
 
 Sıvının berrak ve renksiz olduğundan emin olunuz. 
 Sıvı bulanıksa veya içinde parçacıklar varsa kullanıma hazır enjektörü kullanmayınız 
 Kullanıma hazır enjektör düşürülmüş veya ezilmişse kullanmayınız 
 
İğne kapağını, diğer elinizle yavaşça yukarıya doğru çekerek çıkarınız. İğne kapağını atınız. 
Kapağı tekrar takmayınız. 
 
İğneye parmaklarınızla dokunmayınız veya iğnenin hiçbir şeye dokunmasına izin vermeyiniz. 
 
 
13  
 
Kullanıma hazır enjektörü, iğne yukarıya bakacak şekilde tutunuz. 
 Kullanıma hazır enjektörün içindeki havayı görebilmek için, kullanıma hazır enjektörü 
göz hizasında tutunuz. 
 
Havayı iğneden dışarı çıkarmak için pistonu yavaşça itiniz.  
 
 İğnenin ucunda bir damla sıvı görünmesi normaldir. 
 
 
 
 
 
 
 
 
 
 
 
 
 
 
Kullanıma hazır enjektörün gövdesini kalem tutar gibi, işaret ve baş parmaklarınız arasında tek 
elinizde tutunuz. 
 
Diğer elinizle çocuğunuzun enjeksiyon bölgesindeki deriyi kavrayınız, yükseltilmiş ve sıkı bir 
yüzey oluşturmak için sıkıca tutunuz. 
 
 
 
 
 
 
 
 
 
 
 
 
 
14 3) HUMIRA’nın enjekte edilmesi 
 
İğneyi derinin içine 45 derecelik açıyla, tek bir hızlı ve kısa hareketle batırınız. 
 
 İğne derinin içine girdikten sonra tuttuğunuz deriyi bırakınız.  
 
Tüm sıvı enjekte edilene kadar ve kullanıma hazır enjektör boşalana kadar pistonu yavaşça içeri 
itiniz. 
 
  
 
 
 
 
 
 
 
 
 
 
 
                  Pamuk 
Enjeksiyon tamamlandığında, kullanıma hazır enjektörü aynı açıda tutarak iğneyi deriden dışarı 
çıkarınız. 
 
Enjeksiyonu tamamladıktan sonra, enjeksiyon yerindeki derinin üzerine pamuk veya gazlı bez 
koyunuz. 
 
 Ovalamayınız 
 Enjeksiyon yerinde ufak bir kanama olması normaldir 
 
4) Kullanılmış malzemelerin atılması 
 
 HUMIRA  kullanıma hazır enjektör KESİNLİKLE tekrar kullanılmamalıdır. İğneyi 
KESİNLİKLE tekrar kullanmayınız. 
 
15  Kullanılmış enjeksiyon kalemi enjeksiyondan sonra doktorunuz, hemşireniz veya 
eczacınızın talimatlarına göre özel bir kutuya atılmalıdır. 
 Evsel atıklar ile bir arada atmayınız. Uygun şartlarda imha edilmek üzere en 
yakın sağlık kuruluşuna teslim etmeniz önerilir. 
 Bu kutuyu çocukların erişemeyeceği ve göremeyeceği bir yerde saklayınız. 
 İğne kapağını, alkollü pamuğu, pamuk veya gazlı bezi normal evsel atıklarınızın 
arasına atabilirsiniz 
 
Değişik yaş grupları:  
 
Çocuklarda kullanımı: 
 
HUMIRA 2 yaş altındaki çocuklarda kullanılmaz. 
 
Yaşlılarda (65 yaş ve üzeri) kullanımı: 
 
65 yaş ve üzerindeki hastalar için özel bir doz önerisi yoktur. 
 
Özel kullanım durumları: 
 
Böbrek/Karaciğer yetmezliği 
 
HUMIRA ile bu hasta popülasyonlarında çalışma yapılmamıştır. Doz önerileri yapılamaz. 
 
Eğer HUMIRA’nın etkisinin çok güçlü veya zayıf olduğuna dair bir izleniminiz var ise, 
doktorunuz veya eczacınız ile konuşunuz. 
 
Kullanmanız gerekenden daha fazla HUMIRA kullandıysanız: 
 
Eğer yanlışlıkla doktorun söylediğinden daha fazla/sık HUMIRA enjeksiyonu yapmışsanız, 
doktorunuza haber veriniz. 
 
Boş da olsa ilacın dış karton kutusunu göstermek üzere daima yanınıza alınız. 
 
HUMIRA’dan kullanmanız gerekenden fazlasını kullanmışsanız, bir doktor veya eczacı ile 
konuşunuz. 
 
HUMIRA kullanmayı unutursanız: 
 
Eğer çocuğunuza HUMIRA enjeksiyonu yapmayı unutursanız, hatırladığınızda hemen sıradaki 
enjeksiyonu yapınız. Daha sonra, doz unutulmamış gibi, çocuğunuza daha önce planlanan 
zamanda günlük dozu vermeye devam ediniz. 
 
Unutulan dozları dengelemek için çift doz almayınız. 
 
HUMIRA ile tedavi sonlandırıldığındaki oluşabilecek etkiler 
 
HUMIRA kullanımını bırakma kararı için doktorunuza danışmalısınız. HUMIRA kullanmayı 
bırakırsanız, çocuğunuzda belirtiler tekrar ortaya çıkabilir. 
 
 
16 Bu ilacın kullanımı hakkında daha fazla sorunuz varsa, doktorunuza veya eczacınıza danışınız. 
 
4. Olası yan etkiler nelerdir? 
 
Tüm ilaçlar gibi HUMIRA’nın içeriğinde bulunan maddelere duyarlı olan kişilerde yan etkiler 
olabilir. Bu etkiler konusunda daha fazla bilgi için bir doktor ya da eczacıya danışınız. 
 
Yan etkilerin çoğu hafif ila orta derecelidir. Ancak bazıları ciddi olabilir ve tedavi gerektirebilir. 
Yan etkiler, son HUMIRA enjeksiyonunun uygulamasından en az 4 ay sonrasına kadar ortaya 
çıkabilir. 
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın 1’inden az, fakat 100 hastanın 1’inden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor. 
 
Aşağıdakilerden biri olursa, HUMIRA’yı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz: 
 
 Şiddetli döküntüler (çok yaygın), kurdeşen (yaygın) veya başka alerjik belirtiler 
(yaygın) 
 Yüz, eller ve ayaklarda şişlik (yaygın) 
 Nefes alıp vermede güçlük (yaygın), yutma güçlüğü (yaygın olmayan) 
 Egzersiz yaparken veya yatarken nefes darlığı (yaygın) veya ayakların şişmesi (yaygın 
olmayan) 
 
Bunların hepsi çok ciddi yan etkilerdir. 
 
Eğer bunlardan biri sizde mevcut ise, sizin HUMIRA'ya karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz: 1 
 
 Ateş, kırgınlık hali, yaralar, diş problemleri, idrar yaparken yanma gibi enfeksiyon 
belirtileri (yaygın) 
 Kendini halsiz veya yorgun hissetme (seyrek) 
 Öksürük (yaygın) 
 Karıncalanma (yaygın) 
 Uyuşma (yaygın) 
 Çift görme (yaygın) 
 Kol ya da bacaklarda güçsüzlük (seyrek) 
 Geçmeyen şişlik veya açık yara (yaygın) 
 İnatçı ateş, morarma, kanama ve derinin soluklaşması gibi kan hastalıklarını 
düşündürebilecek belirtiler (seyrek) 
 
 
 
17 Bunların hepsi ciddi yan etkilerdir. Acil tıbbi müdahale gerekebilir. Ciddi yan etkiler çok seyrek 
görülür. 
 
Yukarıda verilen belirtiler, HUMIRA ile gözlenmiş olan aşağıdaki yan etkilerin işaretleri 
olabilir: 
 
Aşağıdakilerden herhangi birini fark ederseniz, doktorunuza söyleyiniz: 
 
Çok yaygın  
 Enjeksiyon yeri reaksiyonları (ağrı, şişme, kızarıklık veya kaşıntı dahil) 
 Solunum yolu enfeksiyonları (soğuk algınlığı, burun akıntısı, sinüzit, pnömoni 
(zatürre) dahil) 
 Baş ağrısı 
 Karın ağrısı 
 Bulantı ve kusma 
 Döküntü (cilt döküntüsü) (eksfoliyatif (pul pul) döküntü dahil) 
 Kas-iskelet ağrısı 
 
Yaygın  
Ciddi enfeksiyonlar (grip ve kan zehirlenmesi dahil) 
 Bağırsak enfeksiyonları (kusma ve ishale neden olan gastroenterit (bağırsak 
enfeksiyonu) dahil) 
 Deri ve yumuşak doku enfeksiyonları (parmak iltihabı, sellülit (cildin derin 
kısımlarının ve deri altındaki dokuların mikroplarla oluşan iltihabı), impetigo (bakteri 
kaynaklı cilt enfeksiyonu), nekrotizan fasiit (deri yağ ve kasları örten dokunun bir 
enfeksiyonu) ve zona (gövde, bacak ve yüz dersinde sinirler boyunca bir takım ağrılı 
döküntülerle gösteren mikroplu bir deri hastalığı) dahil) 
 Kulak enfeksiyonları 
 Ağız enfeksiyonları (uçuk ve diş enfeksiyonları dahil) 
 Üreme sistemi enfeksiyonları (vulvovajinal mikotik (vajinal mantar) enfeksiyon dahil) 
 İdrar yolu enfeksiyonları (piyelonefrit (böbrek enfeksiyonu) dahil) 
 Mantar enfeksiyonları 
 Eklem enfeksiyonları 
 İyi huylu tümörler 
 Melanom hariç cilt kanseri (bazal hücre karsinomu (açık yaralar, kırmızı lekeler, 
pembe oluşumlar, parlak yüzeyli yumrular veya yara izleri olarak görülen bir cilt 
kanseri) ve skuamöz cilt karsinomu (cildin en üst tabakasını kapsayan cilt kanseri) 
dahil) 
 Alerjik reaksiyonlar (mevsimsel alerjiler dahil) 
 Sıvı kaybı (İlk belirtileri susama ve hafif baş ağrısıdır. Susuzluk arttıkça idrarın rengi 
koyulaşır.) 
 Ruh hali değişikliği (depresyon dahil) 
 Endişe hali 
 Uyuma güçlüğü 
 Sızlama, karıncalanma veya hissiyat kaybı gibi duyu bozuklukları 
 Migren 
 Sinir kökü sıkışması (bel ağrısı ve bacak ağrısı dahil) 
 Görme bozuklukları 
 Göz inflamasyonu (iltihaplanması) 
 
18  Göz kapağı inflamasyonu (iltihaplanması) 
 Göz şişmesi 
 Vertigo (denge bozukluğundan kaynaklanan sersemlik veya baş dönmesi) 
 Kalbin hızlı atma hissi 
 Yüksek tansiyon 
 Kızarma (ateş basması) 
 Hematom (kan damarları dışında kan birikmesi) 
 Öksürük 
 Astım 
 Nefes darlığı 
 Mide, bağırsak kanaması (Kırmızı veya siyah renkli kan bulaşık dışkılama şeklinde 
izlenebilir) 
 Dispepsi (hazımsızlık, midede şişkinlik, mide ekşimesi) 
 Reflü (Belirtileri yemek borusunda meydana gelen yanma (göğüs bölgesinde 
hissedilir), mide sıvısının ağıza gelmesi ve hazımsızlıktır.) 
 Sicca sendromu (salgı yapan bezlerin özellikle gözyaşı ile tükürük bezlerini tutan bir 
“-otoimmün-” hastalık) (göz ve ağız kuruluğu dahil) 
 Kaşıntı 
 Kaşıntılı döküntü 
 Morarma 
 Derinin inflamasyonu (iltihaplanması) (egzama gibi) 
 El ve ayak tırnaklarının kırılması 
 Terlemede artış 
 Saç dökülmesi 
 Sedef hastalığı oluşumu veya kötüleşmesi 
 Kas kasılmaları (kan kreatin fosfokinaz değerlerinin yükselmesi dahil) 
 İdrarda kan 
 Böbrek yetmezliği 
 Göğüs ağrısı 
 Ödem (şişme) 
 Ateş 
 Pıhtılaşma ve kanama bozuklukları (uzamış tromboplastin zamanı dahil)  
 Yara iyileşmesinde gecikme 
 
Yaygın olmayan 
 Fırsatçı enfeksiyonlar (Verem  ve  vücut  direnci  düştüğünde  ortaya  çıkan  diğer 
enfeksiyonlar dahil) 
 Nörolojik enfeksiyonlar (Viral beyin zarı iltihabı dahil) 
 Göz enfeksiyonları 
 Bakteriyel (Bakteri denen bir mikrop türüne bağlı) enfeksiyonlar 
 Divertikülit (Kalın  bağırsak inflamasyonu (iltihabı) ve  enfeksiyonu  (Kramp  tarzında  
karın  ağrısı, karında  şişlik  hissi,  kabızlık,  ishal,  bulantı,  kusma,  idrar  yaparken  
yanma  gibi yakınmalar ile kendini gösterir). 
 Kanser 
 Lenfoma (Lenf sistemini etkileyen kanser) 
 Melanom (Bir çeşit cilt kanseri) 
 
19  Akciğer, cilt ve lenf düğümlerini etkileyebilen immün (bağışıklık) bozuklukları 
(Çoğunlukla sarkoidoz (bağışıklık sisteminin vücuttaki çeşitli dokulara karşı reaksiyon 
göstermesiyle ortaya çıkan romatolojik bir hastalık) olarak  ortaya çıkar) 
 Vaskülit (Kan damarlarının iltihabı) 
 Titreme 
 Nöropati (sinir sistemi hastalığı. Nöropati vücudun birçok organını etkileyebilen, 
sinirlerde hasar oluşmasıdır. El, ayak ve bacaklarda ağrı, uyuşukluk, karıncalanma 
hissedilebilir.) 
 İnme 
 İşitme kaybı, kulak çınlaması 
 Kalbin düzensiz  attığı hissi (Anlık duraksaması gibi) 
 Nefes darlığı veya ayak bileği şişmesine sebep olabilen kalp problemleri 
 Kalp krizi  
 Atar damar duvarında kese oluşumu, toplardamarın yangısal(inflamatuvar) ve pıhtı 
oluşumu, damar tıkanıklığı. (Çok az bir kısmı belirti verir ve doktorunuz tarafından 
teşhis edilebilir. Vücudumuzda ağrı, morarma gibi belirtilere neden olabilir.) 
 Nefes darlığına sebep olan akciğer hastalıkları (inflamasyon (iltihap) dahil) 
 Pulmoner emboli (Akciğer damarlarının tıkanması: nefes darlığı, göğüs ağrısı, 
öksürük, ağızdan kan gelmesi, bayılma ile kendini gösterir.) 
 Plevral efüzyon (Akciğer zarında anormal sıvı toplanması: göğüs ağrısı, öksürük, 
nefes darlığı ile kendini gösterir.) 
 Karın ve sırtta şiddetli ağrılara sebep olan pankreasın inflamasyonu (iltihabı) 
 Yutmada güçlük 
 Yüzde ödem (şişme) 
 Safra kesesi inflamasyonu (iltihabı) ve safra kesesi taşı (Karın ağrısı, sarılık, idrar 
renginin kırmızı veya kahverengi olması, bulantı, kusma ve bazen de ateş ile kendini 
gösterebilir.) 
 Karaciğer yağlanması 
 Gece terlemeleri 
 Yara izi 
 Normal olmayan kas zayıflığı 
 Sistemik lupus eritematozus (Ciltte pullanmayla kendini gösteren bir hastalık, derinin, 
kalbin, akciğerin, eklemlerin ve diğer organ sistemlerinin  inflamasyonu (iltihaplanması) 
dahil)  
 Uyku bozuklukları 
 İktidarsızlık 
 İnflamasyonlar (iltihaplanmalar) 
 
Seyrek   
 Lösemi (Kan ve kemik iliğini etkileyen kanser) 
 Şokun eşlik ettiği ciddi alerjik reaksiyonlar 
 Multipl skleroz (Doktorunuz teşhis edebilir; beyin ve omuriliği tutan bir hastalıktır. 
Görme bozuklukları, yorgunluk, uyuşukluk hissi gibi belirtileri olabilir.) 
 Sinir hastalıkları (Göz siniri inflamasyonu (iltihaplanması) ve kas güçsüzlüğü, normal 
olmayan hisler, kollarda ve vücudun üst kısmında ürpermelere sebep olabilen Guillan-
Barré sendromu gibi) 
 Kalbin pompalamayı durdurması sonucu kan dolaşımının ani olarak durması ve bunun 
neden olduğu ani bilinç kaybı 
 
20  Pulmoner fibroz (Akciğerde yara izi oluşumu: kuru öksürük, nefes darlığı ile kendini 
gösterir.) 
 Bağırsak delinmesi (Şiddetli karın ağrısı, titreme, ateş, mide bulantısı, kusma ile 
kendini gösterir.) 
 Hepatit (Karaciğer iltihabı) 
 Hepatit B enfeksiyonunun tekrarlanması 
 Otoimmün hepatit (Bağışıklık sisteminin baskılanmasından dolayı, karaciğerin 
iltihaplanması) 
 Derideki kan damarlarının iltihabı (Kutanöz vaskülit) 
 Stevens-Johnson sendromu (Halsizlik, ateş, baş ağrısı, kızarıklık gibi erken bulgular 
içerir) 
 Alerjik reaksiyonlara bağlı olarak yüzde şişme 
 Eritema multiforme (enfeksiyonlara veya ilaçlara karşı aşırı duyarlılık reaksiyonu 
olarak kabul edilen nadir bir deri hastalığı) 
 Lupus benzeri sendrom (Sıklıkla halsizlik, cilt döküntüsü, eklem tutulumu ve ateş ile 
 kendini gösterir.) 
 Anjiyoödem (Cildin bölgesel olarak şişmesi) 
 Likenoid deri reaksiyonu (kaşıntılı kırmızımsı-mor deri reaksiyonu) 
 
Bilinmiyor  
 Hepatosplenik T-hücreli lenfoma (sıklıkla ölümcül olan, nadir bir kan kanseri) 
 Merkel hücreli karsinom (Bir cilt kanseri tipi) 
 Kaposi Sarkomu (İnsan Herpes Virüsü 8 enfeksiyonu ile ilişkili nadir bir kanser 
türüdür. Kaposi Sarkomu en yaygın olarak, ciltte mor lezyonlar halinde belirir.) 
 Karaciğer yetmezliği 
 Dermatomiyozit olarak adlandırılan bir durumun kötüleşmesi (kas zayıflığına eşlik 
eden deri kızarması görülür) 
 Kilo artışı (çoğu hasta için kilo artışı azdı) 
 
HUMIRA ile yapılan klinik çalışmalarda görülen istenmeyen bazı yan etkilerin belirtileri 
yoktur ve sadece kan testleri ile anlaşılabilir. Bunlar: 
 
Çok yaygın  
 Düşük beyaz kan hücresi sayısı 
 Düşük kırmızı kan hücresi sayısı 
 Kanda yükselmiş lipid değerleri 
 Yükselmiş karaciğer enzimleri 
 
Yaygın  
 Yüksek beyaz kan hücresi sayısı 
 Düşük kan pulcuğu sayısı(kanın pıhtılaşmasında rol oynayan bir kan hücresi, 
trombosit) 
 Kanda yükselmiş ürik asit değerleri 
 Anormal kan sodyum değerleri 
 Düşük kan kalsiyum değerleri 
 Düşük kan fosfat değerleri 
 Yüksek kan şekeri 
 Yüksek kan laktat dehidrojenaz değerleri 
 
21  Kanda otoantikor varlığı 
 Düşük kan potasyumu 
 
Yaygın olmayan  
 Yüksek bilirubin ölçümü (Karaciğer kan testi) 
 
Seyrek  
Düşük beyaz kan hücresi, kırmızı kan hücresi ve kan pulcuğu sayısı 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
 
Yan etkilerin raporlanması: 
 
Kullanma Talimatı’nda yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız 
yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak 
ya da 0 800 314 00 08 numaralı yan etki bildirim hattını arayarak Türkiye 
Farmakovijilans Merkezi (TÜFAM)’ne bildiriniz. Meydana gelen yan etkileri bildirerek 
kullanmakta  olduğunuz ilacın güvenliliği hakkında daha fazla bilgi edinilmesine katkı 
sağlamış olacaksınız. 
 
5. HUMIRA’nın Saklanması 
 
HUMIRA’yı çocukların göremeyeceği, erişemeyeceği yerlerde ve ambalajında saklayınız. 
 
2ºC-8ºC arasında buzdolabında saklayınız. Dondurmayınız. Kullanıma hazır enjektör ışıktan 
korunması için kutusunun içerisinde saklanmalıdır. 
 
Kullanıma hazır enjektör 25 ºC’ye kadar varan sıcaklıklarda 14 güne kadar saklanabilir. 
Enjektör ışıktan korunmalıdır ve 14 gün süre içerisinde kullanılmadığında atılmalıdır. 
Enjektörün buzdolabından çıkarıldığı ilk tarih ile atılmasını gerektiren 14. günün bitiş tarihi 
mutlaka not  edilmelidir. 
  
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra HUMIRA’yı kullanmayınız. 
 
Son kullanma tarihi belirtilen ayın son günüdür. 
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığı’nca belirlenen toplama sistemine veriniz 
 
Ruhsat Sahibi : 
AbbVie Tıbbi İlaçlar Sanayi ve Ticaret Limited Şirketi 
Ataşehir/İstanbul 
 
Üretim Yeri: 
Vetter Pharma-Fertigung GmBH&Co.KG, 
 Schützenstrasse, 88212 Ravensburg/Almanya 
 
22  
Bu kullanma talimatı ....../......../.......... tarihinde onaylanmıştır 
 
 
