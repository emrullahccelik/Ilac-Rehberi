1/9KULLANMA TALİMATI 
EXVIERA 250 mg film kaplı tablet
Ağız yolu ile alınır. 
Etkin madde: Her bir film kaplı tablet, 250 mg dasabuvire eşdeğer 270,26 mg dasabuvir 
sodyum içermektedir.  
Yardımcı maddeler: Mikrokristalin selüloz (E460), laktoz monohidrat (sığır sütünden elde 
edilir), kopovidon, kroskarmelloz sodyum, kollodial susuz silika (E551), magnezyum 
stearat (E470b), polivinil alkol (E1203), titanyum dioksit (E171), polietilen glikol 3350, 
talk (E553b), demir oksit sarı (E172), demir oksit kırmızı (E172), demir oksit siyah 
(E172). 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz. 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
Bu kullanma talimatını saklayınız. Daha sonra tekrar okuma ihtiyacı duyabilirsiniz.  
Eğer ilave sorularınız olursa, lütfen doktorunuza veya eczacınıza danışınız.  
Bu ilaç kişisel olarak sizin için reçete edilmiştir, başkalarına vermeyiniz.  
Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
Bu talimatta yazılanlara aynen uyunuz. İlaç hakkında size önerilen dozun dışında 
yüksek veyadüşük doz kullanmayınız.
Bu Kullanma Talimatında:
1.EXVIERA nedir ve ne için kullanılır?  
2.EXVIERA’yı kullanmadan önce dikkat edilmesi gerekenler  
3.EXVIERA nasıl kullanılır?  
4.Olası yan etkiler nelerdir? 
5.EXVIERA’nın saklanması  
Başlıkları yer almaktadır. 
1.  EXVIERA nedir ve ne için kullanılır? 
EXVIERA, kronik (uzun süreli) hepatit C virüs enfeksiyonu (karaciğeri etkileyen, hepatit C 
virüsünün neden olduğu bir enfeksiyöz hastalık) olan yetişkinlerin tedavisinde virüslere karşı 
kullanılan bir ilaçtır. Dasabuvir adı verilen etkin maddeyi içerir. 
EXVIERA, bej, ovalimsi, üzerine ‘AV2’ oyulmuş, 14,0 mm x 8,0 mm boyutlarında film kaplı 
tablettir. EXVIERA, günlük 2 tablet içeren folyo blisterler içerisinde ambalajlanmıştır. Her 
kutu 56 tablet içerir (14 tabletlik 4 iç kutu içeren çoklu ambalaj kutusu). 2/9EXVIERA, etkisini hepatit C virüsünün çoğalmasını ve yeni hücreleri enfekte etmesini 
durdurarak gösterir ve bu şekilde, bir süre içerisinde kanınızı virüsten temizler. 
EXVIERA tabletler kendi başlarına etkili olmaz. Bunlar daima “ombitasvir /paritaprevir 
/ritonavir” içeren diğer antiviral ilaçlar ile birlikte alınır. Bazı hastaların ayrıca “ribavirin” adlı 
bir antiviral ilacı da alması gereklidir. Doktorunuz size EXVIERA ile bu ilaçlardan 
hangilerini almanız gerektiğini söyleyecektir. 
EXVIERA, sığır sütünden elde edilen laktoz monohidrat içermektedir. 
EXVIERA ile birlikte aldığınız diğer antiviral ilaçlar için de Kullanma Talimatlarını 
okumanız çok önemlidir. İlaçlarınız hakkında herhangi bir sorunuz olması durumunda, lütfen 
doktorunuza veya eczacınıza danışınız. 
2.  EXVIERA’yı kullanmadan önce dikkat edilmesi gerekenler 
EXVIERA’yı aşağıdaki durumlarda KULLANMAYINIZ 
Eğer; 
Dasabuvir etkin maddesi veya bu ilacın içeriğindeki  yardımcı maddelerden herhangi 
birine karşı alerjik iseniz. 
Ombitasvir/paritaprevir/ritonavir ile birlikte kullanılması durumunda, hepatit C 
dışında şiddetli ve orta şiddetli karaciğer yetmezliği gibi belirli karaciğer 
problemleriniz varsa 
Aşağıdaki tabloda gösterilen ilaçlardan herhangi birini kullanıyorsanız; 
ombitasvir/paritaprevir/ritonavir ve EXVIERA’nın, bu ilaçlar ile birlikte alınması 
halinde ciddi veya yaşamı tehdit edici etkiler meydana gelebilir. Bu ilaçlar, EXVIERA 
ve ombitasvir/paritaprevir/ritonavir’in etki etme şeklini etkileyebilir veya EXVIERA 
ve ombitasvir/paritaprevir/ritonavir bu ilaçların etki etme şeklini etkileyebilir. 
EXVIERA ve ombitasvir/paritaprevir/ritonavir ile birlikte  
kullanmamanız gereken ilaçlar 
İlaç veya etkin madde Kullanım amacı 
Karbamazepin, Fenitoin, Fenobarbital Sara (epilepsi) tedavisi için 
Efavirenz, Etravirin, Nevirapin AIDS hastalığına yol açan insan immün 
yetmezliği virüsünün neden olduğu (HIV) 
enfeksiyonun tedavisi için
Apalutamid, Enzalutamid Prostat kanseri için 
Doğum kontrol hapları ve bu amaçla 
kullanılan vajinal halkaların çoğunda 
bulunan etinilestradiol içeren ilaçlar Doğum kontrolü için 
Gemfibrozil Kandaki kolesterolü ve diğer yağları 
azaltmak için
Mitotan Böbreküstü bezlerin kötü huylu tümörlerinin 
belirtileri için
Rifampisin Bakteriyel enfeksiyonların tedavisi için 
Ketakonazol Mantar enfeksiyonlarının tedavisi için  3/9Sarı kantaron (St John’s Wort, hypericum 
perforatum)Anksiyete (kaygı bozukluğu; sürekli, aşırı 
ve durumla uygun olmayan endişe durumu)  
ve hafif depresyon için de kullanılan 
reçetesiz verilen bitkisel bir tedavi
Eğer yukarıdaki durumlardan biri sizin için geçerli ise EXVIERA almayınız. Eğer emin 
değilseniz doktorunuz veya eczacınıza danıştıktan sonra EXVIERA alınız. 
EXVIERA’yı aşağıdaki durumlarda DİKKATLİ KULLANINIZ 
Hepatit C dışında başka bir karaciğer hastalığınız varsa EXVIERA almadan önce doktorunuz 
veya eczacınız ile konuşun. 
EXVIERA ve ombitasvir/paritaprevir/ritonavir alırken aşağıdaki semptomları görürseniz 
doktorunuza söyleyiniz, çünkü bunlar karaciğer problemlerinin kötüleşmesinin işareti olabilir:  
- Mideniz bulanıyorsa, kusuyorsanız veya iştahınızı kaybediyorsanız. 
- Cildinizde veya gözlerinizde sararma fark ederseniz 
- İdrarınız normalden daha koyu renkli ise. 
- Sersemlik  (konfüzyon)  
- Karın bölgesinde şişlik fark edilmesi 
Hepatit B virüsü enfeksiyonunuz varsa ya da hepatit B virüsü ile daha önce enfekte 
olduysanız, bu durumda doktorunuz sizi yakından izlemek isteyebilir. 
Hepatit B geçirdiyseniz veya bir Hepatit B virüsünün taşıyıcısıysanız (HBV), hepatit C virüsü 
(HCV) enfeksiyonunu tedavi etmek için doğrudan etkili antiviraller (DAA'lar) olarak 
adlandırılan bazı ilaçların alınması, HBV'nin tekrar aktif bir enfeksiyon haline gelmesine 
neden olabilir. HBV reaktivasyonu, karaciğer yetmezliği ve ölüm dahil ciddi karaciğer 
problemlerine neden olabilir.  
Depresyon veya psikiyatrik hastalık geçmişiniz varsa doktorunuza bildiriniz. Özellikle 
depresyon veya psikiyatrik hastalık öyküsü olan hastalarda veya  EXVIERA ve 
ombitasvir/paritaprevir/ritonavir ile birlikte ribavirin alan hastalarda intihar düşüncesi ve 
davranışları  dahil olmak üzere depresyon bildirilmiştir. Siz ya da sağlık görevliniz 
davranışlarınızda veya duygu durumunuzda herhangi bir değişiklik olması durumunda ve 
intihar düşüncesi olması durumunda doktorunuzu bilgilendirmelisiniz. 
Kan testleri 
Doktorunuz, EXVIERA ile tedaviniz öncesinde, sırasında ve sonrasında kan değerlerinizi test 
edecektir. Bu şekilde, doktorunuz: 
EXVIERA ile birlikte hangi diğer ilaçları ve ne kadar süreyle almanız gerektiğine 
karar verebilir. 
Tedavinizin işe yarayıp yaramadığını, hepatit C virüsünün kanınızda bulunup 
bulunmadığını doğrulayabilir. 
EXVIERA veya EXVIERA ile birlikte kullandığınız diğer antiviral ilaçların (örn., 
"ombitasvir/paritaprevir/ritonavir " ve "ribavirin") yan etkilerini kontrol edebilir. 
Bazı diyabetik hastalarda  EXVIERA gibi ilaçlarla tedaviye başladıktan sonra kan 
şekeri seviyelerinde düşüş oluşmuştur (hipoglisemi). Diyabeti (şeker hastalığı) olan 4/9hastalarda, EXVIERA’ya başladıktan sonra özellikle ilk 3 ay içinde kan şekeri 
değerlerinin daha yakından takibi ve/veya diyabet ilaçlarının yeniden ayarlanması 
gerekebilir. Hastanın diyabetini kontrol eden doktor doğrudan etkili antiviral tedaviye 
başlanırken bilgilendirilmelidir. 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız. 
EXVIERA’nın yiyecek ve içecek ile kullanılması 
EXVIERA tabletler yemek ile birlikte alınmalıdır. Yemeğin türü önemli değildir. 
Hamilelik 
İlacı kullanmadan önce doktorunuza veya eczacınıza danışınız. 
EXVIERA ve ribavirin birlikte kullanıldığında kadın hastalarda ve erkek hastaların eşlerinde 
gebeliğin önlenmesi yönünden aşırı dikkatli olunmalıdır.Çünkü ribavirin, doğmamış 
bebeğinizde doğum kusurlarına veya ölüme neden olabilir. Ribavirin, tedavi bitiminden sonra 
uzun süre vücudunuzda kalır. Bu sebeple tedavi süresince ve tedaviden sonra bir süre daha 
etkili bir doğum kontrol yöntemi kullanmanız gereklidir. 
Hamile olan kadın hastaların ribavirin kullanmaları durumunda  doğum kusuru oluşması riski 
vardır. 
Ribavirin kullanan erkek hastaların eşlerinin hamile kalması durumunda da doğum kusuru 
oluşması riski vardır. 
Ribavirin için kullanma talimatının “Doğum Kontrolü” bölümünü dikkatli okuyunuz. Bu 
bilgileri hem erkeklerin hem de kadınların okuması önemlidir. 
EXVIERA ve ribavirin ile tedavi sırasında veya sonraki aylarda siz veya partnerinizin hamile 
kalması durumunda hemen doktorunuza danışınız.  
Doğum kontrolü 
EXVIERA’nın gebelik sırasında kullanımında etkileri bilinmemektedir. EXVIERA gebelik 
sırasında ve etkili bir doğum kontrol yöntemi kullanmayan gebe olma potansiyeline sahip 
kadınlarda kullanılmamalıdır. 
Siz veya partneriniz tedavi süresince etkili bir doğum kontrol yöntemi kullanmalıdır.  
Etinilestradiol içeren doğum kontrol ilaçları, EXVIERA ile kombine kullanılmamalıdır. Sizin 
için en uygun doğum kontrol yöntemi için doktorunuza danışınız. 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
Emzirme 
İlacı kullanmadan önce doktorunuza veya eczacınıza danışınız. 5/9EXVIERA ile tedavi sırasında emzirmemelisiniz. EXVIERA içerisindeki etkin maddenin 
(dasabuvir) anne sütüne geçip geçmediği bilinmemektedir. 
Araç ve makine kullanımı 
Bazı hastalar, EXVIERA'yı hepatit C tedavisi için  alınan diğer ilaçlar ile birlikte kullanırken 
kendilerini çok yorgun hissettiklerini bildirmişlerdir. Kendinizi yorgun hissedecek olursanız, 
araç veya herhangi bir makine kullanmayınız. 
EXVIERA’nın içeriğinde bulunan bazı yardımcı maddeler hakkında önemli bilgiler 
EXVIERA laktoz monohidrat içerir. Eğer daha önceden doktorunuz tarafından bazı şekerlere 
karşı dayanıksız olduğunuz söylenmişse, bu tıbbi ürünü almadan önce doktorunuzla temasa 
geçiniz. 
Diğer ilaçlar ile birlikte kullanımı 
Eğer herhangi bir ilacı şu anda kullanıyorsanız, yakın zamanda kullandıysanız veya 
kullanacaksanız, doktorunuza veya eczacınıza söyleyiniz.  
EXVIERA ile birlikte kullanmamanız gereken bazı ilaçlar vardır. Bu ilaçların neler olduğunu 
yukarıda " EXVIERA ile birlikte kullanmamanız gereken ilaçlar" tablosunda görebilirsiniz 
(bakınız bölüm 2). 
Ayrıca, eğer aşağıdaki tabloda yer alan ilaçlardan herhangi birini alıyorsanız, EXVIERA’yı 
kullanmadan önce doktorunuza veya eczacınıza bilgi veriniz. Doktorunuzun bu ilaçların 
dozunu değiştirmesi gerekli olabilir. Eğer hormon içeren doğum kontrol ilaçları 
kullanıyorsanız, EXVIERA kullanmaya başlamadan önce doktorunuza veya eczacınıza 
söyleyiniz. Gebelik ilgili önlemlere ilişkin yukarıdaki bölüme bakınız. 
EXVIERA’yı kullanmadan önce  
doktorunuza bilgi vermenizin gerekli olduğu ilaçlar
İlaç veya etkin madde Kullanım amacı 
Alprazolam, diazepam Anksiyete (kaygı bozukluğu; sürekli, aşırı ve 
durumla uygun olmayan endişe durumu), panik 
ataklar ve uyumada güçlük için
Siklosporin,everolimus, sirolimus, 
takrolimusBağışıklık sistemini baskılamak için 
Siklobenzaprin, karisoprodol Kas spazmları için 
Dabigatran Kanı inceltmek için 
Deferasiroks Kandaki demir düzeyinin azaltılmasına yardımcı 
Digoksin, amlodipin Kalp problemleri veya yüksek tansiyon için  
Furosemid Vücutta çok fazla sıvı birikmesini önlemek için 
Hidrokodon Ağrı için 
İmatinib Bazı kan kanserleri tedavisinde 6/9Levotiroksin Tiroid problemleri için 
Darunavir/ritonavir, 
atazanavir/ritonavir, rilpivirin AIDS hastalığına yol açan insan immün 
yetmezliği virüsünün neden olduğu (HIV) 
enfeksiyonun tedavisi için 
Omeprazol, lansoprazol, esomeprazol Mide ülserleri ve diğer mide problemleri için
Rosuvastatin, pravastatin, fluvastatin, 
pitavastatin Kan kolesterolünü düşürmek için 
S-mefenitoin Sara (Epilepsi) için
Teriflunomid Multipl skleroz (sinir sistemini etkileyen bir tür 
bağışıklık hastalığı) için
Sülfasalazin  Enflamatuvar bağırsak hastalığını veya romatoit 
artriti tedavi etmek için
Varfarin ve vitamin K antagonistleri 
olarak adlandırılan diğer benzer ilaçlarKan inceltmek için 
Vitamin K karşıtı olarak adlandırılan varfarin ve diğer benzer ilaçlar kan inceltici olarak 
kullanılmaktadır. Doktorunuz kanınızın ne kadar iyi pıhtılaştığını kontrol etmek için kan 
testlerinizin sıklığını arttırmayı gerekli görebilir. 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3. EXVIERA nasıl kullanılır? 
Uygun kullanım ve doz/uygulama sıklığı için talimatlar: 
EXVIERA’yı daima doktorunuzun size söylediği şekilde kullanınız. Emin değilseniz 
doktorunuza veya eczacınıza danışınız. 
EXVIERA tabletler tek başına kullanıldığında etkili olmaz. EXVIERA daima “ombitasvir 
/paritaprevir /ritonavir” gibi diğer bir antiviral ilaç ile birlikte alınır. Ayrıca doktorunuz size, 
“ribavirin” adlı bir antiviral ilaç da verebilir. 
Uygulama yolu ve metodu: 
Önerilen doz, günde iki defa bir tablettir. Bir tableti sabah, diğer tableti akşam alınız. 
EXVIERA’yı yemek ile birlikte alınız. Yemeğin türü önemli değildir. Tabletleri bütün olarak 
yutunuz. EXVIERA acı bir tada sahip olabileceği için tabletleri çiğnemeyiniz, ezmeyiniz ve 
kırmayınız. 
EXVIERA’yı 8, 12 veya 24 hafta süreyle kullanacaksınız. Tedavinizin ne kadar devam 
edeceğini doktorunuz söyleyecektir. Doktorunuz size söylemedikçe, EXVIERA’yı almayı 
bırakmayınız. Hepatit C virüsü enfeksiyonunun aşılmasında kullanacağınız ilacın başarı 
şansını artırmak ve etkili olabilmesi için tedavi kürünü tam olarak kullanmanız çok önemlidir. 
Değişik yaş grupları: 
Çocuklarda kullanımı: 
EXVIERA, 18 yaşından küçük çocuklarda ve ergenlerde kullanılmaz. 7/9Yaşlılarda kullanımı: 
Yaşlı hastalarda, EXVIERA dozunun ayarlanması gerekli değildir. 
Özel kullanım durumları: 
Böbrek yetmezliği: 
Böbrek yetmezliği olan kişiler için, EXVIERA dozunun ayarlanması gerekli değildir. 
Karaciğer yetmezliği: 
EXVIERA, şiddetli ve orta şiddetli karaciğer yetmezliği olan hastalarda kullanılmamalıdır. 
Eğer EXVIERA’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.
Kullanmanız gerekenden daha fazla EXVIERA kullandıysanız: 
Eğer, yanlışlıkla önerilen dozdan daha fazla EXVIERA kullanacak olursanız, hemen 
doktorunuzla bağlantıya geçmelisiniz veya en yakın hastaneye gitmelisiniz. Hangi ilacı 
kullandığınızı kolaylıkla tarif edebilmeniz için ilacın kutusunu yanınıza alınız. 
EXVIERA’yı kullanmanız gerekenden fazla kullanmışsanız bir doktor veya eczacı ile 
konuşunuz. 
EXVIERA’yı kullanmayı unutursanız 
EXVIERA’nın bir dozunu bile kaçırmamanız önemlidir.  
Eğer, bir dozu unutacak olursanız; 
Bir sonraki dozunuza 6 saatten daha uzun bir süre varsa  unutulan dozu en kısa sürede 
yemekle birlikte alınız. 
Bir sonraki dozunuza 6 saatten daha kısa bir süre varsa unutulan dozu almayın ve bir sonraki 
dozunuzu her zamanki gibi yemekle alınız. 
Unutulan dozları dengelemek için çift doz almayınız. 
EXVIERA ile tedavi sonlandırıldığındaki oluşabilecek etkiler 
EXVIERA ile tedaviyi kesmeden önce mutlaka doktorunuza danışınız. 
4.  Olası yan etkiler nelerdir? 
Tüm ilaçlar gibi, EXVIERA’nın içeriğinde bulunan maddelere duyarlı olan kişilerde yan 
etkiler olabilir. 
Yan etkiler aşağıdaki kategorilerde gösterildiği şekilde sıralanmıştır: 
Çok yaygın: 10 hastanın en az 1’inde görülebilir. 
Yaygın: 10 hastanın 1’inden az, fakat 100 hastanın 1’inden fazla görülebilir. 
Yaygın olmayan: 100 hastanın 1’inden az, fakat 1.000 hastanın 1’inden fazla 
görülebilir. 
Seyrek: 1.000 hastanın 1’inden az, fakat 10.000 hastanın 1’inden fazla görülebilir. 
Çok seyrek: 10.000 hastanın 1’inden az görülebilir. 8/9Sıklığı bilinmiyor (Eldeki verilerden hareketle tahmin edilemiyor) 
Aşağıdakilerden biri olursa, EXVIERA’yı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Ombitasvir/paritaprevir/ritonavir ile birlikte ve ribavirin ile birlikte veya ribavirin 
olmaksızın EXVIERA alırken görülen yan etkiler: 
Sıklığı bilinmiyor 
Ciddi alerjik reaksiyonlar, aşağıda yer alan durumları içerebilir: 
Yutma ve nefes almada güçlük  
Düşük tansiyona (düşük kan basıncı) bağlı baş dönmesi ya da bayılma hissi 
Yüz,  dudak, dil  ya  da  boğazda  şişme 
Ciltte döküntü ve kaşıntı 
Bunların hepsi çok ciddi yan etkilerdir.  Eğer bunlardan biri sizde mevcut ise, sizin 
EXVIERA’ya karşı ciddi alerjiniz var demektir. Acil tıbbi  müdahaleye  veya  hastaneye 
yatırılmanıza gerek olabilir. Bu çok ciddi yan etkilerin hepsi oldukça seyrek görülür. 
Aşağıdakilerden herhangi birini fark ederseniz, doktorunuza söyleyiniz: 
EXVIERA’yı ombitasvir/paritaprevir/ritonavir ile birlikte kullanılırken meydana gelen 
yan etkiler 
Yaygın
Kaşıntı. 
Seyrek  
Derinin katmanlarının şişmesi (anjiyoödem). Yüz, dil veya boğaz da dahil olmak 
üzere vücudun herhangi bir yerini etkileyebilir ve yutkunmada veya nefes almada 
zorlanmaya neden olabilir 
EXVIERA’yı  ombitasvir/paritaprevir/ritonavir ve ribavirin ile birlikte kullanılırken 
meydana gelen yan etkiler. 
Çok yaygın
Çok yorgun hissetmek (yorgunluk) 
Hasta hissetmek (bulantı) 
Kaşıntı 
Uyumada güçlük  
Güçsüz veya enerjisiz hissetmek  
İshal
Yaygın
Anemi (kırmızı kan hücrelerinin sayısının azalması, kansızlık). 
Kusma 
Yaygın olmayan: 
Vücudun su kaybetmesi 9/9Seyrek  
Derinin katmanlarının şişmesi (anjiyoödem). Yüz, dil veya boğaz da dahil olmak 
üzere vücudun herhangi bir yerini etkileyebilir ve yutkunmada veya nefes almada 
zorlanmaya neden olabilir 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
Yan etkilerin raporlanması: 
Bu Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz.  Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliği hakkında daha fazla bilgi edinilmesine katkı sağlamış olacaksınız. 
5. EXVIERA’nın saklanması 
EXVIERA’yı çocukların göremeyeceği, erişemeyeceği yerlerde ve ambalajında saklayınız.
30 oC altındaki oda sıcaklığında saklayınız. 
Son kullanma tarihiyle uyumlu olarak kullanınız 
EXVIERA’yı kutusu üzerinde belirtilen son kullanma tarihinden sonra kullanmayınız. Son 
kullanma tarihi, o ayın son gününü belirtir. 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
Ruhsat Sahibi:  
AbbVie Tıbbi İlaçlar Sanayi ve Ticaret Limited Şirketi 
Ümraniye/İstanbul/Türkiye 
Üretim yeri:  
AbbVie Ireland NL B.V. 
Manorhamilton Road 
Sligo, İrlanda 
Bu kullanma talimatı ../../.... tarihinde onaylanmıştır.  