1  KULLANMA TALİMATI  
 
ÜROMİSİN 3 g toz içeren s aşe  
Ağızdan uygulanır . 
 
• Etkin madde: H e r  b i r  8  g ’ l ı k  s a ş e ,  3  g fosfomisine eşdeğer 5,631 g fosfomisin 
trometamol içerir.  
• Yardımcı maddeler: Sakarin, sukroz, portakal esansı, mandalina esansı.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz . İlaç hakkında size önerilen dozun dışında yüksek 
veya düşük  doz kullanmayınız.    
 
 
Bu Kullanma Talimatında : 
 1. ÜROMİSİN nedir ve ne için kullanılır?  
2. ÜROMİSİN kullanmadan önce dikkat edilmesi gerekenler  
3. ÜROMİSİN nasıl kullanılır?  
4. Olası yan etkiler nelerdir?  
5. ÜROMİSİN ’in saklanması  
 
Başlıkları yer almaktadır. 
 
 
 2  1. ÜROMİSİN nedir ve ne için kullanılır?  
 
ÜROMİSİN saşe etkin madde  olarak 3 g fosfomisine eşdeğer 5,631 gram f osfomisin 
trometamol içerir.  
 
ÜROMİSİN , enfeksiyona (iltihap oluşturan mikrobik hastalık) neden olan bakterileri öldürerek 
etkisini gösteren antibiyotikler grubuna dahildir.  
 
ÜROMİSİN  yetişkin kadın ve adölesan (ergenlik) kızlardaki komplike olmamış (başka bir 
tablonun eşlik etmediği) mesane enfeksiyonlarının tedavisinde ve yetişkin erkeklerde  
transrektal prostat biyopsisinde (kalın bağırsağı delerek prostattan parça alınması) profilaktik 
(önleyici) olarak kullanılır. 
 
ÜROMİSİN 8 g’lık alüminyum/polietilen ambalaj içinde, 1 adet saşe içeren ka rton kutularda 
bulunur.  
2. ÜROMİSİN’i kullanmadan önce dikkat edilmesi gerekenler  
 
ÜROMİSİN’i aşağıdaki durumlarda KULLANMAYINIZ  
Eğer,  
• Etkin madde f osfomisin veya ÜROMİSİN’in içeriğinde bulunan yardımcı maddelerden 
herhangi birine karşı alerjiniz (aşırı duyarlılığınız) var ise,  
• Ciddi böbrek yetmezliğiniz varsa , hemodiyaliz hastası iseniz,  
• Daha önceden doktorunuz tarafından bazı şekerlere karşı dayanıksızlığınız olduğu 
söylenmişse bu tıbbi ürünü almadan önce doktorunuzla temasa geçiniz.  
ÜROMİSİN’ i aşağıdaki durumlarda DİKKATL İ KULLANINIZ  
Eğer;  
• Şeker hastalığınız (diyabet) varsa veya diyet yapıyorsanız her bir ÜROMİSİN içeriğinde 
2,213 g şeker olduğunu dikkate alınız.  
• Kalıcı (geçmeyen, inatçı) mesane enfeksiyonunuz varsa,  
 
• Böbrek iltihabı (nefrit,  piyelonefrit gibi) gibi üst idrar yolları enfeksiyonunuz varsa 
kullanılması önerilmemektedir.  3  • Orta ve hafif böbrek yetmezliğiniz varsa  
• Daha önce başka antibiyotik kullandıktan sonra ishal olduysanız. Hemen hemen tüm 
antibakteriyel ilaçların kullanımında şiddeti değişen antibiyotik -kaynaklı ishal (diyare) 
görülebilir. İlacınızın kullanımı sırasında veya sonrasında ciddi, sürekli veya kanlı ishal (diyare) 
durumu görülürse; bu durumda bakteri kaynaklı ishal  (Clostridium difficile -kaynaklı diyare) 
söz konusu olabilir . 
Dikkat etmeniz gereken durumlar  
ÜROMİSİN  alerjik reaksiyonlar ve kalın bağırsak iltihabı gibi ciddi yan etkilere sebep olabilir. 
İlacı kullanırken herhangi bir problem riskini azaltmak için belirli belirtiler konusunda dikkatli 
olunmalıdır. Bakınız Bölüm 4 “Ciddi Yan Etkiler”. 
 
Bu uya rılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
ÜROMİSİN’in yiyecek ve içecek ile kullan ılması   
Yiyecekler ile beraber alınması, ÜROMİSİN’in etkin maddesinin emilimini geciktirebilir. Bu 
yüzden ilaç aç karnına kullanılmalıdır (yemeklerden 2- 3 saat önce veya 2 -3 saat sonra).  
Hamilelik  
İlacı kullanmadan önce doktorunuza veya eczacınıza danışınız.  
 
ÜROMİSİN ’in gebelik döneminde kullanımı, gereklilik durumunda düşünülebilir. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Emzirme döneminde ağız yoluyla alınan tek bir doz ÜROMİSİN kullanılabilir.  
 
Araç ve makine kullanımı  
Baş dönmesi gibi araç ve makine kullanımınızı etkileyebilecek yan etkiler yaşayabilirsiniz.   
 
ÜROMİSİN’in içeriğinde bulunan bazı yardımcı maddeler hakkında önemli bilgiler  4  ÜROMİSİN’ in içeriğ inde yardımcı madde olarak sukroz  bulunmaktadır. E ğer daha önceden 
doktorunuz tarafından bazı şekerlere karşı intoleransınız olduğu söylenmişse bu tıbbi ürünü 
almadan önce doktorunuzla temasa geçiniz. 
 
Diğer ilaçlar ile birlikte kullanımı 
ÜROMİSİN kullanırken aşağıdaki ilaçları kullanmayınız : 
• Fosfomisinin serum ve idrar konsantrasyonlarını düşürebileceğinden, bulantı önleyici bir 
ilaç olan metoklopramid veya mide veya bağırsaklarınızdaki hareketleri arttıran diğer ilaçlar,  
• Fosfomisin ve diğer antibiyotiklerle beraber kullanıldıklarında kanınızın pıhtılaşmasını 
önleme etkinlikleri değişebilen antikoagülanlar (örn: varfarin)  
  
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ÜROMİSİN nasıl kullanılır?  
Uygun kullanım ve doz/uygulama sıklığı için talimatlar:  
ÜROMİSİN  doktor tarafından size öneri ldiği zaman ve önerdiği şekilde kullanılmalıdır.  
 
Yetişkin kadın ve adölesan kızlardaki komplike olmamış mesane enfeksiyonu tedavisinde 
önerilen doz, 1 saşe (3 g fosfomisin) ÜROMİSİN kullanımıdır.  
 
Transrektal prostat biyopsisi antibiyotik profilaksisi için önerilen doz, girişimden 3 saat önce 1 
saşe (3 g fo sfomisin) ve girişimden 24 saat sonra 1 saşe (3 g fosfomisin) ÜROMİSİN 
kullanımıdır.  
 
Uygulama yolu ve metodu:  
ÜROMİSİN içeriği oda ısısındaki bir bardak suda karıştırılarak çözündürülür, hazırlandıktan 
hemen sonra tamamı içilir.  
 
ÜROMİSİN  aç karnına alınmalıdır (yemeklerden 2-3 saat önce veya  2-3 saat sonra). Geceleri 
yatmadan önce ve mesane boşaltıldıktan sonra ağız yolu ile kullanılması önerilir. 
 
Değişik yaş grupları:  
Çocuklarda kullanım:  5  12 yaş ve altındaki çocuklarda etkililiği ve güvenliliği ile ilgili veri bulunmadığından, bu yaş 
grubundaki çocuklara vermeyiniz. 
 
Yaşlılarda kullanım:  
Yaşlılarda kullanımı ile ilgili özel bir  uyarı  bulunmamaktadır.  
 
Özel kullanım durumları:  
Böbrek yetmezliği:  
Ciddi böbrek yetmezliği nde (kreatinin klirensi <10 mL/dak)  kullanılma malıdır . 
 
Karaciğer yetmezliği:  
Özel kullanımı yoktur.  
 
Eğer ÜROMİSİN ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız gerekenden daha fazla ÜROMİSİ N kullandıysanız:  
İlacı doktorunuzun size önerdiği miktarlarda kullanmanız önemlidir.  
ÜROMİSİN’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
ÜROMİSİN’i kullanmayı unutursanız:  
ÜROMİSİN tek doz kullanılır bu nedenle dozu almayı unutursanız, hatırladığınız en kısa sürede 
bu dozu alınız.  
Unutulan dozları dengelemek için çift doz almayınız. 
 
ÜROMİSİN ile tedavi sonlandırıldığında oluşabilecek etkiler:  
ÜROMİSİN tedavisini bırakmayı düşünüyorsanız, önce doktorunuza  danışınız.  
Bu ürünün kullanımıyla ilgili başka sorularınız varsa doktorunuza sorunuz. 
 
4. Olası yan etkiler nelerdir?  
Tüm ilaçlar gibi, ÜROMİSİN’in içeriğinde bulunan maddelere duya rlı olan kişilerde yan etkiler 
olabilir.  
 6  Aşağıdakilerden biri olursa, ÜROMİ SİN’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
● Hayatı tehdit edici bir alerjik reaksiyon olan anafilaktik şok (sıklığı bilinmiyor). Belirtileri 
ciltte ani olarak döküntülerin başlaması , kaşıntı veya kurdeşen, nefes alma güçlüğü, nefes 
daralması veya hırıltılı solunum olabilir.  
● Yüzde, dudaklarda veya dilde şişlik veya soluma güçlüğü (anjiyoödem) (sıklığı bilinmiyor)  
● Orta -ciddi dereceli ishal, karın ağrısı, kanlı ishal ve/veya ateşin varlığı kalın 
bağırsaklarınızdaki bir enfeksiyonun belirtileri olabilir (antibiyotiğe bağlı kolit) (sıklığı 
bilinmiyor). İshale karşı bağırsak hareketlerini azaltan (antiperistaltik) bir ilaç kullanmayınız.  
 
Bunların hepsi çok ciddi yan etkilerdir. Eğer bunlardan biri sizde mevcut ise DERHAL 
doktorunuza başvurunuz. Bu çok ciddi yan etkilerin hepsi oldukça seyrek görülür. 
 
Yan etkiler  aşağıdaki kategorilerde gösterildiği şekilde sıralanmıştır: 
Çok yaygın: 10 hastanın en az birinde görülebilir.  
Yaygın: 10 h astanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1,000 hastanın birinden fazla görülebilir.  
Seyrek: 1,000 hastanın birinden az, fakat 10,000 hastanın birinden fazla görülebilir. 
Çok seyrek: 10,000 hastanın birinden az görülebilir. 
Bilinmiyor: Eldeki verilerden hareketle sıklık derecesi tahmin edilemiyor.  
 
Yaygın:  
Kadınlarda yangı, tahriş hissi ve kaşıntı gibi belirtilerin eşlik edebildiği cinsel organların 
enfeksiyonu (vulvovajini t)  
 
Baş ağrısı  
Baş dönmesi  
İshal  
Bulantı  
Hazımsızlık  (dispepsi)  
Karın ağrısı  
 
Yaygın olmayan:  7  Kusma  
Deri d öküntüsü  
Kurdeşen  
Deride k aşıntı  
 
Bilinmiyor:  
Şoka kadar gidebilen aşırı duyarlılık yanıtları (döküntü, kaşıntı, terleme, baş dönmesi, dil, 
dudak ve soluk borusunda şişme, hava yolunun tıkanması)  
Hırıltılı ya da kısa nefes alma ya da göğüste sıkışma hissi (astım)  
Antibiyotik -kaynaklı ishal  
Deri ve mukoza üzerindeki şişmeler (anjiyoödem)  
 
Eğer bu kullanma talimatında bahsi geçmeyen herhangi bir yan etki  ile karşılaşırsanız   
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştı ğınız yan 
etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiri niz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. ÜROMİSİN’in saklanması  
ÜROMİSİN’i çocukların göremeyeceği, erişemeyeceği yerlerde ve ambalajında saklay ınız. 
 
25°C altındaki oda sıcaklığında saklayınız. 
 
Son kullanma tarihiyle uyumlu olarak kullanınız.   
 
Ambalajdaki son kullanma tarihinden sonra ÜROMİSİN ’i kullanmayınız.  
 
Eğer üründe ve/veya ambalajında bozukluklar fark ederseniz ÜROMİSİN’i kullanmayınız.  
 8  Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
Ruhsat sahibi : KOÇAK FARMA İlaç ve Kimya Sanayi A.Ş.  
Bağlarbaşı, Gazi Cad., No:64- 66  
Üsküdar / İs tanbul  
 Üreti m yeri :  KOÇAK FARMA İlaç ve Kimya Sanayi A.Ş.  
Organize Sanayi Bölgesi,  Çerkezköy / Tekirdağ  
 Bu kullanma talimatı  --/--/----  tarihinde onaylanmıştır.  
 