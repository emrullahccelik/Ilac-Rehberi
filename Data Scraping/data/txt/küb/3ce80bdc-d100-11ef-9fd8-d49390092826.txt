KISA ÜRÜN BİLGİSİ
1. BEŞERİ TIBBİ ÜRÜNÜN ADI
FENOGAL® 267 mg Sert Kapsül
2. KALİTATİF VE KANTİTATİF BİLEŞİM
Etkin Madde:
Fenofibrat 267 mg
Yardımcı maddeler:
Sükroz 69 mg
Sodyum lauril sülfat 13,62 mg
Dimetikon emülsiyon, %35 1,01 mg
Simetikon emülsiyon, %30 0,10 mg
Sert kapsül 37 mg (Her bir sert kapsül sığır jelatininden yapılmış olup sarı
demir oksit (E172) ve titanyum dioksit (E171) içerir)
Yardımcı maddeler için 6.1’ e bakınız.
3. FARMASÖTİK FORM
İçi beyaz ila beyazımsı küresel peletlerle doldurulmuş sarı kapaklı ve şeffaf gövdeli sert jelatin
kapsül
4. KLİNİK ÖZELLİKLER
4.1 Terapötik endikasyonlar
FENOGAL® aşağıda belirtilenler için diyet ve diğer farmakolojik olmayan tedavilere (örn.
egzersiz, kilo verme) ilaveten endikedir:
- Düşük HDL kolesterolü olan veya olmayan ciddi hipertrigliseridemi tedavisi
- Statin intoleransı veya kontrendikasyonu bulunan kombine hiperlipidemi
4.2 Pozoloji ve uygulama şekli
Pozoloji/uygulama sıklığı ve süresi:
Tedavi öncesi başlanan diyet önlemlerine devam edilmelidir. Serum lipid düzeyleri tayin
edilerek tedaviye cevap izlenmelidir. Birkaç ay sonra (örn. 3 ay) yeterli yanıt alınmazsa
tamamlayıcı veya farklı terapötik önlemler düşünülmelidir.
Erişkinler: Önerilen doz, günde bir defa 200 mg fenofibrat sert kapsüldür. Doz 267 mg
FENOGAL® sert kapsül olacak şekilde titrasyon yapılabilir.
Uygulama şekli:
Sert kapsül yiyecekler ile birlikte bir bütün olarak yutulmalıdır.
Özel popülasyonlara ilişkin ek bilgiler
Böbrek yetmezliği:
Böbrek yetmezliği olan hastalarda dozun kreatinin klerensine göre azaltılması gerekebilir. Bu
nedenle FENOGAL® böbrek yetmezliği olan hastalarda kullanılmamalıdır.
1Karaciğer yetmezliği:
Klinik veri yetersizliğinden dolayı, FENOGAL®’in karaciğer yetmezliği olan hastalarda
kullanılması önerilmemektedir.
Pediyatrik popülasyon:
Çocuklar ve 18 yaşın altı adolesanlarda fenofibratın güvenliliği ve etkililiği gösterilmemiştir.
Veri bulunmamaktadır. Bu nedenle fenofibratın 18 yaşın altındaki çocuklarda kullanılması
önerilmemektedir.
Geriyatrik popülasyon:
Böbrek yetmezliği olmayan yaşlı hastalar için alışılmış erişkin dozu önerilir.
4.3 Kontrendikasyonlar
 Karaciğer yetmezliği (biliyer siroz ve açıklanamayan kalıcı karaciğer fonksiyonu
anormalliği dahil),
 Bilinen safra kesesi hastalığı,
 Şiddetli böbrek yetmezliği (hesaplanan glomerüler filtrasyon hızı 30 mL/dk/1,73 m2),
 Şiddetli hipertrigliseridemiye bağlı akut pankreatit dışındaki kronik veya akut pankreatit,
 Fibratlar veya ketoprofen ile tedavi sırasında fototoksik reaksiyon veya bilinen
fotosensitivite,
 Fenofibrata veya ilacın bileşiminde bulunan herhangi bir maddeye aşırı duyarlılık (6.1’ e
bakınız).
4.4 Özel kullanım uyarıları ve önlemleri
Hiperlipideminin ikincil nedenleri:
Kontrol altına alınmayan tip 2 diabetes mellitus, hipotiroidizm, nefrotik sendrom,
disproteinemi, obstrüktif karaciğer hastalığı, farmakolojik tedavi, alkolizm gibi ikincil
hiperlipidemi nedenleri, fenofibrat tedavisi düşünülmeden önce yeterli derecede tedavi
edilmelidir. Farmakolojik tedavilerle ilişkili hiperkolesterolemi ikincil nedenleri diüretikler, 
bloker ilaçlar, östrojenler, progestojenler, kombine oral kontraseptifler, immünosüpresif ilaçlar
ve proteaz inhibitörleri ile görülebilir. Bu olgularda hiperlipideminin primer veya sekonder (bu
terapötik ilaçların neden olabileceği lipid değerlerinde olası yükselme) olup olmadığı
belirlenmelidir.
Karaciğer fonksiyonu:
Diğer lipid düşürücü ilaçlarla olduğu gibi, bazı hastalarda, transaminaz düzeylerinde
yükselmeler bildirilmiştir. Olguların çoğunda bu yükselmeler geçici, minör ve asemptomatik
olmuştur. Tedavinin ilk 12 ayı süresince 3 ayda bir ve sonrasında periyodik olarak transaminaz
düzeylerinin izlenmesi tavsiye edilir. Transaminaz düzeylerinde artma görülen hastalara dikkat
edilmeli ve AST (SGOT) ve ALT (SGPT) düzeyleri normal değerlerin üst sınırının üç katından
fazlasına yükselirse ilaç kesilmelidir. Hepatit göstergesi olan belirtiler (örn. sarılık, kaşıntı)
meydana geldiğinde ve tanı laboratuvar testi ile doğrulandığında, fenofibrat tedavisi
kesilmelidir.
Pankreas:
Fenofibrat alan hastalarda pankreatit rapor edilmiştir (Bkz. Bölüm 4.3 ve 4.8). Bu durum,
şiddetli hipertrigliseridemisi olan hastalarda etkililikteki bozukluktan, direkt ilacın etkisinden
veya safra yolu taşı ya da çamur oluşumundan kaynaklanan genel safra kanalının tıkanmasıyla
oluşan sekonder bir olaydan kaynaklanabilir.
2Kas:
Fibratlar ve diğer lipid düşürücü ilaçlar verildiğinde, böbrek yetmezliği bulunan ya da
bulunmayan ender rabdomiyoliz vakaları dahil olmak üzere kas toksisitesi bildirilmiştir.
Hipoalbüminemi ve önceden görülen böbrek yetmezliği durumlarında bu hastalığın görülme
sıklığı artar. 70 yaş üzerindeki hastalar, kişinin kendinde veya ailesinde kalıtsal kas hastalığı
hikayesi olanlar, böbrek bozukluğu olan hastalar, hipotiroidizm ve aşırı alkol alımı dahil
miyopati ve/veya rabdomiyolize yatkınlık faktörlerine sahip hastalar rabdomiyoliz gelişmesi
açısından artmış bir risk altında olabilirler. Bu hastalarda, fenofibrat tedavisinin varsayılan
yararları ve riskleri dikkatle değerlendirilmelidir.
Yaygın (diffuz) kas ağrısı, miyozit, kas krampları ve güçsüzlüğü ve/veya CPK’ da (kreatin
fosfokinaz) belirgin artış (normal değerin 5 katını geçen değerler) olan hastalarda kas
toksisitesinden kuşkulanılmalıdır. Böyle durumlarda fenofibrat ile tedaviye son verilmelidir.
İlacın bir diğer fibrat veya HMG CoA-redüktaz inhibitörü ile birlikte kullanılması durumunda,
özellikle önceden kas hastalığının varlığında, kas toksisitesi riski daha da artabilir. Bunun
sonucu olarak, fenofibratın bir HMG CoA-redüktaz inhibitörü veya başka bir fibrat ile birlikte
reçetelenmesi, potansiyel kas toksisitesi açısından yakından izlenen, herhangi bir kas hastalığı
hikayesi olmayan yüksek kardiyovasküler risk taşıyan ve ciddi kombine dislipidemi hastalarına
uygulanmalıdır.
Renal Fonksiyon:
FENOGAL®, ağır böbrek yetmezliğinde kontrendikedir (bkz. Bölüm 4.3).
FENOGAL®, hafif ila orta dereceli böbrek yetmezliği bulunan hastalarda dikkatli
kullanılmalıdır. Glomerüler filtrasyon hızı 30 ila 59 mL/dak/1,73 m2 olarak öngörülen
hastalarda doz ayarlanmalıdır (Bkz. Bölüm 4.2).
Fenofibrat monoterapisi alan veya aynı zamanda statin kullanan hastalarda serum kreatinin
düzeylerinde geri dönüşümlü yükselmeler bildirilmiştir. Serum kreatinin değerindeki
yükselmeler genellikle zaman içinde stabil kalmış, uzun dönem tedaviyle serum kreatinin
artışının devam ettiğine ilişkin kanıta rastlanmamış ve bu yüksek değerler tedavinin sona
ermesiyle birlikte başlangıç değerlerine dönmüştür.
Klinik çalışmalarda, eşzamanlı fenofibrat ve simvastatin kullanan hastaların % 10’ unda serum
kreatinin değeri başlangıca göre 30 mikromol/L’ den fazla artmış, statin monoterapisi
alanlarda bu oranın % 4.4 olduğu kaydedilmiştir. Eşzamanlı tedavi alan hastaların % 0,3’ ünde
kreatinin değerinde 200 mikromol/L şeklinde klinik açıdan anlamlı artışlar görülmüştür.
Kreatinin düzeylerinde normal değerlerin üst sınırının (ULN) % 50’ sinden fazla bir yükselme
olduğu takdirde tedavi kesilmelidir. Tedavi başladıktan sonra ilk 3 ay boyunca ve sonrasında
da periyodik olarak kreatinin ölçümlerinin yapılması önerilmektedir (doz ile ilgili öneriler için
Bkz. Bölüm 4.2)
Östrojen veya östrojen içeren kontraseptif kullanan hiperlipidemik hastalarda
hiperlipideminin primer veya sekonder (oral östrojenlerin neden olabileceği lipid değerlerinde
olası yükselme) olup olmadığı belirlenmelidir.
3Yardımcı maddeler:
Bu tıbbi ürün şeker (sükroz) içermektedir. Nadir kalıtımsal fruktoz intoleransı, glukoz-galaktoz
malabsorpsiyon veya sukraz-izomaltaz yetmezliği problemi olan hastaların bu ilacı
kullanmamaları gerekir.
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında
“sodyum içermez”.
4.5 Diğer tıbbi ürünler ile etkileşim ve diğer etkileşim şekilleri
Oral antikoagülanlar
Fenofibrat oral antikoagülan etkiyi güçlendirir ve kanama riskini arttırabilir. Tedavinin
başlangıcında oral antikoagülan ilaç dozunun 1/3 oranında azaltılması ve daha sonra gerekirse
INR (International Normalised Ratio) takibine göre kademeli olarak ayarlanması önerilir.
Siklosporin:
Fenofibrat ve siklosporinin birlikte kullanımı sırasında, bazı şiddetli geri dönüşümlü böbrek
fonksiyon bozukluğu vakaları bildirilmiştir. Bu nedenle, bu hastalarda böbrek fonksiyonu
yakından izlenmeli ve laboratuvar parametrelerinde ciddi değişiklik olması durumunda,
fenofibrat ile tedaviye son verilmelidir.
HMG-CoA redüktaz inhibitörleri veya diğer fibratlar:
Fibratlar HMG-CoA redüktaz inhibitörleri veya diğer fibratlarla birlikte kullanıldığı takdirde,
ciddi kas toksisitesi riski artar. Bu kombinasyon ile tedavi sırasında dikkatli olunmalı ve
hastalar kas toksisitesi belirtileri yönünden yakından izlenmelidir (4.4’e bakınız.)
Güncel olarak fenofibratın simvastatin farmakokinetiği etkilediğine ilişkin kanıt
bulunmamaktadır.
Glitazonlar:
Fenofibrat ve glitazonların eşzamanlı kullanımı sırasında, HDL kolesterolüne yönelik bazı geri
dönüştürülebilir paradoksik düşüşler bildirilmiştir. Bu nedenle, bu bileşenlerden biri diğerine
eklenirse HDL – kolesterolün izlenmesi ve HDL – kolesterol çok düşükse tedavilerden herhangi
birinin kesilmesi önerilmektedir.
Sitokrom P450 enzimleri:
İnsan karaciğer mikrozomlarının kullanıldığı in vitro çalışmalar, fenofibrat ve fenofibrik asidin,
sitokrom (CYP) P450 izoformları olan CYP3A4, CYP2D6, CYP2E1 veya CYP1A2’ nin
inhibitörleri olmadığını göstermektedir. Bunlar, terapötik konsantrasyonlarda CYP2C19 ve
CYP2A6’ nın zayıf: CYP2C9’ un hafif – orta derece inhibitörleridir.
Fenofibratlar ile dar bir terapötik indeksi olan, CYP2C19, CYP2A6 ve özellikle CYP2C9 ile
metabolize olan ilaçların birlikte uygulandığı hastalar dikkatle izlenmeli ve gerekirse bu ilaçlar
için doz ayarlaması yapılması önerilmektedir.
Diğer:
İn vitro etkileşim çalışmaları, fenilbutazonun plazma protein bağlanma bölgelerinden yer
değiştirdiğini göstermesine rağmen, fenofibratın diğer ilaçlar ile kanıtlanmış klinik etkileşimi
bildirilmemiştir. Diğer fibratlarla olduğu gibi fenofibrat kemirgenlerde yağ metabolizmasında
yer alan karışık fonksiyonlu mikrozomal oksidazları uyarır ve bu enzimlerle metabolize olan
ilaçlarla etkileşebilir.
4Özel popülasyonlara ilişkin ek bilgiler:
Pediyatrik popülasyon
Çocuklarda herhangi bir etkileşim çalışması gerçekleştirilmemiştir. Veri bulunmamaktadır.
4.6 Gebelik ve laktasyon
Genel tavsiye:
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Herhangi bir veri bulunmamaktadır.
Gebelik dönemi
Fenofibratın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve
veya/doğum /ve-veya/ doğum sonrası gelişim üzerindeki etkiler bakımından yetersizdir (bkz.
kısım 5.3). İnsanlara yönelik potansiyel risk bilinmemektedir.
FENOGAL® gerekli olmadıkça, dikkatli bir fayda/risk değerlendirmesi yapılmadan gebelik
döneminde kullanılmamalıdır.
Laktasyon dönemi
Fenofibratın anne sütüne geçişi ile ilgili bilgi mevcut değildir. Yenidoğanlar/bebekler
üzerindeki riski göz ardı edilemez. Bu nedenle fenofibrat süt veren annelerde
kullanılmamalıdır.
Üreme yeteneği/Fertilite
Hayvanlarda fertilite üzerinde geri dönüşümlü etkiler gözlenmiştir (Bkz. Bölüm 5.3).
Herhangi bir klinik veri bulunmamaktadır.
4.7 Araç ve makine kullanımı üzerindeki etkiler
FENOGAL®’in araç ve makine kullanma yeteneği üzerinde etkisi yoktur ya da ihmal edilebilir
düzeydedir.
4.8 İstenmeyen etkiler
Fenofibrat genellikle iyi tolere edilir.
Fenofibrat tedavisi sırasında en yaygın bildirilen istenmeyen etkiler sindirim ile ilgili, mide
veya bağırsak bozukluklarıdır.
Plasebo kontrollü klinik araştırmalar (n=2344) sırasında aşağıda sıklıklarıyla belirtilen
istenmeyen etkiler gözlemlenmiştir.
Advers olaylar aşağıdaki sıralamaya göre belirtilmiştir: Çok Yaygın (≥1/10), Yaygın
(≥1/100,<1/10), yaygın olmayan (≥1/1.000, <1/100), seyrek (≥1/10.000, <1/1.000), Çok Seyrek
(<1/10.000), bilinmiyor (eldeki verilerden hareketle tahmin edilemiyor).
5Çok seyrek,
MeDRA Seyrek
Yaygın Yaygın olmayan izole edilmiş
sistemi organ ≥1/10000,
≥1/100, <1/10 ≥1/1000, <1/100 raporlar dahil
sınıfı <1/1000
<1/10000
Kan ve lenf Hemoglobin ve
sistemi lökosit sayısı
hastalıkları azalma
Bağışıklık Hipersensitivite
sistemi
hastalıkları
Sinir sistemi Baş ağrısı
hastalıkları
Vasküler Tromboembolizm
hastalıklar (pulmoner
embolizm, derin
ven trombozu)*
Gastrointestinal Sindirim Pankreatit*
hastalıklar sistemi ile
ilgili belirti ve
bulgular (karın
ağrısı, bulantı,
kusma, ishal,
gaz)
Hepato-biliyer Transaminaz Safra taşları Hepatit
hastalıklar düzeylerinde oluşumu (4.4’e
yükselme bakınız)
(4.4’e
bakınız.)
Deri ve deri altı Kutanöz Alopesi,
doku hipersensitivite fotosensitivite
hastalıkları (örn. döküntü, reaksiyonları
kaşıntı, ürtiker)**
Kas – iskelet, Kas hastalıkları Kas
bağ doku (örn. kas ağrısı, iltihaplanması ve
bozuklukları ve miyozit, kas harabiyeti
kemik krampları ve
hastalıkları güçsüzlük)
Üreme sistemi Cinsel işlev
ve meme bozukluğu
hastalıkları
Araştırmalar Kan Kan kreatininde Kan üre
homosistein artış seviyesinde artış
seviyesinde
artış***
*Tip 2 diabetes mellituslu 9795 hasta ile gerçekleştirilen randomize plasebo kontrollü bir
çalışma olan FIELD çalışmasında, plasebo alan hastalara karşı fenofibrat alan hastalarda,
pankreatit vakalarında istatistiksel olarak anlamlı bir artış gözlemlenmiştir (% 0,5’e karşı
% 0,8; p = 0,031). Aynı çalışmada, pulmoner embolizm görülme sıklığında istatistiksel
6olarak anlamlı bir artış (fenofibrat grubundaki % 1,1’ e karşı plasebo grubunda % 0,7;
p=0,022) ve derin ven trombozlarında istatistiksel olarak anlamlı olmayan bir artış
(fenofibrat ile % 1,4’ e [67/4895 hasta] karşı plasebo ile % 1 [48/4900 hasta]; p=0,074)
rapor edilmiştir.
**Deri: Döküntü, kaşıntı, ürtiker veya fotosensitivite reaksiyonları gibi reaksiyonlar;
bireysel vakalarda (aylarca komplike olmayan kullanımdan sonra dahi), cildin güneş
ışığına veya yapay UV ışığına (örneğin güneş lambası) maruz kalan kısımlarında eritem,
vezikülasyon veya nodülasyonla deride kutanöz fotosensitivite oluşabilir.
***FIELD çalışmasında, fenofibrat ile tedavi edilen hastalarda kan homosistein
seviyesindeki ortalama artış 6,5 mikromol/L olarak gözlenmiş ve fenofibrat tedavisinin
kesilmesiyle normale dönmüştür. Venöz trombotik olay riskindeki artış, artmış
homosistein düzeyi ile ilişkili olabilir. Bu durumun klinik açıdan önemi yoktur.
Klinik araştırmalar sırasında bildirilen bu olaylara ek olarak, fenofibratın pazarlama sonrası
kullanımı sırasında spontan olarak aşağıdaki yan etkiler bildirilmiştir. Mevcut verilerden kesin
bir sıklık tahmin edilmemektedir; bu nedenle “bilinmeyen” olarak sınıflandırılmıştır.
- Solunum, göğüs hastalıkları ve mediastinal hastalıklar: İntersitisyel akciğer hastalığı
- Kas – iskelet bozuklukları, bağ dokusu ve kemik hastalıkları: Rabdomiyoliz
- Hepato – biliyer hastalıklar: Sarılık, kolelitiazis komplikasyonları (örn., kolesistit,
kolanjit, biliyer kolik)
- Vertigo
- Deri ve deri altı doku hastalıkları: Şiddetli deri reaksiyonları (örn, Eritema multiforme,
Stevens –Johnson sendromu, toksik epidermal nekroliz)
- Genel bozukluklar ve uygulama bölgesine ilişkin hastalıklar: Yorgunluk
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Fenofibratın doz aşımına ilişkin sadece anekdotsal vakalar bildirilmiştir. Vakaların çoğunda,
doz aşımı belirtileri bildirilmemiştir.
Spesifik bir antidot bilinmemektedir. Bir aşırı doz alımı kuşkusu olduğunda, semptomatik
tedavi uygulanmalı ve gerektiği şekilde, uygun destekleyici önlemler alınmalıdır. Fenofibrat
hemodiyaliz ile elimine edilemez.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Kardiyovasküler sistem / Lipid modifiye edici ajanlar / Fibratlar
ATC KODU: C10AB05
7Fenofibrat insanlarda bildirilen lipid düzenleyici etkilerini PPARα (tipα Peroksizom
Proliferatöz Aktivite Reseptör) aktivasyonu aracılığı ile gerçekleştiren bir fibrik asit türevidir.
PPARα’ nın aktivasyonu aracılığı ile fenofibrat lipoprotein lipazı aktive etmek ve apoprotein C
III üretimini azaltmak suretiyle lipolizi ve aterojenik trigliserid açısından zengin partiküllerin
plazmadan eliminasyonunu arttırır. PPARα’ nın aktivasyonu, apoprotein A I ve A II sentezinde
de bir artışa neden olur.
LDL kolesterol ve trigliseritler üzerindeki etkisi nedeniyle, tip II diyabet gibi sekonder
hiperlipoproteinemi dahil olmak üzere hipertrigliseridemisi olan hiperkolesterolemik
hastalarda fenofibrat tedavisi yararlı olmalıdır.
Epidemiyolojik çalışmalar artmış serum lipid seviyeleri ile artmış koroner kalp hastalığı riski
arasında pozitif bir korelasyon olduğunu göstermiştir. Bu tür dislipidemilerin kontrolü,
fenofibrat ile tedavi için gerekçeyi oluşturur. Bununla birlikte, dislipidemi tedavisinde
kullanılan ilaçların uzun vadede yarar ve zararları hala bilimsel bir tartışma konusudur. Bu
nedenle fenofibratın kardiyovasküler morbidite ve mortalite üzerindeki muhtemel faydalı
etkisi henüz kanıtlanmamıştır.
Fibratlar ile tedavinin koroner kalp hastalığı olaylarını azaltabileceğine dair kanıtlar
bulunmaktadır, ancak fibratların kardiyovasküler hastalığın primer ve sekonder önlenmesinde
tüm nedenlere bağlı mortaliteyi azalttığı kanıtlanamamıştır.
Fenofibrat çalışmalarında tutarlı biçimde LDL-kolesterol düzeyinde düşüşü göstermektedir.
HDL-kolesterol düzeyi sıklıkla artmaktadır. Trigliserid düzeyi de düşmektedir. Bu düşük ve
çok düşük yoğunluklu lipoproteinlerin yüksek yoğunluklu lipoproteinlere oranında azalma ile
sonuçlanır ve epidemiyolojik çalışmalardaki aterojenik risk azalması ile korelasyon
göstermektedir. Apolipoprotein – A ve Apolipoprotein – B düzeyleri sırasıyla HDL, LDL ve
VLDL düzeyleri ile paralel olarak düzelmiştir.
Kolesterolün damar dışı birikintileri (tendinöz ve tüberöz ksantom) fenofibrat tedavisi sırasında
belirgin bir şekilde azaltılabilir veya yok edilebilir.
Plazma ürik asit düzeyleri özellikle tip IV fenotip olan hiperlipidemik hastaların yaklaşık
%20’ sinde yükselmiştir.
Fenofibrat ile tedavi edilen, fibrinojen düzeyleri yüksek hastalarda Lp(a) düzeyleri yükselmiş
hastalarda olduğu gibi, bu parametrede anlamlı düşüşler görülmüştür. C Reaktif Protein gibi
diğer inflamatuvar işaretlerde de fenofibrat tedavisi ile azalma görülür.
Fenofibratın, ürik asit düzeylerinin yaklaşık ortalama % 25 oranında azalmasına sebep olan
ürikozürik bir etkisinin hiperürisemi olan dislipidemik hastalarda ek faydası olmalıdır.
Fenofibratın trombositlerin agregasyonunu inhibe edici etkisi olduğu hayvanlarda ve bir klinik
çalışmada gösterilmiştir. Bu etki, ADP, araşidonik asit ve epinefrin tarafından indüklenen
trombosit agregasyonunun azalması şeklinde olmuştur.
85.2 Farmakokinetik özellikler
Genel özellikler:
Emilim:
İlaç, oral yoldan verilişinden 4 – 5 saat sonra plazmada doruk konsantrasyonuna (C ) erişir.
maks
Devamlı tedavi sırasında bireylerde plazma konsantrasyonları düzenlidir. Yiyeceklerle
verildiğinde fenofibratın emilimi artar. Günlük 200 mg mikronize fenofibrat dozu için Ortalama
Plazma Konsantrasyonu, 15 μg/ml’ dir.
Dağılım:
Fenofibrik asit plazma albüminine kuvvetli bağlanır (% 99’dan fazla). Antivitamin K
bileşiklerini protein bağlanma bölgelerinden uzaklaştırabilir ve antikoagülan etkilerini
potansiyelize edebilir.
Biyotransformasyon:
Oral uygulamadan sonra, fenofibrat, esterazlar tarafından hızla hidrolize olarak aktif metabolit
olan fenofibrik aside dönüşür. Plazmada, değişikliğe uğramamış fenofibrat tespit edilemez.
Fenofibrat CYP 3A4 substratı değildir. Hepatik mikrozomal metabolizmaya dahil olmaz.
Eliminasyon:
İlaç başlıca idrar içinde atılır. İlacın hemen hemen tamamı 6 günde elimine edilir. 24 saat içinde
% 70 ve 6 günde % 88 olmak üzere, idrar ve dışkıda toplam atılımı % 93’ e ulaşır. Fenofibrat
başlıca fenofibrik asit ve glukuronid konjugatı şeklinde atılır.
Yaşlı hastalarda görünen fenofibrik asit total plazma klerensinde bir değişiklik görülmemiştir.
Tek doz ve tekrarlanan dozların uygulanmasını takiben yapılan kinetik çalışmalar ilacın
birikmediğini göstermiştir.
Fenofibrik asit hemodiyaliz ile elimine edilemez.
Fenofibrik asidin plazma eliminasyon yarı ömrü yaklaşık 20 saattir.
5.3 Klinik öncesi güvenlilik verileri
Fenofibratın aktif metaboliti olan fenofibrik asit ile ilgili sıçanlar üzerinde yapılan üç aylık bir
klinik dışı oral çalışmada iskelet kaslarında (özellikle tip I yavaş oksidatif miyoliflerden
zengin olan kaslarda) toksisite ve kardiyak dejenerasyon ile anemi ve kilo kaybı olduğu
görülmüştür. İnsanlar için önerilen maksimum doz (MRHD) ile elde edilen maruziyetin
yaklaşık 17 katı olan 30 mg/kg’ a kadar olan dozlarda iskelet toksisitesi kaydedilmemiştir.
MRHD’ nin yaklaşık 3 katı olan maruziyetle kardiyomiyotoksisite bulgusu görülmemiştir. Üç
ay tedavi uygulanan köpeklerde gastrointestinal kanalda geri dönüşümlü ülser ve erozyon
kaydedilmiştir. Söz konusu çalışmada, MRHD’ nin yaklaşık 5 katı maruziyetle gastrointestinal
lezyona rastlanmamıştır.
Fenofibratın mutajenliği ile ilgili çalışmaların sonuçları negatif bulunmuştur.
Sıçanlarda ve farelerde yüksek dozlarda, peroksizom proliferasyonuna atfolunan, karaciğer
tümörleri bulunmuştur. Bu değişiklikler küçük kemiricilere özgü olup diğer hayvan türlerinde
gözlenmemişlerdir. Bu bulgular ilacın insandaki terapötik kullanımını etkilemez.
Fare, sıçan ve tavşanlarda yapılan çalışmalarda herhangi bir teratojenik etki görülmemiştir.
Anne için toksik olan doz aralığında embriyotoksik etkiler görülmüştür. Yüksek dozlarda,
gebelik süresinde uzama ve doğum sırasında güçlükler görülmüştür.
9Genç köpeklerde fenofibrik asit ile ilgili bir tekrarlanan doz toksisitesi çalışmasında geri
dönüşümlü hipospermi ve testiküler vakuolizasyon ile overlerin gelişmediği gözlenmiştir.
Ancak, fenofibrat ile yürütülen klinik dışı üreme toksisitesi çalışmalarında fertilite üzerinde
herhangi bir etki saptanmamıştır.
6. FARMASÖTİK ÖZELLİKLER
6.1 Yardımcı maddelerin listesi
Şeker küreleri
Hipromelloz
Sodyum lauril sülfat
Dimetikon Emülsiyon (%35 Emülsiyon)
Simetikon Emülsiyon (%30 Emülsiyon)
Talk
Sert Jelatin Kapsül:
Sarı demir oksit (E172)
Titanyum dioksit (E171)
Jelatin (Sığır kaynaklı)
6.2 Geçimsizlikler
Geçerli değil.
6.3 Raf ömrü
24 ay
6.4 Saklamaya yönelik özel tedbirler
25C’nin altındaki oda sıcaklığında saklanmalıdır. Nemden korumak için orijinal ambalajında
saklanmalıdır.
6.5 Ambalajın niteliği ve içeriği
FENOGAL®, 267 mg’ın primer ambalaj malzemesi olarak şeffaf PVC ve Alüminyum
folyodan oluşan blisterler kullanılmıştır. Blisterler karton kutular içerisine paketlenir. Bir
karton kutu içerisinde 30 kapsül veya 90 kapsül ve kullanma talimatı ile birlikte sunulmaktadır.
6.6 Beşeri tıbbi ürünlerden artakalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
GALEPHARMA İLAÇ SANAYİ VE TİCARET A.Ş.
Sarıgazi Mah. Osmangazi Cad. Karagöz Sok. No:7/A
Sancaktepe / İSTANBUL 34785
Tel: 0216 509 15 52
Faks: 0216 484 83 92
E-mail: info@galepharma.com.tr
108. RUHSAT NUMARASI
30/04/2024 - 2024/123
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 30/04/2024
Ruhsat yenileme tarihi : …/…/…
10. KÜB’ÜN YENİLENME TARİHİ
11