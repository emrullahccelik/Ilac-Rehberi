KISA ÜRÜN BİLGİSİ
1. BEŞERİ TIBBİ ÜRÜNÜN ADI
PEDİAVER 10 mg/2 mL I.V. İnfüzyon İçin Çözelti İçeren Ampul
Steril
2. KALİTATİF VE KANTİTATİF BİLEŞİM
Etkin madde:
Her bir ampul (2 mL) 10 mg ibuprofen içerir.
Yardımcı maddeler:
Sodyum klorür 15,4 mg
Yardımcı maddeler için 6.1’e bakınız,
3. FARMASÖTİK FORM
Enjeksiyonluk çözelti
Berrak, renksiz veya hafif sarı çözelti
4. KLİNİK ÖZELLİKLER
4.1 Terapötik endikasyonlar
Gestasyon yaşı 34 haftanın altında olan preterm yenidoğan bebeklerde hemodinamik olarak
anlamlı patent duktus arteriyozus tedavisinde endikedir.
4.2 Pozoloji ve uygulama şekli
PEDİAVER ile tedavi yalnızca yenidoğan yoğun bakım ünitesinde, deneyimli bir neonatoloji
uzmanının gözetimi altında yürütülmelidir.
Pozoloji/Uygulama sıklığı ve süresi:
Bir tedavi kürü, PEDİAVER’in 24 saat aralıklarla verilen üç intravenöz enjeksiyonu olarak
tanımlanmaktadır. İlk enjeksiyon yaşamın ilk 6 saati sonrasında verilmelidir.
İbuprofen dozu aşağıdaki gibi vücut ağırlığına göre ayarlanmaktadır:
− Birinci enjeksiyon: 10 mg/kg,
− İkinci ve üçüncü enjeksiyonlar: 5 mg/kg.
Birinci veya ikinci doz sonrasında anüri veya bariz oligüri ortaya çıkarsa, bir sonraki doz idrar
çıkışı normal seviyelere dönene kadar bekletilmelidir.
Duktus arteriozus son enjeksiyondan 48 saat sonra kapanmıyorsa veya yeniden açılıyorsa,
yukarıdaki gibi 3 dozluk ikinci bir kür verilebilir.
1/10İkinci tedavi rejiminde de durum değişmezse, patent duktus arteriozus cerrahisi gereklidir.
Uygulama şekli:
Yalnızca intravenöz kullanıma yöneliktir.
PEDİAVER 15 dakika boyunca kısa infüzyon halinde, tercihen seyreltilmeden uygulanmalıdır.
Gerekirse, enjeksiyon hacmi 9 mg/mL (%0,9) sodyum klorür enjeksiyonluk çözeltisi veya 50
mg/mL (%5) glukoz enjeksiyonluk çözeltisi ile ayarlanmalıdır. Çözeltinin kullanılmayan kısmı
atılmalıdır.
Enjekte edilen toplam çözelti hacmi hesaplanırken uygulanan toplam günlük sıvı hacmi hesaba
katılmalıdır.
Özel popülasyonlara ilişkin ek bilgiler
Böbrek yetmezliği:
Ciddi böbrek fonksiyon bozukluğunda kontrendikedir.
Karaciğer yetmezliği:
Yeni doğanda gözlerde ve ciltte yeni doğan sarılığı belirtileri dahil, karaciğer hastalığını
gösteren durumlarda dikkatle kullanılmalıdır.
Pediyatrik popülasyon:
Preterm yenidoğan bebeklerde kullanım içindir.
Geriyatrik popülasyon:
Yenidoğan bebeklerde kullanılması nedeniyle geçerli değildir.
4.3 Kontrendikasyonlar
- Etkin madde ya da yardımcı maddelerden herhangi birine karşı aşırı duyarlılık;
- Yaşamı tehdit edici enfeksiyon;
- Aktif kanama, özellikle intrakranial veya gastrointestinal hemoraji;
- Trombositopeni veya koagülasyon bozuklukları;
- Ciddi böbrek bozukluğu;
- Duktus arteriozus açıklığının yeterli pulmoner veya sistemik kan akışının sağlanması
için gerekli olduğu konjenital kalp hastalıklarında (örn., pulmoner atrezi, ciddi fallot
tetralojisi, şiddetli aort koarktasyonu);
- Bilinen veya şüpheli nekrotizan enterokolit.
4.4 Özel kullanım uyarıları ve önlemleri
PEDİAVER uygulaması öncesinde, hemodinamik olarak anlamlı patent duktus arteriyozus’un
saptanması ve pulmoner hipertansiyon ve duktusa bağımlı konjenital kalp yetmezliğinin kapsam
dışı bırakılması amacıyla uygun ekokardiyografik muayenenin yapılması gerekmektedir.
2/10Gestasyon yaşı 28 haftanın altında olan preterm yenidoğan bebeklerde yaşamın ilk 3 gününde
(doğumdan sonra 6 saat içerisinde başlayarak) profilaktik kullanımının pulmoner ve renal advers
olaylarla ilişkili bulunmuş olması nedeniyle, PEDİAVER gebelik yaşı ne olursa olsun profilaktik
olarak kullanılmamalıdır (bkz. Bölüm 4.8 ve 5.1). Özellikle, ilk infüzyondan sonra bir saat
içerisinde 3 bebekte pulmoner hipertansiyonun eşlik ettiği şiddetli hipoksemi rapor edilmiş ve
inhalasyonla nitrik oksit terapisi başlatıldıktan sonra 30 dakika içerisinde tersine dönmüştür.
PEDİAVER infüzyonu sırasında veya uygulamayı takiben hipoksemi oluşursa, pulmoner basınca
yakın dikkat gösterilmesi gerekir.
İbuprofenin bilirubini albumine bağlanma bölgesinden ayırdığı in vitro olarak gösterilmiş
olduğundan, prematüre yenidoğan bebeklerde bilirubin ensefalopatisine yönelik risk artabilir
(bkz. bölüm 5.2). Bu nedenle, ibuprofen bilirubin konsantrasyonları belirgin düzeyde
yükselmiş bebeklerde kullanılmamalıdır.
İbuprofen, steroid olmayan anti-inflamatuvar (NSAİİ) bir ilaç olarak olağan enfeksiyon
işaretlerini ve semptomlarını maskeleyebilir. Bu nedenle, PEDİAVER enfeksiyon varlığında
dikkatli kullanılmalıdır (ayrıca bkz. bölüm 4.3).
PEDİAVER, ekstravazasyondan ve sonuçta dokularda potansiyel olarak oluşabilecek
irritasyondan kaçınılması için dikkatle uygulanmalıdır.
İbuprofen, trombosit agregasyonunu inhibe edebileceğinden, prematüre yenidoğanların kanama
işaretleri açısından izlenmesi gerekmektedir.
İbuprofen, aminoglikozidlerin klerensini azaltabilmesi nedeniyle, ibuprofen ile eş zamanlı
uygulama sırasında serum seviyelerinin sıkı şekilde araştırmasının yapılması önerilmektedir.
Hem renal hem de gastrointestinal fonksiyonların dikkatli olarak izlenmesi önerilir.
Gestasyon yaşı 27 haftanın altında olan preterm yenidoğan bebeklerde, duktus arteriyozus’un
kapanma oranının (%33 ila %50) önerilen doz küründe düşük olduğu gösterilmiştir (bkz. bölüm
5.1).
Bu tıbbi ürün her 2 mL dozunda 1 mmol (23 mg)’dan daha az sodyum ihtiva eder; yani
esasında “sodyum içermez”.
4.5 Diğer tıbbi ürünler ile etkileşimler ve diğer etkileşim şekilleri
PEDİAVER ile birlikte aşağıdaki ilaçların birlikte kullanılması önerilmemektedir:
- Diüretikler: İbuprofen diüretiklerin etkisini azaltabilir; diüretikler NSAİİ’lerin dehidre
olmuş hastalara nefrotoksisite riskini artırabilir.
- Antikoagülanlar: İbuprofen antikoagülanların etkilerini artırabilir ve kanama riskini
yükseltebilir.
3/10- Kortikosteroidler: İbuprofen gastrointestinal kanama riski artırabilir.
- Nitrik oksit: Her iki tıbbi ürünün de trombosit fonksiyonunu inhibe etmesi nedeniyle, bu
ilaçların kombinasyonu teoride kanama riskini arttırabilmektedir.
- Diğer NSAİİ’ler: Birden fazla NSAİİ’nin birlikte kullanımı advers reaksiyon riskini
artırdığından, bu kombinasyonlardan kaçınılmalıdır.
- Aminoglikozidler: İbuprofen aminoglikozidlerin klerensini azaltabilmesi nedeniyle, eş
zamanlı uygulama nefrotoksisite ve ototoksisite riskini arttırabilir (bkz. bölüm 4.4).
4.6 Gebelik ve laktasyon
Genel tavsiye
Gebelik kategorisi: C (3. Trimesterde D’dir.)
Çocuk doğurma potansiyeli bulunan kadınlar/Doğum kontrolü (Kontrasepsiyon)
Gebe kalmayı düşünen kadınlarda veya gebeliğin birinci veya ikinci trimesterinde olan
kadınlarda ibuprofen kullanılması durumunda, uygulanacak dozun mümkün olduğunca düşük ve
tedavi süresinin mümkün olduğunca kısa tutulması gerekmektedir.
Gebelik dönemi
Prostaglandin sentezinin inhibisyonu, gebeliği ve/veya embriyo/fetal gelişimi olumsuz
etkileyebilir. Epidemiyolojik çalışmalardan elde edilen veriler, gebeliğin erken döneminde
prostaglandin sentez inhibitörü kullanımından sonra düşük ve kardiyak malformasyon
gastroşizis riskinde bir artış göstermektedir. Kardiyovasküler malformasyonun mutlak riski
%1’den daha düşük düzeylerden yaklaşık olarak %1,5’e yükselmiştir. Riskin tedavi dozu ve
süresi ile yükseldiğine inanılmaktadır. Hayvanlarda, prostaglandin sentez inhibitörü
uygulamasının pre ve post-implantasyon kayıplarında artış ve embriyo/fetal ölümlerle
sonuçlandığını gösterilmiştir. Ayrıca, organogenez döneminde prostaglandin sentez inhibitörü
verilen hayvanlarda kardıyovasküler malformasyonlar da dahil olmak üzere çeşitli
malformasyonların sıklığında artışlar bildirilmiştir. Gebeliğin birinci ve ikinci trimesterinde,
kesin olarak gerekli olmadıkça ibuprofen verilmemelidir. Gebe kalmaya çalışan veya gebeliğin
birinci ve ikinci trimesterinde bulunan bir kadına verilirse, doz mümkün olduğu kadar düşük ve
tedavi süresi mümkün olduğu kadar kısa tutulmalıdır.
Üçüncü trimester esnasında bütün prostaglandin sentez inhibitörleri fetüsü aşağıdakilere maruz
bırakabilir:
- Kardiyopulmoner toksisite (duktus arteriozusun erken kapanması ve pulmoner
hipertansiyon),
- Oligohidramniyoz ile birlikte böbrek yetmezliğine ilerleyebilecek böbrek disfonksiyonu
Anne ve yenidoğanda gebeliğin sonunda aşağıdakilere neden olabilir:
- Kanama zamanında azalma
- Doğum gecikmesine ve uzun sürmesine neden olan uterus kontraksiyonlarının
inhibisyonu
4/10Sonuç olarak ibuprofen gebeliğin üçüncü trimesteri boyunca kontrendikedir.
Laktasyon dönemi
Mevcut kısıtlı çalışmalarda, ibuprofen süte çok düşük konsantrasyonlarda geçmiştir ve süt emen
bebeği olumsuz etkilemesi olasılığı uzaktır. Yine de ibuprofenin emziren annelerde kullanılması
önerilmemektedir.
Üreme yeteneği/Fertilite
İbuprofen kullanımı fertiliteyi olumsuz yönde etkileyebilir, bu nedenle gebe kalmayı düşünen
kadınların kullanması önerilmez. Gebe kalma zorluğu yaşayan veya kısırlık incelemesinden
geçen kadınlarda ibuprofen alımının durdurulması düşünülmelidir.
Bu ürün yeni doğan bebeklerde kullanıldığından geçerli değildir.
4.7 Araç ve makine kullanımı üzerindeki etkiler
Bu ürün yeni doğan bebeklerde kullanıldığından geçerli değildir.
4.8 İstenmeyen etkiler
Şu an hem İbuprofen ile ilgili literatürlerden hem de orijinatör ürün ile yapılan klinik
çalışmalardan elde edilen yaklaşık 1000 preterm yenidoğana ait veriler mevcuttur. Preterm
yenidoğanlarda raporlanan advers etkilerin nedenselliğinin değerlendirilmesi zordur. Bunun
nedeni advers olayların patent duktus arteriyozus’un hemodinamik sonuçları ve bunun yanı sıra
ibuprofenin doğrudan etkileri ile ilgili olabilmesidir.
İstenmeyen etkiler aşağıdaki sıklık derecelerine göre sıralanmıştır:
Çok yaygın (≥1/10), yaygın (≥1/100, <1/10), yaygın olmayan (≥1/1.000, <1/100), seyrek
(≥1/10.000, <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Advers etkiler her sıklık grubu içerisinde ciddiyetlerine göre azalan bir sıra ile sunulmuştur.
Kan ve lenf sistemi hastalıkları
Çok yaygın : Trombositopeni, nötropeni
Sinir sistemi hastalıkları
Yaygın : İntraventriküler hemoraji, periventriküler lökomalazi
Solunum, göğüs bozuklukları ve mediastinal hastalıklar
Çok yaygın : Bronkopulmoner displazi*
Yaygın : Pulmoner hemoraji
Yaygın olmayan : Hipoksemi*
5/10Gastrointestinal hastalıklar
Yaygın : Nekrotizan enterokolit, intestinal perforasyon
Yaygın olmayan : Gastrointestinal hemoraji
Bilinmiyor : Gastrik perforasyon
Böbrek ve idrar hastalıkları
Yaygın : Oligüri, sıvı retensiyonu, hematüri
Yaygın olmayan : Akut böbrek yetmezliği
Araştırmalar
Çok yaygın : Kan kreatinin düzeyinde artışı, kan sodyum seviyelerinde azalma
* Gestasyon yaşı 35 haftanın altında olan 175 preterm yenidoğan bebeği kapsayan klinik küratif
bir çalışmada, 36 hafta konsepsiyon sonrası yaşta bronkopulmoner displazi insidansı
indometazin için 13/81 (%16), buna karşılık ibuprofen için 23/94 (%24) olarak bulunmuştur.
İbuprofen 5 mg/mL enjeksiyonluk çözeltisinin yaşamın ilk 6 saatinde profilaktik olarak
uygulandığı bir klinik çalışmada, gestasyon yaşı 28 haftanın altında olan 3 yenidoğan bebekte
pulmoner hipertansiyonun eşlik ettiği şiddetli hipoksemi rapor edilmiştir. Bu durum ilk
infüzyondan sonra bir saat içerisinde ortaya çıkmış ve nitrik oksit inhalasyonundan sonra 30
dakika içerisinde tersine dönmüştür. Ayrıca İbuprofen 5 mg/ml enjeksiyonluk çözeltinin
terapötik ortamda prematüre yeni doğanlara uygulandığı yerlerde pazarlama sonrası pulmoner
hipertansiyon raporlarına rastlanmıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Preterm yenidoğan bebeklerde intravenöz ibuprofen ile rapor edilen herhangi bir doz aşımı
vakası bulunmamaktadır.
Bununla birlikte oral ibuprofen uygulanan bebeklerde ve çocuklarda doz aşımı tarif edilmiştir:
MSS depresyonu, nöbet, gastrointestinal rahatsızlıklar, bradikardi, hipotansiyon, apne, anormal
böbrek fonksiyonu, hematüri gözlenmiştir.
Aşırı doz aşımının (1000 mg/kg üzeri dozlara kadar) komayı, metabolik asidozu ve geçici böbrek
yetmezliğini uyardığı rapor edilmiştir. Tüm hastalar geleneksel tedavi ile iyileşmiştir. Yalnızca
bir kayıtlı ölüm vakası yayımlanmıştır: 469 mg/kg doz aşımı sonrasında 16 aylık bir çocuk
6/10nöbetlerin eşlik ettiği apne epizodu ve ölümcül aspirasyon pnömonisi geliştirmiştir.
İbuprofen doz aşımı başlıca destekleyici tedavi ile kontrol edilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer kardiyak preparatlar
ATC kodu: C01EB16
İbuprofen anti-inflamatuar, analjezik ve antipiretik aktivitesi olan NSAİİ grubundan bir ilaçtır.
İbuprofen S(+) ve R(-) enantiyomerlerinin rasemik bir karışımıdır. İn vivo ve in vitro çalışmalar
S(+) izomerinin klinik aktiviteden sorumlu olduğuna işaret etmektedir. İbuprofen
prostaglandinlerin sentezinde azalmaya yol açan siklo-oksijenazın seçici olmayan inhibitörüdür.
Prostaglandinlerin doğum sonrasında duktus arteriyozus’un sürmesinde rol alması nedeniyle, bu
etkinin ibuprofenin ilgili endikasyondaki ana etki mekanizması olduğuna inanılmaktadır.
İbuprofen 5 mg/mL enjeksiyonluk çözeltisinin 40 preterm yenidoğan bebekte yürütülen bir doz-
yanıt çalışmasında, 10-5-5 mg/kg doz kürü ile ilişkilendirilen duktus arteriyozus kapanma oranı
gestasyon yaşı 27-29 hafta olan yenidoğanlarda %75 (6/8) ve gestasyon yaşı 24-26 hafta olan
yenidoğanlarda %33 (2/6) olmuştur.
İbuprofen 5 mg/ml enjeksiyonluk çözeltinin gestasyon yaşı 28 haftanın altında olan preterm
yenidoğan bebeklerde yaşamın ilk 3 gününde (doğumdan sonra 6. saat içerisinde başlayarak)
profilaktik kullanımı, küratif kullanım ile karşılaştırıldığında böbrek yetmezliğinin ve hipoksiyi,
pulmoner hipertansiyonu, pulmoner hemorajı içeren pulmoner advers yan etkilerin insidansında
artış ile ilişkili bulunmuştur. Bunun tersine, III-IV neonatal evre intraventriküler kanamanın ve
cerrahi ligasyon insidansının daha düşük olması İbuprofen 5 mg/ml enjeksiyonluk çözeltinin
profilakside kullanımı ile ilişkili bulunmuştur.
5.2 Farmakokinetik özellikler
Emilim:
Prematüre popülasyonlarda büyük farklılıklar görülmesine rağmen, 10 mg/kg başlangıç yükleme
dozunun yanı sıra son idame dozundan sonra da pik plazma konsantrasyonları gestasyon ve
postnatal yaştan bağımsız olarak, 35-40 mg/L olarak ölçülmüştür. Son 5 mg/kg dozunun
uygulamasından 24 saat sonra rezidüel konsantrasyonlar 10-15 mg/L düzeyindedir.
S-enantiyomerinin plazma konsantrasyonları R-enantiyomerininkinden daha yüksektir. R-
enantiyomeri yetişkinlerde benzer bir oranda (yaklaşık %60) S-formuna hızlı kiral inversiyon
gösterir.
7/10Dağılım:
Prematüre popülasyonda büyük değişkenlik gözlense de, doruk plazma konsantrasyonları ilk
yükleme dozu olan 10 mg/kg ve gestasyon ve postnatal yaşı ne olursa olsun, son idame dozu
verildikten sonra yaklaşık 35-40 mg/l olarak ölçülmektedir. Kalıntı konsantrasyonlar son 5
mg/kg dozundan 24 saat sonra 10 ila 15 mg/l civarındadır.
S-enantiyomerinin plazma konsantrasyonları R-enantiyomerinden çok daha yüksektir, bu da R
formunun S formuna hızlı kiral inversiyonunun yetişkinlerde görülene benzer oranda (yaklaşık
%60) olduğunu yansıtmaktadır.
Görünür dağılım hacmi ortalama 200 ml/kg’dır (çeşitli çalışmalara göre 62 ila 350). Merkezi
dağılım hacmi duktusun durumuna bağlı olabilir ve duktus kapandıkça azalma gösterebilir.
İn vitro çalışmalar ibuprofenin diğer NSAİİ’lere benzer şekilde plazma albuminine bağlanma
oranının yüksek olduğunu, bununla birlikte yetişkin plazması (%99) ile karşılaştırıldığında bu
oranın anlamlı olarak daha düşük (%95) gibi göründüğünü öne sürmektedir. İbuprofen
yenidoğan bebek serumunda albumine bağlanma yönünden bilirubin ile yarışmaktadır ve bunun
sonucunda, yüksek ibuprofen konsantrasyonlarında serbest bilirubin fraksiyonu artış
gösterebilmektedir.
Biyotransformasyon:
İbuprofen karaciğerde metabolize olur.
Eliminasyon:
Atılım oranı daha büyük çocuklarda ve yetişkinlerde belirgin ölçüde daha düşüktür ve
eliminasyon yarılanma ömrünün yaklaşık 30 saat (16-43) olduğu tahmin edilmektedir. Her iki
enantiyomerin klerensi de en az 24 ila 28 hafta aralığında gebelik yaşı ile artış göstermektedir.
Farmakokinetik / farmakodinamik ilişkiler:
Preterm yenidoğanlarda İbuprofen prostaglandinlerin ve özellikle PGE2 ve 6-keto-PGF-1- alfa
olmak üzere metabolitlerinin plazma konsantrasyonlarını anlamlı düzeyde azaltmıştır. Düşük
seviyeler ibuprofenin 3 dozunu alan yenidoğanlarda 72 saate kadar sürmüş, öte yandan
ibuprofenin yalnızca 1 dozu sonrasında 72. saatte takip eden artış tekrarları gözlenmiştir.
5.3 Klinik öncesi güvenlilik verileri
Bu Kısa Ürün Bilgisi’nin diğer bölümlerinde yer alan veriler dışında klinik güvenlilik ile ilgili
olduğu düşünülen başka klinik öncesi veri bulunmamaktadır. Bir akut toksisite çalışması
istisnası dışında, İbuprofen 5 mg/ml enjeksiyonluk çözelti ile hayvan yavrularında ek herhangi
bir çalışma gerçekleştirilmemiştir.
8/106. FARMASÖTİK ÖZELLİKLER
6.1 Yardımcı maddelerin listesi
Trometamol
Sodyum klorür
Sodyum hidroksid veya hidroklorik asid (pH ayarı için)
Enjeksiyonluk su
6.2 Geçimsizlikler
PEDİAVER bölüm 6.6’da belirtilen tıbbi ürünler dışında bir ilaç ile karıştırılmamalıdır.
PEDİAVER çözeltisi belli antibiyotikler veya diüretikler gibi herhangi asidik bir çözelti ile
temas ettirilmemelidir. Her bir ürünün uygulaması arasında infüzyon seti yıkanabilir (bkz.
bölüm 6.6).
6.3 Raf ömrü
24 ay
Olası mikrobiyolojik kontaminasyondan kaçınmak amacıyla, ürün ilk açıldıktan hemen sonra
kullanılmalıdır.
6.4 Saklamaya yönelik özel tedbirler
25°C'nin altındaki oda sıcaklığında, ışıktan koruyarak, orijinal ambalajında saklayınız.
6.5 Ambalajın niteliği ve içeriği
Renksiz, Tip I cam ampullerde, 2 mL çözelti.
PEDİAVER ambalajında 4 x 2 mL ampul içerir.
6.6 Tıbbi üründen arta kalan maddelerin imhası ve diğer özel önlemler
Tüm parenteral ürünlerde olduğu gibi PEDİAVER ampullerinin de kullanım öncesinde partikül
madde ve kap bütünlüğü açısından görsel incelemesinin yapılması gerekmektedir. Ampuller
yalnızca tek kullanıma yönelik olup, çözeltinin kullanılmayan kısmı atılmalıdır.
PEDİAVER çözeltisi ile geçimli olmaması nedeniyle ampul boynunu dezenfekte etmek
amacıyla klorhekzidin kullanılmamalıdır. Bu nedenle kullanım öncesi ampul asepsisi için %60
etanol veya %70 izopropil alkol kullanılması önerilir.
Ampul boynu bir antiseptik ile dezenfekte edilirken, PEDİAVER çözeltisi ile herhangi bir
etkileşimden kaçınmak için ampul açılmadan önce tamamen kurutulmalıdır.
Bebeğe verilmesi gereken hacim vücut ağırlığına göre belirlenmelidir ve 15 dakika boyunca kısa
infüzyon halinde intravenöz olarak ve tercihen seyreltilmeden uygulanmalıdır.
9/10Enjeksiyon hacmini ayarlamak için yalnızca 9 mg/ml (%0,9) sodyum klorür enjeksiyonluk
çözeltisi veya 50 mg/ml (%5) glukoz çözeltisi kullanılmalıdır.
Preterm bebeklere enjekte edilen toplam çözelti hacmi hesaplanırken uygulanan toplam günlük
sıvı hacmi hesaba katılmalıdır. Yaşamın ilk gününde maksimum 80 ml/kg/gün olan maksimum
hacme genellikle uyulmalıdır; bu hacmin takip eden 1-2 hafta içerisinde 180 ml/kg doğum
ağırlığı/gün olan maksimum hacim seviyesine kadar ilerleyen şekilde artması gerekir (yaklaşık
20 ml/kg doğum ağırlığı/gün).
PEDİAVER uygulaması öncesinde ve sonrasında, herhangi bir asidik çözelti ile temastan
kaçınılması için, infüzyon seti 1,5 ila 2 ml 9 mg/ml (%0,9) sodyum klorür veya 50 mg/ml (%5)
glukoz enjeksiyonluk çözeltisi ile 15 dakika süreyle yıkanır.
Ampul ilk defa açılması sonrasında, kullanılmayan kısım atılmalıdır.
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj Atıklarının Kontrolü Yönetmeliği’ne uygun olarak imha edilmelidir.
7. RUHSAT SAHİBİ
HAVER FARMA İlaç A.Ş.
Akbaba Mah. Maraş Cad. No:52/2/1
Beykoz/İSTANBUL
Tel: 0216 324 38 38
Faks: 0216 317 04 98
E-mail : info@haver.com.tr
8. RUHSAT NUMARASI
2016/633
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 29.08.2016
Ruhsat yenileme tarihi:
10. KÜB’ÜN YENİLENME TARİHİ
10/10