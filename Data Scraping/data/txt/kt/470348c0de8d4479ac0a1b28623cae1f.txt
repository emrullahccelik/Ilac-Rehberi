Sayfa 1 KULLANMA TALİMATI  
 
LARGOPEN  500 mg kapsül  
Ağızdan alınır.  
 
• Etkin madde:  
Her kapsül, 500 mg amoksisiline eşdeğer 574 mg amoksisilin trihidrat  (buzağı kaynaklı) içerir.  
 
• Yardımcı maddeler:  
Magnezyum stearat, laktoz monohidrat ( sığır sütü kaynaklı ), prejel atinize nişasta, j elatin  (sığır 
jelatin kaynaklı ), saf su, sodyum lauril sülfat, karmoizin (E122), FD&C Sarı No. 5, FD&C Sarı 
No. 6, titanyum dioksit  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak size reçete edilmiştir, başkalarına vermeyiniz.   
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük  doz kullanmayınız.  
 
Bu Kullanma Talimatında:  
 
1. LARGOPEN  nedir ve ne için kullanılır?  
2. LARGOPEN kullanmadan önce dikkat edilmesi gerekenler  
3. LARGOPEN nasıl kullanılır?  
4. Olası yan etkiler nelerdir?  
5. LARGOPEN’in saklanması  
 
Başlıkları yer almaktadır.  
 
1. LARGOPEN nedir ve ne için kullanılır?  
 
LARGOPEN bakteri denilen mikroorganizmaların oluşturduğu hastalıklarda kullanılan bir 
antibiyotiktir. Amoksisilin, bakterilerin hücre duvarlarını bozarak ölümlerine neden olur.  
 
LARGOPEN kapsül, 500 mg amoksisiline eşdeğer 574 mg amoksisilin trihidrat (buzağı 
kaynaklı) içerir ve her kutusunda 16 veya 20 veya 100 kapsül bulunur. Kırmızı –sarı renkli E0 
no’lu kapsül içinde beyaz -beyazımsı homojen toz içerir.  
 Sayfa 2 LARGOPEN, duyarlı bakterilerin neden olduğu aşağıdaki çeşitli enfeksiyon hastalıklarının 
tedavisinde kullanılmaktadır:  
• Akut bakteriyel sinüzit (kafa kemiklerindeki boşluklarda bakterilere bağlı gelişen iltihap )  
• Akut otitis media (orta kulak iltihabı ) Akut streptokokkal bademcik iltihabı ve farenjit (bir 
bakterinin neden olduğu bademcik ve yutak iltihabı)  
• Kronik bronşitin akut alevlenmesi (akciğerdeki bronş tüplerinin zarlarının kalıcı iltihaplanması 
durumunun yeniden şiddetlenmesi)  
• Toplum kökenli pnömoni (zatürre)  
• Akut sistit (idrar kesesinin iltihabı)  
• Gebelikteki asemptomatik bakteri üri (gebelik sür ecinde belirti vermemes ine karşın idrarda 
bakteri varlığı)  
• Akut piyelonefrit (bir çeşit böbrek iltihabı)  
• Tifoid ve paratifoid ateş  
• Diş a pseleri gibi diş ve dişeti ile ilgili enfeksiyonlar )  
• Protez e bağlı eklem enfeksiyonları  
• Helicobacter pylori  eradikasyonu (mide ülserinden sorumlu olduğu düşünülen bir 
mikroorganizmanın ortadan kaldırılması amaçlı tedavi)  
 
Lyme  hastalığı  (kene ile yayılan  bir enfeksiyon) , Endokardit  profilaksisi (cerrahi  bir girişim  
öncesinde  kalp zarı iltihabının  önlenmesi  amaçlı  tedavi)  
 
2. LARGOPEN’i kullanmadan önce dikkat edilmesi gerekenler  
 
LARGOPEN’in dahil oldu ğu penisilin grubu antibiyotikler ile tedavide ciddi ve bazen 
ölümcül olabilen aşırı duyarlılık (alerji) reaksiyonları bildirilmiştir. Bu reaksiyonlar 
penisiline aşırı duyarlılık öyküsü olan ve/veya birçok maddeye kar şı aşırı duyarlılığı olan 
kişilerde daha sık görülür. Tedavi sırasında alerjik bir reaksiyon geliştiği takdirde ilaç 
hemen bırakılmalı ve uygun tedaviye başlanmalıdır.  
 
LARGOPEN’i aşağıdaki durumlarda KULLANMAYINI Z 
Eğer,  
• Amoksisiline veya  LARGOPEN ’in i çindeki yardımcı maddelerden herhangi birine veya 
herhangi bir penisilin türevine karşı alerjiniz olduğu söylenmişse,  
• Herhangi bir antibiyotiğe karşı alerjik reaksiyon geçirdiyseniz. Bu reaksiyon ciltte kızarıklık 
ya da yüzde veya boğazda şişme şeklinde de olabilir.  
• Metotreksat  (kanser  ve şiddetli sedef  hastalığının  tedavisinde  kullanılır),  penisilinler  
metotreksatın  atılımını  azaltarak  yan etkilerde potansiyel bir artışa  neden  olabilir.  
• Probenesid  (gut tedavisinde  kullanılır),  probenesid  ile birlikte  kullanılması  amoksisilin  
atılımını  azaltabilir  ve önerilmez.  
 
Yukarıdakiler den herhangi biri sizin geçerli ise LARGOPEN  kullanmayınız. Emin değilseniz, 
LARGOPEN  almadan önce doktorunuz ya da eczacınız ile g örüşünüz.  
 Sayfa 3 LARGOPEN’i aşağıdaki durumlarda DİKKATLİ  KULLANINIZ  
Eğer aşağıdakilerden herhangi biri sizin için geçerliyse  LARGOPEN  kullanmadan önce 
doktorunuz veya eczacınız ile görüşünüz:  
• Glandüler ateş (enfeksiyöz mononükleoz) denilen bir hastalığınız var ise (ateş, boğaz ağrısı, 
salgı bezlerinde şişme ve aşırı yorgunluk)  
• Böbrek problemi var ise  
• Düzenli olarak idrara çıkmıyorsanız  
• Sefalosporinlere karşı alerjiniz varsa, penisilinlere karşı da alerji gelişebileceğinden alerjiniz 
var ise doktorunuza söyleyiniz.  
• Doktorunuz enfeksiyon hastalığınız için LARGOPEN’in uygun olup olmadığını 
değerlendirirken ek tetkik isteyebilir.  
• Böbrek yetmezliğiniz, daha önce geçirilmiş havale öykünüz var ise veya yüksek doz 
amoksisilin kullanıyorsanız havale geçirme ihtimali göz ardı edilmemelidi r. Böbrek 
yetmezliğiniz var ise, ilacınızın vücuttan atılması azalacağı için doktorunuz ilacınızın dozunu 
azaltmak isteyebilir.  
• LARGOPEN tedavisi sırasında veya sonrasında deride kızarıklık veya döküntüler gelişirse 
doktorunuz ilacınızı durdurabilir.  
• LARGOPEN tedavisi sırasında hafiften şiddetliye değişebilen ishal gelişimi olabilir. Bu 
durum psödomembranöz kolit denen ve bazen hayatı tehdit edebilen bir hastalığın belirtisi 
olabilir. Tedavi sırasında ciddi ishal gelişir ise mutlaka doktorunuza danışınız.  
• Antibiyotik ile tedaviniz uzun süredir devam ediyorsa/edecekse doktorunuz kan, böbrek ve 
karaciğer testleri ile sizi takip etmek isteyebilecektir.  
• Kanın pıhtılaşmasını azaltan bir ilaç kullanıyorsanız, doktorunuz  ek tetkikler isteyebilir, 
gerekli olduğunda ilaç dozunu tekrar belirleyecektir.  
• İdrar  çıkışınızda  azalma  veya kum dökme  (kristalleşme) gibi bir durum gelişirse  doktorunuza 
danışınız. Tedavi sırasında uygun miktarlarda sıvı alınması önemlidir.  
• LARGOPEN kullanırken bazı laboratuvar tetkik sonuçlarınız etkilenebileceğinden;  
• Karaciğer fonksiyonlarınız için kan testi veya idrar testi (glukoz) yaptırırken , 
• Östriol  testi (bebek  gelişiminin  normal  olup olmadığını  kontrol etmek  için gebelikte  
bakılabilir) yaptırırken  amoksisilin kullanmakta  olduğunuzu  doktoru nuza bildiriniz.  
 
Eğer yukarıdakilerin sizin için geçerli olup olmadığından emin değilseniz LARGOPEN almadan 
önce doktorunuz veya eczacınız ile görüşünüz.  
 
Bu uyarılar geçmişteki herhangi bir dönemde dahi olsa, sizin için geçerliyse, lütfen doktorunuza 
danışınız.  
 
LARGOPEN’in yiyecek ve içecek ile kullanılması  
LARGOPEN, aç veya tok karnına alınabilir.  
 
Hamilelik  
İlacı kullanmadan önce doktorunuza veya eczacınıza danı şınız. 
 Sayfa 4 LARGOPEN kapsül, ancak hekim tarafından gerekli görüldüğü durumlarda gebelikte dikkatli 
kullanılabilir.  
 
LARGOPEN kapsül östrojen içeren doğum kontrol haplarının etkinliğini azaltabilir. İlacı 
kullanırken doktorunuzun önerdiği etkili başka bir yöntemi de kullanmanız gerekebilir.  
 
Tedaviniz sırasında hamile olduğunuzu fark ederseniz hemen doktorunuza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Az miktarda anne sütüne geçer ve bebekte duyarlılık oluşturabilir. Hekiminiz tarafından aksi 
söylenmemişse emzirme sırasında kullanılması önerilmez.  
 
Araç ve makine kullanımı  
LARGOPEN araç kullanmanızı olumsuz etkileyecek yan etki ve belirtilere yol açabilir (alerjik 
reaksiyonlar, sersemlik ve nöbetler (konvülsiyon)  gibi).  
 
Kendinizi iyi hissetmediğiniz sürece araç ya da makine kullanmayınız.  
 
LARGOPEN’in içeriğinde bulunan bazı yardımcı maddeler hakkında önemli bilgiler  
Bu tıbbi ürün her dozunda 20 mg laktoz monohidrat içerdiğinden, e ğer daha önceden doktorunuz 
tarafından bazı şekerlere karşı intoleransınız olduğu söylenmişse bu tıbbi ürünü almadan önce 
doktorunuz la temasa geçiniz.  
 
LARGOPEN’in bileşiminde bulunan karmoizin (E122) alerjik reaksiyonlara sebebiyet verebilir.  
 
Diğer ilaçlar ile birlikte kullanımı  
• Allopurinol (gut hastalığında kullanılan bir ilaç ) kullanılırsa alerjik deri reaksiyon ları oluşma 
riski artmaktadır.  
• Probenesid ( gut hastalığında kullanılan bir ilaç ) kullanılırsa LARGOPEN’in vücuttan atılma 
süresi uzayabileceği ve kan seviyesi artabileceği için doktorunuz doz ayarlaması yapmak  
isteyebilir.  
• Kanın pıhtılaşmasını engelleyen  (varfarin gibi)  bir i laç kullanıyorsanız ek kan testleri 
yapılması ve doz ayarlaması  gerekebilir . 
• Başka antibiyotikler kullanıyorsanız (tetrasiklin , kloramfenikol, makrolid, sulfonamid  gibi) 
LARGOPEN ’in etkisi azalabileceğinden doktorunuza bildiriniz . 
• LARGOPEN’in de içinde olduğu antibiyotik grubu ilaçlar ağız yolundan uygulanan tifo 
aşısını etkisiz hale getirir.  
• Metotreksat (kanser ve ciddi  sedef hastalığında  kullanılan bir ilaç ) kullanılırsa  yan etkilerde  
artış olabilir.  
• Ağız  yolundan östrojen içeren doğum kontrol hapı kullanıyorsanız, bu hapların etkisi 
azalabileceğinden diğer kontrol yöntemlerinin kullanılması önerilebilir.  Sayfa 5 • Ayrıca LARGOPEN bazı laboratuvar testlerinin sonuçlarını da hatalı etkileyebilir (idrarda 
şeker ölçümü, kanda östrojen vb . maddelerin miktarları gibi)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. LARGOPEN nasıl kullanılır?  
 
Uygun kullanım ve doz/uygulama sıklığı için talima tlar:  
Uygulama yolu ve metodu:  
LARGOPEN, ağız yoluyla alınır.  
 
Kapsülleri  bir bardak su ile çiğnemeden  ve kapsülü açmadan  yutunuz.  
Kapsül leri düzenli aralıklar la ve günün aynı saatlerinde almaya özen gösteriniz.  
 
Değişik yaş grupları:  
40 kilo gramın altındaki  çocuklar da kullanım  
Bütün dozlar çocuğunuzun vücut ağırlığına bağlı olarak kilogram başına hesaplanır.  
 
• Doktorunuz size bebeğinize veya çocuğunuza ne kadar LARGOPEN vermeniz gerektiğini 
bildirir.  
• Normal doz, günde iki veya üç e bölünmüş doz şeklinde verilen , bir kilogram vücut ağırlığı 
başına 40 mg ila 90 mg arasındadır.  
• Maksimum doz , günde bir kilogram vücut ağırlığı başına 100 mg’dır.  
 
Yetişkinler, yaşlı hastalar ve 40 kg veya daha fazla ağırlığındaki çocuklar  
LARGOPEN ’in olağan dozu, enfeksiyonun şiddeti ve tipine bağlı olarak  günde üç kez 250 mg ila 
500 mg veya 12 saatte bir 750 mg ila 1 .000 mg’dır.  
 
• Şiddetli enfeksiyonlar: Günde üç kez 750 mg ila 1 .000 mg. 
• İdrar yolu enfeksiyon u: Bir gün boyunca, günde iki kez 3 .000 mg. 
• Lyme hastalığı (kene  adı verilen parazitler tarafından  yayılan bir enfeksiyon): Erken evre: 
Günde 4 .000 mg, Geç evre ( Sistemik  tutulum):  günde 6 .000 mg’a kadar.  
• Mide ülseri: Mide ülserlerini tedavi etmek için diğer antibiyotikler ve ilaçlarla 7 gün boyunca, 
günde iki kez bir 750 mg veya  bir 1.000 mg doz. 
• Ameliyat sırasında kalp enfeksiyonunu önleme k için : Ameliyat tipine göre doz 
değişecektir.  Aynı zamanda başka ilaçlar da verilebilir. Doktorunuz, eczacınız veya hemşireniz 
size daha ayrıntılı bilgiler verebilir.  
• Önerilen  maksimum doz günde 6 .000 mg’dır.  
 
Özel kullanım durumları:  
Böbrek yetmezliği:  
Doktorunuz şiddetli böbrek yetmezliğinde günlük dozu azaltabilir.  
 Sayfa 6 Karaciğer yetmezliği:  
Bu konuda herhangi bir doz ayarlama gerekliliği bildirilmemiştir.  
 
Eğer LARGOPEN ’in etkisinin çok güçlü veya çok zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla LARGOPEN  kullandıysanız:  
LARGOPEN ’den kullanmanız gerekenden fazlasını kullanmışsanız, bir doktor veya eczacı ile 
konuşunuz.  
 
Doz aşımının  belirtileri  mide  bağırsak  sistemi  rahatsızlıkları  (kendini  kötü hissetme,  bulantı,  
kusma  ve ishal gibi) idrarın  koyulaşması  veya  idrar yapma  güçlüğü  olabilir.  
 
Yüksek dozlarda çok az sayıda hastada ilaca bağlı interstisyel nefrit (ilaca bağlı böbrek iltihabı) 
görülmüştür. İdrarda kristaller (kum dökülmesi) ve böbrek yetmezliği de gelişebilir.  
Doktorunuz gerekli destekleyici tedaviyi uygulayacaktır.  
 
LARGOPEN ’i kullanmayı unutursanız  
Bir sonraki doz zamanı yakın değilse, hatırlar hatırlamaz LARGOPEN dozunuzu alınız. Bir 
sonraki dozun 4 saatten önce olmamasına dikkat ederek normal zamanında alınız.  
 
Unutulan dozları dengelemek için çift doz almayınız.  
 
LARGOPEN  ile tedavi sonlandırıldığındaki oluşabilecek etkiler  
Doktorunuzla konuşmadan LARGOPEN almayı aniden kesmeyiniz. Antibiyotiklerin uygunsuz 
kullanımları dirençli mikroorganizmaların gelişmesine neden olabileceği gibi hastalığınız 
gerektiği gibi iyileşmediği için enfeksiyon bulgularınızın devam etmesine neden olacaktır.  
 
4. Olası yan etkiler nelerdir?  
 
Tüm ilaçlar gibi, LARGOPEN ’in içeriğinde bulunan maddelere duyarlı olan kişilerde yan etkiler 
olabilir.  Bu ilacın kullanımı ile aşağıda belirtilen yan etkiler görülebilir.  
 
Yan etkiler aşağıdaki kategorilerde gösterildiği şekilde sıralanmıştır.  
Çok yaygın      : 10 hastanın en az birinde görülebilir.  
Yaygın       : 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek       : 1.000 hastanın birinden az, fakat 10.000 hastanın birinden fazla görülebilir.  
Çok seyrek      : 10.000 hastanın birinden az görülebilir.  
Bilinmiyor      : Eldeki verilerden hareketle tahmin edilemiyor . 
 
Aşağıdakilerden biri olursa LARGOPEN ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Dikkat etmeniz gereken durumlar  
• Alerjik  reaksiyonlar:  Alerjinin  tetiklediği  kardiyak  infarktüsün  bir semptomu  olabilen,  Sayfa 7 alerjik  reaksiyon  bağlamında  göğüs ağrısı  (Kounis  sendromu)  
• İlaç kaynaklı  enterokolit  sendromu  (DIES):  İlaç kaynaklı  enterokolit  sendromu  (DIES),  
daha  çok amoksisilin  alan çocuklarda bildirilmiştir. Bu, alerjik  cilt ve solunum semptomlarının  
yokluğunda  tekrarlayan  kusmanın önde gelen  semptomu  olan belirli  bir tür alerjik  reaksiyondur  
(ilaç kullanımından  1-4 saat sonra).  Diğer başka  belirtileri;  karın  ağrısı,  letarji  (sürekli  uyku 
durumu),  ishal ve  düşük kan basıncıdır.  
• Akut böbrek  hasarına yol açan idrardaki  kristaller  
• Merkezde  kabuklanma  veya inci dizilimli daire  şeklinde  düzenlenmiş  kabarcıklar  içeren  
döküntü (Lineer  IgA hastalığı)  
• Beyni  ve omuriliği  çevreleyen  zarların  iltihabı (aseptik  menenjit)  
 
Aşağıdaki yan etkiler çok seyrek (10.000 kişide 1’den az) görülebilir:  
• Alerjik reaksiyonlar: deride kaşıntı, döküntü, yüzde, dudaklarda, dilde veya vücutta şişme ya 
da nefes almada güçlük belirtilerini içerebilir. Bu durum ciddileşebilir ve nadiren ölüme neden 
olabilir.  
• Deri yüzeyinin altında döküntü veya toplu iğne başı gibi düz, yuvarlak noktalanmalar veya 
deride morarma . Bu durum, alerjik bir reaksiyon sonucunda kan damarı duvarlarının 
iltihaplanması nedeni ile olabilir. Eklem ağrısı  (artrit)  ve böbrek problemleri ile ilişkili olabilir.  
• LARGOPEN  aldıktan genellikle 7 -12 gün sonra gecikmiş bir alerjik reaksiyon gelişebilir. 
Belirtiler şunlardır: Döküntüler, ateş, eklem ağrıları ve özellikle koltuk altı bölgedeki lenf 
düğümlerinin şişmesi.  
• Özellikle avuç içlerinde ve ayak tabanlarında kaşıntılı, kırmızımsı mor lekeler, deride kabarık 
kurdeşen benzeri şişkin bölgeler, ağız, göz ve özel bölgede hassasiyet, ateş ve yorgunluk ile 
belirgin “eritema multiforme” denilen bir cilt reaksiyonu  
• Diğer ciddi cilt reaksiyonları: Cilt renginde değişiklik, cilt altında şişlik, kabarcık, irinli 
kesecik, ciltte soyulma, kızarıklık,  ağrı, kaşıntı, pullanma. Bunların yanında ateş, baş ağrıları ve 
vücut ağrıları görülebilir.  
• Döküntü, ateş, şişmiş salgı bezleri ve anormal kan testi sonuçları (artmış beyaz kan hücreleri 
(eozinofili) ve karaciğer enzimleri dahil) ile birlikte grip benzeri semptomlar (Eozinofili ve 
Sistemik Semptomlarla Birlikte İlaç Reaksiyonu (DRESS) ). 
• Ateş, üşüme, boğaz ağrısı veya başka enfeksiyon belirtileri ya da ciltte kolayca morarma gibi 
belirtiler kan hücreleriniz ile ilgili bir probleme işaret edebilir.  
• LARGOPEN  Lyme hastalığının (kene ile yayılan bir enfeksiyon) tedavisinde kullanıldığı 
zaman ortaya çıkan ve ateş, üşüme, baş ağrısı, kas ağrısı ve ciltte döküntü ile belirgin Jarisch -
Herxheimer reaksiyonu.  
• Kalın bağırsakta (kolon) ishal (bazen kanlı), ağrı ve ateş ile birlikte görülen iltihaplanma  
• Karaciğerde ciddi yan etkiler ortaya çıkabilir. Bu etkiler esas olarak uzun süre tedavi 
alanlarda, erkeklerde ve yaşlılarda daha fazla görülür. Aşağıdaki etkiler sizde ortaya çıkarsa 
derhal doktorunuza başvurmalısınız:  
• Kanamalı, şiddetli ishal  
• Ciltte kabarcık, kızarıklık ya da morarma  
• Koyu idrar ya da açık renkli dışkı  Sayfa 8 • Ciltte ya da gözün beyaz kısmında sarılaşma (sarılık). Ayrıca aşağıdaki anemi ile ilgili uyarıya 
bakınız. Bu da sarılık ile sonuçlanabilmektedir.  
 
Bu etkiler ilacı aldığınız sırada ya da tedaviden birkaç hafta sonra ortaya çıkabilir.  
 
Bunların hepsi ciddi yan etkilerdir. Eğer bunlardan biri sizde mevcut ise, sizin acil tıbbi 
müdahaleye veya hastaneye yatırılmanıza gerek olabilir.  
 
Bu çok ciddi yan etkilerin hepsi oldukça seyrek görülür.  
 
Aşağıdakilerden biri olursa HEMEN doktorunuza bildiriniz veya size en yakın hastanenin 
acil bölümüne başvurunuz:  
Bazen aşağıdakiler gibi daha az ciddi cilt reaksiyonları yaşayabilirsiniz:  
• Daha hafif kaşıntılı döküntü (yuvarlak, pembe -kırmızı lekeler), ön kol, bacaklar, avuç içi, eller 
ya da ayaklarda kurdeşen benzeri kabarıklıklar. Bu istenmeyen etki yaygın değildir (100 kişiden 
en fazla 1’inde görülebilir).  
 
Bunların hepsi ciddi yan etkilerdir. Acil tıbbi müdahale gerekebilir.  
 
Aşağıdakilerden herhangi birini fark ederseniz, doktorunuza başvurunuz:  
 
Yaygın  
• Döküntü  
• Bulantı  
• İshal  
 
Yaygın olmayan  
• Kusma  
• Kurdeşen (ürtiker)  
• Kaşıntı  
 
Çok seyrek  
• Ağızda veya genital bölgede mantar hastalıkları,  
• Anormal  parçalanma  nedeni ile alyuvar sayısında azalma (hemolitik anemi),   
• Pıhtılaşmadan sorumlu kan hücrelerinde azalma (trombositopeni),  
• Kandaki akyuvar sayısında azalma (lökopeni),  
• Kanama zamanı ve protrombin zamanında uzama (kan pıhtılaşmasında gecikme),  
• Abartılı  vücut  hareketleri  (hiperkinezi),  
• Baş dönmesi,  
• Havale,  
• Antibiyotiğe  bağlı  kolit (bağırsak  iltihabı),  
• Dilde siyah  tüylenme,  
• Diş renginde  yüzeysel  renk değişikliği  (özellikle  süspansiyon formlarında  ve çocuk  hastalarda  Sayfa 9 daha sıktır. Renk  değişikliği  iyi bir ağız hijyeni  ile önlenebilir  ve genellikle  dişlerin  fırçalanması  
ile giderilebilmektedir.),  
• Karaciğer  iltihabı  ve tıkanma sarılığı  (hepatit  ve kolestatik  sarılık),  
• Karaciğer  enzim  seviyelerinde  değişiklikler  (ALT  ve/veya  AST de  orta dereceli  artış),  
• Özellikle  ayak tabanında  veya  avuç  içinde  meydana  gelen  kaşıntılı,  kırmızı -mor renkte  
lekeler,  deri üzerinde  kurdeşen  benzeri  şişlikler,  ağız,  göz ve genital  bölgede  aşırı hassasiyet,  
ateş ve aşırı yorgunluk  gibi belirtilerle  kendini  gösteren  alerjik  durum  (eritema  multiforme)  
• Dudak,  göz, ağız,  burun ve genital  bölgede oluşan şiddetli kabartılar  ve kanamayla  belirgin  
seyrek  görülen bir deri hastalığı  (Stevens -Johnson Sendromu),  
• Deride  önce ağrılı  kızarıklarla  başlayan,  daha  sonra  büyük  kabartılarla  devam  eden  ve 
derinin  tabaka  halinde  soyulması  ile son bulan  ciddi  boyutlardaki  deri reaksiyonu.  Bu 
hastalığa  ateş, üşüme  nöbeti,  kas ağrıları  ve genel  rahatsızlık  hissi eşlik  eder (Toksik  
Epidermal  Nekrolizis),  
• Deri soyulması  ile seyreden  bir çeşit cilt hastalığı  (eksfolyatif  dermatit),  
• Yaygın  kızarık  zemin  üzerinde,  içi iltihapla  dolu,  toplu  iğne başı büyüklüğünde  
kabartılarla  karakterize,  yüksek  ateşin  eşlik ettiği  ve sıklıkla  ilaç kullanımı  sonrası  gelişen  
tablo (AGEP,  akut generalize ekzantematöz  püstülozis),  Grip benzeri belirtiler gösteren döküntü, 
ateş, salgı bezlerinde şişme ve anormal kan test sonuçları (beyaz kan hücreleri (eozinofıli) ve 
karaciğer enzimlerinde artış içeren) ( eozinofili ve sistemik semptomların eşlik ettiği ilaç 
reaksiyonu (DRESS)).  
• Bir çeşit böbrek  iltihabı  (interstisyel  nefrit,  idrara  çıkmada  azalma  veya  kesilme,  idrarda  
kan gibi bulgular  eşlik edebilir),  
• İdrarda kristal görülmesi  (kristalüri,  kum dökme)  
 
Bilinmiyor  
• Güçlü  antimikrobik ilaçların  kullanımından  sonra  meydana gelen, mikroorganizmaların  hızlı 
parçalanması  ve toksik maddelerin  ortaya  çıkması ile oluşan reaksiyon  (Jarich -Herxheimer  
reaksiyonu  
• Beyin  zarı iltihabı  (aseptik  menenjit)  
 
Bunlar LARGOPEN ’in hafif yan etkileridir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan ‘İlaç Yan Etki Bildirimi’ ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi ’ne (TÜFAM) 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 
 Sayfa 10 5. LARGOPEN’in saklanması  
 
LARGOPEN’i çocukların göremeyece ği, eri şemeyece ği yerlerde ve ambalajında saklayınız.  
 
25°C altındaki oda sıcaklığında ve kuru bir yerde saklayınız.  
 
Son kullanma tarihiyle uyumlu olarak kullanınız.  
 
LARGOPEN’i ambalajın üzerinde belirtilen son kullanma tarihinden sonra kullanmayınız.  
 
Eğer üründe ve/veya ambalajında bozukluklar fark ederseniz LARGOPEN’i  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği  Bakanlığı ’nca belirlenen toplama sistemine veriniz.  
 
Ruhsat sahibi:  
BİLİM İLAÇ SAN. ve TİC. A.Ş.  
Beyoğlu -İSTANBUL  
 
Üretim yeri:  
BİLİM İLAÇ SAN. ve TİC. A.Ş.  
Kapaklı -TEKİRDAĞ  
 
 
Bu kullanma talimatı ……………………… tarihinde onaylanmıştır.  
 
 
 
 
  