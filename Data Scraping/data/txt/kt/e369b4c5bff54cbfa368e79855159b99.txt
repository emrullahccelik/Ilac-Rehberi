1/7 
  
 
KULLANMA TALİMATI  
 
EXATEN® 900 mg toz içeren saşe  
 Ağız yoluyla alınır.  
  
• Etkin madde:  Her bir saşe 900 mg asetilsistein içerir.  
• Yardımcı maddeler:  Sorbitol (E420), sukraloz (E955), beta karoten (E160), 
gün batımı sarısı FCF (E110),  portakal aroması  içerir.  
 
Bu ilacı kullanmaya başlamadan önce bu KULLANMA TALİMATINI 
dikkatlice okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza 
bu ilacı kullandığınızı söyleyiniz. 
• Bu talimatta yazılanlara aynen uyunuz. İlaç hakkında size önerilen dozun 
dışında yüksek veya düşük doz kullanmayınız. 
 
Bu Kullanma Talimatında:  
 1. EXATEN
®  nedir ve ne için kullanılır?  
2. EXATEN®’i kullanmadan önce dikkat edilmesi gerekenler  
3. EXATEN®  nasıl kullanılır?  
4. Olası yan etkiler nelerdir?  
5. EXATEN®’in saklanması  
 
Başlıkları yer almaktadır.  2/7 
 1. EXATEN®  nedir ve ne için kullanılır?  
 
EXATEN®  asetilsistein içeren içinde turuncu renkli tanecikler olan krem- beyaz toz içeren 
saşeler  şeklindedir.  
 EXATEN
® suda tamamen eritildikten sonra içilerek kullanılan bir ilaçtır. Karton kutuda, 
kullanma talimatı ile birlikte 10, 20 veya 30 saşe içermektedir.  
 EXATEN
® kağıt/ polietilen/ aluminyum folyodan oluşan saşelerdedir.  
 EXATEN
® etkin mad de olarak asetilsistein içerir. Asetilsistein, bir amino asit olan sistein 
türevi bir ajandır. Balgam söktürücü etkiye sahiptir.   EXATEN
® yoğun kıvamlı balgamın atılması, azaltılması ve ekspektorasyonun (balgamın 
atılabilmesi) kolaylaştırılması gereken kr onik bronkopulmoner (bronş ve akciğer) 
hastalıkların tedavisinde kullanılan mukolitik (balgamı, mukusu parçalayan) bir ilaçtır.  
 Ayrıca yüksek doz parasetamol alımına bağlı olarak ortaya çıkan karaciğer yetmezliğinin önlenmesinde kullanılır.   
2. EXATEN
®’i kullanmadan önce dikkat edilmesi gerekenler  
 EXATEN
®’i aşağıdaki durumlarda KULLANMAYINIZ  
 
Eğer;  
 Asetilsistein veya EXATEN
®’in bileşimindeki yardımcı maddelerden herhangi birine karşı 
aşırı duyarlılığınız var ise, bu ilacı kullanmayınız.  
 
EXATEN®’i aşağıdaki durumlarda DİKKATLİ KULLANINIZ  
 
Eğer;  
 
• Astım ve bronkospazm (bronşların daralması) hikayeniz var ise, EXATEN®’i 
kullanmadan önce mutlaka doktorunuza başvurunuz,  
• Karaciğer veya böbrek hastalığınız var ise,  
• Mide veya barsağınızda yara (ülser) ve yemek borusunda toplardamar genişlemesi gibi 
rahatsızlıklarınız var ise,  
• Siroz hastası iseniz,  
• Sara (epilepsi) hastası iseniz,  
 
EXATEN®’i kullanmadan önce doktorunuza danışınız.  
 Kullanıma hazırlanırken, özellikle duyarlı kişiler ve astımlı hastalar  tarafından EXATEN
®’in 
solunulmamasına dikkat edilmelidir.   EXATEN
®’i kullanırken cildinizde ve göz çevresinde herhangi bir değişiklik (örn. kızarıklık, 
kaşıntı, içi sıvı dolu kabarcıklar, kan oturması) fark ederseniz heme n doktorunuza 
başvurunuz.  3/7 
  
2 yaşın altındaki çocuklara sadece doktor kontrolünde verilmelidir.  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 EXATEN
®’in yiyecek ve içecek ile kullanılması  
 EXATEN
®’in yiyecek ve içecekler ile beraber kullanılmasında bilinen bir sakınca 
bulunmamaktadır.  Bol sıvı alımı EXATEN
®’in balgam söktürücü (mukolitik) etkisini destekler.  
 
Hamilelik  
İlacı kullanmadan önce doktorunuza veya eczacınıza danışınız.  
 
EXATEN®’in anneye veya bebeğe herhangi bir zararlı etkisinin olup olmadığı tam olarak 
bilinmemektedir. Gebeyseniz veya gebe kalmayı planlıyorsanız EXATEN®’i kullanmadan 
önce doktorunuza başvurunuz.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
EXATEN
®’in anne sütüne geçip geçmediği tam olarak bilinmemektedir. Emzirme döneminde 
zorunlu olmadıkça EXATEN® kullanılmamalıdır. Emzirmeye devam edip etmemeniz 
gerektiği konusunda doktorunuza danışınız.  
 
Araç ve makine kullanımı  
EXATEN®’in araç ve makine kullanımı üzerine herhangi bir olumsuz etkisi bildirilmemiştir.  
 EXATEN
®’in içeriğinde bulunan bazı yardımcı maddeler hakkında önemli bilgiler  
EXATEN®’nin içerdiği sorbitol nedeniyle eğer daha önceden doktorunuz tarafından bazı 
şekerlere karşı intoleransınız olduğu söylenmişse bu tıbbi ürünü almadan önce doktorunuzla 
temasa geçiniz.  
 EXATEN
® gün batımı sarısı içerir. Gün batımı sarısı alerjik re aksiyonlara sebep olabilir.  
 
Diğer ilaçlar ile birlikte kullanımı  
Bazı ilaçlar ile birlikte kullanıldığında EXATEN®’in ya da kullanılan diğer ilaçların etkisi 
değişebilir.  
 
Aşağıdaki ilaçlardan herhangi birini kullanıyorsanız, EXATEN® kullanmadan önce mutlaka 
doktorunuza danışınız.  
 
• Öksürük kesici ilaçlar ( EXATEN®’in bu ilaçlar ile birlikte kullanılması halinde, 
öksürük refleksinin azaltılmasına bağlı olarak solunum yollarındaki salgılamada belirgin artış olabilir.)  4/7 
 • Antibiyotikler ( EXATEN® çeşitli antibiyotikler (tetrasiklinler, sefalosporinler, 
aminoglikozitler, penisilinler, makrolidler ve amfoterisin B) ile aynı zamanda 
kullanılmamalı, gerekli olduğu durumlarda kullanımları arasında en az 2 saat ara olmalıdır.)  
• Nitrogliserin (kalp hasta lıklarının tedavisinde damar genişletici olarak kullanılır)  
• Karbamazepin (sara hastalığının tedavisinde kullanılır)  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. EXATEN
® nasıl kullanılır?  
 Uygun kullanım ve doz/uygulama sıklığı için talimatlar:  
 
Doktor tarafından başka şekilde önerilmediği durumlarda EXATEN
® için öngörülen doz 
aşağıdaki şekildedir:  
 14 yaş üzerindeki er genlerde ve erişkinlerde;  
Solunum yollarını ilgilendiren hastalıklarda artmış sekresyonu azaltmak ve atılımı kolaylaştırmak amacıyla günde 1 kez 1 saşe kullanılır.   
14 yaşından küçüklerde:  
14 yaşından küçüklerde daha uygun dozlama yapabilmek için EXATEN
®’in uygun olan 
formlarının kullanılması önerilir.  
 
Parasetamol zehirlenmesinde:  Yükleme dozu 140 mg/kg, idame dozu ise 4 saatte bir 70 mg/kg (toplam 17 doz) olarak kullanılır.  
 
• EXATEN
® kullanırken her zaman doktorunuzun talimatlarına uyunuz. Emin 
olmad ığınızda doktorunuza veya eczacınıza sorunuz.  
• EXATEN® doktor tarafından aksi önerilmedikçe 4 -5 günden daha uzun süre 
kullanılmamalıdır.  
• Önerilen dozu aşmayınız.  
• Tedaviye vereceğiniz cevaba göre, doktorunuz daha yüksek ya da daha düşük doz 
önerebilir. Önerilen dozu aşmayınız.  
• Doktorunuzla konuşmadan dozu değiştirmeyin veya tedaviye son vermeyin.  
• Antibiyotik tedavisi gören hastaların EXATEN®’i antibiyotiği aldıktan 2 saat önce 
veya sonra almaları gerekmektedir.  
 
Uygulama yolu ve metodu:  
EXATEN® yalnızca ağız yoluyla alınır.  
İlacınızı çözelti haline getirildikten sonra aç veya tok karnına alabilirsiniz.  
 İlacın hazırlanması:  
Bir saşe içeriği su bardağı içerisine boşaltılarak üzerine yarısına dek (100 mL) içme suyu eklenir. Karıştırılarak tamamen çözünmesi sağlanır. Saydam olmayan (opa k) görünümdeki 
portakal renkli çözelti ağız yolundan uygulanır.  5/7 
 Hazırlandıktan sonra hemen kullanılmalı, kalan bölümü atılmalıdır.  
 
 
Değişik yaş grupları:  Çocuklarda kullanımı:  
14 yaşından küçüklerde daha uygun  dozlama yapabilmek için EXATEN
®’in uygun olan 
formlarının kullanılması önerilir.  
2 yaş altındaki çocuklara sadece doktor önerisiyle ve kontrolünde verilmelidir.  Asetilsistein bebeklerde ve 1 yaşın altındaki çocuklarda yalnızca hayati durumlarda ve doktor  
tarafından uygulanabilir.  
 
Yaşlılarda kullanımı:  
Özel bir kullanımı yoktur, erişkinler için önerilen dozlarda kullanılmalıdır.  
 
Özel kullanım durumları:  
Parasetamol zehirlenmesinde yüksek dozlarda hekim kontrolünde kullanılabilir.  
 
Böbrek/Karaciğer yetmezliği:  
• EXATEN
® daha fazla nitrojenli maddenin sağlanmasından kaçınmak amacıyla 
karaciğer ve böbrek yetmezliği olan hastalarda uygulanmamalıdır. (Bkz. EXATEN®’i 
aşağıdaki durumlarda kullanmayınız bölümü)  
• Eğer böbrek veya karaciğer rahatsızlığınız varsa EXATEN®’i kullanmadan önce 
doktorunuza danışınız.  
• İlacın etkili olduğundan emin olabilmek için düzenli doktor kontrollerinde, doktorun 
gelişimi takip etmesi önemlidir.  
• Doktorunuz ayrı bir tavsiyede bulunmadıkça, bu talimatları takip ediniz.  
• Doktorunuz EXATEN® ile tedavinizin ne kadar süreceğini size bildirecektir. Tedaviyi 
erken kesmeyiniz, çünkü EXATEN® tedavisini durdurmak hastalığınızın daha kötüye 
gitmesine neden ol abilir.  
 
Eğer EXATEN®in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla EXATEN® kullandıysanız : 
• Bulantı, kusma ve ishal gibi mide barsak sistemiyle ilgili rahatsızlıklar görülebilir.  
• Çok yüksek dozlarda bile daha ağır yan etkiler ve zehirlenme belirtileri görülmemiştir. 
• Emzirilen bebeklerde vücut salgılarının aşırı artması tehlikesi vardır.  
 EXATEN
®’den kullanmanız gerekenden fazlasını kullanmışsanız bir  doktor veya eczacı ile 
konuşunuz. Doktorunuz gerektiğinde sizdeki zehirlenme belirtilerine yönelik bir tedavi 
uygulayabilir.  
EXATEN
®’i kullanmayı unutursanız  
Endişelenmeyiniz. EXATEN®’i almayı unutursanız hatırladığınızda hemen alınız. 
Hatırladığınızda bir sonraki dozun alınma zamanı yakın ise bu dozu atlayıp gelen dozu 
zamanında alınız ve normal kullanıma devam ediniz.  
 Unutulan dozları dengelemek için çift doz almayınız.   6/7 
 EXATEN® ile tedavi sonlandırıldığında oluşabilecek etkiler  
EXATEN® tedavisini kesmek hastalığınızın daha kötüye gitmesine neden olabilir.  
Doktorunuza danışmadan ilacınızı kesmeyiniz.  
 
4. Olası yan etkiler nelerdir?  
 
Tüm ilaçlar gibi, EXATEN®’in içeriğinde bulunan maddelere duyarlı olan kişilerde yan 
etkiler olabilir.   
Aşağıdakilerden biri olursa, EXATEN
®’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:   
 
• Alerjik reaksiyonlar (kaşıntı, kurdeşen, cilt kızarıklıkları, soluk alma güçlüğü, kalp 
atışında hızlanma ve kan basıncının düşmesi (tansiyon düşmesi)).  
• Şoka kadar gidebilen aşırı duyarlılık yanıtları (anafilaktik reaksiyonlar -döküntü, kaşıntı, 
terleme, baş dönmesi, dil, dudak ve soluk borusunda şişme, hava yolunun tıkanması, 
bulantı, kusma gibi belirtiler görülebilir). Ayrıca çok seyrek olarak aşırı duyarlılık reaksiyonları kapsamında asetilsistein kullanımına bağlı kanama oluşumu bildirilmiştir.  
 
Bunlar çok ciddi yan etkilerdir.  
Eğer bunlardan biri sizde mevcut ise, sizin EXATEN
®’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
Bu çok ciddi yan etkiler oldukça seyrek görülür.  
 
Aşağıdaki kategori kullanılarak istenmeyen etki sıklığı belirtilmektedir.  
Çok yaygın:   10 hastanın en az 1’inde görülebilir.  
Yaygın:   10 hastanın birinden az, fakat 100 hastanın birinden fazla görülebilir. 
Yaygın olmayan:  100 hastanın birinden az, fakat 1.000 hastanın bir inden fazla görülebilir.  
Seyrek:  1.000 hastanın birinden az, fakat 10.000 hastanın birinden fazla 
görülebilir.  
Çok seyrek:   10.000 hastanın birinden az görülebilir.  
Bilinmiyor:   Eldeki verilerden hareketle tahmin edilemiyor.  
 Yaygın olmayan:  
• Alerjik r eaksiyonlar  
 Seyrek:  
• Bronşların daralması (Nefes darlığı, nefes almada güçlük yaşanabilir.)  
• Ağız içinde iltihap  
• Mide bulantısı  
• Kusma  
• Mide yanması  
• İshal  
 Çok seyrek:  
• Şoka kadar gidebilen aşırı duyarlılık yanıtları  
• Ateş 
• Kanama  
 7/7 
 Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, ec zacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. EXATEN®’in saklanması  
 
EXATEN®’i çocukların göremeyeceği, erişemeyeceği yerlerde ve ambalajında saklayınız. 
25°C ’nin altındaki oda sıcaklığında, ışıktan koruyarak saklayınız.  
  
Son kullanma tarihiyle uyumlu olarak kullanınız. 
Ambalajdaki son kullanma tarihinden sonra EXATEN®’i kullanmay ınız.  
Eğer üründe ve/veya ambalajında bozukluklar fark ederseniz EXATEN®’i kullanmayınız.  
 
 
Ruhsat Sahibi   : Turgut İlaçları A.Ş.  
        Feriköy Fırın Sokak No. 61  
      34381  Bomonti -Şişli/İstanbul 
 
   
Üretim Yeri   :  Recordati İlaç ve San. ve  Tic. A.Ş.  
          Doğan Araslı Cad. No.: 219  
          34510 Esenyurt -İstanbul   
 
Bu kullanma talimatı ………. tarihinde onaylanmıştır.  