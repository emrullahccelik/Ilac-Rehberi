1/8  KULLANMA TALİMATI  
 
TRİCEF 125  mg/5 ml oral süspansiyon hazırlamak için kuru toz  
Ağız yolu ile  kullanılır.  
• Etkin  madde:  Her 5 mL’de 125 mg sefdinir  içerir.  
• Yardımcı  maddeler:  Sukroz, ksantan zamkı, guar zamkı, sitrik asit anhidrat, trisodyum sitrat, 
Aerosil 200, magnezyum stearat, sodyum benzoat  (E211) , çilek aroması.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu kullanma  talimatında: 
 
1. TRİCEF  nedir  ve ne için kullanılır?  
2. TRİCEF ’i kullanmadan  önce dikkat edilmesi  gerekenler 
3. TRİCEF  nasıl  kullanılır?  
4. Olası  yan etkiler  nelerdir?  
5. TRİCEF’i n saklanması  
 
Başlıkları yer almaktadır.  
 1. TRİCEF  nedir ve ne için kullanılır?  
 
TRİCEF ağız yolu ile kullanılan  ve sefalosporin olarak  bilinen  antibiyotik  ilaç grubuna  
dahil  olan sefdinir etkin  maddesini  içermektedir.  
 
TRİCEF, süspansiyon oluşturmak üzere açık krem renkli, çilek kokulu granüler yapıda  kuru toz 
içeren, kilitli kapak sistemine sahip 125 ml 'lik (100 ml işaretli) amber renkli tip III cam şişe  ve 
ölçekli oral şırınga (1 ml, 2.5 ml ve 5 ml işaretli) ile birlikte karton kutu ambalajlarda takdim 
edilir.  
 
TRİCEF bakterilerin (mikropların)  neden olduğu aşağıdaki  enfeksiyonların (iltihap  oluşturan 
mikrobik hastalık) tedavisinde kullanılır:  
 Ergen ve yetişkinlerde:  
a. Toplum kökenli akciğer iltihabı (zatürre, pnömoni) , 
b. Kronik bronşit iltihabının akut alevlenmesi,  
c. Yüz kemiklerinin içindeki hava boşluklarının akut iltihabı  (akut bakteriyel sinüzit ), 
d. Bademcik (tonsillit)/ yutak (farenjit) iltihabı,  2/8  Not: Sefdinir orofarenksten S.pyogenes’i  eradike etmede etkindir. Bununla birlikte sefdinir 
S.Pyogenes  farenjit/tonsillit sonrası romatizmal ateşin önlenmesinde sadece intramüsküler 
penisilinin etkili olduğu gösterilmiştir.  
  e. Komplike olmayan cilt ve yumuşak doku iltihapları.  
 
Çocuklarda:  
 a. Orta kulak iltihabı (a kut otitis media),  
 b. Bademcik (tonsillit)/ yutak (farenjit) iltihabı,  
 Not: Sefdinir orofarenksten S.pyogenes’i  eradike etmede etkindir. Bununla birlikte sefdinir  
 S.Pyogenes  farenjit/tonsillit sonrası romatizmal ateşin önlenmesinde sadece intramüsküler 
penisilinin etkili olduğu gösterilmiştir.  
 c. Komplike olmayan cilt ve yumuşak doku iltihapları.  
 
2. TRİCEF’i  kullan madan  önce dikkat edilmesi gerekenler TRİCEF ’i aşağıdaki 
durumlarda  KULLANMAYINIZ 
Eğer;  
• Sefdinire,  diğer  sefalosporinlere  ya da ilacın  içeriğindeki  yardımcı  maddelerden 
herhangi  birine  alerjiniz  var ise TRİCEF ’i kullanmayınız. 
 
TRİCEF ’i aşağıdaki durumlarda  DİKKATLİ  KULLANINIZ 
Eğer;  
• Sefdinir  kullanımına  bağlı  olarak  psödomembranöz  kolit (karın  ağrısı  ve ateşle beraber,  
ciddi, inatçı,  kanlı  da olabilen  ishal)  ortaya  çıkar  ise, (TRİCEF  kullanımı  sırasında veya  
sonrasında  şiddetli ishal meydana  gelir ise ishal  önleyici  ilaçlar  almayınız  ve durumu  
derhal  doktorunuza  bildiriniz) 
• Böbrek yetmezliğiniz  var ise,  (bkz  bölüm 3’  teki özel kullanım  durumları)  
• Penisilinlere karşı bildiğiniz  bir aşırı duyarlılık  durumunuz  var ise (sefalosporinlere de aşırı 
duyarlılık  durumunuz  olabileceğinden durumu doktorunuza  bildiriniz)  
 
Bu uyarılar,  geçmişteki  herhangi  bir dönemde  dahi olsa sizin için geçerliyse lütfen  
doktorunuza  danışınız.  
 
TRİCEF ’in yiyecek  ve içecek  ile kullanılması  
TRİCEF yemeklerden önce ya da sonra kullanılabilir.  
 
Hamilelik  
İlacı kullanmadan önce doktorunuza veya  eczacınıza  danışınız.  
 
TRİCEF gerekli  olmadıkça  gebelik döneminde  kullanılmamalıdır.  
Başka ilaçlarda  olduğu gibi, ilacın  hamilelik  sırasındaki  kullanımı  sadece beklenen yararın  
cenin  üzerindeki  riskten  yüksek olduğu durumlarda  ve doktor  tavsiyesi  ile kullanılmalıdır.  
 
Tedaviniz  sırasında hamile olduğunuzu fark  ederseniz hemen  doktorunuza danışınız . 
 
Emzirme  
İlacı kullanmadan önce doktorunuza veya  eczacınıza  danışınız . 
 
TRİCEF’in  anne sütüne  geçtiği  saptanmamıştır.  Ancak  anne sütü alan çocuk açısından  bir 
risk olduğu göz ardı edilemez.  Doktorunuz  tarafından  yarar  zarar  oranı değerlendirilerek  
uygulanmalıdır. 3/8  Araç ve makine kullanımı  
TRİCEF’in  araç ve makine  kullanımı  üzerine etkisi  olduğu bildirilmemiştir.  
 
TRİCEF ’in içeriğinde bulunan bazı  yardımcı  maddeler hakkında  önemli bilgiler  
TRİCEF’in  günlük maksimum dozu olan 24 ml’sinde 46 ,5 mg sody um içerir. Bu durum, 
kontrollü sodyum diyetinde olan hastalar için göz önünde bulundurulmalıdır. 
TRİCEF,  sukroz  içermektedir.  Bu nedenle  eğer daha önceden doktorunuz  tarafından  bazı 
şekerlere karşı  intoleransınız  olduğu söylenmişse bu tıbbi ürünü almadan  önce doktorunuzla  
temasa geçiniz.  
 
Diğer ilaçlar ile birlikte  kullanımı 
• TRİCEF antiasitler (midenin  aşırı asidini  azaltan  ilaçlar) ile birlikte  alınırsa  antiasitler  
sefdinirin  emilimini  azaltır.  Eğer sefdinir  tedavisi  süresince antiasitler  kullanılacak  ise 
TRİCEF antiasitlerin  kullanılmasından en  az 2 saat  önce  ya da sonra  alınmalıdır.  
• Gut hastalığı  (damla  hastalığı)  tedavisinde de kullanılan  probenesid, TRİCEF ’in 
böbreklerden atılma  süresini  uzatarak  kandaki  yoğunluğunun artışına  neden olur. Bu ilacı 
kullanıyorsanız  doktorunuza  bildiriniz.  
• Demir  içeren  ilaçlar  ve yiyecekler  TRİCEF ’in emilimini azaltır.  TRİCEF tedavisi  
sırasında demir  içeren  ilaçlar  kullanılacak  ise her iki uygulamanın arasında en az 2 saat 
olmalıdır.  Özellikle  demir  içeren  ilaç veya yiyeceklerle beraber  kullanıldığında  dışkı  rengi  
kırmızı olabilmektedir (Bu  renk değişikliği  normal  olarak  değerlendirilmektedir).  
• TRİCEF kullanımı  bazı  laboratuvar testlerinin  sonuçlarını  etkileyebilir.  
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda 
kullandınız  ise lütfen  doktorunuza veya  eczacınıza  bunlar hakkında bilgi veriniz.  
 
3. TRİCEF  nasıl kullanılır?  
 
Uygun  kullanım ve doz/uygulama  sıklığı için talimatlar:  
TRİCEF’i her zaman  doktorunuzun talimatları doğrultusunda kullanınız.  
 
6 aydan büyük 12 yaşa kadar  olan bebek ve çocuklarda:  
a. Akut orta kulak iltihabı nda; günlük toplam doz 14 mg/kg/gün olacak şekilde iki  doz ile (iki 
doz kullanımda, doz  başına 7 mg/kg olacak şekilde) veya tek doz şeklinde  (14 mg kg) 10 gün, 2 
yaşından büyük çocuklarda 5- 10 gün, 
b. Bademcik/yutak iltihabında (A grubu streptokokun neden olduğu) ; günlük toplam doz 14 
mg/kg/gün olacak şekilde iki doz ile (iki doz kullanımda, doz  başına 7 mg/kg ol acak şekilde) 5 -
10 gün veya tek doz şeklinde (14 mg/kg) 10 gün,  
c. Komplike olmayan  cilt ve yumuşak doku iltihap larında; günlük toplam doz 14 mg/kg/gün 
olacak şekilde iki doz ile (iki doz kullanımda, doz başına 7 mg/kg olacak şekilde)  10 gün 
kullanılır.  
 
Ergen ve yetişkinlerde:   
a. Toplum kaynaklı akciğer iltihabında; günlük toplam doz 600 mg olacak şekilde iki doz ile (iki 
doz kullanımda, doz başına 300 mg olacak şekilde) 10 gün,   
b. Kronik bronşiol iltihabının akut alevlenmesinde; günlük toplam doz 600 mg olacak şekilde 
iki doz ile (iki doz kulla nımda, doz başına 300 mg olacak şekilde) veya tek doz şeklinde (600 
mg) 5 -10 gün,   
c. Akut  bakteriyel burun ve sinüs lerin  iltihabında;  günlük  toplam  doz  600  mg  olacak 
şekilde iki doz ile (iki doz kullanımda, doz başına 300 mg olacak şekilde) veya tek doz şeklinde 
(600 mg) en az 7- 14 gün,    
d. Bademcik/yutak iltihabında (A grubu streptokokun neden olduğu) ; günlük toplam doz  600  4/8  mg  olacak  şekilde  iki  doz  ile  (iki  doz  kullanımda,  doz  başına  300  mg  olacak şekilde) 5-
10 gün veya tek doz şeklinde (600 mg) 10 gün,  
e. Komplike olmayan cilt ve yumuşak doku iltihaplarında; günlük toplam doz 600 mg/gün 
olacak şekilde iki doz ile (iki doz kullanımda, doz başına 300 mg olacak şekilde) 10 gün 
kullanılır.  
 
Erişkinler için uygun olan doz ve farmasötik dozaj şekillerin kullanılması önerilir. Yutma güçlüğü olan hastalarda oral süspansiyon ve saşe formları kullanılabilir.  
 
Uygulama yolu ve metodu: 
TRİCEF sadece ağızdan kullanım  içindir.  
 
Süspansiyonun hazırlanması : 
Süspansiyon  hazırlanmadan  önce, şişe kapalı  iken ters çevrilip  çalkalanarak  toz 
gevşetilir/havalandırılır.  Şişe üzerindeki  işaret  çizgisinin  yarısına  kadar  kaynatılmış,  
soğutulmuş  su konarak iyice  çalkalanır.  Homojen  (tamamı  benzer  özellikte)  bir dağılım  için 5 
dakika  beklenmelidir.  Bu işlemin  ardından şişe üzerindeki  işaret  çizgisine kadar  tekrar  su 
eklenir  ve çalkalanır.  Sulandırılmış  süspansiyon kontrollü oda ısısında  10 gün saklanabilir.  
Her kullanımdan önce  şişeyi  iyice çalkalayınız.  
 
Dozun doğru bir  şekilde  alınabilmesi  için şişe ile birlikte verilen  oral şırınga yı kullanınız. 
Değişik  yaş grupları:  
Çocuklarda  kullanımı:  
Çocuklarda (6 ay- 12 yaş arası) tavsiye edilen doz yukarıda gösterilmiştir.  
TRİCEF 6 aylıktan küçük bebeklere verilmemelidir.  
 
Yaşlılarda  kullanımı:  
Böbrek bozukluğu olmayan  yaşlı hastalarda doz ayarlaması  yapılmasına gerek yoktur.  
Özel  kullanım durumları:  
Böbrek  yetmezliği: 
Kreatinin kleransı (böbrek fonksiyonlarını belirten değer) 30 ml /dakika üzerinde olan kişilerde 
doz   ayarlamasına gerek yoktur.  
 
Yetişkinlerde; kreatinin kleransı  30 ml/dakika’dan düşük ise günde bir kez 300 mg,  
Çocuklarda; kreatinin kl eransı 30 ml/dakika/1.73 m² ‘den küçük ise 7 mg /kg (günlük en fazla 
300 mg) olacak şekilde günde bir kez verilir.  
 Kronik hemodiyaliz  (vücutta biriken zararlı maddelerin makineyle uzaklaştırılması) 
tedavisinde olan yetişkinlerde 300 mg, çocuklarda 7 mg/kg olaca k şekilde gün aşırı 
verilmelidir. Hemodiyaliz, sefdiniri vücuttan uzaklaştırdığından her hemodiyaliz sonrasında yetişkinlerde 300 mg çocuklarda 7 mg/kg’lık doz verilmeli ve sonraki dozlar gün aşırı 
şeklinde devam edilmelidir.  
 
Karaciğer yetmezliği: 
Doz ayarlamasına gerek yoktur.  
 
Eğer  TRİCEF’in  etkisinin  çok güçlü veya zayıf olduğuna dair bir izleminiz  var ise 5/8  doktorunuz  veya eczacınız ile  konuşunuz. 
 
Kullanmanız gerekenden daha  fazla TRİCEF  kullandıysanız  
TRİCEF’te n kullanmanız gerekenden  fazlasını  kullanmışsanız  bir doktor  veya eczacı  ile 
konuşunuz.  
 
Doktora  ya da hastaneye giderken ilacınızı yanınızda götürünüz. 
 
Sefdinirin  insanlarda  fazla  kullanımı  ile yeterli veri bulunmamaktadır. Diğer  β-laktam  
antibiyotiklerinin  fazla kullanımı ile kusma, mide  bulantısı,  mide  çukuru  rahatsızlığı,  ishal ve 
kafa karışıklığı gibi zehirlenme belirtileri  görülmektedir. Kan diyalizi, böbrek rahatsızlığı  olan 
bireylerde  sefdiniri vücuttan hemen  attığından;  ciddi  zehirlenme olaylarının  görülmemesinde  
yardımcı  olmaktadır. 
 
TRİCEF ’i kullanmayı  unutursanız  
İlacınızı almayı  unutursanız, hatırladığınız  zaman  alınız.  Birden  fazla doz almayı  unuttuysanız  
doktorunuza  bildiriniz.  
Unutulan dozları dengelemek için  çift doz almayınız.  
 
TRİCEF  ile tedavi  sonlandırıldığındaki  oluşabilecek  etkiler  
Kendinizi  iyi hissetseniz  dahi ilacı kullanmayı  doktorunuza  danışmadan  aniden kesmeyiniz.  
Doktorunuzun önerisi  dışında  tedaviyi  sonlandırmanız, hastalığınızın  şiddetlenmesine ve 
tedavinin aksamasına neden olabilir.  
 
Eğer TRİCEF kullanımı  konusunda  herhangi  bir sorun ile karşılaşırsanız,  doktorunuza  veya 
eczacınıza danışınız.  
Doktorunuza danışarak TRİCEF kullanımını  sonlandırabilirsiniz.  
 
4. Olası yan etkiler nelerdir?  
 
Tüm ilaçlar  gibi, TRİCEF ’in içeriğinde  bulunan maddelere duyarlı  olan kişilerde  yan etkiler  
olabilir.  
 
Aşağıdakilerden  biri olursa,  TRİCEF ’i kullanmayı  durdurunuz  ve DERHAL 
doktorunuza  bildiriniz veya  size en  yakın hastanenin acil  bölümüne başvurunuz:  
• Ellerin,  ayakların, bileklerin,  yüzün, dudakların şişmesi  ya da ağzın  veya boğazın yutmayı  
veya nefes almayı  zorlaştıracak  şekilde  şişmesi  (bu durumlar  ilaca karşı  ciddi  alerjiniz  
olduğunu gösterebilir)  
• Karın  ağrısı  ve ateşle  beraber,  ciddi, inatçı,  kanlı  da olabilen ishal (bu durum,  uzun süreli  
antibiyotik  kullanımına  bağlı, nadiren meydana  gelen  ciddi  bir bağır sak iltihaplanması  
olan psödomembranöz  koliti işaret  edebilir.)  
• Bağırsak düğümlenmesi  (ileus),  üst sindirim  kanalı  (üst gastrointestinal  sistem)  kanaması  
• Kalp  yetmezliği,  kalp krizi (miyokard  infarktüsü), göğüs  ağrısı  
• Astım  alevlenmesi,  solunum  yetmezliği  
• Bir çeşit akciğer iltihabı (idiopatik intersitisyel pnömoni)  
• Karaciğer iltihabı (hepatit),  karaciğer  yetmezliği  
• Derinin  ciddi  hastalıkları  (toksik  epidermal  nekroz)  
• Akut  böbrek  yetmezliği  
• Ateş,  deride  iğne başı şeklinde  kırmızılık  ve morarmalar,  bilinç  bulanıklığı, baş ağrısı  ve 
trombositlerin  (kan pulcukları)  sayısında  azalma ile görülen hastalık  (idiopatik  
trombositopenik purpura)  6/8  Bunların  hepsi  çok ciddi  yan etkilerdir.  
Eğer bunlardan biri sizde  mevcut  ise, sizin  TRİCEF ’e karşı  ciddi  alerjiniz  var demektir.  
Acil tıbbi müdahaleye  veya hastaneye yatırılmanıza gerek  olabilir.  
Bu çok ciddi  yan etkilerin  hepsi  oldukça seyrek görülür. 
 
 Yan etkiler aşağıdaki kategorilerde gösterildiği şekilde sınıflandırılmıştır: Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görül ebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir. Bilinmiyor: Eldeki verilerden hareketle tahmin edilemiyor.  
 
Yaygın:  
 
• Vajina iltihabı (vajinit)  
• Vajinada pamukçuk (vajinal moniliyazis)  
• Bulantı  
• Karın ağrısı  
• İshal  
• Baş ağrısı  
• İdrarda akyuvar ve protein yükselmesi  
• Kanda bir karaciğer enzimi olan GGT (gama -glutamil transferaz) seviyesinde artma,  
•  Bir beyaz kan hücresi olan lenfosit sayısında artma veya azalma,  
• İdrar tahlillerinde fazla sayıda alyuvar bulunmasında (mikrohematüri) artma  
 
Yaygın  olmayan : 
 
• Moniliyazis (pamukçuk)  
• Uykusuzluk 
• Uyku hali  
• Baş dönmesi  
• Anormal dışkı  
• Kabızlık  
• Hazımsızlık (dispepsi)  
• Kusma  
• Gaz 
• Ağız kuruluğu 
• Döküntü 
• Vajinadan beyaz akıntı (lökore)  
• Kaşıntı  
• Kemik ve karaciğer fonksiyonlarını gösteren kan testlerinde geçici yükselmeler  
• Böbrek fonksiyonlarını gösteren kan testlerinde değişiklikler  
• Kan pıhtılaşma bozuklukları  
• İdrar yoğunluğunun artması ya da azalması  
• Yorgunluk 
• İştah azalması  
• Eritrositlerin (kırmızı kan hücreleri) içindeki dokulara oksijen taşıyan renkli madde 
(hemoglobin) düşüklüğü  7/8  • Kan akyuvar sayılarında artma ya da azalma  
• Kan trombosit (pıhtılaşmayı sağlayan kan hücresi, kan pulcuğu) sayılarında artma ya 
da azalma (kendini alı şılmadık kanama eğilimleri olarak gösterebilir)  
• Kan eozinofil sayılarında artma (bir tür alerji hücresi)  
• Elektrolit (kalsiyum, fosfor, potasyum gibi) düzeylerinde değişiklikler  
 
Bilinmiyor*: 
• Derinin döküntü ve kaşıntılarla seyreden bazı hastalıkları (eksfolyatif dermatit, eritema multiform, eritema nodozum)  
• Bir tür kansızlık (hemolitik anemi)  
• Böbrek rahatsızlığı (nefropati)  
• Mide ve/veya on iki parmak bağırsağında yara (peptik ülser)  
• Bilinç kaybı  
• Tansiyon yüksekliği (hipertansiyon)  
• Çizgili kas dokusu yıkı mı (rabdomiyoliz)  
• Sersemlik hissi  
• İstem dışı hareketler   
• Göz ön yüzünde yangı (konjonktivit),  
• Ağız içi iltihabı (stomatit) 
 
      * Pazarlama sonrası deneyimde sefdinir kullanılırken ortaya çıkan etkilerdir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma  Talimatında  yer alan veya almayan  herhangi  bir yan etki meydana gelmesi  
durumunda  hekiminiz, eczacınız veya hemşireniz ile konuşunuz. Ayrıca  karşılaştığınız  yan 
etkileri www.titck.gov.tr  sitesinde  yer alan “İlaç  Yan Etki Bildirimi”  ikonuna  tıklayarak  ya da 
0800 314 00 08 numaralı  yan etki bildirim  hattını arayarak  Türkiye  Farmakovijilans  Merkezi  
(TÜFAM)’ne  bildiriniz.  Meydana  gelen  yan etkileri bildirerek  kullanmakta  olduğunuz  ilacın  
güvenliliği  hakkında daha  fazla bilgi  edinilmesine  katkı  sağlamış olacaksınız.  
 
5. TRİCEF ’in saklanması  
 
TRİCEF’i çocukların  göremeyeceği,  erişemeyeceği  yerlerde ve ambalajında saklayınız.  
 
TRİCEF’i 25 oC altındaki  oda sıcaklığında ve  kutusunda  saklayınız.  
Sulandırıldıktan sonra oda sıcaklığında 10 gün saklanabilir.  
 
Son kullanma  tarihi ile  uyumlu olarak  kullanınız  
Ambalajdaki  son kullanma tarihinden sonra TRİCEF’i kullanmayınız. 
Eğer üründe ve/veya  ambalajında bozukluklar  fark ederseniz TRİCEF’i kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat sahibi:  İlko İlaç San. ve Tic. A.Ş. Veysel Karani Mah. Çolakoğlu Sok. No: 10 / 34885 Sancaktepe / İstanbul  
                                     Telefon No: 0216 564 80 00 8/8   
Üretim yeri:   Nobel İlaç San. ve Tic. A.Ş.  
Sancaklar/81100 Düzce  
 
Bu kullanma  talimatı ………..  tarihinde  onaylanmıştır. 