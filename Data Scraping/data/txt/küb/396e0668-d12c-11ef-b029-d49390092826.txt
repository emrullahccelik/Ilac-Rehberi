KISA ÜRÜN BİLGİSİ
1. BEŞERİ TIBBİ ÜRÜNÜN ADI
ROFİSTAT 12.5 mg/ 50 ml IV infüzyon için konsantre çözelti içeren flakon
2. KALİTATİF VE KANTİTATİF BİLEŞİM
Etkin madde:
Tirofiban baz 0.25 mg/ml
Yardımcı madde(ler):
Trisodyum Sitrat Dihidrat 2.7 mg/ml
Sodyum klorür 8 mg/ml
Sodyum Hidroksit k.m (Yeteri miktar)
Yardımcı maddeler için 6. 1’e bakınız.
3. FARMASÖTİK FORM
İnfüzyon için konsantre çözelti içeren flakon
Berrak, renksiz çözelti
4. KLİNİK ÖZELLİKLER
4.1. Terapötik endikasyonlar
ROFİSTAT kararsız anjina veya Q dalgası oluşturmayan miyokard enfarktüsü ile başvuran ve
göğüs ağrısı atağını son 12 saat içinde yaşamış, EKG değişiklikleri olan ve/veya kardiyak
enzimleri yükselmiş hastalarda erken miyokard enfarktüsünü önlemek için endikedir.
ROFİSTAT tedavisinden en fazla yarar görebilecek hastalar akut anjina semptomları
başladıktan sonraki ilk 3-4 gün içinde miyokard enfarktüsü gelişme riski yüksek hastalardır.
(örn., erken pertükan balon koroner anjiyoplasti (PTCA) uygulaması ihtimali olan hastalar)
(ayrıca Bkz. Bölüm 4.2 ve 5.1).
ROFİSTAT asetil salisilik asit (ASA) ve fraksiyonlanmamış heparin ile birlikte kullanılmak
üzere tasarlanmıştır.
4.2. Pozoloji ve uygulama şekli
Bu ürün yalnızca hastanede, akut koroner sendromların tedavisinde deneyimli uzman
hekimler tarafından uygulanmalıdır.
ROFİSTAT kullanılmadan önce seyreltilmelidir.
Pozoloji:
Aşağıdaki tablo vücut ağırlığına göre doz ayarlaması için kılavuz olarak verilmiştir.
1/13ROFİSTAT Konsantresi, Kullanım Talimatları kısmında belirtildiği üzere, ROFİSTAT
çözeltisi ile aynı etkinlik görülene kadar seyreltilmelidir.
0.4 0.4
mikrogram/kg/dakika mikrogram/kg/dakika 25 mikrogram/kg 25 mikrogram/kg
Yükleme Dozu Yükleme Dozu
Ağır Böbrek
Çoğu Hastalar Bolus Doz Bolus Doz
Yetmezliği
Ağır böbrek
Çoğu Hastalar
yetmezliği
30 dakika 30 dakika İdame İdame
Hastanın İdame İdame Bolus Bolus
Yükleme Yükleme infüzyon infüzyon
İnfüzyon İnfüzyon
Ağırlığı İnfüzyon İnfüzyon (ml) Hızı (ml) Hızı
Hızı Hızı
Hızı Hızı
(Kg) (ml/saat) (ml/saat) (ml/saat) (ml/saat) (ml/saat) (ml/saat)
30-37 16 4 8 2 17 6 8 3
38-45 20 5 10 3 21 7 10 4
46-54 24 6 12 3 25 9 13 5
55-62 28 7 14 4 29 11 15 5
63-70 32 8 16 4 33 12 17 6
71-79 36 9 18 5 38 14 19 7
80-87 40 10 20 5 42 15 21 8
88-95 44 11 22 6 46 16 23 8
96-104 48 12 24 6 50 18 25 9
105-112 52 13 26 7 54 20 27 10
113-120 56 14 28 7 58 21 29 10
121-128 60 15 30 8 62 22 31 11
129-137 64 16 32 8 67 24 33 12
138-145 68 17 34 9 71 25 35 13
146-153 72 18 36 9 75 27 37 13
Uygulama sıklığı ve süresi:
Non-ST Elevasyonlu Akut Koroner Sendrom (NSTE-AKS) için erken invaziv bir yol ile
tedavi edilen ve tanı sonrası en az 4 saatten 48 saate kadar anjiografi çekilmesi planlanmayan
hastalarda, ROFİSTAT 30 dakika süreyle 0.4 mikrogram (μg)/kg/dk başlangıç infüzyon hızıyla
intravenöz (i.v.) yolla verilir. Başlangıç infüzyonunun sonunda, ROFİSTAT’a 0.1 μg/kg/dk
idame infüzyon hızıyla devam edilmelidir. ROFİSTAT fraksiyonlanmamış heparin (genellikle
ROFİSTAT tedavisinin başlaması ile birlikte i.v. bolus olarak 5000 ünite (U), daha sonra
normalin yaklaşık iki katı tutulması gerekli aktivite tromboplastin zamanına (APTT) göre titre
edilerek, yaklaşık 1000 U/saat olarak devam edilir) ve kontrendike olmadıkça ASA’yı içeren
ama bununla sınırlı olmayan oral antiplatelet tedavisi ile beraber verilmelidir.
Perkütan Koroner Girişim (PCI) yapılan hastalar: 3 dakikalık bir sürenin üzerinde 25
μg /kg başlangıç bolusu uygulanan, sonrasında dakikada 0.15 μg /kg hızda18-24 saat
süresince en fazla 48 saate kadar kesintisiz olarak infüzyonla tirofiban tedavisi uygulanan
hastalarda klinik etkililik gözlenmiştir. ROFİSTAT fraksiyonlanmamış heparin ve kontrendike
olmadığı sürece ASA’yı içeren ama bununla sınırlı olmayan (Bkz. Bölüm 5.1) oral
antiplatelet tedavisi ile beraber verilmelidir.
2/13ROFİSTAT tedavisine başlama ve tedavi süresi
NSTE-AKS için erken invaziv bir yol ile tedavi edilen ve tanı sonrası en az 4 saatten 48 saate
kadar anjiografi çekilmesi planlanmayan hastalarda, tanı konulmasıyla beraber dakikada 0.4
μg /kg ROFİSTAT yükleme dozu başlatılmalıdır. Önerilen süre en az 48 saattir.
ROFİSTAT ve fraksiyonlanmamış heparin infüzyonuna koroner anjiografi sırasında devam
edilebilir ve anjioplasti/aterektomiden sonra en az 12 saat ve en fazla 24 saat idame
ettirilmelidir. Hasta klinik yönden stabilize olduğunda ve tedavi eden hekim tarafından hiçbir
koroner girişim prosedürü planlanmıyorsa, infüzyon kesilmelidir. Tüm tedavi süresi 108 saati
aşmamalıdır.
NSTE-AKS tanısı konan ve invaziv bir yol ile tedavi edilen hastada tanıdan sonraki 4 saat
içerisinde anjiografi çekilirse, PCI’nın başlangıcında, 18-24 saat süresince en fazla 48 saate
kadar süren, 25 μg /kg ROFİSTAT bolus dozu başlatılmalıdır.
Eş zamanlı tedavi (fraksiyonlanmamış heparin, oral antiplatelet tedavisi)
Fraksiyonlanmamış heparin tedavisine 5000 U, İ.V. bolus ile başlanır ve daha sonra saatte
1000 U idame infüzyonuyla devam edilir. Heparin dozu normal değerin yaklaşık iki katı
düzeyinde APTT’yi sürdürmek için titre edilir.
Kontrendike olmadıkça, tüm hastalar ROFİSTAT’a başlamadan önce ASA’yı içeren ama
bununla sınırlı olmayan, oral antiplatelet ilaçları almalıdır (Bkz. Bölüm 5.1).
Bu ilaca en azından ROFİSTAT infüzyonu süresince devam edilmelidir.
Anjiyoplasti (PTCA) gerekirse, heparin PTCA’dan sonra kesilmeli ve pıhtılaşma normale
döndüğü anda yani aktif pıhtılaşma zamanı (ACT) 180 saniyenin altına düştüğünde kılıflar
çıkarılmalıdır (genellikle heparin kesildikten 2-6 saat sonra).
Uygulama şekli:
ROFİSTAT konsantresi kullanılmadan önce seyreltilmelidir:
1. 250 ml’lik steril %0.9’luk serum fizyolojik ya da %5 dekstroz şişesinden 50 ml dışarı
çekiniz ve 50 μg /ml konsantrasyonuna ulaşmak için bunun yerine 50 ml ROFİSTAT
(50 ml’lik 1 flakon) ekleyiniz. Uygulamadan önce flakonu iyice çalkalayınız.
2. Yukarıdaki doz tablosuna uygun şekilde kullanınız.
Parenteral ilaçlar kullanımdan önce, solüsyon ve torba uygun olduğu takdirde, gözle görülür
partiküller veya renk değişikliği açısından kontrol edilmelidir.
ROFİSTAT sadece intravenöz yoldan verilmelidir ve aynı infüzyon tüpünden
fraksiyonlanmamış heparin ile birlikte uygulanabilir.
ROFİSTAT’ın steril ekipman kullanılarak kalibre edilmiş infüzyon setiyle uygulanması
önerilir.
Başlangıç dozu infüzyon süresinin uzamamasına ve hastanın vücut ağırlığına dayalı idame
dozu infüzyon hızları hesaplanırken hata yapılmamasına dikkat edilmelidir.
Özel popülasyonlara ilişkin ek bilgiler:
Böbrek yetmezliği:
Ağır böbrek yetmezliğinde (kreatinin klerensi<30ml/dak) ROFİSTAT dozu %50 azaltılmalıdır
(ayrıca Bkz. Bölüm 4.4 ve 5.2).
3/13Karaciğer yetmezliği:
Hafif-orta derecede karaciğer yetmezliği olan hastalarda tirofibanın plazma klerensinde klinik
yönden anlamlı azalmaya dair kanıt yoktur. Ağır karaciğer yetmezliği olan hastalarda
kullanılmamalıdır.
Pediyatrik popülasyon:
Çocuklarda ROFİSTAT ile tedavi deneyimi yoktur, dolayısıyla bu hastalarda ROFİSTAT
kullanımı önerilmez.
Geriyatrik popülasyon:
Yaşlılarda doz ayarlaması gerekmez (ayrıca Bkz. Bölüm 4.4).
4.3. Kontrendikasyonlar
ROFİSTAT, etkin maddeye veya preparatta bulunan yardımcı maddelerden herhangi birine
aşırı duyarlılığı olan veya bir GP IIb/IIIa reseptör antagonistinin daha önce kullanımı
sırasında trombositopeni geçiren hastalarda kullanılmamalıdır.
Trombosit agresyonunun inhibisyonu kanama riskini artırdığından ROFİSTAT aşağıdaki
hastalarda kontrendikedir:
• Son 30 gün içinde inme hikayesi ya da herhangi bir hemorajik inme hikayesi,
• Bilinen intrakraniyal hastalık hikayesi (örn., neoplazm, arteriyovenöz malformasyon,
anevrizma),
• Aktif veya yakın tarihte geçirilmiş (tedaviden önceki 30 gün içinde), klinik yönden
anlamlı kanama (örn.,gastrointestinal kanama),
• Malign hipertansiyon,
• Son altı haftada geçirilmiş önemli travma veya majör cerrahi müdahale,
• Trombositopeni (trombosit sayısı<100,000/mm3), trombosit fonksiyon bozuklukları,
• Pıhtılaşma bozuklukları (örn.,protrombin zamanı normalin >1.3 katı veya Uluslararası
Normalleştirilmiş Oran (INR) () >1.5),
• Ağır karaciğer yetmezliği.
4.4. Özel uyarılar ve kullanım önerileri
ROFİSTAT’ın fraksiyonlanmamış heparin olmaksızın tek başına uygulanması önerilmez.
ROFİSTAT’ın enoksaparin ile birlikte uygulanmasına ilişkin deneyim sınırlıdır (Bkz. bölüm
5.1 ve 5.2). ROFİSTAT’ın enoksaparin ile birlikte uygulanması, ROFİSTAT ile
fraksiyonlanmamış heparin ile birlikte uygulanmasına göre kutanöz ve oral kanama
olaylarının (TIMI kanamaları hariç**) sıklığının artmasıyla ilişkilidir. Özellikle anjiyografi
ve/veya PCI ile birlikte ilave fraksiyonlanmamış heparin alan hastalarda ROFİSTAT ve
enoksaparinin eş zamanlı uygulanmasıyla ciddi kanama olayları riskindeki artış gözardı
edilemez. ROFİSTAT ile enoksaparin kombinasyonunun etkililiği belirlenmemiştir.
ROFİSTAT’ın diğer düşük molekül ağırlıklı heparinlerle uygulanmasının güvenlilik ve
etkililiği araştırılmamıştır.
** TIMI majör kanamaları, odağı belli veya belirsiz >50 g/l hemoglobin düşüşü, intrakraniyal kanama veya
kardiyak tamponad olarak tanımlanır. TIMI minör kanamaları, bilinen bir bölgeden kanama veya spontan gözle
görünür hematüri, hematemez veya hemoptizi ile >30 g/l fakat ≤50 g/l hemoglobin düşüşü olarak tanımlanır.
Aşağıdaki hastalıklarda ve durumlarda ROFİSTAT kullanımıyla ilişkili deneyim yeterli
değildir ancak kanama riskinde artıştan kuşkulanılmaktadır. Dolayısıyla, ROFİSTAT aşağıdaki
durumlarda önerilmez:
4/13• Son 2 hafta içinde travmatik veya uzun süren kardiyopulmoner resüsitasyon, organ
biyopsisi veya litotripsi
• Son 3 ay içinde geçirilen şiddetli travma veya majör cerrahi müdahale
• Son 3 ayda aktif peptik ülser
• Kontrol edilemeyen hipertansiyon (>180/110 mm Hg)
• Akut perikardit
• Aktif veya bilinen vaskülit hikayesi
• Kuşkulanılan aort diseksiyonu
• Hemorajik retinopati
• Dışkıda gizli kan veya hematüri
• Trombolitik tedavi (Bkz. Bölüm 4.5)
• Önemli derecede kanama riskini artıran ilaçların eş zamanlı kullanımı (Bkz. Bölüm
4.5)
Trombolitik tedavinin endike olduğu hastalarda (örn., EKG’de yeni patolojik Q dalgaları veya
yükselmiş ST segmentleri veya sol dal bloğu ile birlikte akut transmural miyokard enfarktüsü)
ROFİSTAT ile tedavi deneyimi yoktur. Dolayısıyla bu durumlarda ROFİSTAT kullanımı
önerilmez.
Trombolitik tedaviyi gerektiren durumlar ortaya çıktığında (PTCA sırasında akut oklüzyon
dahil) veya hastaya acil koroner arter bypass greft (CABG) operasyonu yapılması gerekiyorsa
veya hastanın intraaortik balon pompaya gereksinimi varsa ROFİSTAT infüzyonu derhal
durdurulmalıdır. Acil PTCA yapılan hastalarda etkinlik verileri sınırlıdır.
Çocuklarda ROFİSTAT ile tedavi deneyimi yoktur; dolayısıyla bu hastalarda ROFİSTAT
kullanımı önerilmez.
Diğer dikkat edilecek hususlar ve ölçümler
ROFİSTAT’ın tekrarlanan uygulamaları ile ilişkili veriler yetersizdir.
ROFİSTAT ile tedavi süresince hastalar kanama açısından dikkatle izlenmelidir. Hemoraji
tedavisi gerekirse, ROFİSTAT’ın kesilmesi düşünülmelidir (ayrıca Bkz. Bölüm 4.9).
Majör veya kontrol edilemeyen kanama durumlarında ROFİSTAT derhal kesilmelidir.
ROFİSTAT aşağıdaki durumlarda ve hasta gruplarında çok dikkatli kullanılmalıdır:
• Yakın tarihte klinik olarak anlamlı kanama (1 yıldan az),
• ROFİSTAT uygulamasından önceki 24 saat içinde kompres edilemeyen bir damara
giriş,
• Yakın tarihte epidural prosedür (lumbar ponksiyon ve spinal anestezi dahil),
• Ağır akut veya kronik kalp yetmezliği,
• Kardiyojenik şok,
• Hafif-orta derecede karaciğer yetmezliği,
• Trombosit sayısı <150,000 mm3, bilinen koagülopati, trombosit fonksiyon bozukluğu
veya trombositopeni hikayesi,
• Hemoglobin konsantrasyonu < 11 g/dl veya hematokrit < %34.
Tiklopidin, klopidogrel, adenozin, dipiridamol, sulfinpirazon ve prostasiklin ile eş zamanlı
kullanılırken dikkatli olunmalıdır.
Doza bağlı etkinlik
ROFİSTAT’ın 10 µg/kg bolus dozu uygulaması, absiksimab ile kıyaslandığında 30 günde
klinik olarak ilgili sonlanım noktalarında daha kötü olmadığını göstermesi bakımından
başarısız olmuştur (Bkz. Bölüm 5.1).
5/13Yaşlı hastalar, kadın hastalar ve vücut ağırlığı düşük hastalar
Yaşlı ve/veya kadın hastalarda kanama komplikasyonlarının insidansı sırasıyla genç veya
erkek hastalara göre daha yüksektir. Vücut ağırlığı düşük hastalarda kanama insidansı, vücut
ağırlığı daha fazla olan hastalara göre daha yüksektir. Bu nedenlerle ROFİSTAT bu hastalarda
dikkatli kullanılmalı ve heparin etkisi dikkatle izlenmelidir.
Böbrek Fonksiyon Bozukluğu
Klinik çalışma bulgularına göre kanama riski kreatinin klerensi azaldıkça ve dolayısıyla
plazmadan tirofiban klerensi azaldıkça artmaktadır. Buna bağlı olarak böbrek fonksiyonu
azalmış hastalar (kreatinin klerensi<60 ml/dak) ROFİSTAT tedavisi sırasında kanama için
dikkatle takip edilmeli ve heparin etkisi dikkatle izlenmelidir. Ağır böbrek yetmezliğinde
ROFİSTAT dozu düşürülmelidir (ayrıca Bkz. Bölüm 4.2)
Femoral artere giriş
ROFİSTAT tedavisi sırasında kanama oranları anlamlı olarak artar; bu artış özellikle femoral
arter bölgesinde kateter kılıfının girdiği yerde olmaktadır. Damara girerken sadece femoral
arterin ön duvarının delinmesine dikkat edilmelidir. Arter kılıfları pıhtılaşma normale
döndüğü anda yani ACT 180 saniyenin altına düştüğünde çıkarılabilir (genellikle heparin
kesildikten 2-6 saat sonra).
Giriş kılıfı çıkarıldıktan sonra hemostaz yakın gözetim altında, dikkatle sağlanmalıdır.
Genel hemşirelik bakımı
ROFİSTAT tedavisi sırasında vasküler girişler ve kas içi enjeksiyonlar en aza indirilmelidir.
İntravenöz giriş sadece vücudun kompres edilebilen bölgelerinde yapılmalıdır.Tüm damara
giriş yerleri dokümante edilmeli ve yakından takip edilmelidir. Üriner kateterler, nazotrakeal
intübasyon ve nazogastrik tüplerin kullanımı dikkatle ele alınmalıdır.
Laboratuvar değerlerinin takibi
ROFİSTAT tedavisine başlamadan önce trombosit sayısı, hemoglobin ve hematokrit düzeyleri
kontrol edilmelidir. Daha sonra tedaviye başlandıktan sonraki 2-6 saatte ve ardından tedavi
boyunca en azından her gün bu kontroller yapılmalıdır (belirgin bir azalma kanıtı varsa
kontrol daha sık aralıklarla gerçekleştirilmelidir). Daha önce GP IIb/IIIa reseptör
antagonistleri alan hastalarda çapraz reaksiyon gelişebileceğinden, trombosit sayısı derhal
ölçülmelidir (örn., tekrar kullanımdan sonra uygulamanın ilk saatinde) (ayrıca Bkz. Bölüm
4.8). Trombosit sayısı 90,000/mm3’ün altına düşerse, psödotrombositopeniyi dışlamak için ek
trombosit sayımı yapılmalıdır. Trombositopeni doğrulanırsa ROFİSTAT ve heparin
kesilmelidir. Hastalar kanama yönünden izlenmeli ve gerekirse tedavi edilmelidir (ayrıca Bkz.
Bölüm 4.9).
Ek olarak, aktif tromboplastin zamanı (APTT) tedaviden önce belirlenmeli ve heparinin
antikoagülan etkileri, APTT ölçümlerinin tekrarı ile dikkatle kontrol edilmeli ve doz uygun
şekilde ayarlanmalıdır (ayrıca Bkz. Bölüm 4.2). GP IIb/IIIa reseptör antagonistleri gibi,
hemostazı etkileyen diğer preparatlarla birlikte heparin uygulanırken yaşamı tehdit eden
kanamaların görülme potansiyeli vardır.
Sodyum uyarısı
Bu tıbbi ürün her bir 50 ml'lik flakon içerisinde yaklaşık 189 mg sodyum içermektedir,
kontrollü sodyum diyetinde olan hastalarda bu durum göz önünde bulundurulmalıdır.
6/134.5. Diğer tıbbi ürünler ile etkileşimler ve diğer etkileşim şekilleri
Birçok trombosit agregasyon inhibitörünün kullanımı ve bunların heparin, varfarin ve
trombolitik ajanlarla birlikte uygulanması kanama riskini artırır. Hemostazın klinik ve
biyolojik parametreleri düzenli olarak izlenmelidir.
ROFİSTAT ile ASA (Asetil salisilik asit veya aspirin)’nın birlikte uygulanması ex vivo
adenozindifosfat (ADP) ile indüklenen trombosit agregasyon testinde gösterildiği gibi,
trombosit agregasyonunun inhibisyonunu tek başına aspirine göre daha fazla artırır.
ROFİSTAT ile fraksiyonlanmamış heparinin birlikte kullanımı kanama zamanını tek başına
fraksiyonlanmamış heparine göre daha fazla uzatır.
ROFİSTAT’ın fraksiyonlanmamış heparin, ASA ve klopidogrel ile eşzamanlı kullanımıyla,
ROFİSTAT olmaksızın sadece fraksiyonlanmamış heparin, ASA ve klopidogrel’in beraber
kullanılmasında benzer bir kanama insidansı vardır. (Bölüm 4.4 ve 4.8’e de bakınız).
ROFİSTAT kanama zamanını uzatmış ancak ROFİSTAT ile tiklopidin’in birlikte uygulanması
kanama süresini ilave olarak etkilememiştir.
Varfarin’in, ROFİSTAT ve heparin ile birlikte kullanılması kanama riskinde artış ile ilişkilidir.
ROFİSTAT, trombolitik tedavide [ ROFİSTAT uygulamadan önceki <48 saat içinde veya aynı
anda uygulama ya da kanama riskini önemli derecede artıran ilaçlarla birlikte kullanım (ör.,
oral antikoagülanlar, diğer parenteral GP IIb/IIIa inhibitörleri, dekstran solüsyonları)]
önerilmez. Bu durumlarda ROFİSTAT kullanımıyla ilişkili yeterli bilgi bulunmamakla birlikte
kanama riskinde artıştan kuşkulanılmaktadır.
Özel popülasyonlara ilişkin ek bilgiler:
Pediatrik popülasyonda bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi B.
Çocuk doğurma potansiyeli bulunan kadınlar/ Doğum kontrolü (Kontrasepsiyon )
ROFİSTAT için çocuk doğurma potansiyeli bulunan kadınlara ve doğum kontrolüne ilişkin
veri mevcut değildir.
Gebelik dönemi:
ROFİSTAT için, gebeliklerde maruz kalmaya ilişkin klinik veri mevcut değildir.
Hayvanlardaki çalışmalar gebelik, embriyo/fetüs gelişimi, doğum ve doğumdan sonra gelişme
üzerine etkiler bakımından sınırlı bilgiler sağlamıştır. Kesin gerekli olmadıkça ROFİSTAT
gebelikte kullanılmamalıdır.
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim ile ilgili olarak doğrudan ya da dolaylı zararlı etkiler
olduğunu göstermemektedir. (Bkz Bölüm 5.3)
7/13Laktasyon dönemi:
ROFİSTAT’ın anne sütüne geçip geçmediği bilinmese de, sıçan sütüne geçtiği bilinmektedir.
Emzirilen bebekte yan etki potansiyeli olduğundan, ilacın anne için önemi göz önüne alınarak
emzirme veya ilaç kullanımından hangisine son verileceğine karar verilmelidir.
Üreme yeteneği/Fertilite:
Tirofiban hidroklorürün farklı dozlarıyla tedavi edilen erkek ve dişi sıçanlarla yapılan
çalışmalarda doğurganlık ve üretkenlik performansı etkilenmemiştir (Bkz. Bölüm 5.3).
Bununla birlikte, insanlardaki üreme toksisitesi ile ilgili bir sonuca varmak için hayvan
çalışmaları yeterli değildir.
4.7. Araç ve makine kullanımı üzerindeki etkiler
ROFİSTAT’ın araç veya makine kullanma becerisi üzerindeki etkilerine ilişkin veri yoktur.
4.8. İstenmeyen etkiler
Görülen yan etkiler aşağıdaki sıklıklara göre MeDRA V8.0 sistemi ile sınıflandırılmıştır:
Çok yaygın (≥1/10), yaygın (≥1/100, <1/10), yaygın olmayan (≥1/1.000 , <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Kanama
Tirofiban hidroklorür (fraksiyonlanmamış heparin ve ASA ile birlikte kullanılmıştır)
tedavisiyle nedensel olarak ilişkili olan ve sık bildirilen advers olay kanmadır ve genellikle
hafif şiddetlidir.
PRISM-PLUS çalışmasında, TIMI kriterlerine göre majör kanama insidansı heparin ile
beraber verilen tirofiban için %1.4 ve tek başına heparin için %0.8 dir. TIMI minör kanama
insidansı heparin ile beraber verilen tirofiban için %10.5 ve tek başına heparin için %8.0 dir.
Kan nakli yapılan hastaların yüzdeleri heparin ile beraber verilen tirofiban için %4.0 ve tek
başına heparin için %2.8 dir.
Fraksiyonlanmamış heparin ve ASA ile birlikte verilen tirofiban tek başına
fraksiyonlanmamış heparin ve ASA’ya göre anlamlı olarak daha fazla gastrointestinal,
hemoroidal ve postoperatif kanama, burun kanaması, diş eti kanaması ve yüzeysel kutanöz
kanama ve ayrıca intravasküler giriş bölgelerinden (örn; kardiyak kateter muayenelerinde)
sızıntı şeklinde kanamaya neden olmaktadır.
Trombositopeni
Tirofiban tedavisi sırasında trombosit sayısında akut azalma veya trombositopeni, plasebo
grubuna göre daha sık görülmüştür. Bu düşüşler tirofiban kesildikten sonra normale dönmüştür.
Trombositlerde akut ve şiddetli azalmalar(trombosit sayısı <20,000/mm3) daha önce GP
IIb/IIIa reseptör antagonistlerini tekrar uyguladıktan sonra trombositopeni yaşamamış
hastalarda gözlenmiştir ki bunlar; üşüme, düşük dereceli ateş veya kanama
komplikasyonlarıyla ilişkili olabilir.
Alerjik reaksiyonlar
Anaflaktik reaksiyonları içeren şiddetli alerjik reaksiyonlar (örn; bronkospazm, ürtiker)
tirofiban tedavisinin ilk gününden başlayarak tedavinin başlangıcında gözlenmiş ve tekrar
8/13uygulandığında yeniden ortaya çıkmıştır. Bazı olgularda şiddetli trombositopeni (trombosit
sayısı <10,000/mm3) görülmüştür.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Klinik çalışmalarda tirofiban hidroklorür ile kasıtsız doz aşımı 3 dakikalık bolus şeklinde 50
μg /kg’a kadar dozlarda veya başlangıç infüzyonu olarak 1.2 μg /kg/dk dozu ile görülmüştür.
1.47 μg /kg/dk’ya kadar idame infüzyon hızında da doz aşımı gözlenmiştir.
Semptomlar
En sık bildirilen doz aşımı semptomu kanamadır. Genellikle mukoza kanaması ve kardiyak
kateterizasyon için girilen arter bölgesinde lokalize kanamalar görülmüştür. İntrakraniyal
hemoraji ve retroperitoneal kanamalara ait tekil olgular da bildirilmiştir.
Tedavi
Tirofiban hidroklorür doz aşımı, hastanın durumuna ve hekimin değerlendirmesine göre
tedavi edilmelidir. Hemoraji tedavisi gerekliyse, ROFİSTAT infüzyonu kesilmelidir. Kan ve
/veya trombosit transfüzyonları da düşünülmelidir. ROFİSTAT hemodiyalizle uzaklaştırabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kan ve kan yapıcı organlar- antitrombotik ajanlar- antitrombotik
ajanlar- Heparin hariç plateletagregasyon inhibitörleri
ATC Kodu:B01A C17
Tirofiban hidroklorür trombosit agregasyonunda rol oynayan majör trombosit yüzey reseptörü
olan GP IIb/IIIa reseptörünün peptid yapıda olmayan bir antagonistidir. Tirofiban hidroklorür,
fibrinojenin GP IIb/IIIa reseptörüne bağlanmasını engelleyerek trombositlerin agregasyonunu
bloke eder.
Tirofiban hidroklorür trombosit fonksiyonunda inhibisyona yol açar; bu ex vivo ADP ile
indüklenmiş trombosit agregasyonunu inhibe etme ve kanama zamanını (BT) uzatma
becerisiyle gösterilmiştir. Trombosit fonksiyonu ilaç kesildikten sonraki 8 saat içerisinde
başlangıç düzeyine geri döner.
Bu inhibisyonun derecesi, tirofiban hidroklorürün plazmadaki konsantrasyonuyla paraleldir.
Hedef popülasyonda, önerilen tirofiban hidroklorür dozu fraksiyonlanmamış heparin ve ASA
ile birlikte, hastaların %93’ünde ex vivo ADP ile indüklenmiş trombosit agregasyonunda
%70’den fazla (ortalama %89) inhibisyon sağlanmış ve kanama süresini infüzyon sırasında
2.9 kat uzatmıştır. İnhibisyon 30 dakikalık yükleme infüzyonuyla hızla sağlanmış ve infüzyon
süresince devam etmiştir.
9/13PRISM-PLUS Çalışması
Çift kör, çok merkezli, kontrollü PRISM-PLUS çalışması; kararsız anjina (UA) veya Q
dalgası oluşturmayan miyokard infarktüsü (NQWMI) hastalarda; tirofiban ve
fraksiyonlanmamış heparinin (n=773) etkinliğini, fraksiyonlanmamış heparin (n=797) ile
karşılaştırmıştır.
Hastalar aşağıdaki tedavilere randomize edilmiştir:
- Tirofiban ( 30 dakika yükleme infüzyonu 0.4 μg /kg/dk, ardından dakikada 0.10 μg /kg/dk
idame infüzyonu)
-veya tek başına heparin
Kontrendike olmadığı sürece tüm hastalara ASA uygulaması yapılmıştır. Çalışma ilacına, son
anjina atağından sonraki 12 saatte başlanmıştır. Hastalar 48 saat tedavi edildikten sonra
anjiografi ve endike ise anjioplasti/aterektomi yapılmış ve bu sırada tirofibana devam
edilmiştir.
Tirofiban ortalama 71.3 saat boyunca infüzyonla verilmiştir.
Kombine primer çalışma sonlanım noktası, tirofibana başlandıktan sonra 7. günde refrakter
iskemi, miyokard enfarktüsü veya ölüm olayının gerçekleşmesidir.
Grupta yaş ortalaması 63 olup hastaların %32’si kadındır. Başlangıçta hastaların yaklaşık
%58’inde ST segment depresyonu, %53’ünde T-dalgası inversiyonları vardır; hastaların
%46’sında kardiyak enzimler yükselmiştir. Çalışma sırasında hastaların yaklaşık %90’ına
koroner anjiyografi, %30’una erken anjiyoplasti ve %23’üne erken koroner arter bypass
cerrahisi uygulanmıştır.
Primer sonlanım noktasında, kombine sonlanım noktası için tirofiban hidroklorür grubunda
%32 risk azalması (RR) (%12.9’a karşı 17.9) gözlenmiştir. Bu, tedavi edilen 1000 hastada
yaklaşık 50 olayın önlenmesini temsil etmektedir. Primer sonlanım noktası sonuçlarının esas
olarak miyokard enfarktüsü ve refrakter iskemik durumların gerçekleşmesine bağlı olduğu
gözlenmiştir.
30 gün sonra kombine sonlanım noktası (ölüm/miyokard enfarktüsü/refrakter iskemi
durumları/kararsız anjina nedeniyle yeniden giriş) RR’sı %22 olarak bulunurken (%18.5’e
karşı %22.3) bu değer 6 ayın sonunda %19 azalmıştır (%22.7’e karşı %32.1).
En sık kullanılan çift kombine sonlanım noktası (ölüm/miyokard enfarktüsü) açısından 7. gün,
30. gün ve 6. aydaki sonuçlar şöyledir: 7. günde tirofiban grubundaki RR %43 olarak
bulunurken (%4.9’a karşı %8.3), bu değer 30. günde %23 (%8.7’e karşı %11.9) ve 6 ayın
sonunda %23 olmuştur (%12.3’e karşı %15.3).
Tirofiban hidroklorür alan hastalarda miyokard enfarktüsü insidansındaki azalma tedavinin
erken döneminde ortaya çıkmıştır (ilk 48 saatte) ve bu azalma mortalite üzerinde anlamlı bir
etki olmaksızın 6 ay devam etmiştir.
Hastaneye ilk yatış sırasında anjiyoplasti/ateroktomi yapılan hastaların %30’unda, 30 gün
“primer sonlanım noktası” için RR %46 (%8.8’e karşı %15.2) ve “miyokard enfarktüsü veya
ölüm” için RR %43’tür (%5.9’a karşı %10.2).
Tirofiban hidroklorürün güvenliliğinin değerlendirildiği bir çalışmada, tirofiban ile
enoksaparinin (n=315) birlikte uygulanması kararsız anjina ve Q dalgalı olmayan miyokard
enfarktüsüyle başvuran hastalarda tirofiban hidroklorür ile fraksiyonlanmamış heparinin
(n=210) birlikte uygulanmasıyla karşılaştırılmıştır. Tirofibanın 30 dakikalık yükleme
dozundan (0.4 µg/kg/dk) sonra 108. saate kadar 0.1 µg/kg/dk idame infüzyonu uygulanmıştır.
10/13Enoksaparin grubuna randomize edilen hastalara en az 24 saat ve en fazla 96 saat boyunca 12
saatte bir subkütan enjeksiyonla 1.0 mg/kg enoksaparin uygulanmıştır. Fraksiyonlanmamış
heparin grubunda bulunan hastalara i.v.olarak bolus 5000 ünite fraksiyonlanmamış heparin
dozunun ardından en az 24 saat ve en fazla 108 saat boyunca idame dozu olarak infüzyonla
1000 ünite/saat ilaç uygulaması yapılmıştır. Toplam TIMI kanama oranı tirofiban/enoksaparin
grubunda %3.5 ve tirofiban/fraksiyonlanmamış heparin grubunda %4.8’dir. Enoksaparin
grubuna randomize edilen hastalarda kutanöz ve oral kanamalar fraksiyonlanmamış heparin
grubuna yerleştirilen hastalara göre anlamlı olarak daha yüksek sıklıkta görülmüştür. Kateter
bölgesindeki kanamalar enoksaparin grubunda fraksiyonlanmamış heparin grubuna göre daha
yaygındır. Enoksaparin grubuna randomize edilen ve daha sonra PCI yapılması gereken
hastalar işlem esnasında fraksiyonlanmamış heparin tedavisine geçirilmiştir ve doz 250 saniye
veya daha yüksek ACT’yi sürdürmek için titre edilmiştir. İki grup arasında kutanöz kanama
oranları bakımından anlamlı fark olmasına karşın (enoksaparin fraksiyonlanmamış heparine
geçen grupta %29.2 ve fraksiyonlanmamış heparin grubunda %15.2), hiçbir grupta TIMI
majör kanamaları görülmemiştir (Bknz. Bölüm 4.4.). Tirofiban hidroklorür ile enoksaparin
kombinasyonunun etkililiği belirlenmemiştir.
Tirofiban tedavisinden en fazla yarar görebilecek hastalar akut anjina semptomları başladıktan
sonraki ilk 3-4 gün içinde miyokard enfarktüsü gelişme riski yüksek olan hastalardır.
5.2. Farmakokinetik özellikler
Genel Özellikler
Emilim:
İntravenöz infüzyon uygulama sonrası %90 trombosit agregasyonu hızlı bir şekilde oluşur.
Dağılım:
Tirofiban plazma proteinlerine yüksek oranda bağlanmaz. 0.01 – 25 μg /ml sınırları içinde
proteinlere bağlanma konsantrasyondan bağımsızdır. İnsan plazmasında serbest fraksiyon %
35’tir. Tirofiban’ın kararlı durum dağılım hacmi yaklaşık 30 litredir.
Biyotransformasyon:
14C ile işaretli tirofiban ile yapılan deneyler idrar ve feçesteki radyoaktivitenin esas olarak
değişmemiş tirofibandan geldiğini göstermiştir. Dolaşımdaki plazmada radyoaktivite,
genelikle değişmemiş tirofibandan kaynaklanır (uygulamadan sonra 10 saate kadar). Bu
veriler tirofibanın sınırlı metabolizmasını gösterir.
Eliminasyon:
14C ile işaretli tirofiban sağlıklı gönüllülere uygulandıktan sonra, radyoaktivitenin %66’sı
idrarda, %23’ü ise feçeste saptanmıştır. Toplam radyoaktivite miktarı %91’dir. Böbrekler ve
safrayla atılım tirofibanın eliminasyonuna anlamlı katkıda bulunur. Sağlıklı gönüllülerde
tirofibanın plazma klerensi yaklaşık 250ml/dk’dır. Renal klerens plazma klerensinin %39-
69’udur. Yarılanma ömrü yaklaşık 1.5 saattir.
Hastalardaki karakteristik özellikler
Cinsiyet:
Koroner kalp hastalığı olan erkek ve kadın hastalarda tirofibanın plazma klerensi benzerdir.
Yaşlı hastalar:
Koroner kalp hastalığı olan yaşlılarda (65 yaş ve üzeri) tirofibanın plazma klerensi genç
hastalara (≤ 65 yaş) göre yaklaşık %25 daha düşüktür.
11/13Irk:
Farklı etnik kökene sahip hastalarda plazma klerensinde fark saptanmamıştır.
Karaciğer yetmezliği:
Hafif-orta derecede karaciğer yetmezliği olan hastalarda tirofibanın plazma klerensinde klinik
yönden anlamlı azalmaya dair kanıtlar yoktur. Ağır karaciğer yetmezliği olan hastalara ilişkin
hiçbir veri bulunmamaktadır..
Böbrek yetmezliği:
Böbrek fonksiyonu azalmış hastalarda yürütülen klinik çalışmalar, kreatinin klerensindeki
azalma derecesine bağlı olarak tirofibanın plazma klerensinde azalma olduğunu göstermiştir.
Kreatinin klerensi 30 ml/dak’nın altında olan hastalarda (hemodiyaliz hastaları dahil)
tirofibanın plazma klerensi klinik yönden önemli derecede azalır (>%50) (Bkz. Bölüm 4.2).
Tirofiban hemodiyalizle uzaklaştırılabilir.
Koroner arter hastalığı
Kararsız anjinapektoris veya Q dalgalı olmayan miyokard enfarktüsü geçirmiş hastalarda
plazma klerensi yaklaşık 200 ml/dak’dır ve renal klerens plazma klerensinin %39’udur.
Yarılanma ömrü yaklaşık 2 saattir.
Diğer ilaçların etkileri
Aşağıdaki ilaçlardan birini alan hastalarda tirofibanın plazma klerensi PRISM çalışmasında o
ilacı almayan hasta alt grubuyla (n=762) karşılaştırılmıştır. Bu ilaçların tirofibanın plazma
klerensi üzerinde belirgin etkileri (>%15) görülmemiştir. Bu ilaçlar; asebutolol, parasetamol,
alprazolam, amlodipin, aspirin preparatları, atenolol, bromozepam , kaptoril, diazepam,
digoksin, diltiazem, dokusat sodyum, enalapril, furosemid, glibenklamid, fraksiyonlanmamış
heparin, insulin, izosorbid, lorazepam, lovastatin, metoklopramid, metoprolol, morfin,
nifedipin, nitrat preparatları, oksazepam, potasyum klorür, propranolol, ranitidin, simvastatin,
sukralfat ve temazepamdır.
Tirofibanın farmakokinetik ve farmakodinamik özellikleri enoksaparin (1 mg/kg; 12 saatte bir
subkutan yolla) ile birlikte uygulanmasında incelenmiş ve tirofiban ile fraksiyonlanmamış
heparin kombinasyonuyla karşılaştırılmıştır. İki grup arasında tirofibanın klerensi bakımından
hiçbir fark gözlenmemiştir.
5.3. Klinik öncesi güvenlilik verileri
Klasik güvenlilik farmakolojisi, tekrarlayan doz toksisitesi ve genotoksisite çalışmalarına
dayanan klinik öncesi veriler insanlar için özel bir tehlikeye işaret etmemektedir.
Tirofiban tavşanlarda ve sıçanlarda plasentadan geçer.
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Sitrik asit
Trisodyum Sitrat Dihidrat
Enjeksiyonluk su
Hidroklorik asit
Sodyum hidroksit
Enjeksiyonluk su
12/136.2. Geçimsizlik
Diazepam ile geçimsizlik saptanmıştır. Dolayısıyla ROFİSTAT ve diazepam aynı i.v. hat
içinde uygulanmamalıdır.
6.3. Raf Ömrü
24 ay
Mikrobiyolojik açıdan, seyreltilmiş infüzyon çözeltisi derhal kullanılmalıdır. Çözelti hemen
kullanılmayacaksa saklama koşulları kullanıcının sorumluluğundadır ve seyreltme kontrollü
ve onaylanmış aseptik koşullarda yapılmış olması kaydıyla, normalde 2-8 °C’de 24 saatten
uzun süre saklanmamalıdır.
Çözelti %0,9’luk serum fizyolojik ve %5 dekstroz çözeltisi ile seyreltebilir.
6.4. Saklamaya yönelik özel uyarılar
25°C'nin altındaki oda sıcaklığında ve ambalajında saklanır.
Ürünü dondurmayınız. Işıktan korumak için flakonu dış kartonu içerisinde saklayınız.
6.5. Ambalajın niteliği ve içeriği
50 ml’lik Tip I cam flakonlarda kullanıma sunulmuştur.
Her bir kutu 1 adet flakon içerir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj Atıklarının Kontrolü Yönetmelik" lerine uygun olarak imha edilmelidir.
7. RUHSAT SAHİBİ
INC Pharma İlaç San. ve Tic. Ltd. Şti.
M.Nesih Özmen Mah. Ceviz Sok. 3/B 34173
Telefon : (0 212) 637 49 10
Faks : (0 212) 637 49 15
8. RUHSAT NUMARASI(LARI)
2017/890
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 29.11.2017
Ruhsat yenileme tarihi:
10. KÜB'ÜN YENİLENME TARİHİ
13/13