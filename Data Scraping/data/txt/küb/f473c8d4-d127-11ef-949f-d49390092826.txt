KISA ÜRÜN BİLGİSİ
1. BEŞERİ TIBBİ ÜRÜNÜN ADI
NUAX 300 mg kapsül
2. KALİTATİF VE KANTİTATİF BİLEŞİM
Her bir kapsülde;
Etkin madde:
Sefdinir 300 mg
Yardımcı maddeler:
Yardımcı maddeler için, bölüm 6.1 'e bakınız.
3. FARMASÖTİK FORM
Kapsül
0 numara, gövde kısmı opak fildişi sarı renkte, kapak kısmı opak koyu yeşil renkte sert jelatin
kapsül içinde beyazımsı-sarı kuru granül.
4. KLİNİK ÖZELLİKLER
4.1 Terapötik endikasyonlar
Ergen ve yetişkinlerde:
a) Toplum kökenli pnömoni; Haemophilus influenzae (beta-laktamaz üreten suşları da
dahil), Streptococcus pneumonia (penisilin hassas suşların neden olduğu), Moraxella
catarrhalis (beta-laktamaz üreten suşları da dahil) neden olduğu toplum kökenli
pnömoni tedavisinde,
b) Kronik bronşiolitin akut alevlenmelerinde; Haemophilus influenzae (beta-laktamaz
üreten suşları da dahil), Streptococcus pneumoniae (penisilin hassas suşların neden
olduğu), Moraxella catarrhalis (beta-laktamaz üreten suşları da dahil) neden olduğu
kronik bronşiolitin akut bakteriyel alevlenmelerinin tedavisinde,
c) Akut otitis media; Haemophilus influenzae (beta-laktamaz üreten suşları da dahil),
Streptococcus pneumoniae (penisilin hassas suşların neden olduğu), Moraxella
catarrhalis (beta-laktamaz üreten suşları da dahil) neden olduğu akut otitis media
tedavisinde,
d) Akut bakteriyel rinosinüzit; Haemophilus influenzae (beta-laktamaz üreten suşları da
dahil), Streptococcus pneumoniae (penisilin hassas suşların neden olduğu), Moraxella
catarrhalis (beta-laktamaz üreten suşları da dahil) neden olduğu akut bakteriyel
rinosinüzit tedavisinde,
e) Akut farenjit / Akut tonsillofarenjit; A grubu beta-hemolitik streptokok’un
(Streptococcus pyogenes) neden olduğu akut tonsillofarenjit tedavisinde,
f) Komplike olmayan cilt ve yumuşak doku enfeksiyonları; Staphylococcus aureus (beta-
laktamaz üreten suşları da dahil) ve Streptococcus pyogenes’in neden olduğu
komplike olmayan cilt ve yumuşak doku enfeksiyonlarının tedavisinde,
1 / 12Pediatrik vakalarda:
a) Akut otitis media; Haemophilus influenzae (beta-laktamaz üreten suşları da dahil),
Streptococcus pneumoniae (penisilin hassas suşların neden olduğu), Moraxella catarrhalis
(beta-laktamaz üreten suşları da dahil) neden olduğu akut otitis media tedavisinde,
b) Akut bakteriyel rinosinüzit; Haemophilus influenzae (beta-laktamaz üreten suşları da
dahil), Streptococcus pneumoniae (penisilin hassas suşların neden olduğu), Moraxella
catarrhalis (beta-laktamaz üreten suşları da dahil) neden olduğu akut bakteriyel rinosinüzit
tedavisinde,
c) Akut farenjit / Akut tonsillofarenjit; A grubu beta-hemolitik streptokok’un (Streptococcus
pyogenes) neden olduğu akut tonsillofarenjit tedavisinde,
d) Komplike olmayan cilt ve yumuşak doku enfeksiyonları; Staphylococcus aureus
(betalaktamaz üreten suşları da dahil) ve Streptococcus pyogenes’in neden olduğu komplike
olmayan cilt ve yumuşak doku enfeksiyonlarının tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
6 aydan büyük 12 yaşa kadar olan bebek ve çocuklarda:
a) Akut otitis mediada; günlük toplam doz 14 mg/kg/gün olacak şekilde iki doz ile (iki doz
kullanımda, doz başına 7 mg/kg olacak şekilde) veya tek doz şeklinde (14 mg/kg) 10 gün, 2
yaşından büyük vakalarda 5-10 gün,
b) Akut bakteriyel rinosinüzitte; günlük toplam doz 14 mg/kg/gün olacak şekilde iki doz ile
(iki doz kullanımda, doz başına 7 mg/kg olacak şekilde) veya tek doz şeklinde (14 mg/kg) en
az 10 gün
c) Akut tonsillofarenjitte / farenjitte (A grubu streptokokun neden olduğu); günlük toplam doz
14 mg/kg/gün olacak şekilde iki doz ile (iki doz kullanımda, doz başına 7 mg/kg olacak
şekilde) 5-10 gün veya tek doz şeklinde (14 mg/kg) 10 gün,
d) Komplike olmayan cilt ve yumuşak doku enfeksiyonlarında; günlük toplam doz 14
mg/kg/gün olacak şekilde iki doz ile (iki doz kullanımda, doz başına 7 mg/kg olacak şekilde)
10 gün kullanılır.
Ergen ve yetişkinlerde:
a) Akut otitis mediada; günlük toplam doz 600 mg olacak şekilde iki doz ile (iki doz
kullanımda, doz başına 300 mg olacak şekilde) veya tek doz şeklinde (600 mg) 5-10 gün,
b) Akut bakteriyel rinosinüzitte; günlük toplam doz 600 mg olacak şekilde iki doz ile (iki doz
kullanımda, doz başına 300 mg olacak şekilde) veya tek doz şeklinde (600 mg) en az 7-14 gün
c) Akut tonsillofarenjitte / farenjitte (A grubu streptokokun neden olduğu); günlük toplam doz
600 mg olacak şekilde iki doz ile (iki doz kullanımda, doz başına 300 mg olacak şekilde) 5-10
gün veya tek doz şeklinde (600 mg) 10 gün,
d) Komplike olmayan cilt ve yumuşak doku enfeksiyonlarında; günlük toplam doz 600
mg/gün olacak şekilde iki doz ile (iki doz kullanımda, doz başına 300 mg olacak şekilde) 10
gün,
e) Toplum kaynaklı pnömonide; günlük toplam doz 600 mg olacak şekilde iki doz ile (iki doz
kullanımda, doz başına 300 mg olacak şekilde) 10 gün,
2 / 12f) Kronik bronşiolitin akut alevlenmesinde; günlük toplam doz 600 mg olacak şekilde iki doz
ile (iki doz kullanımda, doz başına 300 mg olacak şekilde) veya tek doz şeklinde (600 mg) 5
10 gün kullanılır.
Uygulama şekli:
NUAX yemeklerden bağımsız olarak kullanılabilir.
Özel popülasyonlara ilişkin ek bilgiler:
Böbrek yetmezliği:
Kreatinin klerensi 30 ml /dakika olan kişilerde doz ayarlamasına gerek yoktur.
Yetişkinlerde; kreatinin klerensi < 30mL/dk ise günde bir kez 300 mg,
Çocuklarda; kreatinin klerensi<30 ml/dakika/1,73 m² ise 7 mg /kg (günlük en fazla 300 mg )
olacak şekilde günde bir kez verilir.
Kronik hemodiyaliz tedavisinde olan yetişkinlerde sefdinir 300 mg, çocuklarda 7 mg/kg
olacak şekilde gün aşırı verilmelidir. Hemodiyaliz, sefdiniri vücuttan uzaklaştırdığından her
hemodiyaliz sonrasında yetişkinlerde 300 mg, çocuklarda 7 mg/kg’lık doz verilmeli ve
sonraki dozlar gün aşırı şeklinde devam edilmelidir.
Karaciğer yetmezliği:
Doz ayarlamasına gerek yoktur.
Pediyatrik popülasyon:
Sefdinir 6 aylıktan küçük bebeklere verilmemelidir. 6 ay-12 yaş arasındaki çocuklarda uygun
olan doz ve farmasötik dozaj şekillerinin kullanılması önerilir.
Geriyatrik popülasyon:
Böbrek bozukluğu olmayan yaşlı hastalarda doz ayarlaması yapılmasına gerek yoktur.
4.3 Kontrendikasyonlar
NUAX, sefalosporin grubu antibiyotiklere karşı aşırı duyarlılığı olan hastalarda
kontrendikedir.
4.4 Özel kullanım uyarıları ve önlemleri
Sefdinir tedavisine başlamadan önce hastanın sefdinir, diğer sefalosporinler, penisilinler veya
diğer ilaçlara karşı aşırı hassasiyeti olup olmadığı araştırılmalıdır. Penisilin alerjisi olan
hastalarda sefdinir tedavisi başlanacaksa mutlaka dikkatli olunmalıdır. Sefdinire karşı alerjik
reaksiyonu oluştuğunda ilaç tedavisi kesilmelidir. Ciddi akut aşırı duyarlılık reaksiyonları
epinefrin, intravenöz sıvı uygulaması, intravenöz antihistaminikler, kortikosteroidler, pressör
aminler ile tedavisi ve oksijen verilmesi ile hava yolu açılması gerekebilir.
3 / 12Sefdinir gibi antibakteriyel ajanların hepsi ile Clostridium difficile ile ilişkili diyare (CDİD)
rapor edilmiştir ve ciddiyeti hafif diyareden ölümcül kolite kadar olabilmektedir.
Antibakteriyel ajanlarla tedavi bağırsağın normal florasını bozarak C.difficile oluşmasına
neden olmaktadır.
C.difficile CDİD oluşumuna neden olan toksin A ve B üretmektedir. C.difficile’nin
hipertoksin üreten suşları morbidite ve mortalite artışına neden olmaktadır. Bu enfeksiyonlar
antimikrobiyel tedaviye dirençli olabilir ve kolektomi gerekmektedir. Antibiyotik
kullanımından sonra diyare görülen hastalarda CDİD düşünülmelidir. Antibakteriyel ajanların
kullanımından sonra iki haftadan daha fazla sürede CDİD oluştuğu rapor edilen hastanın
medikal öyküsü gerekmektedir.
CDİD oluştuğu şüpheli veya kesinleşmişse devam edilen antibiyotik tedavisi C.difficile'ye
karşı direkt olarak kullanılmaz ve tedaviye devam edilmeyebilir.
Diğer geniş spektrumlu antibiyotiklerde olduğu gibi, uzamış tedavi dirençli organizmaların
gelişmesine neden olabilir. Hastanın dikkatli bir biçimde izlenmesi gerekmektedir. Eğer
tedavi süresince süperinfeksiyon gelişirse, uygun alternatif tedavi uygulanmalıdır.
Diğer geniş spektrumlu antibiyotikler gibi sefdinir, kolit öyküsü olan kişilere verilirken
dikkatli olunmalıdır.
Geçici veya dirençli böbrek bozukluğu olan hastalarda (kreatinin klerensi < 30 mL/dak.)
sefdinirin yüksek ve uzatılmış plazma konsantrasyonu önerilen dozu takip edilebileceğinden
sefdinirin total günlük dozu azaltılmalıdır.
Sefalosporinler ve aminoglikozit antibiyotikler, polimiksin B, kolistin veya yüksek doz kıvrım
diüretikleri (ör: furosemid) ile kombine tedavi böbrek bozukluğuna sebep olabileceğinden
dolayı, bu tip tedavilerde böbrek fonksiyonları dikkatle takip edilmelidir. Özellikle böbrek
fonksiyonlarında bozukluk olan hastalar yakından izlenmelidir.
4.5 Diğer tıbbi ürünler ile etkileşimler ve diğer etkileşim şekilleri
Birlikte kullanım:
Potansiyel nefrotoksik maddeler (aminoglikozit antibiyotikler, kolistin, polimiksin B,
viomisin gibi) ve güçlü etkili diüretikler (etakrinik asit, furosemid gibi) böbrek fonksiyon
bozukluklarında artışa yol açar.
Antasitler:
300 mg sefdinirin alüminyum veya magnezyum içeren antasidlerle birlikte kullanımı ile C
maks
ve absorbsiyon oranı yaklaşık % 40 oranında azalır. C ’ına ulaşma süresi 1 saattir. Sefdinir
maks
alımından 2 saat öncesinde veya sonrasında antasid alındığında sefdinir farmakokinetiği
üzerine belirgin etki göstermemektedir. Eğer antasidlerin sefdinir kullanımı sırasında alınması
gerekiyorsa antasidler sefdinir alımından en az 2 saat önce veya sonra alınmalıdır.
4 / 12Probenesid:
Probenesid diğer beta-laktam antibiyotiklere etki ettiği gibi sefdinirin de renal atılımını inhibe
ederek EAA'sını iki katına çıkartır, doruk plazma sefdinir seviyelerini %54 oranında arttırır ve
görünen eliminasyon yarı ömrünü %50 oranında uzatır.
Demir içeren ilaç veya demir içeren yiyecekler:
Sefdinir 60 mg esansiyel demir içeren bir terapötik demir takviyesi veya esansiyel 10 mg
demir içeren vitaminler ile birlikte alındığında sefdinirin absorpsiyonu sırasıyla %80 ve %31
oranında azalır. Eğer probenesidin sefdinir kullanımı sırasında alınması gerekiyorsa
probenesidin sefdinir alımından en az 2 saat önce veya sonra alınmalıdır.
Temel demir içeren yiyeceklerin (kahvaltıda demir içeren yağların) sefdinirin üzerine etkisi
araştırılmamıştır.
Sefdinir alan bireylerin feçesleri kırmızımsı renkte rapor edilmiştir. Vakaların çoğunda
hastalar demir içeren ürünler almıştır. Kırmızı renk, bağırsakta sefdinir ve sefdinirin
parçalanmış ürünlerinin kombinasyonun ve demirin absorbe olmayışından kaynaklı
oluşmaktadır.
Laboratuvar etkileşimleri:
Nitroprussid kullanılarak idrarda keton araştırması yapılan testlerde yanlış pozitif sonuçlar
çıkabilirken, nitroferrisiyanid kullanılan testlerde yanlış pozitif sonuçlar çıkmamaktadır.
Sefdinir tedavisi, Benedict solüsyonu veya Fehling solüsyonu kullanılarak yapılan idrarda
glukoz ölçümü yanlış pozitif reaksiyonlara neden olabilir. Enzimatik glukoz oksidaz enzimine
dayalı glukoz testlerinin kullanılması önerilir.
Sefalosporinler genellikle pozitif direkt Coombs testini indükler.
Özel popülasyonlara ilişkin ek bilgiler
Bilinen bir etkileşimi yoktur.
Pediyatrik popülasyon:
Bilinen bir etkileşimi yoktur.
4.6 Gebelik ve laktasyon
Genel tavsiye
Gebelik kategorisi B'dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda sefdinirin kullanımıyla ilgili herhangi bir veri
yoktur.
Gebelik dönemi
Sefdinir için, gebeliklerde maruz kalmaya ilişkin klinik veri mevcut değildir.
5 / 12Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Gebe kadınlara verilirken tedbirli olunmalıdır.
Laktasyon dönemi
600 mg tek doz uygulamayı takiben anne sütünde sefdinir saptanmamıştır.
Sefdinir anne sütü ile atılmamaktadır.
Üreme yeteneği /Fertilite
Üreme yeteneği üzerine bilinen bir etkisi yoktur.
4.7 Araç ve makine kullanımı üzerindeki etkiler
Araç ve makine kullanımı üzerine etkisi bildirilmemiştir.
4.8 İstenmeyen etkiler
Sefdinirin (600 mg/gün) güvenlik profili 3841 yetişkin ve adolesan hastalarla yapılan klinik
çalışmalardan alınan verilere dayanmaktadır. Görülen yan etkilerin çoğu hafif şiddette ve
sınırlıdır. Hiçbir ölüm veya kalıcı sakatlık sefdinir ile ilişkilendirilmemiştir.
İstenmeyen ilaç reaksiyonları aşağıda tanımlanan sıklığa göre listelenmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Yaygın olmayan: Moniliyazis
Sinir sistemi hastalıkları
Yaygın: Baş ağrısı
Yaygın olmayan: Uykusuzluk, uyku hali, baş dönmesi
Gastrointestinal hastalıklar
Yaygın: Karın ağrısı, mide bulantısı, diyare
Yaygın olmayan: Midede gaz, kusma, hazımsızlık, kabızlık, anormal dışkı
Deri ve deri altı doku hastalıkları
Yaygın olmayan: Cilt döküntüsü, kaşıntı
Üreme sistemi ve meme hastalıkları
Yaygın: Vajinit (kadınlarda), vajinal moniliyazis (kadınlarda)
Yaygın olmayan: Lökore (kadınlarda)
6 / 12Genel bozukluklar ve uygulama bölgesine ilişkin hastalıklar
Yaygın olmayan: Yorgunluk, ağız kuruluğu, iştah azalması
Araştırmalar
Amerika’da sefdinir ile yürütülen çalışmalarda sefdinir ile ilişkisine bakılmaksızın laboratuvar
testlerinin değişimi rapor edilmiştir;
Yaygın: İdrar proteininde artma, idrardaki lökosit hücrelerinde artış, gama-glutamil transferaz
(GGT) seviyesinde artış, lenfosit sayılarında artma ve azalma, mikrohematüri artışı
Yaygın olmayan: Glukoz seviyelerinde artma ve azalma, idrarda glukoz seviyelerinde artma,
beyaz kan hücrelerinde artma ve azalma, beyaz kan hücrelerinde artma, karaciğer
değerlerinde yükselme (AST, ALT, alkalin fosfataz), eozinofillerde artma, fosfor seviyesinde
artma ve azalma, bikarbonat seviyelerinde azalma, kan üre nitrojen (BUN) seviyesinde artma,
hemoglobin seviyesinde azalma, polimorfonükleer nötrofil (PMNs) seviyesinde artma ve
azalma, bilirubin seviyelerinde artma, laktat dehidrojenaz seviyesinde artma, plateletlerde
artma, potasyum seviyesinde artma, idrar pH’sının artması, üre yoğunluğunun artması
Pazarlama sonrası
Japonya’da 1991 yılında sefdinirin pazarlama sonrası sefdinir ile ilişkisine bakılmaksızın
istenmeyen olayların ve laboratuvar testlerinin değişimi rapor edilmiştir; şok, anafilaksi ile
birlikte nadir ölüm, fasiyel ve laringeal ödem, boğulma hissi (serum hastalığı reaksiyonları)
konjonktivit, stomatit, Stevens-Johnson sendromu, toksik epidermal nekroliz, eksfolyatif
dermatit, eritema multiforme, eritema nodosum, akut hepatit, kolestaz, fulminan hepatit,
hepatik yetmezlik, sarılık, amilaz artışı, akut enterokolit, kanlı ishal, hemorajik kolit, melena,
psödomembranöz kolit, pansitopeni, granülositopeni, lökopeni, trombositopeni, idiyopatik
trombositopenik purpura, hemolitik anemi, akut solunum yetmezliği, astım atağı, ilaca bağlı
pnömoni, eozinofilik pnömoni, idiyopatik interstisyel pnömoni, ateş, akut renal yetmezlik,
nefropati, kanama eğilimi, koagülasyon bozukluğu, yaygın intravasküler koagülasyon, üst GI
kanama, peptik ülser, ileus, bilinç kaybı, alerjik vaskülit, olası sefdinir-diklofenak etkileşimi,
kalp yetmezliği, göğüs ağrısı, miyokardiyal infarktüs, hipertansiyon, rabdomiyoliz ve istemsiz
hareketler.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
İnsanlarda sefdinirin doz aşımı ile ilgili bilgi bulunmamaktadır. Diğer beta-laktam
antibiyotiklerin doz aşımını takiben görülen belirtiler bulantı, kusma, epigastrik ağrı, diyare
ve konvulsiyonlardır. Hemodiyaliz ile sefdinir vücuttan uzaklaştırılır.
7 / 125. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Sistemik antibakteriyeller, üçüncü kuşak sefalosporinler
ATCkodu:J01DD15
Diğer sefalosporinlerle olduğu gibi sefdinirin bakterisidal aktivitesi hücre duvarı sentezinin
inhibisyonu ile meydana gelir. Sefdinir bazı beta-laktamaz enzimlerinin varlığında stabildir.
Sonuç olarak penisilinlere ve bazı sefalosporinlere dirençli birçok organizma sefdinire
duyarlıdır.
Sefdinirin aşağıdaki mikroorganizmaların birçok suşu üzerinde etkili olduğu gösterilmiştir:
Aerobik Gram-Pozitif Mikroorganizmalar:
Staphylococcus aureus (beta-laktamaz üreten suşlar dahil)
Not: Sefdinir metisiline dirençli stafilokoklara karşı inaktiftir.
Streptococcus pneumoniae (sadece penisiline duyarlı suşlar)
Streptococcus pyogenes
Staphylococcus epidermidis (sadece metisiline duyarlı suşlar)
Streptococcus agalactiae
Viridans grubu streptokoklar
Not: Sefdinir Enterococcus ve metisiline dirençli Staphylococcus türlerine karşı inaktiftir.
Aerobik Gram-Negatif Mikroorganizmalar:
Haemophilus influenzae (beta-laktamaz üreten suşlar dahil)
Haemophilus parainfluenzae (beta-laktamaz üreten suşlar dahil)
Moraxella catarrhalis (beta-laktamaz üreten suşlar dahil)
Citrobacter diversus
Escherichia coli
Klebsiella pneumoniae
Proteus mirabilis
Not: Sefdinir Pseudomonas ve Enterobacter türlerine karşı inaktiftir.
5.2 Farmakokinetik özellikler
Genel özellikler
Emilim:
Maksimum plazma sefdinir konsantrasyonları, alınmasını takiben 2 ila 4 saatte meydana
gelmektedir. Plazma sefdinir konsantrasyonları dozla beraber artar. Sefdinirin tahmini
biyoyararlanımı, 300 mg alımından sonra %21, 600 mg alımından sonra %16’dır. 300 mg ve
600 mg sefdinir oral verilmesini takiben sefdinir plazma konsantrasyonları ve farmakokinetik
parametre değerleri aşağıdaki tabloda gösterilmiştir.
Sefdinirin yetişkinlere verilmesini takiben sefdinir plazma konsantrasyonları ve
farmakokinetik parametre değerleri
Doz C (mcg/mL) t (sa) EAA (mcg-sa/mL)
maks maks
300 mg 1,6 (0,55) 2,9 (0,89) 7,05 (2,17)
8 / 12600 mg 2,87 (1,01) 3 (0,66) 11,1 (3,87)
Erişkinlerde yapılan çalışmalara göre, <30mcg/mL’ye kadar kreatinin klerensi olan kişilerde
doz değişimi gerekmemektedir. Sefdinir, çocuklarda oral yolla alımı takiben yaklaşık 2 saat
gibi hızlı bir şekilde doruk plazma konsatrasyonlarına ulaşır. Hafif yağlı yemeklerle birlikte
alındığında sefdinirin C ’ı ve EAA’sı sırasıyla %16 ve %10 oranında azalmaktadır. Bu
maks
düşüşler, klinik olarak anlamlı değildir; dolayısıyla sefdinir yemeklerle birlikte alınabilir.
Dağılım:
Sefdinirin erişkinlerdeki ortalama dağılım hacmi (Vd) 0,35 L/kg (±0,29)’dur., Pediyatrik
popülasyonda (6 ay ila12 yaş) sefdinirin dağılım hacmi 0,67 L/kg (±0,38)'dır. Sefdinir,
erişkinlerde ve çocuklarda %60-70 oranında plazma proteinlerine bağlanmaktadır. Bağlanma
konsantrasyondan bağımsızdır.
Deri vezikülü:
Yetişkin bireylerde 300 mg ve 600 mg sefdinir alınımı takiben 4 ila 5. saatlerde medyan
maksimal vezikül sıvı konsantrasyonu sırasıyla 0,65 (0,33 ile 1,1) ve 1,1 mikrogram/mL (0,49
ile 1,9)’dir.
Bademcik dokusu:
Elektif tonsilektomiye giren yetişkin hastalarda 300 mg ve 600 mg sefdinir alınımı takiben 4.
saatinde medyan bademcik doku sefdinir konsantrasyonu sırasıyla 0,25 (0,22 ile 0,46) ve 0,36
mikrogram/mL (0,22 ile 0,8) ve ortalama sinüs doku konsantrasyonu, plazma
konsantrasyonunun %24’ne (±8) eşdeğerdi.
Sinüs doku:
Elektif maksiler ve etmoid sinus cerrahisi olan yetişkin hastalarda 300 ve 600 mg sefdinir
alınımını takiben 4.saatinde medyan sinüs doku sefdinir konsantrasyonu sırasıyla <0,12
(<0,12 ile 0,46) ve <0,21 (0,12 ila 2) mikrogram/mL’dır. Ortalama bademcik doku
konsantrasyonu, plazma konsantrasyonunun %16’sına (±20) eşdeğerdi.
Akciğer dokusu:
Tanı bronkoskopiye giren yetişkin hastalarda 300 mg ve 600 mg sefdinir alınımından 4. Saat
sonra medyan bronşiyal mukoza sefdinir konsantrasyonu sırasıyla 0,78 (<0,06 ile 1,33) ve
1,14 (<0,06 ile 1,92) mikrogram/mL ve plazma konsantrasyonları %31(±18)’dir. Respektif
medyan epitelyum katman sıvı konsantrasyonları ise sırasıyla 0,29 (<0,3 ila 4,73) ve 0,49
(<0,3 ila 0,59) ve plazma konsantrasyonu %35 (±83)’dir.
Serebrospinal sıvı:
Sefdinirin serebrospinal sıvıya nüfuz ettiğine dair veri bulunmamaktadır.
Biyotransformasyon ve Eliminasyon:
Sefdinir, etkin bir şekilde metabolize edilmez. Aktivite primer olarak ana ilaçtan kaynaklanır.
Sefdinir, ortalama 1,7 (±0,6 sa)’lik t ile primer olarak renal yolla değişmeden atılır. Normal
1/2
9 / 12renal fonksiyonlu sağlıklı kişilerde, renal klerens 2 (±1) mL/ dak/ kg’dır. 300 ve 600 mg’lık
dozların alımını takiben belirgin oral klerens 11,6 (±6) ve 15,5 (±5,4) mL/ dak / kg’dır.
Doğrusallık/Doğrusal olmayan durum:
Sefdinirin farmakokinetikleri, insanlarda 200-400 mg arası oral dozlarda doğrusal ve dozdan
bağımsız olarak karakterizedir.
Hastalardaki karakteristik özellikler
Böbrek yetmezliği:
Çeşitli seviyelerde böbrek fonksiyonu olan 21 kişiyle yapılan bir çalışmada, sefdinirin oral ve
renal klerensindeki belirgin düşüşler yaklaşık olarak kreatinin klerensindeki (KL ) düşüşlere
KR
orantılıdır. Normal böbrek fonksiyonu olan hastalarla karşılaştırıldığında, böbrek yetmezliği
olan hastalarda plazma sefdinir konsantrasyonu yüksek ve uzun süre kalmaktadır. KL 30 ve
KR
60 mL/dak olan kişilerin C ve t ’si yaklaşık 2 kat, EAA ise 3 kat artar. KL < 30
maks 1/2 KR
mL/dak olan kişilerin C ’ı ~ 2 kat, t ’si ~ 5 kat ve EAA ise 6 kat artar. Belirgin ciddi
maks 1/2
renal bozukluğu olan (kreatin klerensi < 30 mL/dak) hastalarda doz ayarlaması
önerilmektedir.
Hemodiyaliz:
Hemodiyalize giren 8 yetişkin hastanın sefdinir farmakokinetik verilerine göre diyalizin
sefdinirin vücuttan %63 oranında attığı ve görünen eliminasyonun t ’si 16 saatten 3,2 saate
½
azalttığı bildirilmiştir. Bu hasta popülasyonunda doz ayarlaması yapılmalıdır.
Karaciğer yetmezliği:
Sefdinir çoğunlukla böbreklerden elimine edildiğinden ve etkin bir şekilde metabolize
olmadığından sefdinirin farmakokinetik çalışmaları karaciğer yetmezliği olan hastalarda
yürütülmemiştir. Bu hasta popülasyonunda doz ayarlaması gerekmemektedir.
Geriyatrik hastalarda:
Yaşın, sefdinirin farmakokinetiği üzerine etkisi 19- 91 yaş aralığında olan 32 kişide tek doz
300 mg sefdinir alımından sonra incelenmiştir. Sefdinire sistematik maruz kalan yaşlı
bireylerde (N=16) C %44 ve EAA %86 oranında artmıştır. Bu artış sefdinirin klerensinin
maks
azalmasından kaynaklanmaktadır. Görünen dağılım hacmindeki azalmadan dolayı görünen
eliminasyon t ’de fark edilebilir değişim gözlenmemiştir (yaşlılarda 2,2 ± 0,6 saat’e karşın
½
gençlerde 1,8 ± 0,4 saat). Sefdinir klerensinin yaştan daha ziyade böbrek fonksiyonlardaki
değişimle öncelikli olarak ilişkili olduğu görüldüğünden, şiddetli renal bozukluğu olmayan
yaşlı hastalarda doz ayarlaması gerekmemektedir.
Cinsiyet ve ırk:
Klinik farmakokinetik meta analizinin sonuçları (N=217), cinsiyetin ve ırkın sefdinirin
farmakokinetiği üzerine belirgin bir etkisinin olmadığını göstermiştir.
10 / 125.3 Klinik öncesi güvenlilik verileri
Sefdinirin karsinojenik potansiyeli değerlendirilmemiştir. V79 Çin hamsterı akciğer
hücrelerinde bakteriyel ters mutasyon analizinde (Ames) veya hipoksantin-guanin
fosforibosiltransferaz (HGPRT) yerinde nokta mutasyon analizinde mutajenik etkiler
görülmemiştir. V79 Çin hamsterı akciğer hücrelerinde in vitro yapısal kromozom aberasyon
analizinde veya in vivo fare kemik iliği mikronukleus analizinde klastojenik etkiler
gözlenmemiştir. Sıçanlarda 1000 mg/kg/gün (insan dozunun mg/kg/gün bazında 70 katı,
mg/m2/gün bazında 11 katı)'e kadar oral dozlarda fertilite ve üreme performansı
etkilenmemiştir.
Sıçanlarda 1000 mg/kg/gün (insan dozunun mg/kg/gün bazında 70 katı, mg/m2/gün bazında
11 katı)'e kadar oral dozlarda veya tavşanlarda 10 mg/kg/gün (insan dozunun mg/kg/gün
bazında 0,7 katı, mg/m2/gün bazında 0,23 katı)'e kadar oral dozlarda sefdinir teratojenik etki
göstermemiştir. Tavşanlarda 10 mg/kg/gün maksimum tolere edilebilen dozda dölde yan etki
olmaksızın maternal toksisite (kilo alımının azalması) gözlenmiştir. Azalmış vücut ağırlığı
sıçan fetüslerinde ≥ 100 mg/kg/gün, sıçan dölünde ≥ 32 mg/kg/gün dozunda görülmüştür.
Maternal üreme parametreleri, döl sağ kalımı, gelişim, davranış veya üreme fonksiyonu
üzerinde etki gözlenmemiştir.
6. FARMASÖTİK ÖZELLİKLER
6.1 Yardımcı maddelerin listesi
Karboksi metil selüloz kalsiyum
Polioksil 40 stearat
Kroskarmelloz sodyum
Kolloidal silikon dioksit
Magnezyum stearat
Titanyum dioksit
Indigotin FD&C Blue # 2
Sarı demir oksit
Jelatin (sığır kemiği jelatini)
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
36 ay
6.4 Saklamaya yönelik özel tedbirler
25°C altındaki oda sıcaklığında saklayınız.
6.5 Ambalajın niteliği ve içeriği
Kutuda, PVC-Aklar/Alüminyum blisterde, 10 ve 20 adet.
11 / 126.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği"
"Ambalaj Atıklarının Kontrolü" yönetmeliklerine uygun olarak imha edilmelidir.
7. RUHSAT SAHİBİ
Saba İlaç San. ve Tic. A.Ş.
Halkalı Merkez Mah. Basın Ekspres Cad.
No:1 Kat:1 34303 Küçükçekmece-İstanbul
Tel: 0212 692 92 20
Faks: 0212 697 23 10
8. RUHSAT NUMARASI
2014/290
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 11.04.2014
Ruhsat yenileme tarihi:
10. KÜB'ÜN YENİLENME TARİHİ
12 / 12