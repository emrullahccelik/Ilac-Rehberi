1  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız. KULLANMA TALİMATI  
 
THYROMAZOL  20 mg film kaplı tablet 
Ağızdan alınır.  
 
• Etkin madde: Her bir film kaplı  tablet 20 mg metimazol (tiyamazol)  içerir.  
• Yardımcı maddeler:  Laktoz monohidrat (SD) (inek sütünden elde edilir), m ısır nişastası, 
hipromelloz (K4M DC), toz selüloz (A300), talk, kolloidal silikon dioksit, sodyum nişasta glikolat (Tip -A), magnezyum stearat, Opadry 04B265007 Brown  (HPMC 2910 / 
Hipromelloz , titanyum dioksit (E171), m akrogol / PEG , sarı demir oksit (E172) , simetikon , 
kırmızı demir oksit (E172), siyah demir oksit (E172))  
  
 Bu Kullanma Talimatında:  
 
1. THYROMAZOL nedir ve ne için  kullanılır?  
2. THYROMAZOL’ü kullanmadan önce dikkat edilmesi  gerekenler  
3. THYROMAZOL nasıl  kullanılır?  
4. Olası yan etkiler  nelerdir?  
5. THYROMAZOL’ün  saklanması  
 
Başlıkları yer almaktadır. 
 
1. THYROMAZOL  nedir ve ne için  kullanılır?  
 
THYROMAZOL  20 mg film kaplı tablet, 20 mg metimazol içerir.  
THYROMAZOL , kahverengi, yuvarlak, bikonveks, bir yüzü çentikli film kaplı tablettir.  
THYROMAZOL, 30, 50 ve 100 film kaplı tablet içeren PVC -Alüminyum folyo blister 
ambalajlarda kullanıma sunulmuştur. 
THYROMAZOL  antitiroidler olarak bilin en ilaç grubuna dahildir. 
Sebebi ne olursa olsun tiroid bezindeki tiroid hormonlarının aşırı üretilmesini kontrol eder.  
THYROMAZOL , tiroid hormonlarının aşırı üretilmesini tedavi etmek için aşağıdaki durumlarda 
kullanılır:  
• Tiroid bezinizin aşırı üretimini tedavi etmek için ilaç kullanmanız gerekiyorsa, özellikle küçük bir guatrınız (boğazın önünde şişme) varsa veya guatrınız  yoksa, 
• Tiroid bezinizden ameliyat  olacaksanız,  
• Radyoaktif iyot kullanılan bir tedavi alacaksanız, özellikle tiroid hormonu aşırı üretimi 
ciddi boyutlarda ise,  2  • Radyoaktif iyot tedavisi sonrası, radyoaktif iyot tedavisinin etkisi tam anlamıyla 
başlayana kadar.  
THYROMAZOL  aynı zamanda iyodür içeren kontrast madde kullanılan tetkiklerde olduğu gibi 
iyodür alımına maruz kalmadan önce, tiroid hormonlarının aşırı üretimini önlemek için kullanılır:  
• Başka bulgular olmadan tiroid hormonu aşırı üretiminiz  varsa,  
• Tiroid bezinizde hormon üreten belirli bölgeler varsa (otonom  adenom),  
• Hayatınızda daha önce aşırı miktarda tiroid hormonu üretimi  olduysa. 
 
2. THYROMAZOL ’ü kullanmadan önce dikkat edilmesi gerekenler 
THYROMAZOL ’ü aşağıdaki durumlarda  KULLANMAYINIZ  
Eğer:  
• Metimazol ya da ilgili herhangi bir bileşik (tiyonamid türevleri) veya THYROMAZOL ’ün içindeki yardımcı maddelerden herhangi birine karşı alerjiniz  varsa,  
• Laboratuvar testlerinde belirli kan hücrelerinizde azalma görüldüyse  (granulositopeni), 
• THYROMAZOL  ile tedaviye başlamadan önce safra yolları probleminiz (tıkanıklık)  varsa,  
• Metimazol veya bir diğer hipertiroid ilacı karbimazol ile önceki tedavilerinizde kemik iliği hasarı meydana  gelmişse,  
• Ciddi karaciğer  yetmezliğinde.  
• Geçmişte  tiyamazol  veya  karbimazol  uygulamasından sonra  pankreas  iltihabı 
geçirdiyseniz (akut  pankreatit).  
 
THYROMAZOL ’ü aşağıdaki durumlarda DİKKATLİ KULLANINIZ  
Eğer:  
• Daha önce metimazole karşı ciltte döküntü veya kaşınma gibi hafif alerjik reaksiyonlarınız olduysa doktorunuz ile görüşünüz. Doktorunuz THYROMAZOL ’ü 
kullanıp kullanmayacağınıza karar  verecektir.  
• Nefes almanızı güçleştirecek büyük guatrınız (boğazın önünde şişme) varsa doktorunuz 
ile görüşünüz, çünkü THYROMAZOL  tedavisi sırasında guatrınız büyüyebilir. 
Doktorunuz THYROMAZOL ’ü sadece kısıtlı bir süre kullanmanız için reçeteleyecektir 
ve tedavi boyunca sizi düzenli kontrol  edecektir.  
• Ateş, halsizlik, kilo kaybı, kas ve eklem ağrıları gibi şikayetleriniz varsa hemen 
doktorunuza başvurunuz. Bunlar kan damarlarının iltihaplanmasının (vaskülit) belirtileri olabilir. Bu durumda doktorunuz gerekirse tedavinizi kesebilir. Genel olarak, bu belirtiler tedavinin kesilmes inden sonra geri dönüşümlüdür. 
• Ağız içerisinde iltihap, boğaz ağrısı veya ateş gibi belirtileriniz olursa derhal doktorunuz ile görüşünüz. Bunlara belirli kan hücrelerinin azalması (agranülositoz) neden olabilir.  Bu durum özellikle tedavinin ilk haftaları nda gelişebilir ve ciddi sonuçlar  doğurabilir. 
• Pankreas iltihabı belirtileri (akut pankreatit) olabilen ateş veya karın ağrısı yaşarsanız, derhal doktorunuza söyleyiniz. THYROMAZOL ’ün durdurulması  gerekebilir.  
• THYROMAZOL , anne karnındaki bebeğe zarar verebilir. Hamile kalma ihtimaline karşı, 
tedaviye b aşladığınız andan itibaren ve tedavi sırasında güvenilir doğum kontrol yöntemi 
uygulayınız. 
• Sizde tiroid hormonunun aşırı üretiminin belirli bir tipi varsa çok yüksek dozlarda 
THYROMAZOL  (günlük 120 mg’dan fazla) kullanmanız gerekebilir. Bu durumda 
doktorunuz zaman zaman kan tahlilleri yapacaktır, çünkü kemik iliğinizin etkilenme 
ihtimali vardır. Bu gerçekleşirse doktorunuz tedaviyi durdurmaya karar verebilir ve gerektiğinde size başka ilaç  verebilir.  
• Eğer THYROMAZOL  tedavisi esnasında guatrınız büyürse veya tiroid beziniz yeterince 
çalışmazsa  doktorunuz  THYROMAZOL  dozunuzu kontrol  etmek  zorunda  kalabilir.  
Böyle  
olaylar hastalığınızın doğal seyrinde de görülebilir. Benzer olarak, belirli tip bir göz 3  rahatsızlığı (endokrin orbitopati) gelişebilir veya kötüleşebilir, bu da THYROMAZOL ’e bağlı 
olmayabilir.  
• THYROMAZOL  ile tedaviniz sırasında kilo almanız söz konusu olabilir. Bu, 
vücudunuzun doğal bir tepkisidir. THYROMAZOL , enerji tüketiminizi kontrol eden  
tiroid hormonlarınızı etkilemektedir.  
• Metimazol (tiyamazol), aktif metabolit karbimazol ve propiltiyourasil arasında çapraz 
alerji riski vardır.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız. 
 
THYROMAZOL ’ün yiyecek ve içecek ile kullanılması  
Tabletleri kahvaltıdan sonra biraz sıvı ile yutunuz, örneğin yarım bardak su ile.  Hamilelik  
İlacı kullanmadan önce doktorunuza veya eczacınıza danışınız.  
 THYROMAZOL , hamilelik döneminde kullanı ldığında ya da ilaç kullanırken hamile 
kalındığında anneye ve anne  karnındaki bebeğe zarar verebilir.  
Hamile kalma ihtimalinize karşı, tedaviye başladığınız andan itibaren ve tedavi sırasında güvenilir doğum kontrol yöntemi uygulayınız. Hamileyseniz, hamile olabileceğinizi düşünüyorsanız veya bir bebek sahibi olmayı planlıyorsanız, derhal doktorunuza söyleyiniz. Siz ve doğmamış bebeğinize sağlayacağı potansiyel fayda potansiyel riskinden ağır basıyorsa, THYROMAZOL  ile tedavinize hamilelik 
sırasında devam et meniz gerekebilir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız.  
 Bebeğinizin zarar görmemesi için doktorunuz THYROMAZOL ’ün dozunu a zaltmaya karar 
verebilir. Bu özellikle THYROMAZOL ’ü tiroid hormonlarıyla beraber alıyorsanız önemlidir, 
çünkü emzirme sürecinde böyle kombinasyonlar kullanılmamalıdır. Emzirme dönemindeyseniz mutlaka doktorunuza söyleyiniz. Siz ve bebeğinize sağlayacağı potansiyel fayda potansiyel riskinden ağır basıyors a, THYROMAZOL  ile tedavinize emzirme süresince devam etmeniz 
gerekebilir.  
 Araç ve makine kullanımı  
THYROMAZOL ’ün araç ve makine kullanımı üzerinde etkisi yoktur.  
 THYROMAZOL ’ün içeriğinde bulunan bazı yardımcı maddeler hakkında önemli bilgiler  
Eğer daha önceden doktorunuz tarafından bazı şekerlere karşı intoleransınız olduğu söylenmişse 
bu tıbbi ürünü almadan önce doktorunuzla temasa geçiniz.  
 Diğer ilaçlar ile birlikte kullanımı  
Sizin iyot alımınız, THYROMAZOL  ile tedavinizi etkileyebilir. Bu nedenl e doktorunuz kişisel 
iyot ihtiyacınıza ve tiroid fonksiyonunuza uygun olarak, THYROMAZOL ’ün gerekli dozuna 
karar verecektir.  
 4  Eğer, kan pıhtılarının oluşumunu önleyici bir ilaç kullanıyorsanız (antikoagülanlar) doktorunuza 
söyleyiniz. Çünkü bu tür ilaçlar, THYROMAZOL  ile tiroid fonksiyonun normalleştirilmesi 
tedavisini etkileyebilir. Benzer durum diğer ilaçlar içinde geçerlidir.  Kandaki akyuvar sayısının azalmasına (agranülositozu indükleyen ilaçlar) neden olan tıbbi ilaçların eş zamanlı kullanılmasında öz el itina gereklidir.  
 Özellikle, ameliyat prosedüründen önce kanama tanısını koymaya yardımcı olan testlerin (PT/INR) uygulanması ve ilaveten gözlemlenmesi gerekmektedir.  
 Bazı astım ilaçlarını (teofilin) kullanan hastalarda, THYROMAZOL  kullanımı ile kan tiroid 
hormonları normale döndüğünde, astım ilacının vücuttan atılımı azalabileceğinden, bu astım ilacının dozajının azaltılması gerekebilir.  
 Prednizolon etkin maddesini içeren ilaçlar ile tiroid tedavisinde kullanılan ilaçların (metimazol, karbimazol) eş zamanlı kullanılmasında vücuttan prednizolon atlılımı azalabileceğinden bu 
ürünün vücuttaki toksik etkisi artabilir.  Tiroid tedavisinde kullanılan ilaçlar (metimazol, karbimazol), antibiyotik olarak kullanılan eritromisinin metabolizmasını inhibe edebilir, bu durumda eritromisinin vücuttan atılımı 
azalabileceğinden, toksik etkisi artabilir.  Bazı kalp ilaçlarını (beta blokerler, dijitalis glikoziti) kullanan hastalarda da, metimazol kullanımı ile kan tiroid hormanları normale döndüğünde, bu kalp il açlarının dozlarının 
azaltılması gerekebilir.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. THYROMAZOL  nasıl kullanılır?  
THYR OMAZOL ’ü her zaman doktorunuzun söylediği şekilde kullanınız. Emin değilseniz 
doktorunuza danışınız.  
 Uygun kullanım ve doz/uygulama sıklığı için talimatlar:  
Durumunuzun ciddiyetine göre doktorunuz bireysel dozunuza karar verecektir. Eğer iyodür içeren bir  kontrast madde ile muayene testi sonrası tiroid hormonu fazla üretim riski 
altındaysanız doktorunuz size yaklaşık 10 gün boyunca (iyodür içeren kontrast madde vücuttan atılana kadar) perklorür ile beraber günlük 10- 20 mg THYROMAZOL  verebilir.  
Tedavi süresi, THYROMAZOL ’ü kullanma nedeninize göre değişebilir. Doktorunuz size ne 
kadar süreyle ihtiyacınız olduğunu anlatacaktır. Genelde tedavi süresi aşağıdaki gibidir:  
• Tiroid hormonu aşırı üretimi (ameliyatsız): 6 ay -  2 yıl. 
• Tiroid ameliyatı öncesi : Ameliyat öncesi 3 -  4 hafta.  
• Radyoaktif iyot tedavisi öncesi: Tiroid fonksiyonunuz normal hale gelene  kadar.  
• Radyoaktif iyot tedavisi sonrası: 4 - 6 ay, radyoaktif iyot tedavisinin etkisi başlayana 
kadar.  
 
Uygulama yolu ve metodu:  
Tabletleri kahvaltıdan sonra biraz su ile yutunuz, örneğin yarım bardak su ile. Tabletler eşit doza 
bölünebilir. Günde birden fazla tablet alıyorsanız, bunları düzenli aralıklarla günde birkaç defada almanız gerekebilir.  5   
Değişik yaş grupları:  
Çocuklarda kullanımı:  
 
Çocuklarda ve adolesanlarda (3 - 17 yaş arası) kullanımı  
Çocuklar ile adolesanların (3 - 17 yaş) tedavisinde başlangıç dozajı hastanın vücut ağırlığına 
göre ayarlanmalıdır. Genellikle, tedaviye 0,5 mg/kg günlük dozla başlanır. Doktorunuz idame tedavinizde düşük günlük dozun yeterli olup olmayacağına ve ek bir tiroid hormonunun gerekip 
gerekmeyeceğine karar  verecektir.  
 
Çocuklarda kullanım (2 yaş ve altı)  
2 yaşında ve daha küçük çocuklarda THYROMAZOL  kullanımı önerilmemektedir.  
 
Yetişkinlerde kullanımı:  
Tiroid hormonları normal çalışana kadar günlük başlangıç dozu 10- 40 mg THYROMAZOL  
(veya bazı hastalar için daha yüksek dozlar)’dür. İdame dozu (tiroid hormonu kombinasyonu ile) günde: 5-  20 mg THYROMAZOL  ya da tiroid hormonu olmadan günde: 2.5- 10 mg 
THYROMAZOL ’dür.  
 Özel kullanım durumları:  
Böbrek yetmezliği:  
Böbrek problemi veya böbrek hastalığınız varsa doktorunuza söyleyiniz. Bu durumda THYROMAZOL  dozunuzun düşürülmesi gerekir.  
 Karaciğer yetmezliği:  
Karaciğer problemi veya karaciğer hastalığınız varsa doktorunuza söyleyiniz. Bu durumda 
THYROMAZOL  dozunuzun düşürülmesi gerekir.  
 Eğer THYROMAZOL ’ün etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile  konuşunuz.  
 
Kullanmanız gerekenden daha fazla THYROMAZOL  kullandıysanız:  
Yanlışlıkla size reçetelenenden daha yüksek doz aldıysanız bir problem oluşması beklenmemektedir. Eğer size reçetelenenden daha yüksek dozu sıklıkla alırsanız fark eder etmez hemen doktorunuz a bildiriniz. Doktorunuzun THYROMAZOL  dozunuzu yeniden ayarlaması 
gerekebilir veya guatr oluşumunu engellemek için size tiroid hormonu verilmesi  gerekebilir.  
 THYROMAZOL ’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
THYROMAZOL ’ü kullanmayı unutursanız:  
Unutulan dozları dengelemek için çift doz almayınız.  Unutulan tablet yerine çift doz almayınız, ancak sonraki gün normal dozunuzu alınız.  
 
THYROMAZOL ’ün kullanımıyla ilgili başka sorularınız varsa doktorunuza ya da eczacınıza 
danışınız. 
 
THYROMAZOL  ile tedavi sonlandırıldığında oluşabilecek etkiler:  
Bilgi bulunmamaktadır.  
 6  4. Olası yan etkiler  nelerdir?  
Tüm ilaçlar gibi THYROMAZOL ’ün içeriğinde bulunan maddelere duyarlı olan kişilerde yan 
etkiler olabilir.  
 
THYROMAZOL  kullanırken aşağıda belirtilen yan etkilerden biri veya birkaçı sizde görülebilir. 
Hatta bazıları birkaç aylık tedaviden sonra bile görülebilir. 
 Görülebilecek yan etkiler aşağıdaki kategorilerde gösterildiği şekilde sınıflandırılmıştır: Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir. Yaygın olmayan: 100 hastanın birinden az, fakat 1.000 hastanın birinden fazla görülebilir.  Seyrek: 1.000 hastanın birinden az, fakat 10.000 hastanın birinden fazla görülebilir. Çok seyrek: 10.000 hastanın birinden az görülebilir. Bilinmiyor : Eldeki verile rden tahmin edilemiyor.  
  
Çok yaygın  
• Çeşitli derecelerde deri reaksiyonları (döküntü, kaşıntı, kaşınan sivilceler). Genelde hafif seyrederler ve THYROMAZOL  tedavisi esnasında  kaybolurlar.  
 
Yaygın  
• Eklem ağrısı (artralji).  
 
Yaygın olmayan  
• Ağızda mukus tabaka sının iltihaplanması, boğaz ağrısı veya ateş gibi belirtileriniz olursa 
derhal doktorunuz ile görüşün. Bu belirti kan hücreleri sayısında şiddetli azalmayı (agranülositoz) işaret ediyor  olabilir.  
 
Seyrek  
• Tat alma duyusunda bozukluk ve tat alma duyu kaybı ( disguzi, aguzi)  
• Ateş.  
 
Çok seyrek  
• Kan pıhtısı yapan hücrelerin sayısında azalma (trombositopeni), bütün kan hücrelerinin sayısının azalması (pansitopeni), lenf bezi hastalığı (jeneralize  lenfadenopati)  
• Kan şekerini düzenleyici hormonların bozukluğu ile birlikte belirgin kan şekeri seviyesi 
düşüklüğü (insülin otoimmun sendromu)  
• Sinirlerin iltihaplanması veya hasarı; bacaklarda karıncalanma, iğnelenme, yanma hissi (nevrit,  polinöropati)  
• Tükürük bezlerinin şişmesi  
• Karaciğer disfonksiyonu veya karaciğer iltihaplanması (kolestatik sarılık, toksik hepatit). 
Bulgular genelde tedavinin kesilmesiyle  kaybolur. 
• Bülöz cilt reaksiyonunu (Stevens -Johnson sendromu) içeren bütün vücutta oluşması 
muhtemel şiddetli alerjik cilt reaksiyonları, saç dökülmesi, d eri ve bağ dokusu 
inflamatuvar bağışıklık sistem hastalıkları (lupus  eritematoz).  
 
Bilinmiyor  
• En sık ateş ve karın ağrısı gibi şikayetlerle görülebilen pankreas iltihabı (akut  pankreatit)  
• Kan damarlarında iltihaplanma (vaskülit)  
 7  Çocuk ve ergenlerde  
Çocuk ve ergenlerde görülen yan etkiler yetişkinlerdekine benzerdir.  
Bu yan etkilerden herhangi biri ciddileşirse derhal doktorunuz ile görüşünüz. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendirin.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine  katkı sağlamış olacaksınız. 
 
5. THYROMAZOL ’ün saklanması  
 THYROMAZOL ’ü çocukların göremeyeceği, erişemeyeceği yerlerde ve ambalajında saklayınız.  
 25ºC altındaki oda sıcaklığında saklayınız.  Son kullanma tarihiyle uyumlu olarak kullanınız.  Ambalajdaki son kullanma tarihinden sonra THYROMAZOL ’ü kullanmayınız. 
 Son kullanma tarihi o ayın son gününü belirtmektedir.  Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemi ne veriniz. 
 
Ruhsat Sahibi:  
Abdi İbrahim İlaç San. ve Tic. A.Ş.  
Reşitpaşa Mahallesi, Eski Büyükdere Caddesi No:4 34467 Maslak / Sarıyer / İstanbul  
Tel: 0212 366 84 00 Faks: 0212 276 20 20  
 Üretim Yeri:  Abdi İbrahim İlaç San. ve Tic. A.Ş.  
Orhan Gazi Mahallesi, Tunç Cad. No:3  
Esenyurt / İstanbul  
 
Bu kullanma t alimatı 01/04/2022 tarihinde  onaylanmıştır.  