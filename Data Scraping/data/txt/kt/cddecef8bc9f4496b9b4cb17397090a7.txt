 
 
1/7 KULLANMA TALİMATI  
 BRINAVESS  20 mg/ml infüzyon için konsantre çözelti  
İntravenöz infüzyonla uygulanır.  
 
• Etkin maddeler:  Etkin madde vernakalant hidroklorürdür. Her ml'si 18.1 mg vernakalant 
serbest bazına eşdeğer 20 mg vernakalant hidroklorür içerir.  
500 m g vernakalant hidroklorür içeren her flakon 452.5 mg vernakalant serbest bazına 
eşdeğerdir.  
 
• Yardımcı maddeler:  Sitrik asit, sodyum klorür, sodyum hidroksit ve enjeksiyonluk su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyun uz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa lütfen doktorunuza veya eczacınıza danışınız.  
• Bu ilaç  kişisel olarak size reçete edilm iştir, başkalarına vermeyiniz.  
• Bu ilacın  kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız.  
 
 
Bu Kullanma Talimatında : 
 
1. BRINAVESS  nedir ve ne için kullanılır?  
2. BRINAVESS  kullanmadan önce dikkat edilmesi gerekenler  
3. BRINAVESS   nasıl kullanılır?  
4. Olası yan etkiler nelerdir? 
5. BRINAVESS ’in saklanması  
 Başlıkları yer almaktadır. 
 
1. BRINAVESS  nedir ve ne için kullanılır?  
BRINAVESS  etkin madde olarak  “Vernakalant H idroklorür ” içerir . BRINAVESS  düzensiz veya 
hızlı kalp atışını normal kalp atışına dönüştürerek etki gösterir.  
 
Erişkinlerde , cerrahi hastaları dışındaki hastalarda yeni baş layan (≤7 gün) ve kalp cerrahisi 
geçirmiş hastalarda ≤3 gün içinde başlayan hızlı ve düzensiz kalp atışı (atriyal fibrilasyon adı verilir) için kullanılır. Doktorunuz BRINAVESS ile tedavi edilmeniz gerekip gerekmediğine 
karar verecektir.  
BRINAVESS  tek dozl uk cam flakon içerisinde, berrak ve renksiz -açık sarı arası renkte steril bir 
çözeltidir.   
 
2/7  
2. BRINAVESS ’i kullanmadan önce dikkat edilmesi gerekenler  
 
BRINAVESS ’i aşağıdaki durumlarda KULLANMAYINIZ  
Eğer:  
• Vernakalant hidroklorür  veya BRINAVESS ’in içerdiği  yardımcı maddelerden herhangi birine 
alerjiniz (aşırı duyarlılık) varsa,  
• Son 30 günde doktorunuz tarafından akut koroner sendrom tanısı konmuş y eni başlayan v eya 
kötüleşen göğüs ağrınız (anj ina) varsa ve son 30 gün içinde kalp krizi geçirdiyseniz , 
• Kalp kapağınız çok dar  veya  sistolik kan basıncınız <100 mmHg ise veya ilerlemiş kalp 
yetmezliğiniz var ve minimal efor ile veya istirahatte semptomlar yaşıyorsanız,  
• Kalp hızınız  anormal şekilde yavaş ise veya atlayan kalp atışlarınız varsa ve size kalp pil i 
takılmamışsa ya da QT uzaması adı verilen ileti bozukluğunuz varsa (doktorunuz EKG'de bunları görebilir)  
• Size BRINAVESS verilmeden 4 saat önce veya BRINAVESS verildikten sonra ilk 4 saat 
içerisinde  anormal kalp ritmini normale döndürmek için kullanılan başka belirli damar içi ilaçlar 
verilmişse (Sınıf I ve III  antiaritmikler ) . 
 
Bu uyarılar geçmişteki herhangi bir dönemde bile olsa, sizin için geçerli ise BRINAVESS  
almamanız gerekir. Durumunuzdan emin değilseniz, bu ilacı almadan önce lütfen doktorunuza  
danışınız . 
 
BRINAVESS ’i aşağıdaki durumlarda DİKKATLİ KULLANINIZ  
Aşağıdaki durumlarda s ize BRINAVESS  verilip verilmeyeceğine  doktorunuz karar verecektir : 
Eğer:  
• Aşağıdaki  kalp problemlerinden herhangi birini yaşıyorsanız : 
- Kalp yetmezliği  
- Kalp kasını ve kalbi saran zarı etkileyen ve kalp kapaklarında ciddi daralmayı içeren belirli kalp                           
hastalıkları 
- Kalp kapaklarında hastalık 
- Karaciğer problemleri  
- Kalp ritmini kontrol eden başka ilaçlar kullanıyorsanız. 
 
Bu ilacı kullanır ken kan basıncınız çok düşük seviyelere inerse veya kalp hızınız yavaşlarsa veya 
EKG'nizde belirli değişiklikler olursa doktorunuz tedavinizi durdurabilir.  Doktorunuz BRINAVESS' ten 4 saat sonra kalp ritmini kontrol eden ilave ilaçlara ihtiyacınız olup 
olmadığını belirleyecektir. BRINAVESS başka bazı anormal kalp ritmlerinin tedavisinde yararlı 
olmayabilir ancak doktorunuz bunları saptayacaktır. Kalp piliniz varsa doktorunuza söyleyiniz.  Kan testleri  
Bu ilacı size vermeden önce doktorunuz kanınızın ne kada r iyi pıhtılaştığını anlamak ve 
“potasyum” düzeyinizi görmek için bir kan testi yapıp yapmamaya karar verecektir.  
  
 
3/7 Yukarıdaki durumlardan herhangi biri sizin için geçerliyse (veya emin değilseniz) doktorunuza danışınız . 
 
BRINAVESS ’in yiyecek ve içecek ile kullanılması 
Kullanım yolu ( damar içi infüzyon ) nedeniyle yiyecek ve içeceklerle etkileşimi yoktur.  
 
Hamilelik  
Hamile iseniz veya yakın zamanda hamile kalmayı planlıyorsanız ilacı  kullanmadan önce 
doktorunuza veya eczacınıza danışınız.  
 
BRINAVESS 'in  hami le kadınlarda kullanımı ile ilgili veri yoktur.  Gebelik döneminde 
BRINAVESS kullanımından tercihen kaçınılmalıdır.  
 Tedavi  döneminde hamile olduğunuzu fark ederseniz hemen doktorunuza veya eczacınıza 
danışınız .  
 
Emzirme  
İlacı kullanmadan önce doktorunuza veya eczacınıza danışınız.  
 
Emziriyorsanız veya emzirmeyi düşünüyorsanız, BRINAVESS  kullanmadan önce doktorunuza 
danışmanız gerekir ; çünkü BRINAVESS ’in anne sütüne geçip geçmediği bilinmemektedir. 
 
Araç ve makine kullanımı  
Bazı kişilerin BRINAVESS aldıktan  sonra genellikle 1 -2 saat içinde baş dönmesi yaşadıkları göz 
önüne alınmalıdır (bkz. Olası yan etkiler). Baş dönmesi yaşarsanız, BRINAVESS alırken araç 
veya makine kullanmaktan kaçınmalısınız.  
 
BRINAVESS ’in içeriğinde bulunan bazı yardımcı maddeler hakkı nda önemli bilgiler  
500 mg içeren her flakon yaklaşık 3.5 mmol (80 mg) sodyum içerir. Bu durum, kontrollü sodyum 
diyetinde olan hastalar için göz  önünde bulundurulmalıdır . 
 
Diğer ilaçlar ile birlikte kullanımı:  
Eğer reçeteli veya reçetesiz herhangi bir ilacı (bitkisel ilaçlar ve doğal ürünler dahil) şu anda 
kullanıyorsanız veya son zamanlarda kullandıysanız lütfen doktorunuza veya eczacınıza bunlar hakkında bilgi veriniz.  
3. BRINAVESS  nasıl kullanılır?  
Uygun kullanım ve doz/ uygulama sıklığı için talimatlar:  
BRINAVESS  size bir sağlık  görevlisi tarafından verilecektir.  
 
Uygulama yolu ve metodu:  
• Bir damarınızın içine 10 dakika süreyle uygulanacaktır .  
• Size verilecek  BRINAVESS miktarı vücut ağırlığınıza bağlı olacaktır. Tavsiye edilen 
başlangıç dozu 3 mg/kg'dı r. Size BRINAVESS  uygulanırken solunumunuz, kalp atışınız, 
kan basıncınız ve kalbinizin elektriksel aktivitesi kontrol edilecektir.   
 
4/7 • Kalp atışınız ilk doz uygulandıktan 15 dakika sonra normale dönmezse, size ikinci doz verilebilir. Bu doz biraz daha düşük bir doz olacaktır  (2 mg/kg) . 24 saat içinde toplam 5 
mg/kg'dan yüksek dozlar uygulanmamalıdır. 
 
Değişik yaş grupları:  
Çocuklarda kullanımı:  
Çocuklarda ve 18 yaşın altındaki adolesanlarda BRINAVESS  kullanımına ilişkin deneyim 
yoktur; dolayısıyla bu yaş grubunda kullanım önerilmez . 
 
Yaşlılarda kullanımı:  
Yaşa bağlı doz ayarlamasına gerek yoktur.  
 
Özel kullanım durumları:  
Böbrek/Karaciğer yetmezliği  
Böbrek ve karaciğer yetmezliği olan hastalarda doz ayarlaması gerekmemektedir.  
 
Eğer BRINAVESS ’in etkisinin çok g üçlü veya zayı f olduğuna dair bir izleniminiz var ise 
doktorunuz veya eczac ınız ile konuşunuz. 
 
Kullanmanız gerekenden daha fazla BRINAVESS
 kullandıysanız:  
BRINAVESS ’den kullanmanız gerekenden fazlasını kullanmışsanız bir doktor veya eczacı ile 
konuşunuz.   
BRINAVESS
 'i kullanmayı unutursanız : 
Dozaj programı durumunuza ve tedaviye verdiğiniz yanıta göre doktorunuz tarafından 
ayarlanacaktır.  
 Unutulan dozları dengelemek için çift doz uygulanmamalıdır. 
 
BRINAVESS  ile tedavi sonlandırıldığındaki oluşabilecek etkiler 
Herhangi bir etki oluşması beklenmez. 
 
Bu ilacın kullanımıyla ilgili başka sorularınız varsa doktorunuza sorunuz. 
 
4. Olası yan etkiler nelerdir ? 
Tüm ilaçlarda olduğu gibi , BRINAVESS  da yan etkilere yol açabilir ; ancak bu etkileri herkes 
yaşamayabi lir.  
 Yan etkiler aşağıdaki kategorilerde gösterildiği şekilde sıralanmıştır.  
Çok yaygın :10 hastanın en az 1’inde görülebilir.  
Yaygın :10 hastanın birinden az, fakat 100 hastanın birinden fazla görülebilir. Yaygın olmayan :100 hastanın birinden az, fakat  1000 hastanın birinden fazla görülebilir.  
Seyrek : 1000 hastanın birinden az görülebilir. Çok s eyrek : 10000 hastanın birinden az görülebilir . 
  
 
5/7 Doktorunuz aşağıdakilerde herhangi bir anormal değişiklik fark ederse infüzyonu durdurabilir:  
• Kalp atışınız , 
• Kan basıncınız , 
• Kalbinizin elektriksel aktivitesi.  
 BRINAVESS
 verildikten sonra 24 saat içinde görülen çok yaygın yan etkiler şunlardır : 
 Çok yaygın:  Tat alma duyumunuzda değişiklikler , hapşırma  
 Bu etkiler hızla ortadan kalkar.  
 Diğer yan etkiler şunl ardır:  
Yaygın:  Kaşıntı, aşırı terleme , öksürük, burunda yara, yavaş, hızlı veya düzensiz kalp atışı, düşük 
kan basıncı, baş ağrısı, baş dönmesi , karıncalanma veya uyuşma hissi, deride uyuşma veya 
derinin duyum hassasiyetinde azalma, infüzyon bölgesinde uyuşma veya ağrı, sıcaklık ve yorgunluk hissi, bulantı, kusma, ağız kuruluğu, infüzy on bölgesinde uyuşma veya ağrı  
 Yaygın olmayan:  Sersemlik veya bayılma hissi, uyuklama veya uyku hali , genel olarak kendini 
kötü hissetme , koku almada değişiklik, gözlerde sul anma veya görmede değişiklikler, kalp atış 
problemlerinin belirli tipleri (örneğin, kalbinizin normal aktivitesinde kısa bir duraklama veya bir kalp atışının atlanması, kalbin çarptığını hissetmek (çarpıntı), çok düşük kan basıncı ile oluşan ciddi kalp rahatsızlığı, sıcak basması, yüz ve boyunda kızarıklık, deri renginde soluklaşma, nefes 
darlığı veya göğüste sıkışma hissi, burun akıntısı, boğaz ağrısı, ishal, acil dışkılama ihtiyacı, soğuk ter, genel  kaşıntı, el ve ayak parmaklarında ağrı, infüzyon yerinde  tahriş  
 
Eğer bu kullanma talimatında bahsi geçmeyen herhangi bir yan etki ile karşılaşırsanız veya yan 
etkilerden herhangi biri ciddileşirse doktorunuzu veya eczacınızı bilgilendiriniz . 
 
5. BRINAVESS ’in saklanması  
BRINAVESS 'i çocukların göremeyeceği, eriş emeyeceği yerlerde ve ambalajında saklayınız. 
 25°C’nin altında oda sıcaklığında saklanmalıdır. Sulandırılmış steril konsantre, sulandırıldıktan sonra 30°C’nin altındaki oda sıcaklığında 12 saat boyunca kimyasal ve fiziksel olarak stabildir.  
 Mikrobiyoloj ik nedenlerle ürün derhal kullanılmalıdır. Hemen kullanılmazsa, kullanımdan önce 
merkezdeki saklama süreleri ve koşulları kullanıcının sorumluluğundadır.  
 
BRINAVESS ’i kutunun ve flakonun dışında belirtilen son kullanma tarihinden sonra 
kullanmayınız . Son kullanma tarihi o ayın son gününü ifade eder . 
BRINAVESS ’i renk değişikliği olması veya içinde yabancı maddeler bulunması durumunda 
ürünü kullanmayınız . 
 
Çevreyi korumak amacıyla kullanmadığınız ilaçlar ı şehir suyuna veya çöpe atmayınız. Bu konuda 
eczacınıza  danışınız. 
 Bu ürün için özel saklama koşulları gerekli değildir.  
 
6/7 Üründe ve/veya ambalajda bozukluk fark ederseniz BRINAVESS ’i  kullanmayınız . 
  BRINAVESS ’in görünümü ve ambalaj içeriği  
BRINAVESS  infüzyon çözeltisi için konsantredir (steril konsantre); konsantre berrak ve renksiz -
açık sarı arası renktedir.  
 Mevcut ambalajları : 10 ml veya  30 ml ( 25 ml konsantre ) flakon. Ürün kullanılmadan önce 
sulandırılmalıdır . 
 Tüm ambalaj büyüklükleri pazara sunulmayabilir.  
 Bu ilaç hakkında daha fazla bilgi için lütfen ruhsat sahibinin ülkenizdeki temsilcisine danışınız.  
 
Ruhsat Sahibi : Merck Sharp Dohme İlaçları Ltd. Şti.  
     Esentepe -  İSTANBUL  
 
Üretim Yeri :   Hameln Pharmaceuticals GmbH,  
                        Langes Feld 13, Hameln  - Almanya  
 
           
Bu kullanm a talimatı 11.09.2013 tarihinde onaylanmıştır.  
 
 
                     
  
 
7/7 AŞAĞIDAKİ BİLGİLER BU İLACI UYGULAYACAK OLAN SAĞLIK PERSONELİ İÇİNDİR.  
 
İnfüzyon için BRINAVESS'in hazırlanması  
1.Basamak: Uygulanmadan önce flakonlar partiküllü madde ve renk değişikli ği açısından gözle 
kontrol edilmelidir. İçinde partiküller varsa veya renk değişikliği gözlenirse flakon kullanılmamalıdır. Not: BRINAVESS infüzyon için konsantre çözeltisi renksiz - açık sarı arası 
renktedir. Bu aralıktaki renk değişiklikleri ürünün potens ini etkilemez.  
 2. Basamak: Konsantrenin seyreltilmesi  
Doğru uygulama için, birinci ve ikinci infüzyon için gereken miktarı verebilmek amacıyla tedavinin başında BRINAVESS 20 mg/ml'nin yeterli miktarı hazırlanmalıdır.   Aşağıdaki kılavuzu kullanarak konsantrasyonu 4 mg/ml olan bir çözelti hazırlayınız:  
100 kg ve daha düşük ağırlıklı hastalar: 25 ml BRINAVESS 20 mg/ml, 100 ml seyrelticiye eklenir.  
100 kg'dan ağır hastalar: 30 ml BRINAVESS 20 mg/ml, 120 ml seyrelticiye eklenir.  
 3. Basamak: Çözeltinin incelenmesi  
Sulandırılan steril çözelti, berrak ve renksiz - açık sarı arası renkte bir çözelti olmalıdır. 
Uygulamadan önce çözeltiyi partiküllü madde ve renk değişikliği açısından gözle kontrol ediniz.  
Uygulama şekli:  
BRINAVESS flakonları tek kullanım içindir ve  uygulanmadan önce sulandırılmalıdır.  
 
4. Basamak: Birinci infüzyonun uygulanması  
BRINAVESS’in ilk infüzyonu 10 dakikada 3 mg/kg doz şeklinde uygulanır. Bu süre zarfında 
hasta kan basıncı veya kalp hızında ani azalmaya işaret eden semptom ve bulgular yönünden dikkatle takip edilmelidir. Semptomatik hipotansiyon veya bradikardi eşliğinde veya bunlar eşlik etmeden bu tip belirtiler gözlenirse infüzyon derhal durdurulmalıdır.  5. Basamak: Hastanın gözlenmesi  
Sinüs ritmine dönüş gerçekleşmemişse, hastanın yaşa msal bulgularını ve kalp ritmini 15 dakika 
daha gözlemleyiniz.  
 6. Basamak: İkinci infüzyonun uygulanması  
Birinci infüzyon ile veya 15 dakikalık gözlem döneminde sinüs ritmine dönüş gerçekleşmemişse, 10 dakika boyunca 2 mg/kg devam infüzyonu uygulayınız.  565 mg'ın üzerindeki kümülatif dozlar incelenmemiştir.  
 