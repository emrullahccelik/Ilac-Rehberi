KISA ÜRÜN BİLGİSİ
1. BEŞERİ TIBBİ ÜRÜNÜN ADI
DRASOTER %0,004 göz damlası, çözelti
Steril
2. KALİTATİF VE KANTİTATİF BİLEŞİM
Her 1 ml’de;
Etkin madde:
Travoprost 0,04 mg
Yardımcı madde(ler):
Propilen glikol 7,5 mg
PEG-40 hidrojene hint yağı 2 mg
Benzalkonyum klorür 0,020 mg
Yardımcı maddeler için Bölüm 6.1’e bakınız.
3. FARMASÖTİK FORM
Göz damlası
Partikül içermeyen berrak ve renksiz çözelti
4. KLİNİK ÖZELLİKLER
4.1 Terapötik endikasyonlar
Oküler hipertansiyon ve açık-açılı glokom hastalarında yükselmiş intraoküler basıncın
düşürülmesinde endikedir (bkz. bölüm 5.1).
4.2 Pozoloji ve uygulama şekli
Pozoloji/uygulama sıklığı ve süresi:
DRASOTER’in dozu, etkilenen gözün/gözlerin konjonktival kesesine günde bir kere bir
damladır. Doz akşam uygulandığında optimal etki elde edilir.
Damlatmadan sonra nazolakrimal açıklıkların tıkanması veya gözkapaklarının hafifçe
kapatılması önerilir. Bu, oküler yoldan uygulanan ilaçların sistemik absorpsiyonunu
azaltabilir ve sistemik yan etkilerde azalmaya neden olabilir.
Eğer birden fazla topikal oftalmik tıbbi ürün kullanılıyorsa, uygulamalar arasında en az 5
dakika olmalıdır (bkz. bölüm 4.5).
Eğer bir doz kaçırılırsa tedaviye planlandığı şekilde bir sonraki dozla devam edilmelidir.
Hasta göze uygulanan doz miktarı günlük olarak bir damlayı geçmemelidir.
Diğer bir antiglokom ajanını DRASOTER ile değiştiriyorsanız, diğer ajanla tedaviyi kesip,
ertesi gün DRASOTER ile tedaviye devam ediniz.
1 / 11Uygulama şekli:
Yalnızca oküler kullanım içindir.
Hastalar saşeyi, ilk kullanımdan önce çıkarmalıdır. Damlatıcı ucun ve çözeltinin kirlenmesini
önlemek için, şişenin damlatıcı ucunun göz kapaklarına, etrafına veya diğer yerlere
değdirilmemesine dikkat edilmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Hafif ila ciddi karaciğer yetmezliği ve hafif ila ciddi böbrek yetmezliği (kreatinin klirensi 14
ml/dakikaya kadar düşmüş) olan hastalarda DRASOTER çalışılmıştır. Bu hastalarda dozaj
ayarlaması gerekli değildir.
Pediyatrik popülasyon:
18 yaşın altındaki hastalarda DRASOTER’in etkinliği ve güvenliliği saptanmamıştır ve daha
ayrıntılı veriler temin edilene kadar DRASOTER’in pediyatrik yaş grubunda kullanılması
tavsiye edilmemektedir.
Geriyatrik popülasyon:
Özel bir kullanım bulunmamaktadır.
4.3 Kontrendikasyonlar
Travoprost ya da ilacın içerdiği diğer maddelere aşırı duyarlılık durumunda kontrendikedir.
4.4 Özel kullanım uyarıları ve önlemleri
DRASOTER, melanositler içindeki melanozomların (pigment granülleri) sayısını artırarak
zamanla göz rengini değiştirebilir. Tedavi başlamadan önce hasta göz renginin kalıcı olarak
değişme olasılığı hakkında bilgilendirilmelidir. Tek taraflı tedavi, kalıcı heterokromi ile
sonuçlanabilir. Melanositler üzerindeki uzun vadeli etkileri ve bundan doğacak sonuçlar şu
anda bilinmemektedir. İris rengindeki değişim yavaş yavaş meydana gelir ve aylar hatta yıllar
boyunca fark edilemeyebilir. Bu değişim baskın olarak karışık renkli irislerde, yani mavi-
kahverengi, gri-kahverengi, sarı-kahverengi ve yeşil-kahverengi irislere sahip olan hastalarda
görülmüştür, ancak kahverengi gözlü hastalarda da gözlemlenmiştir. Tipik olarak, göz
bebeğinin etrafındaki kahverengi pigmentasyon konsentrik olarak etkilenen gözün periferine
doğru yayılır, fakat irisin tümünün veya bir kısmının da kahverengiliği artabilir. Tedavinin
kesilmesinden sonra kahverengi iris pigmentlerinde daha fazla artış gözlenmemiştir.
Kontrollü klinik çalışmalarda, travoprost kullanımı ile ilgili olarak, hastaların %0,4’ünde göz
etrafı ve/veya göz kapağı derisinin koyulaşması rapor edilmiştir.
DRASOTER tedavi gören gözün/gözlerin kirpiklerinde değişikliğe neden olabilir; bu
değişiklikler klinik çalışmalarda hastaların yaklaşık yarısında gözlenmiştir ve kirpiklerde
uzunluğun, kalınlığın, rengin ve/veya sayının artmasını kapsamaktadır. Kirpik
değişikliklerinin mekanizması ve uzun dönem etkileri henüz bilinmemektedir.
2 / 11Maymun çalışmalarında travoprostun palpebral açıklığın hafifçe büyümesine neden olduğu
gösterilmiştir. Ancak, klinik çalışmalarda bu etki gözlenmemiştir ve türe özel olduğu
varsayılmaktadır.
DRASOTER’le inflamatuvar oküler durumlarda ve neovasküler, kapalı açılı, dar açılı ve
konjenital glokomda deneyim yoktur; tiroit göz hastalığında, psödofakik hastalardaki açık
açılı glokomda, pigmenter veya psödoeksfoliatif glokomda sınırlı deneyim vardır. Bu nedenle
DRASOTER aktif intraoküler inflamasyonu olan hastalarda dikkatli kullanılmalıdır.
Prostaglandin F analoglarıyla tedavide maküler ödem bildirilmiştir. Afakik hastalarda,
2a
yırtılmış arka lens kapsülü veya ön kamara lensi olan psödofakik hastalarda veya kistoid
maküler ödem açısından bilinen risk faktörleri olan hastalarda DRASOTER kullanırken
dikkat edilmesi önerilir.
Prostaglandin analoglarıyla göz kapağı sulkusunda derinleşme dahil periorbital ve göz kapağı
değişiklikleri bildirilmiştir.
Tavşanlarda travoprostun transdermal emilimi gösterildiğinden, DRASOTER’in deriyle
temasından kaçınılmalıdır.
İrit/üveyite yatkınlaştıran risk faktörleri bilinen hastalarda olduğu gibi intraoküler
inflamasyonu bulunanlarda DRASOTER ihtiyatla kullanılabilir.
Prostaglandinler ve prostaglandin analogları cilt tarafından emilebilen biyolojik olarak aktif
materyallerdir. Gebe olan veya gebe kalmaya teşebbüs eden kadınlar, şişenin içeriğine direk
maruz kalmaktan korunmak için uygun önlem almalıdırlar. Şişenin içeriğinin önemli bir
bölümü ile istenmeyen bir şekilde temas kurulması durumunda, etraflıca maruz kalan bölge
anında temizlenmelidir.
Hastalara DRASOTER uygulamasından önce kontakt lenslerini çıkarmaları ve DRASOTER’i
damlattıktan sonra, kontakt lenslerini takmadan 15 dakika beklemeleri anlatılmalıdır.
2 aylık bebekler ve 3 yaşından küçük (9 hastada) çocuklarda etkililik ve güvenirlik verileri
limitlidir. 2 aydan küçük bebekler için bir veri bulunmamaktadır.
PKG’li (primer konjenital glokom), ameliyat geçiren (örn. Trabekülotemi/goniyotomi) 3
yaşından küçük çocuklarda ilk basamak tedavisidir.
Pediyatrik popülasyonda uzun süreli güvenlilik verileri bulunmamaktadır.
DRASOTER’in içerdiği propilen glikol ciltte iritasyona neden olabilir.
DRASOTER’in içerdiği PEG-40 hidrojene hint yağı, deri reaksiyonlarına sebep olabilir.
3 / 11DRASOTER’in içerdiği benzalkonyum klorür göz irritasyonuna neden olabilir. Yumuşak
kontak lenslerle temasından kaçınınız. Uygulamadan önce kontak lensi çıkartınız ve lensi
takmak için en az 15 dakika bekleyiniz. Yumuşak kontakt lenslerin renklerinin bozulmasına
neden olduğu bilinmektedir.
4.5 Diğer tıbbi ürünler ile etkileşimler ve diğer etkileşim şekilleri
DRASOTER’in diğer ilaçlarla etkileşimi, henüz açık olarak değerlendirilmemiştir.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
DRASOTER, yeterli doğum kontrolü yöntemi kullanmayan çocuk doğurma potansiyeli olan
kadınlarda kullanılmamalıdır (bkz. bölüm 5.3).
Gebelik dönemi
DRASOTER’in gebe kadınlarda kullanımına ilişkin yeterli veri mevcut değildir.
Travoprost hamilelikte ve/veya fetus/yenidoğan çocuklarda zararlı farmakolojik etkiye
sahiptir. Hayvanlarda yapılan çalışmalar travoprost’un üreme toksisitesine neden olduğunu
göstermiştir.
DRASOTER gerekli olmadıkça gebelik döneminde kullanılmamalıdır.
Laktasyon dönemi
Travoprost’un insan sütüyle atılıp atılmadığı bilinmemektedir. Hayvanlar üzerinde yapılan
çalışmalar travoprost ve metabolitlerin sütle atıldığını göstermektedir. Emzirmenin
durdurulup durdurulmayacağına ya da DRASOTER tedavisinin durdurulup
durdurulmayacağına/tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve DRASOTER tedavisinin emziren anne açısından
faydası dikkate alınmalıdır. Emziren annelerde DRASOTER kullanımı önerilmemektedir.
Üreme yeteneği/Fertilite
DRASOTER ile üreme yeteneği üzerine herhangi bir çalışma yapılmamıştır.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
bölüm 5.3). İnsanlara yönelik potansiyel risk bilinmemektedir.
4.7 Araç ve makine kullanımı üzerindeki etkiler
Herhangi bir göz damlasında olduğu gibi görmede meydana gelen bulanıklık araç ve makine
kullanımını etkileyebilir. Eğer damlatma sırasında görmede bulanıklık meydana geliyorsa,
hastalar araç veya makine kullanmadan önce görüşün netleşmesi için beklemelidirler.
4 / 114.8 İstenmeyen etkiler
Travoprostun klinik çalışmalarında, en yaygın görülen advers reaksiyonlar oküler hiperemi ve
iris hiperpigmentasyonu, sırasıyla hastaların yaklaşık % 20’sinde ve % 6’sında ortaya
çıkmaktadır.
Aşağıda yer alan istenmeyen etkiler, tedaviye bağlı (Travoprost göz damlası ile monoterapi
olarak) olarak değerlendirilmiştir ve şu şekilde sınıflandırılmışlardır:
Çok yaygın (≥1/10); yaygın (≥1/100 ila < 1/10); yaygın olmayan (≥1/1.000 ila < 1/100);
seyrek (≥1/10.000 ila < 1/1.000), çok seyrek (< 1/10.000), bilinmiyor (eldeki verilerden
hareketle tahmin edilemiyor).
Her bir sıklık grubunda istenmeyen etkiler en şiddetliden en az şiddetliye doğru bir sırayla
sunulmaktadır.
Enfeksiyonlar ve enfestasyonlar
Seyrek: Herpes simplex, herpetik keratit
Bağışıklık sistemi hastalıkları
Yaygın olmayan: Aşırı duyarlılık, mevsimsel alerji
Psikiyatrik hastalıklar
Bilinmiyor: Depresyon, anksiyete
Sinir sistemi hastalıkları
Yaygın olmayan: Baş ağrısı, baş dönmesi, görme alanında bozukluk
Seyrek: Disguzi, baş dönmesi
Göz hastalıkları
Çok yaygın: Oküler hiperemi
Yaygın: İris hiperpigmentasyonu, göz ağrısı, gözde iritasyon, göz kuruluğu, göz kaşıntısı,
oküler rahatsızlık
Yaygın olmayan: Korneal erozyon, üveit, iritis, ön kamara inflamasyonu, keratit, punktat
keratit, fotofobi, gözde akıntı, blefarit, göz kapağında eritem, periorbital ödem, göz kapağında
kaşıntı, görme keskinliğinde azalma, bulanık görme, lakrimasyon artışı, konjonktivit,
ektropionkatarakt, göz kapağının kenarında çapaklanma, kirpiklerde uzama, kirpikte renk
değişimi, astenopi
Seyrek: İridosiklit, göz inflamasyonu, fotopsi, göz kapağı egzaması, konjonktival ödem, halo
görme, konjonktival foliküller, gözde duyarlılığın azalması, meibomian bezlerinde
inflamasyon, ön kamara pigmentasyonu, midriazis, kirpiklerde kalınlaşma
Bilinmiyor: Maküler ödem, gözde çökme
Kulak ve iç kulak hastalıkları
Bilinmiyor: Vertigo, tinnitus
5 / 11Kardiyak hastalıklar
Yaygın olmayan: Kalp çarpıntısı
Seyrek: Kalp ritminde düzensizlik, kalp ritminde azalma
Bilinmiyor: Göğüs ağrısı, bradikardi, taşikardi
Vasküler hastalıklar
Seyrek: Diyastolik kan basıncında azalma, sistolik kan basıncında artış, hipotansiyon,
hipertansiyon
Solunum, göğüs bozuklukları ve mediastinal hastalıklar
Yaygın olmayan: Dispne, astım, nazal konjestiyon, boğaz iritasyonu
Seyrek: Solunum bozuklukları, yutak ve gırtlak ağrısı, öksürük, disfoni
Bilinmiyor: Ağırlaşmış astım
Gastrointestinal hastalıklar
Seyrek: Peptik ülser reaktivasyonu, gastrointestinal bozukluklar, kabızlık, ağız kuruluğu
Bilinmiyor: Diyare, abdominal ağrı, bulantı
Deri ve deri altı doku hastalıkları
Yaygın olmayan: Deri hiperpigmentasyonu (perioküler), deride renk değişimi kıl dokusunda
anormallik, hipertrikoz
Seyrek: Alerjik dermatit, kontakt dermatit, eritem, kıl rengi değişiklikleri, madarozis
Bilinmiyor: Kaşıntı, kıl uzamasında anormallik.
Kas-iskelet bozuklukları, bağ doku ve kemik hastalıkları
Seyrek: Kas-iskelet ağrısı
Bilinmiyor: Artralji
Böbrek ve idrar yolu hastalıkları
Bilinmiyor: Dizüri (ağrılı idrar yapma), idrar kaçırma
Genel bozukluklar ve uygulama bölgesine ilişkin hastalıklar
Yaygın olmayan: Asteni
Araştırmalar
Bilinmiyor: PSA artışı
Pazarlama sonrası deneyimlerde tanımlanan istemeyen etkiler, monoterapi olarak travoprost
ile yapılan klinik çalışmalarda önceden rapor edilmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
6 / 11Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0800 314 0008; faks: 0312 218 3599)
4.9 Doz aşımı ve tedavisi
Hiçbir doz aşımı vakası bildirilmemiştir. Topikal bir doz aşımı oluşması ya da toksisite ile
ilişkili olması beklenmemektedir. DRASOTER’in topikal bir doz aşımı olduğunda gözler ılık
su ile yıkanmalıdır. Şüphelenilen bir oral yutmanın tedavisi semptomatik ve destekleyicidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Oftalmolojikler - antiglokom preparatları ve miyotikler –
prostaglandin analogları
ATC kodu: S01EE04
Etki mekanizması
Bir prostaglandin F analoğu olan travoprost, aköz hümörün dışarıya akışını trabeküler kanal
2α
ve üveoskleral yollarla arttırarak göz içi basıncını azaltan prostaglandin FP reseptörleri için
yüksek afiniteli, oldukça selektif tam bir agonisttir. İnsanda intraoküler basıncın düşmesi,
uygulamadan 2 saat sonra başlamakta ve 12 saat sonra maksimum etkiye ulaşmaktadır.
Basınçta elde edilen düşüş tek bir dozla en az 24 saat korunabilmektedir.
Birincil tedavi olarak günde tek doz uygulanan Travoprost %0,004 oftalmik göz damlası,
intraoküler basıncı 7 ila 9 mmHg düşürmüştür. Üç iyi kontrollü çalışma kapsamında
intraoküler basınçta tedavi başlangıcından sadece 2 hafta sonra kararlı diürnal düşüşler
sağlanmış ve 6 ila 12 aylık tedavi süresi boyunca sürdürülmüştür.
Farmakodinamik etkiler
Travoprost’un intraoküler basıncın düşürülmesine ek olarak optik sinir başında kan akışını
arttırdığı ve gözyaşı film stabilitesi ve gözyaşı sekresyonunu azalttığı da kanıtlanmıştır.
Travoprost, egzersiz ve iyileşme sırasında solunum hızını/hacmini veya sistolik kan basıncını
etkilememektedir. Prostaglandin F analogları saç foliküllerinde anajen fazı indükleyebilir ve
2α
ciltte melanojeneziyi stimüle edebilir.
Klinik etkililik ve güvenlilik
Bir klinik çalışmada akşamları günde tek doz Travoprost göz damlası ile tedavi edilen açık-
açılı glokomu veya oküler hipertansiyonu olan hastalar, tedavi başlangıcındaki 24 ila 26
mmHg’lık göz içi basıncında 8 ila 9 mmHg’lık azalmalar göstermişlerdir (yaklaşık olarak
%33).
Travoprost’un timolol %0,5 ve sınırlı olarak %0,2 brimonidin ile ek tedavi uygulamasına ait
klinik çalışmaların verileri, Travoprost’un bu glokom ilaçlarıyla aditif bir etkisini
göstermiştir. Diğer oküler hipotansif ilaçlarla eş zamanlı kullanımı ile ilgili klinik veriler
mevcut değildir.
7 / 11Sekonder farmakoloji
Travoprost, topikal oküler uygulamayı izleyen 7 gün boyunca tavşanlarda optik sinir başı kan
akımını artırmıştır (1,4 mikrogram, günde bir kez).
Pediyatrik popülasyon
Travoprostun 2 ay ila 18 yaşın altında pediyatrik hastalardaki etkililiği, travoprostun oküler
hipertansiyon veya pediyatrik glokom bulunan 152 hasta üzerinde timolol ile karşılaştırıldığı
12 haftalık, çift kör bir klinik çalışma ile kanıtlanmıştır. Hastalara günde bir defa travoprost
%0,004 veya günde iki defa timolol %0,5 (veya 3 yaş altı hastalarda %0,25) verilmiştir.
Primer etkililik sonlanım noktası, başlangıçtan itibaren çalışmanın 12. Haftasına kadar olan
göz içi basınç (GİB) değişikliğidir. Travoprost ve timolol grupları arasındaki ortalama GİB
düşüşleri benzerdir (bkz. Tablo 1). Travoprost kolunda 12. haftada 3 ila < 12 yaş (n=36) ve 12
ila < 18 yaş (n=26) gruplarında elde edilen ortalama GİB düşüşü, timolol kolundakilerle aynı
bulunmuştur. 2 ay ila < 3 yaş arası grupta 12. Haftadaki ortalama GİB düşüşü travoprost
kolunda 1,8 mmHg, timolol grubunda ise 7,3 mmHg olarak gerçekleşmiştir. Bu gruba ait GİB
düşüşleri timolol grubunda sadece 6, travoprost grubunda ise sadece 4 hasta temelli iken, 12.
Haftada travoprost grubundaki 4 hastaya karşılık timolol grubunda 0 hastada anlamlı ortalama
GİB düşüşü meydana gelmemiştir. 2 ayın altındaki çocuklarla ilgili veri bulunmamaktadır.
GİB’nin etkisi, tedavinin ikinci haftasından sonra görülmüş olup, 12 haftalık çalışma
süresince tüm yaş grupları için tutarlı bir biçimde sürdürülmüştür.
Tablo 1- Başlangıçtan itibaren 12.haftadaki ortalama GİB değişikliklerinin karşılaştırılması
Travoprost Timolol
Ortalama Ortalama Ortalama
N N (%95 GA)
(SH) (SH) farka
53 -6,4 (1,05) 60 -5,8 (0,96) -0,5 (-2,1, 1)
SH = Standart Hata, GA = Güven Aralığı;
a Ortalama fark, Travoprost – Timolol’dür. En küçük kare ortalamalarına dayalı tahminler,
modele primer tanı ve başlangıç GİB katmanlarının dahil olduğu hasta kapsamında ilişkili
GİB ölçümlerine karşılık gelen bir istatistiksel modelden elde edilmiştir.
5.2 Farmakokinetik özellikler
Genel özellikler
Emilim:
Travoprost ester yapılı bir ön ilaçtır. İzopropil esterinin aktif serbest asidine hidrolize olduğu
korneadan emilir. Tavşanlar üzerindeki çalışmalar, Travoprost’un topikal uygulamayı takip
eden bir veya iki saat içinde, aköz hümörde 20 nanogram/mililitre serbest asit pik
konsantrasyonlarına ulaşıldığını göstermiştir. Aköz hümör konsantrasyonları, yaklaşık olarak
1,5 saatlik bir yarı ömürle azalmaktadır. Ayrıca düşük dozda serbest travoprost asidi de
topikal doz uygulamasını takiben plazmada bulunmuştur.
8 / 11Dağılım:
Travoprost’un sağlıklı gönüllülere topikal oküler uygulanmasını takiben, aktif serbest asitlere
düşük sistemik maruziyet gösterilmiştir. Dozlamadan sonra 10-30 dakika içinde aktif serbest
asit plazma konsantrasyonları 25 pg/ml veya daha az olarak gözlenmiştir. Daha sonra, plazma
düzeyleri uygulamadan sonraki 1 saatten önce 10 pg/ml olan ölçüm sınırının altına hızla
düşmüştür. Düşük plazma konsantrasyonları ve topikal dozlamayı takiben hızlı eliminasyona
bağlı olarak, insanda aktif serbest asitlerin eliminasyon yarı ömrü belirlenememektedir.
Biyotransformasyon:
Klinik olmayan türlerdeki travoprost ve serbest asitleri için majör klirens yolu
metabolizmadır. Travoprost ve aktif serbest asidin eliminasyonunun başlıca yolu
metabolizmadır. Sistemik metabolik yollar, 13-14 çift bağının indirgenmesi, 15-hidroksi
oksidasyonu ve üst taraf yan zincirin β-oksidatif kırılmaları ile, endojen prostaglandin F ile
2α
paraleldir.
Eliminasyon:
Travoprost serbest asidi ve metabolitleri, esas olarak böbreklerden atılır. Travoprost, hafif ila
ciddi hepatik yetmezliği ve böbrek yetmezliği (keratinin klirensi 14 ml/dk. kadar düşük) olan
hastalar üzerinde çalışılmıştır. Bu hastalarda dozaj ayarlaması gerekmez.
Doğrusal/ Doğrusal olmayan durum:
Travoprost, topikal uygulamayı takiben hem oküler dokularda, hem de plazmada lineer bir
farmakokinezi ortaya koymaktadır.
Farmakokinetik/farmakodinamik ilişki(ler):
Topikal oküler uygulama sonrasında travoprost için farmakokinetik/farmakodinamik ilişki
saptanmamıştır.
Hastalardaki karakteristik özellikler
Özel popülasyonlarda farmakokinetik:
Travoprost %0,004 göz damlasının sistemik farmakokinetiği, hafif ila şiddetli düzeyde
karaciğer yetmezliği bulunan hastaların yanı sıra, hafif ila şiddetli böbrek yetmezliği (14
ml/dk şeklinde düşük kreatinin klirensi) bulunan hastalarda araştırılmıştır. Bu
popülasyonlarda dozun ayarlanmasına gerek yoktur.
Pediyatrik farmakokinetik:
Travoprostun 2 ay ila 18 yaş altı arasındaki hastalarda topikal oküler uygulamayı takiben
sistemik farmakokinetiği, en yüksek plazma numunelerinin 10 pg/ml kantitasyon limitinin
altında olduğu erişkinlerle benzer bir konsantrasyon ortaya koymuştur.
5.3 Klinik öncesi güvenlilik verileri
Maymunlar üzerindeki oküler toksisite çalışmaları, günde 2 kere 0,45 mikrogram dozunda
travoprost uygulamasının palpebral açıklığın büyümesine neden olabileceğini göstermiştir.
9 / 11Travoprostun maymunlara topikal oküler olarak 1 yıl boyunca sağ göze günde 2 kez
%0,012’ye varan dozlarda uygulanması hiçbir sistemik toksisite oluşturmamıştır.
Sıçan, fare ve tavşanlarda üreme toksisitesi çalışmaları sistemik yolla yapılmıştır. Bulgular,
erken embriyo kaybı, implantasyon sonrası kayıp ve fötotoksisite ile birlikte uterustaki FP
reseptör agonist aktivitesiyle ilgilidir. Hamile sıçanlarda, organogenez sırasında klinik dozdan
200 kat daha fazla dozlarda travoprostun sistemik uygulaması, malformasyonun görülme
sıklığının artmasıyla sonuçlanır. 3H-travoprost uygulanmış hamile sıçanların fötal dokularında
ve amniyotik sıvı içerisinde düşük seviyelerde radyoaktivite ölçülmüştür. Üreme ve gelişme
çalışmaları, sıçan ve farelerde (sırasıyla, 180 pg/ml ve 30 pg/ml plazma) klinik maruziyetin
1,2-6 katı maruziyette (25 pg/ml’e kadar), fötal kayıp üzerine ciddi bir etkisi olduğunu
göstermiştir.
6. FARMASÖTİK ÖZELLİKLER
6.1 Yardımcı maddelerin listesi
Benzalkonyum klorür
Propilen glikol
PEG-40 hidrojene hint yağı
Borik asit
Sodyum klorür
Mannitol
Sodyum hidroksit
Hidroklorik asit
Enjeksiyonluk su
6.2 Geçimsizlikler
Bildirilmemiştir.
Travoprost ile tiyomersal içeren tıbbi ürünlerde spesifik in vitro etkileşim çalışmaları
yapılmıştır. Çökme gözlenmemiştir.
6.3 Raf ömrü
24 ay
6.4 Saklamaya yönelik özel tedbirler
25°C altındaki oda sıcaklığında saklayınız. Kullanmadığınız zaman şişe kapağını sıkıca
kapatınız.
Şişe açıldıktan sonra 25°C altındaki oda sıcaklığında saklanmak koşuluyla 4 hafta içerisinde
kullanılmalıdır.
6.5 Ambalajın niteliği ve içeriği
Primer ambalaj malzemesi olarak damlalıklı, transparan, düşük yoğunluklu polietilen şişe ve
çevirmeli beyaz polipropilen kapak kullanılmaktadır. 1 adet 2,5 ml’lik çözelti içeren şişe
soyulabilir saşe içerisinde kullanma talimatı ile birlikte kutu içinde sunulmaktadır.
10 / 116.6 Beşeri tıbbi üründen arta kalan maddelerin imhası ve diğer özel önlemler
Herhangi bir kullanılmamış ürün veya atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmelik”lerine uygun olarak
imha edilmelidir. Ürünün kullanımı için özel bir önlem gerekmemektedir.
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik
Bakanlığınca belirlenen toplama sistemine veriniz.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad.
No:1 34303 Küçükçekmece/İSTANBUL
Tel: 0212 692 92 92
Faks: 0212 697 00 24
E-mail: deva@devaholding.com.tr
8. RUHSAT NUMARASI(LARI)
2019/14
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 10.01.2019
Ruhsat yenileme tarihi:
10. KÜB’ÜN YENİLENME TARİHİ
11 / 11