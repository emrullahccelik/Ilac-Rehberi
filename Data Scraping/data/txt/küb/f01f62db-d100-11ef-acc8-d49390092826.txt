KISA ÜRÜN BİLGİSİ
1- BEŞERİ TIBBİ ÜRÜNÜN ADI
İNHİBACE PLUS 5 mg/12,5 mg film kaplı tablet
2- KALİTATİF VE KANTİTATİF BİLEŞİM
Etkin madde:
Silazapril 5 mg
Hidroklorotiyazid 12,5 mg
Yardımcı maddeler:
Laktoz (inek sütünden üretilir) 119,18 mg
Yardımcı maddeler için Bölüm 6.1’e bakınız.
3- FARMASÖTİK FORM
Film kaplı tablet
Bir tarafında çentik, bulunan açık kırmızı renkli oval, bikonveks film kaplı tabletler.
Tabletler kırılmamalı ve çiğnenmemelidir.
4- KLİNİK ÖZELLİKLER
4.1 Terapötik endikasyonları
İNHİBACE PLUS, esansiyel hipertansiyonun tedavisinde kullanılır (bkz. Bölüm 4.3, 4.4, 4.5
ve 5.1).
4.2 Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde tavsiye edilmediği takdirde;
Yetişkinler için standart doz: İNHİBACE PLUS dozu günde bir kez bir tablettir (bkz. Bölüm
4.3, 4.4, 4.5 ve 5.1). Yemek yemenin emilim üzerine klinik olarak anlamlı bir etkisi
olmadığından İNHİBACE PLUS yemeklerden önce ya da sonra verilebilir. Doz daima günün
yaklaşık aynı saatinde alınmalıdır.
Uygulama şekli:
İNHİBACE PLUS oral yolla, aç veya tok karnına bir bardak su ile alınır. Tabletler kırılmadan
ve çiğnenmeden yutulmalıdır.
Özel popülasyona ilişkin ek bilgiler:
Böbrek yetmezliği:
İleri derecede böbrek yetmezliği olan hastalarda diüretik tedavisi gerektiğinde, silazapril ile
birlikte kullanılmak üzere tiyazid grubu bir diüretik yerine bir kıvrım (loop) diüretiği tercih
edilir; bu nedenle şiddetli böbrek bozukluğu (kreatinin klerensi <30 ml/dk) olan hastalar için
İNHİBACE PLUS önerilmez.
1 / 21Karaciğer yetmezliği:
Karaciğer sirozu olan hastalarda INHİBACE PLUS ile farmakokinetik çalışmalar
yapılmamıştır. Standart dozlarda ADE inhibitörü kullanan karaciğer sirozlu hastalarda
hipotansiyon görülebileceğinden, silazapril ve hidroklorotiyazidin birlikte kullanımı sırasında
doz titrasyonu dikkatle yapılmalıdır.
Pediyatrik popülasyon: Çocuklardaki güvenilirlik ve etkinliği henüz belirlenmemiş
olduğundan, İNHİBACE PLUS’ın çocuklarda kullanılması önerilmemektedir.
Geriyatrik popülasyon: Farmakokinetik veriler yaşlı hastalarda silazapril ve
hidroklorotiyazidin klerensinin azaldığını göstermekle birlikte klinik çalışmalarda, birlikte
uygulanan silazapril ve hidroklorotiyazidin etkinlik ve tolerabilitesinin yaşlı ve genç hipertansif
hastalarda benzer olduğu gözlenmiştir.
4.3 Kontrendikasyonlar
İNHİBACE PLUS,
 Silazapril veya diğer ADE inhibitörlerine, hidroklorotiyazid veya diğer tiyazid
diüretiklerine, sülfonamidlere veya İNHİBACE PLUS’ın bileşimindeki diğer maddelere karşı
aşırı duyarlılığı olan hastalarda,
 Daha önce bir ADE inhibitörü tedavisine bağlı anjiyonörotik ödem gelişmiş hastalarda,
 Kalıtsal veya idiyopatik anjiyonörotik ödemi olan hastalarda,
 Anürisi olan veya böbrek yetmezliği (kreatinin klerensi <30 ml/dk/1,73 m2 olan hastalarda,
 İNHİBACE PLUS ile aliskiren içeren ilaçların birlikte kullanımı, diyabetes mellitus veya
böbrek yetmezliği (GFR <60 ml / dk / 1,73 m2) olan hastalarda kontrendikedir (bkz. Bölüm 4.5
ve 5.1).
 Gebelikte ve laktasyon döneminde kontrendikedir (bkz. Bölüm 4.6)
 İNHİBACE PLUS’ın sakubitril/valsartan ile birlikte kullanımı kontrendikedir (bkz. Bölüm
4.4 ve 4.5.)
4.4 Özel kullanım uyarıları ve önlemleri
Akut Solunum Toksisitesi
Hidroklorotiyazid alımından sonra akut solunum sıkıntısı sendromu (ARDS) dâhil olmak üzere
çok seyrek olarak ciddi akut solunum toksisitesi vakaları bildirilmiştir. Pulmoner ödem gelişimi
tipik olarak hidroklorotiyazid alımından sonra dakikalar veya saatler içinde gelişir. Başlangıçta
semptomlar dispne, ateş, pulmoner açıdan kötüye gitme ve hipotansiyonu içerir. ARDS
teşhisinden şüpheleniliyorsa, İNHİBACE PLUS tedavisi durdurulmalı ve uygun tedavi
uygulanmalıdır. Hidroklorotiyazid alımını takiben daha önce ARDS yaşayan hastalara
hidroklorotiyazid uygulanmamalıdır.
Aort stenozu/hipertrofik kardiyomiyopati
Şiddetli hipotansiyon riski ve kalp debisinin sistemik vazodilatasyonu dengelemek için
artamaması nedeniyle, İNHİBACE PLUS aort stenozu olan ya da obstrüktif kalp hastalığı (örn.
mitral stenoz, aort stenozu, hipertrofik kardiyomiyopati) olan hastalarda kullanılmamalıdır.
2 / 21Renin-anjiyotensin-aldosteron sisteminin (RAAS) dual blokajı
ADE inhibitörleri, anjiyotensin II reseptör blokörleri ya da aliskirenin birlikte kullanılması
durumunda hipotansiyon, senkop, hiperkalemi riskinin arttığı ve böbrek fonksiyonunun
azaldığına (akut renal yetmezlik dahil) dair kanıtlar bulunmaktadır. RAAS’ın dual blokajına
yol açtığından ADE inhibitörleri, anjiyotensin II reseptör blokörleri ya da aliskirenin birlikte
kullanılması önerilmez (bkz. Bölüm 4.5 ve 5.1).
Eğer dual blokaj tedavisi mutlaka gerekli görülürse sadece uzman gözetimi altında yapılmalı
ve böbrek fonksiyonu, elektrolitler ve kan basıncı yakından sık sık takip edilmelidir.
Diyabetik nefropatisi bulunan hastalarda ADE inhibitörleri ve anjiyotensin II reseptör
blokerleri birlikte kullanılmamalıdır.
Karaciğer yetmezliği:
Ender olarak, ADE inhibitörleri kolestatik sarılık ile başlayan ve fulminant hepatik nekroza ve
bazen de ölüme kadar ilerleyebilen bir sendrom ile ilişkili olmuştur. Bu sendromun
mekanizması anlaşılamamıştır. ADE inhibitörleri kullanan ve sarılık gelişen veya karaciğer
enzimlerinde anlamlı artışlar olan hastalar ADE inhibitörüne son vermeli ve uygun takip ve
tedaviye alınmalıdır.
Hipertansiyon tedavisi alması gereken karaciğer sirozlu ancak asidi bulunmayan hastalarda
silazapril küçük dozlarda başlanmalı ve belirgin hipotansiyon meydana gelebileceğinden çok
dikkatli olunmalıdır. Asidi olan hastalarda ise silazapril tavsiye edilmemektedir.
Karaciğer fonksiyonları bozuk olan ya da progresif karaciğer hastalığı olan hastalarda, sıvı-
elektrolit dengesindeki küçük değişiklikler hepatik komaya neden olabileceğinden, İNHİBACE
PLUS dikkatli kullanılmalıdır. Karaciğer fonksiyonları bozuk olan hastalar yakından
izlenmelidir.
Nötropeni:
İNHİBACE PLUS tedavisi sırasında nadir nötropeni olguları bildirilmiştir. Kolajen vasküler
hastalığı ve böbrek bozukluğu olan hastalarda düzenli aralıklarla lökosit sayımı yapılması
düşünülmelidir.
Böbrek yetmezliği:
İNHİBACE PLUS kreatinin klerensi 30 ml/dak/1,73 m2’den küçük olan hastalarda
kontrendikedir. Hafif böbrek bozukluğu olan hastalarda silazaprilin dozu kreatinin klerens
değerine göre ayarlanmalıdır. Böbrek yetmezliği olan hastalarda normal tıbbi tedavinin parçası
olarak potasyum ve klor düzeyleri takip edilmelidir.
ADE inhibitörleri, renoprotektif etkilere sahip olsalar da belirtilen sebeplere bağlı olarak renal
perfüzyonda azalma sonucu böbrek fonksiyonlarında bozulmaya neden olabilir: bilateral renal
arter stenozu, şiddetli konjestif kalp yetmezliği, hacim kaybı, hiponatremi veya yüksek doz
diüretik kullanımı ve NSAİİ'lar ile tedavi. Diüretik tedavisinin geçici olarak durdurulması veya
kesilmesi, ADE inhibitörleri ile tedavinin çok düşük dozlarla başlatılması ve doz titrasyonunun
3 / 21gerçekleştirilmesi önleyici tedbir olarak uygulanabilir.
Renal arter stenozu olan hastalarda, renin-anjiyotensin-aldosteron sistemin aktive adilmesi,
efferent arteriyollerin büzülmesi ile renal perfüzyonun bozulmamasını sağlar. Bu sebeple,
anjiyotensin-II formasyonunun bloke edilmesi, bradikinin formasyonunda artışa sebep olmak
suretiyle afferent arteriyollerde vazodilatasyon oluşmasına ve glomeruler filtrasyon basıncında
azalmaya sebep olur. Hipotansiyon, renal perfüzyonun azalmasına katkıda bulunur (bkz. Bölüm
4.4. “Hipotansiyon”). Renin-anjiyotensin sistemine etki eden diğer ajanların kullanımında
olduğu gibi, silazapril ile renal arter stenozu tedavisi sırasında da akut renal yetmezlik de dahil
renal yetmezlik riskinde artış görülebilir. Bundan dolayı, bu hastalarda tedavi sırasında dikkatli
olunmalıdır. Eğer renal yetmezlik görülürse, tedavi sonlandırılmalıdır.
Hemodiyaliz/anafilaksi:
İlgili mekanizma tam olarak tanımlanmasa da silazapril dahil ADE inhibitörleri ile tedavi edilen
hastalarda poliakrilonitrit metalil sülfat yüksek akım membranı (örn. AN69) veya LDL aferezi
ile hemodiyaliz veya hemofiltrasyonun hayatı tehdit eden şoku da kapsayan
anafilaksi/anafilaktoid reaksiyonların provakasyonuna neden olacağına dair bulgular vardır. Bu
nedenle bu tip hastalarda yukarıda bahsedilen tipteki diyaliz membranlarından sakınmalıdır.
ADE inhibitörleri kullanırken arı zehiri için desensitizasyon tedavisi gören hastalarda da
anafilaktik reaksiyonlar oluşabilir. Bu yüzden desensitizasyon tedavisine başlamadan önce
silazaprile ara verilmelidir. Ayrıca, bu durumda silazaprilin yerine beta blokör
kullanılmamalıdır.
Serum potasyumu:
Hidroklorotiyazidin hipokalemik etkisi silazaprilin etkisi ile genellikle zayıflar. Klinik
çalışmalarda İNHİBACE PLUS kullanan hastalarda hiperkalemi nadir olarak gözlenmiştir.
Hiperkalemi gelişmesi için risk faktörleri böbrek yetmezliği, diabetes mellitus ve İNHİBACE
PLUS tedavisi sırasında potasyum tutucu diüretiklerin, potasyum ilavelerinin ve/veya
potasyum içeren tuzların kullanılmasıdır (bu maddeler İNHİBACE PLUS tedavisi sırasında
dikkatli olarak kullanılmalıdırlar). Bu risk faktörlerinin varlığında serum potasyum
düzeylerinin sık aralıklarla izlenmesi önerilebilir.
Semptomatik hipotansiyon:
ADE inhibitörleri, özellikle tedavinin başlangıç dönemlerinde şiddetli hipotansiyona sebep
olabilir. İlk doz hipotansiyonu daha çok, renovasküler hipertansiyon veya renal
hipoperfüzyonun diğer sonuçları, sodyum veya hacim deplesyonu, veya diğer vazodilatörlerle
daha önce tedavi ile renin-anjiyotensin sistemi aktive edilmiş hastalarda görülür. Bu koşullar,
özellikle ciddi kalp yetmezliği ile eş zamanlı olarak bulunabilir.
ADE inhibitörleri ile tedavi anjina pektoris veya serebrovasküler bozukluğu olan hastalarda,
aşırı hipotansiyon miyokardiyal enfarktüs veya serebrovasküler olay ile sonuçlanabileceğinden
yakın tıbbi denetimi altında başlatılmalıdır.
4 / 21Akut hipotansiyon, hastayı sırtüstü yatırarak ve gerektiğinde serum fizyolojik ve benzeri
replasman sıvıları verilerek tedavi edilmelidir. Sıvı replasmanı sonrasında silazapril tedavisine
devam edilebilir. Fakat eğer semptomlar devam ederse doz azaltılmalı ya da ilaç kesilmelidir.
Kronik kalp yetmezliği hastalarında ADE inhibitörlerine yanıt olarak kan basıncında belirgin
düşüş olabilir.
Cerrahi/Anestezi:
Majör cerrahi işlem uygulanacak ya da hipotansiyona yol açan ajanlarla anestezi verilecek
hastalarda, İNHİBACE PLUS hipotansiyon oluşturabilir. Bu durum, hacim genişleticilerle
tedavi edilebilir.
Metabolik ve endokrin etkiler:
Tiyazidler idrarda kalsiyum atılımını azaltabilir ve serum kalsiyum seviyesini artırabilirler;
paratiroid fonksiyon testleri yapılmadan önce kesilmelidirler.
Tiyazid kullanan bazı hastalarda hiperürisemi gelişebilir ya da akut gut krizi ortaya çıkabilir.
Bu nedenle, İNHİBACE PLUS, geçmişinde gut hastalığı öyküsü olan kişilerde dikkatle
kullanılmalıdır.
İNHİBACE PLUS porfirisi olan hastalarda dikkatle kullanılmalıdır.
Diyabet:
Özellikle böbrek yetersizliği olan diyabetli hastalara ADE inhibitörü verilmesi oral
hipoglisemik ilaçlar veya insülinin kan şekeri düşürücü etkisini potansiyalize edebilir.
Diyabetik hastalarda tiyazid grubu diüretiklerle hiperglisemi gelişebilir. İnsülin ya da oral
hipoglisemik ajanların dozlarının ayarlanması gerekebilir. Latent diabetes mellitus tiyazid
tedavisi sırasında açığa çıkabilir. İNHİBACE PLUS tedavisinde glukoz seviyeleri takip
edilmelidir.
Serum elektrolitleri:
İNHİBACE PLUS alan bütün hastalarda, elektrolitler ve renal fonksiyonlar izlenmelidir.
ADE inhibitörleri, aldosteron supresyonu ile hiperkalemiye sebep olabilir. Bu etki, normal renal
fonksiyonları olan hastalarda genellikle belirgin değildir. Ancak, bozulmuş renal fonksiyonu
olan ve/veya potasyum takviyesi alan hastalarda hiperkalemi görülür.
Tiyazidler, potasyum atılımını artırır ve hipokalemiye sebep olur. Tiyazid monoterapisi gören
hastalara göre daha az olmakla beraber, İNHİBACE PLUS kullanan hastalarda hipokalemi
görülebilir. Tiyazidler ayrıca hiponatremi ve dehidratasyona sebep olabilir. Hiponatremi riski
kadınlarda, hipokalemisi olan veya düşük sodyum alan hastalarda ve yaşlılarda daha yüksektir.
Tiyazidler, üriner kalsiyum atılımını azaltabilir ve serum kalsiyum seviyelerinde artışa sebep
olabilir. Bu sebeple, paratiroid fonksiyon testlerinden önce tiyazid alımı durdurulmalıdır.
Aşırı duyarlılık/Anjiyonörotik ödem:
ADE inhibitörleri anjiyoödemle ilişkilendirilmiştir (bildirilme sıklığı %0,1-0,5). ADE
inhibitörü kaynaklı anjiyoödem, ilacın kesilmesiyle geçen, yüzde tekrarlayan şişme epizodları
5 / 21şeklinde veya hayatı tehdit edici olabilecek ve acil tıbbi müdahale gerektiren akut orofarenjiyal
ödemle birlikte havayollarının tıkanması şeklinde gerçekleşebilir. Anjiyoödemin diğer bir şekli
tedavinin ilk 24-48 saati içinde ince barsakta gerçekleşen anjiyoödemdir. Anjiyoödem riski
siyah ten rengine sahip hastalarda siyah ten rengine sahip almayan hastalara oranla daha yüksek
gözükmektedir. ADE inhibitörlerinden bağımsız anjiyoödem geçmişi olan hastalarda risk daha
yüksek olabilir.
ADE inhibitörleri ile sakubitril/valsartanın birlikte kullanımı anjiyoödem riskini arttırması
nedeniyle kontrendikedir. İNHİBACE PLUS’ın son dozunun üzerinden 36 saat geçmeden önce
sakubitril/valsartan ile tedavi başlatılmamalıdır. Sakubitril/valsartanın son dozunun üzerinden
36 saat geçmeden önce İNHİBACE PLUS ile tedavi başlatılmamalıdır (bkz. Bölüm 4.3 ve 4.5).
Ayrıca, ADE inhibitörleriyle rasekadotrilin birlikte kullanılması anjiyoödem riskinde artışa
sebep olabilir (bkz. Bölüm 4.5).
Melanom dışı cilt kanseri
Danimarka Ulusal Kanser Kayıtlarına dayanarak yapılan iki epidemiyolojik çalışmada; artan
kümülatif hidroklorotiyazid maruziyeti ile melanom dışı cilt kanseri [bazal hücreli karsinom ve
skuamöz hücreli karsinom] riskinde artış gözlenmiştir. Hidroklorotiyazidin fotosensitivite
yapıcı etkisi melanom dışı cilt kanserinde olası bir mekanizma olarak rol oynayabilir.
Hidroklorotiyazid alan hastalar melanom dışı cilt kanseri riski hakkında bilgilendirilmeli ve
yeni lezyonlar için ciltlerini düzenli olarak kontrol etmeleri ve şüpheli deri lezyonlarını derhal
bildirmeleri önerilmelidir. Hastalara deri kanseri riskini minimum düzeye indirmek üzere güneş
ışığı ve UV ışını maruziyetini sınırlandırmaları ve maruziyet durumunda yeterli koruma
uygulamaları tavsiye edilmelidir. Şüpheli deri lezyonları, histolojik biyopsi incelemeleri de
dahil edilerek acil olarak incelenmelidir. Melanom dışı deri kanseri öyküsü olan hastalarda
hidroklorotiyazid kullanımının dikkatli bir şekilde tekrar gözden geçirilmesi de gerekebilir.
(ayrıca bkz. Bölüm 4.8).
Etnik farklılık:
Siyah ten rengine sahip hastalarda ADE inhibitörleri daha az etkilidir. Bu hastalar aynı zamanda
anjiyoödem açısından da daha fazla risk taşırlar.
Laktoz intoleransı:
Laktoz monohidrat içermesinden dolayı, nadir kalıtsal galaktoz intoleransı, Lapp laktaz
eksikliği veya glukoz-galaktoz malobsorbsiyonu bulunan hastalar bu ilacı kullanmamalıdır.
4.5 Diğer tıbbi ürünler ile etkileşimler ve diğer etkileşim şekilleri
Silazapril ile ilgili etkileşimler
Anjiyotensin reseptör/ Neprilisin inhibitörleri (ARNİ’leri)
Anjiyoödem riskinde artış nedeniyle ADE inhibitörleriyle sakubitril/valsartanın birlikte
kullanımı kontrendikedir (bkz. Bölüm 4.3 ve 4.4).
6 / 21Diğer Neprilisin inhibitörleri
ADE inhibitörleriyle rasekadotrilin birlikte kullanımı anjiyoödem riskinde artışa sebep olabilir
(bkz. Bölüm 4.4).
Renin-anjiyotensin-aldosteron sisteminin (RAAS) dual blokajı
Klinik çalışma verileri, renin-anjiyotensin-aldosteron sisteminin (RAAS), ADE inhibitörleri,
anjiyotensin II reseptör blokerleri ya da aliskirenin kombine kullanımıyla ikili blokajının, tekli
RAAS etkili ajanın kullanımına kıyasla daha yüksek sıklıkta hipotansiyon, hiperkalemi ve
böbrek fonksiyonunda azalma (akut böbrek yetmezliği dahil) gibi advers olaylarla ilişkili
olduğunu göstermiştir (bkz. Bölüm 4.3, 4.4 ve 5.1).
Lityum
Lityum ve ADE inhibitörlerinin eş zamanlı kullanımı sonucunda serum lityum
konsantrasyonlarında revesibl bir yükselme ve toksisite rapor edilmiştir. Tiyazid diüretikleri ile
lityumun eş zamanlı kullanılması da lityum toksisitesini artırabileceği gibi ADE inhibitörleriyle
birlikte kullanılması sonucu oluşmuş lityum toksisite riskini de yükseltir.
Silazapril ile lityumun eşzamanlı kullanılması önerilmemekle beraber, birlikte kullanımın
zorunlu olduğu durumlarda dikkatli kullanılmalı ve serum lityum düzeyi düzenli olarak
gözlenmelidir.
Diğer antihipertansif ajanlar
İNHİBACE PLUS kan basıncını düşüren diğer ilaçlarla birlikte uygulandığında, aditif bir etki
gözlemlenebilir.
Potasyum tutucu diüretikler, Potasyum takviyesi ve/veya Potasyum içeren tuzlar
Serum potasyum değerleri genellikle normal limitler içerisinde seyretmesine karşın bazı
hastalarda silazapril kullanımına bağlı olarak hiperkalemi görülebilir. İNHİBACE PLUS ile
birlikte kullanılan potasyum tutucu diüretikler (örneğin; spironolakton, triamteren veya
amilorid), potasyum ilaveleri veya potasyum içeren tuz destekleri serum potasyumunu önemli
derecede artırabilmektedir. Trimetoprimin, amilorid gibi potasyum tutucu diüretik özelliği
gösterdiği bilindiğinden, İNHİBACE ko-trimoksazol (trimetoprim/sülfametoksazol) gibi serum
potasyum seviyesini arttıran diğer ilaçlar ile birlikte kullanılırken dikkatli olunmalıdır (bkz.
Bölüm 4.4 ve Bölüm 5.1). Bu sebeple, yukarıda sözü edilen ilaçlar ile silazaprilin eş zamanlı
kullanılması önerilmez (bkz. Bölüm 4.4) Ancak, bu ilaçlar kombine uygulanacakları zaman
(örneğin kanıtlanmış hipokaleminin tedavisinde), dikkatli kullanılmalı ve serum potasyum
düzeyinin sık aralıklarla izlenmesi gerekmektedir.
Siklosporin
ADE inhibitörleri ile siklosporinlerin birlikte kullanımı sırasında hiperkalemi oluşabilir. Serum
potasyum seviyeleri izlenmelidir.
Heparin
ADE inhibitörleri ile heparinin birlikte kullanımı sırasında hiperkalemi oluşabilir. Serum
potasyum seviyeleri izlenmelidir.
7 / 21Diüretikler
(Tiyazid ve/veya loop diüretikleri)
Daha önce uygulanan yüksek dozlu diüretik tedavisi sonucu hacim kaybı görülebilir ve
silazapril tedavisine başlanması, hipotansiyon riski oluşturabilir (bkz. Bölüm 4.4).
Hipotansiyon riski, diüretik tedavisinin durdurulması, hacmin artırılması, tuz alınımının
artırılması veya silazapril tedavisine düşük dozla başlanması ile azaltılabilir.
Trisiklik antidepresanlar / Antipsikotikler / Aneztezikler/ Narkotikler
Bazı anestezik medikal ürünler, trisiklik antidepresanlar ve/veya antipsikotik ilaçlar ile ADE
inhibitörlerinin eş zamanlı kullanımı, kan basıncının beklenenden fazla düşmesine sebep
olabilir (bk. Bölüm 4.4).
Non-Steroid Antiinflamatuvar İlaçlar (NSAİİ) (Aspirin dahil) ≥ 3 g/gün
Diğer ADE inhibitörleriyle olduğu gibi, İNHİBACE PLUS'ın non steroid antiinflamatuar bir
ilaçla (örneğin, asetilsalisilik asitin antiinflamatuvar dozları, COX-2 inhibitörleri ve selektif
olmayan NSAİİ) birlikte kullanımı, İNHİBACE PLUS'ın antihipertansif etkisini azaltabilir. Bu
etki, NSAİİ kullanımından önce İNHİBACE PLUS tedavisi yapılan hastalarda ortaya
çıkmamaktadır.
ADE inhibitörleri ve NSAİİ’nin birlikte kullanılması, özellikle azalmış böbrek fonksiyonu olan
hastalarda, akut böbrek yetmezliği de dahil böbrek fonksiyonlarında bozulma ve serum
potasyum düzeylerinde artışa sebep olabilir. Bu ilaçların kombinasyonu, özellikle de yaşlı
hastalarda dikkatli kullanılmalıdır. Hastalar, kombine kullanımın başlamasından sonra,
periyodik olarak yeterli miktarda hidrate edilmeli ve renal fonksiyonları izlenmelidir.
Sempatomimetikler
Sempatomimetikler, ADE inhibitörlerinin antihipertansif etkilerini azaltabilir.
mTOR inhibitörleri
ADE inhibitörleri ile mTOR inhibitörlerin (rapamisin memeli hedefi) beraber kullanılması
anjiyoödem riskinde artışa neden olabilir.
Antidiyabetikler
Epidemiyolojik çalışmalar, ADE inhibitörleri ile antidiyabetik ilaçların (insülin, oral
hipoglisemik ajanlar) eş zamanlı kullanılmasının, antidiyabetik ilaçların kan glikoz değerini
düşürme etkisini artırabileceği ve sonuç olarak hipoglisemi riski oluşturduğunu ortaya
koymuştur. Bu fenomen ayrıca, kombine tedavinin ilk haftalarında ve renal yetmezliği olan
hastalarda bu etkinin oluşma ihtimalinin daha yüksek olduğunu da göstermiştir.
ADE inhibitörleri ile DPP-IV (dipeptidil peptidaz-IV) inhibitörlerinin birlikte kullanımı
anjiyoödem riskinde artışa neden olabilir.
8 / 21Altın içeren preparatlar
ADE inhibitörleri ile eş zamanlı olarak enjektabl altın (sodyum orotiyomalat) tedavisi gören
hastalarda, seyrek olarak Nitritoid rekasiyonları (yüz kızarması, bulantı, kusma ve hipotansiyon
semptomlarını içeren) rapor edilmiştir.
Diğerleri
İNHİBACE PLUS, digoksin, nitratlar, kumarin antikoagülanlar ve H reseptör blokörleri ile
2
birlikte kullanıldığında klinikte anlamlı herhangi bir ilaç etkileşimi gözlenmemiştir.
Hidroklorotiyazid ile ilgili etkileşimler
Digoksin
İNHİBACE PLUS tedavisi sırasında tiyazide bağlı hipokalemiyi ortaya çıkabileceğinden ve bu
durum digoksine bağlı aritmi riskini artıracağından plazma potasyum düzeyleri izlenmelidir.
Torsades de pointes’i indükleyen ilaçlar
Eğer hasta eş zamanlı Torsades de pointes’i indükleyen bir ilaç tedavisi alıyorsa hipokalemi
riski nedeniyle hidroklorotiyazid dikkatle kullanılmalıdır.
• Sınıf Ia antiaritmikler (örn. kinidin, hidrokinidin, disopiramid)
• Sınıf III antiaritmikler (örn. amiodaron, sotalol, defetilid, ibutilid)
• Bazı antipsikotikler (örn. tioridazin, klorpromazin, trifloperazin, sulpirid, tiaprid,
haloperidol, droperidol)
• Diğer ilaçlar (örn. bepridil, sisaprid, difemanil, halofantrin, ketanserin, pentamidin,
terfenadin)
Non-depolarize kas gevşeticiler
Kas gevşetici etkinin uzaması ve şiddetlenmesinden dolayı Non-depolarize kas gevşeticiler
hidroklorotiyazid ile birlikte eşzamanlı uygulanmamalıdır.
Kalsiyum tuzları ve D vitamini
Eş zamanlı, hidroklorotiyazid ve kalsiyum tuzları veya D vitamini kullanımı serum kalsiyum
artışı üzerindeki etkiyi arttırabilir.
Kolestiramin / kolestipol
Kolestiramin ve kolestipol hidroklorotiyazid absorpsiyonunu azaltır.
Antikolinerjik ajanlar (örn, atropin, biperiden)
Birlikte kullanımı gastrointestinal hareketlilikte azalma ve mide boşalma hızında azalma
yoluyla hidroklorotiyazidinin biyoyararlanımını artırabilir.
Amantidin
Eş zamanlı amantidin tedavisi amantidinin olası advers etkileri artırabilir.
9 / 21Sitotoksik ajanlar (örn., siklofosfamid, metotreksat)
Hidroklorotiyazid ve sitotoksik tıbbi ürünlerin eş zamanlı kullanımı, sitotoksik tıbbi ürünlerin
böbreklerle atılımını azaltabilir ve onların miyelosüpresif etkilerini güçlendirebilirler.
İyot içeren kontrast madde
Hidroklorotiyazidin indüklediği dehidrasyon durumlarında iyot içeren kontrast madde daha
yüksek dozlarda uygulandığında akut böbrek yetmezliği riski artabilir.
Siklosporin
Eş zamanlı siklosporin tedavisi hiperürisemi ve gut tipi komplikasyonların riskini arttırabilir.
4.6 Gebelik ve laktasyon
Genel tavsiye
Gebelikte kontrendike olmakla birlikte,
Gebelik kategorisi: Tüm trimesterler için D’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
ADE inhibitör tedavisinin hayati önem taşımadığı, tedaviye devam edilmesi gerekli olmayan
durumlarda hamile kalmayı planlayan hastalar, hamilelikte güvenli profil olarak belirlenen
alternatif antihipertansif tedavilere geçirilmelidir. Gebelik saptandığında, ADE inhibitörleri ile
tedavi hemen durdurulmalıdır ve eğer uygulanabilirse, alternatif tedaviye başlanmalıdır.
Gebelik dönemi
İNHİBACE PLUS’ın gebelik ve/veya fetus/yeni doğan üzerinde zararlı farmakolojik etkileri
bulunmaktadır.
İNHİBACE PLUS gebelerde kullanılmamalıdır (bkz. Bölüm 4.3).
Gebelikte silazapril kullanımı kontrendikedir.
Gebeliğin ilk trimesterinde ADE inhibitörlerine maruz kalımdan sonra teratojenite riskine işaret
eden epidemiyolojik kanıtlar kesinlik kazanmamıştır; bununla birlikte riskte küçük bir artış göz
ardı edilemez.
İkinci ve üçüncü trimester boyunca uygulanan ADE inhibitor tedavisi insan fetotoksisite
(böbrek fonksiyonlarında düşüş, oligohidramniyoz, kafatası kemikleşmesi retardasyonu) ve
neonatal toksisiteye (böbrek yetersizliği, hipotansiyon, hiperkalemi) neden olduğu
bilinmektedir. Gebeliğin ikinci trimesterinde olan hastalara ADE inhibitörü uygulanması
gerekirse, böbrek fonksiyonunun ve kafatasının ultrason kontrolü tavsiye edilebilir. Anneleri
ADE inhibitörleri alan infantlar, hipotansiyon açısından yakından gözlemlenmelidir.
Hamilelik sırasında hidroklorotiyazid ile deneyim sınırlıdır. Hidroklorotiyazid plasentadan
geçer ve yeni doğanlarda sarılık, trombositopeni, elektrolit düzensizlikleri ile ilişkilendirilebilir.
Hidroklorotiyazid hem plazma hacmini hem de uteroplasental kan akışını azaltabilir.
Hidroklorotiyazid başka alternatif tedavinin kullanılamadığı durumlar dışında, hamile
kadınlarda esansiyel hipertansiyon tedavisinde kullanılmamalıdır.
10 / 21Laktasyon dönemi
Silazaprilin insanda anne sütüne geçip geçmediği bilinmemektedir. Hidroklorotiyazid
insanlarda anne sütüne geçer. Eğer annenin İNHİBACE PLUS kullanmasının zorunlu olduğu
düşünülüyorsa, hasta bebeğini emzirmeye son vermelidir.
Üreme yeteneği/Fertilite
Üreme yeteneği üzerine etkisi bilinmemektedir.
4.7 Araç ve makine kullanımı üzerindeki etkiler
Özellikle tedaviye yeni başlandığında baş dönmesi ve halsizlik gibi etkilerin ortaya çıkabileceği
araç ve makine kullanırken göz önünde bulundurulmalıdır (bkz. Bölüm 4.4 ve Bölüm 4.8).
4.8 İstenmeyen etkiler
a) Güvenlik profili özeti
ADE inhibitörü kullanan hastalarda ilaca bağlı en sık görülen advers etki öksürük, deri
döküntüsü, renal disfonksiyondur. Kadınlarda ve sigara içmeyen kişilerde öksürük daha sık
gözlenmiştir. Öksürüğü tolere edebilen hastalarda, tedaviye devam edilmesi uygun
bulunmaktadır. Bazı durumlarda ise dozun azaltılması gerekebilir. Tedavinin kesilmesine
neden olacak şiddetteki ilaca bağlı yan etkiler, tek başına ADE inhibitör tedavisi gören
hastaların % 5’inden daha az kısmında görülmektedir.
Tiyazide bağlı en sık gözlenen yan etki baş dönmesidir. Tiyazid diüretikleri ile ilişkilendirilen
bazı metabolik ve biyokimyasal anomalilerin, silazapril ile birlikte kullanılması ile hafiflediği
görülmektedir. Tek başına tiyazid tedavisi gören hastaların yaklaşık %0,1’inde tedavinin
kesilmesine yol açan advers etkiler ortaya çıkmıştır.
İNHİBACE PLUS’a bağlı oluşabilecek tüm advers etki riski silazapril monoterapisi alan
hastalarla benzerdir.
b) Advers etki listesi
Aşağıda listelenen advers etkiler klinik çalışmalardan ve pazarlama sonrası verilerden elde
edilmiştir. Belirtilen advers etkiler tek başına silazapril ve/veya ADE inhibitörü, tek başına
hidroklorotiyazid ve/veya diğer tiyazid tipi diüretikler ve kombinasyon tedavisine bağlı olarak
bildirilmiştir.
Sıklık tahmini toplam 1097 hastanın katıldığı İNHİBACE PLUS klinik çalışmasında her bir
advers etkiyi raporlayan hasta oranına göre yapılmıştır.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
11 / 21Silazapril ile ilişkili advers etkiler:
Kan ve lenf sistemi hastalıkları
Yaygın olmayan: Nötropeni, agranülositoz, trombositopeni, anemi
Bağışıklık sistemi hastalıkları
Yaygın olmayan: Anjiyoödem (yüz, dil, dudak, larenks veya gastrointestinal sistemi içerebilir),
anafilaksi (bkz. Bölüm 4.4), lupus benzeri sendrom (vaskülit, miyalji, artralji/artrit, pozitif
antinükleer antikorlar, eritrosit sedimentasyon oranında artış, eozinofili, lökositoz gibi
belirtileri içerebilir)
Endokrin hastalıkları
Yaygın olmayan: Seksüel disfonksiyon, jinekomasti
Sinir sistemi hastalıkları
Yaygın: Baş ağrısı
Yaygın olmayan: Disguzi, serebral iskemi, geçici iskemik atak, iskemik felç, periferal nöropati
Kardiyak hastalıklar
Yaygın olmayan: Miyokardiyal iskemi, anjina pektoris, taşikardi, palpitasyon, miyokard
infarktüsü, aritmi
Vasküler hastalıklar
Yaygın: Baş dönmesi
Yaygın olmayan: Hipotansiyon, postural hipotansiyon (bkz. Bölüm 4.4). Hipotansiyon
belirtileri senkop, güçsüzlük, baş dönmesi ve görme bozukluğu olabilir.
Solunum, göğüs bozuklukları ve mediastinal hastalıklar
Yaygın: Öksürük
Yaygın olmayan: Dispne, bronkospazm, rinit, intersitisyel akciğer hastalığı, bronşit, sinüzit
Gastrointestinal hastalıklar
Yaygın: Bulantı
Yaygın olmayan: Ağız kuruluğu, aftöz stomatit, iştah azalması, diyare, kusma, glossit,
pankreatit
Hepato-bilier hastalıklar
Yaygın olmayan: Normal olmayan karaciğer fonksiyon test sonuçları (transaminazlar, bilirubin,
alkalen fosfataz, gama GT) ve nekrozlu veya nekrozsuz kolestatik hepatit
Deri ve deri altı doku hastalıkları
Yaygın olmayan: Döküntü, makülopapüler döküntü, psöriyaziform dermatit, psöriyazis (sedef
hastalığı) (şiddetlenme), liken planus, eksfoliyatif dermatit, ürtiker, eritema multiforme,
Stevens-Johnson sendromu, toksik epidermal nekroliz, büllöz pemfigoid, pemfigus, Karposi
sarkomu, vaskulit/purpura, fotosensitivite reaksiyonları, alopesi, onikoliz
12 / 21Kas-iskelet bozuklukları, bağ doku ve kemik hastalıkları
Yaygın olmayan: Kas krampları, miyalji, artralji
Böbrek ve idrar yolu hastalıkları
Yaygın olmayan: Renal bozukluk, akut renal yetmezlik (bkz. Bölüm 4.4), kan kreatinin artışı,
kan üre artışı, hiperkalemi, hiponatremi, proteinüri, nefrotik sendrom, nefrit
Genel bozukluklar ve uygulama bölgesine ilişkin hastalıklar
Yaygın: Yorgunluk
Yaygın olmayan: Aşırı terleme, al basması (flushing), asteni, uyku bozukluğu
Hidroklorotiyazid ile ilişkili advers etkiler:
(Kist ve polipler de dahil olmak üzere) iyi huylu ve kötü huylu neoplazmalar
Bilinmiyor: Melanom dışı cilt kanseri (Bazal hücreli karsinom ve Skuamöz hücreli karsinom)
Kan ve lenf sistemi hastalıkları
Yaygın olmayan: Trombositopeni, hemolitik anemi, nötropeni, kemik iliği yetmezliği
Bağışıklık sistemi hastalıkları
Yaygın olmayan: Hipersensitivite (anjiyoödem, anafilaksi), lupus benzeri sendrom
Endokrin hastalıkları
Yaygın olmayan: Seksüel disfonksiyon
Metabolizma ve beslenme hastalıkları
Yaygın olmayan: Hipokalemi, hiponatremi, hipokloremi, hipomagnezemi, hiperkalsemi,
hipokalsiüri, hipovolemi/dehidratasyon, metabolik alkaloz, hiperglisemi, hiperürisemi, gut,
hiperkolesterolemi (artan total LDL ve VLDL kolesterol) hipertrigliseridemi.
Psikiyatrik hastalıklar
Yaygın olmayan: Uyku bozukluğu, depresyon
Sinir sistemi hastalıkları
Yaygın: Baş dönmesi
Yaygın olmayan: Konfüzyon
Göz hastalıkları
Yaygın olmayan: Gözyaşı salgısında azalma, görme bozukluğu, ksantopsi
Kardiyak hastalıklar
Yaygın olmayan: Aritmi
Vasküler hastalıklar
Yaygın olmayan: Hipotansiyon
13 / 21Solunum, göğüs bozuklukları ve mediastinal hastalıklar
Yaygın olmayan: İnterstisyel akciğer iltihabı, akut pulmoner ödem
Çok seyrek: Akut solunum sıkıntısı sendromu (ARDS) (bkz. Bölüm 4.4)
Gastrointestinal hastalıklar
Yaygın: Bulantı
Yaygın olmayan: Ağız kuruluğu, tükrük bezi iltihabı, iştah kaybı, pankreatit
Hepato-bilier hastalıklar
Yaygın olmayan: Kolestatik sarılık
Deri ve deri altı doku hastalıkları
Yaygın olmayan: Döküntü, fotosensitivite, psödoporfiriya, kütanöz vaskülit
Kas-iskelet bozuklukları, bağ doku ve kemik hastalıkları
Yaygın olmayan: Kas krampları
Böbrek ve idrar yolu hastalıkları
Yaygın olmayan: İnterstisyel nefrit, böbrek yetersizliği
Genel bozukluklar ve uygulama bölgesine ilişkin hastalıklar
Yaygın: Yorgunluk
c) Seçilmiş advers olayların açıklanması
Melanom dışı cilt kanseri: Epidemiyolojik çalışmalardan elde edilen mevcut verilere
dayanarak, hidroklorotiyazid ve melanom dışı cilt kanseri arasında kümülatif doza bağımlı ilişki
gözlenmiştir (ayrıca bkz. Bölüm 4.4 ve 5.1)
Tedavinin başlangıcında veya doz artışına bağlı olarak, özellikle risk altındaki hastalarda
hipotansiyon ve postural hipotansiyon görülebilir. Hipotansiyon belirtileri, senkop, halsizlik,
baş dönmesi ve görme bozukluğunu içerebilir.
Renal hasar ve böbrek yetmezliği daha çok, şiddetli kalp yetmezliği, renal arter stenozu,
önceden böbrek hastalığı var olan hastalarda veya hacim eksikliği olan hastalarda meydana
gelir.
Serebrovasküler hastalığı olan kişilerde ADE inhibitörlerine bağlı seyrek olarak raporlanan
serebral iskemi, geçici iskemik atak ve iskemik felç hipotansiyonla ilişkili olabilir. Benzer
biçimde, iskemik kalp hastalığı olan kişilerde miyokard iskemisi hipotansiyonla ilişkili olabilir.
Plasebo alan hastalardaki baş ağrısı insidansı ADE inhibitörü kullanan hastalara göre daha
yüksek olmasına karşın en sık raporlanan advers olaydır.
14 / 21Tek başına tiyazid uygulanan hastalarda daha seyrek görülmesine karşın İNHİBACE PLUS
kullanan hastalarda da hipokalemi meydana gelebilir.
Hiponatremi riski kadınlarda, hipokalemisi olan hastalarda veya sodyum alımı az olan kişilerde
ve yaşlılarda daha yüksektir.
İNHİBACE PLUS kullanan bütün hastalarda, elektrolit seviyeleri ve renal fonksiyonları
izlenmelidir.
Silazapril ve hidroklorotiyazidin birlikte uygulandığı hastalara oranla plasebo alan hastalarda
baş ağrısının görülme sıklığı daha fazla olsa da baş ağrısı, yaygın olarak rapor edilen bir advers
olaydır.
Kombinasyon tedavisi (silazapril + hidroklorotiyazid )gören hastalar ile yalnızca silazapril
tedavisi gören hastalarda görülen advers reaksiyonlar arasında farklılıklar vardır. Bunun
sebebleri; (i) İNHİBACE ile İNHİBACE PLUS ile tedavi olan popülasyonun farklı olması, (ii)
silazapril dozlarının farklı olması ve (iii) kombinasyon tedavisinin spesifik etkileri olabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
İNHİBACE PLUS ile doz aşımına ait sınırlı bilgi bulunmaktadır.
Aşırı doz ADE inhibitörü kullanımına ilişkin semptomlar hipotansiyon, dolaşım şoku, elektrolit
dengesizliği, böbrek yetmezliği, hiperventilasyon, taşikardi, palpitasyon, bradikardi, baş
dönmesi, anksiyete ve öksürüktür.
Aşırı doz hidroklorotiyazid, eğilimi olan hastalarda (ör. prostat hiperplazisi) akut üriner
retansiyona yol açabilir.
Doz aşımında İNHİBACE PLUS tedavisi kesilmeli ve hasta yakından gözlenmelidir.
Doz aşımında, %0,9’luk intravenöz infüzyon NaCl çözeltisi ile tedavi önerilmektedir. Eğer
hipotansiyon oluşursa, hasta şok pozisyonuna getirilmelidir. Eğer uygunsa, anjiyotensin II
infüzyonu ve/veya intravenöz katekolaminlerin kullanılması düşünülebilir.
Bradikardinin tedavi edilemediği durumlarda pacemaker kullanımı dikkate alınabilir. Yaşamsal
belirtiler, serum elektrolit ve kreatinin konsantrasyonları sürekli olarak takip edilmelidir.
Gerekli görüldüğünde, silazapril ve aktif formu olan silazaprilat, hemodiyaliz ile vücuttan
15 / 21uzaklaştırılabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Anjiyotensin dönüştürücü enzim (ADE) inhibitörü ve Diüretik
Kombinasyonları
ATC kodu: C09BA08
Etki mekanizması:
İNHİBACE PLUS, bir silazapril (anjiyotensin dönüştürücü enzim inhibitörü) ve
hidroklorotiyazid (tiyazid grubu bir diüretik) kombinasyonudur. Kombine kullanıldıklarında
silazapril ve hidroklorotiyazidin antihipertansif etkileri aditiftir. Böylelikle, hipertansif
hastalarda kullanıldığında, her bir ilacın tek başına uygulandığı durumlara göre daha yüksek
cevap oranları elde edilir.
Silazapril aktif metaboliti olan, silazaprilata dönüşür. Silazaprilat, uzun etkili anjiyotensin
dönüştürücü enzim (ADE) inhibitörüdür ve anjiyotensin I’in, güçlü bir vazokonstriktör olan
anjiyotensin II’ye dönüşmesini engellemek suretiyle renin-anjiyotensin-aldosteron sistemini
baskılar. Önerilen dozlarda, hipertansif hastalarda silazaprilin etkisi 24 saate kadar sürer.
İNHİBACE PLUS ile yürütülen çalışmalar, günde bir kez değişik dozlarda verilen silazapril ile
hidroklorotiyazid kombinasyonunun, dozdan 24 saat sonra plaseboya oranla sistolik ve
diastolik kan basıncını istatistiki olarak önemli ve klinik olarak anlamlı derecede düşürdüğünü
göstermiştir. Değişik dozlarda kombinasyon kan basıncında her iki özgün bileşenden daha fazla
düşüş sağlamaktadır. 5 mg silazaprilin tek başına verildiği tedaviye cevap vermeyen hastalarda,
tedaviye günde bir defa 12,5 mg gibi düşük bir dozda hidroklorotiyazid eklenmesi, tedaviye
verilen cevabı önemli ölçüde iyileştirmektedir. Kombinasyon, yaş, cinsiyet ve ırktan bağımsız
olarak etkilidir.
Hidroklorotiyazid, tiyazid grubu bir diüretiktir. Kortikal dilüe edici segmentte sodyumun
tubular reabsorpsiyonunun artırılmasına yol açan hidroklorotiyazid kan basıncının düşürülmesi
ve sıvı atılımının artışında görev almaktadır. Böylece idrar ile büyük ölçüde sodyum ve klor,
daha az oranda ise potasyum ve magnezyum kaybı meydana gelir ve buna bağlı olarak sıvı
atılımı artar ve antihipertansif etki ortaya çıkar. Bu ajanın kullanılması plazma renin aktivitesini
ve aldosteron salınımını artırarak serum potasyumunda bir azalmaya yol açar.
Melanom dışı cilt kanseri: Epidemiyolojik çalışmalardan elde edilen mevcut verilere
dayanarak, hidroklorotiyazid ve melanom dışı cilt kanseri arasında kümülatif doza bağımlı bir
ilişki gözlenmiştir. Yapılan bir çalışmaya, sırasıyla 1.430.833 ve 172.462 popülasyon
kontrolleriyle eşleştirilmiş 71.533 bazal hücreli karsinom vakası ve 8629 skuamöz hücreli
karsinom vakasından oluşan bir popülasyon dahil edilmiştir. Yüksek düzeyde hidroklorotiyazid
kullanımı (≥50,000 mg kümülatif) bazal hücreli karsinom için 1,29 (%95 güven aralığı (CI):
1,23 – 1,35) ve skuamöz hücreli karsinom için 3,98 (%95 CI: 3,68 – 4,31)
16 / 21düzeyinde düzeltilmiş maruziyet olasılıkları oranı (OR;Odds Ratio) ile ilişkilendirilmiştir. Hem
bazal hücreli karsinom, hem de skuamöz hücreli karsinom için belirgin bir kümülatif doz-yanıt
ilişkisi gözlenmiştir. Başka bir çalışma, dudak kanseriyle hidroklorotiyazid maruziyetinin
ilişkili olabileceğini göstermiştir: 633 dudak kanseri vakası bir riskli-küme örnekleme stratejisi
kullanılarak 63.067 kontrolle eşleştirilmiştir. 2,1 (%95 CI: 1,7 – 2,6) düzeyinde ayarlanmış bir
olasılık oranıyla (OR) ile kümülatif doz-yanıt ilişkisi kanıtlanmış olup, uzun zamandır yüksek
düzeyde kullananlar için (~25.000 mg) OR 3,9’a (3 – 4,9) ve en yüksek kümülatif doz için
(~100.000 mg) 7,7’ye (5,7 – 10,5) yükselmektedir.
Silazapril anjiyotensin/aldosteron aksını baskılayarak diüretik kullanımı sırasında ortaya çıkan
potasyum kaybını azaltır. Silazapril tek başına bir antihipertansif olmasına karşın,
hidroklorotiyazid ile birlikte kullanıldığında tamamlayıcı düzenekler yardımı ile kan basıncında
daha fazla bir azalma sağlar.
İki büyük randomize, kontrollü çalışma (ONTARGET (ONgoing Telmisartan Alone and in
combination with Ramipril Global Endpoint Trial) ve VA NEPHRON-D (The Veterans Affairs
Nephropathy in Diabetes)) bir ADE inhibitörünün bir anjiyotensin II reseptör blokeriyle
kombine kullanımını incelemiştir.
ONTARGET çalışması, kardiyovasküler ya da serebrovasküler hastalık öyküsü olan ya da
kanıtlanmış son-organ hasarı ile birlikte seyreden tip 2 diyabetes mellitus hastalarında
yürütülmüştür. VA NEPHRON-D tip 2 diyabetes mellitus hastalığı olan ve diyabetik
nefropatisi bulunan hastalarda yürütülmüştür.
Bu çalışmalar renal ve/veya kardiyovasküler sonlanımlar ve mortalite üzerinde anlamlı yarar
göstermemiş, monoterapiyle kıyaslandığında hiperkalemi, akut böbrek hasarı ve/veya
hipotansiyon riskinin arttığı gözlenmiştir. Benzer farmakodinamik özellikleri dikkate
alındığında, bu sonuçlar diğer ADE-inhibitörleri ve anjiyotensin II reseptör blokerleri için de
anlamlıdır.
Bu nedenle ADE-inhibitörleri ve anjiyotensin II reseptör blokörleri diyabetik nefropati bulunan
hastalarda birlikte kullanılmamalıdır.
ALTITUDE (Aliskiren Trial in Type 2 Diabetes using Cardiovascular and Renal Disease
Endpoints) çalışması, kronik böbrek hastalığı, kardiyovasküler hastalık ya da her ikisi bulunan
tip 2 diyabetes mellitus hastalarında standart bir ADE-inhibitörü ya da bir anjiyotensin II
reseptörü blokeri tedavisine aliskiren eklenmesinin yararını test etmek için tasarlanan bir
çalışma olmuştur. Advers sonuç riskinde artış olması nedeniyle çalışma erken sonlandırılmıştır.
Aliskiren grubunda, plasebo grubuna kıyasla, kardiyovasküler ölüm ve inme vakalarının her
ikisi de sayısal olarak daha sık görülmüş ve ilgili advers olaylar ve ciddi advers olaylar
(hiperkalemi, hipotansiyon ve renal disfonksiyon) aliskiren grubunda plasebo grubuna göre
daha sık bildirilmiştir.
17 / 215.2 Farmakokinetik özellikler
Genel özellikler
Hidroklorotiyazid bileşeninin dozu artırıldığında, silazaprilata ait farmakokinetik parametreler
değişmez. Silazapril ve hidroklorotiyazidin birlikte uygulanmasının, silazaprilat, silazapril ya da
hidroklorotiyazidin biyoyararlanımları üzerinde herhangi bir etkisi yoktur. Besinlerin her iki
ilacın genel biyoyararlanımı üzerinde bir etkisi yoktur; açlık-tokluk durumundan emilim hızı
etkilenirken emilen miktar etkilenmez.
Emilim:
Oral İNHİBACE PLUS uygulamasının ardından silazapril yüksek oranda emilir ve ester bağının
kopması ile hızla aktif şekli olan silazaprilata dönüşür. Oral silazaprilden oluşan silazaprilatın
biyoyararlanımı, idrarda saptanmasına dayanarak yaklaşık %60'tır. İlaç alındıktan sonraki 2 saat
içinde, maksimum plazma silazaprilat konsantrasyonlarına ulaşılır.
Oral İNHİBACE PLUS uygulamasının ardından hidroklorotiyazid hızla emilir.
Hidroklorortiyazidin maksimum plazma konsantrasyonu ilaç alındıktan sonra 2 saat içinde
saptanır. Oral uygulamadan sonra hidroklorotiyazidin biyoyararlanımı idrarda saptanmasına
dayanarak yaklaşık %65'tir.
Silazapril ve hidroklorotiyazidin EAA (eğri altında kalan alan) değerleri, silazapril ve
hidroklorotiyazidin kombinasyon dozaj formunda, artan dozları ile orantılıdır. Silazaprilatın
farmakokinetik parametreleri, hidroklorotiyazidin artan dozları ile değişiklik göstermez.
Silazapril ve hidroklorotiyazidin eş zamanlı kullanımı, her iki aktif maddenin de
biyoyararlanımını etkilemez.
Silazapril ve hidroklorotiyazidin yemekle birlikte alınması silazaprilat T ’ını 1,5 saat geciktirip
maks
C ’ını %24 azaltırken, hidroklorotiyazid T ’ını 1,4 saat geciktirir ve C ’ını %14 azaltır;
maks max maks
EAA değeriaçısından incelendiğinde her iki molekül için genel biyoyararlanım üzerinde etkisi
0-24
yoktur. Bu durum, her iki molekülün emilim hızında bir etkisi olduğunu ancak emilim miktarında
bir etkisi olmadığını göstermektedir.
Dağılım ve Biyotransformasyon:
Yüksek oranda emilen silazapril, hızla aktif olan silazaprilata dönüşür. Silazprilatın dağılım
hacmi yaklaşık olarak 0,5–0,7 l/kg’dır ve plazma proteinlerine bağlanma oranı %25 – 30’dur.
Hidroklorotiyazidin bağıl dağılım hacmi 0,5–1,1 l/kg’dır ve plazma proteinlerine bağlanma
oranı %65’tir. Hidroklorotiyazid biyotransformasyona uğramaz fakat böbrekte hızlı elimine olur.
Eliminasyon:
Silazaprilat böbrekler yoluyla değişmeden atılır. Efektif yarılanma-ömrü yaklaşık 9 saattir.
Hidroklorotiyazidin büyük bölümü böbrekler yoluyla değişikliğe uğramadan atılır; yarılanma-
ömrü 7-11 saattir.
18 / 21Hastalardaki karakteristik özellikler
Böbrek yetmezliği:
Böbrek fonksiyonları normal olan hastalara oranla böbrek yetersizliği olan kişilerde kreatinin
klerensinin düşük olması sebebiyle klerens düşüktür ve silazaprilat plazma konsantrasyonları
daha yüksektir. Tam böbrek yetmezliği olan hastalarda hiç eliminasyon olmaz, ancak
hemodiyaliz hem silazapril, hem de silazaprilat konsantrasyonlarını belirli bir seviyeye kadar
düşürür.
Böbrek fonksiyonları bozulmuş hastalarda hidroklorotiyazidin böbreklerden atılımı azalmıştır.
Hidroklorotiyazidin renal klerensi kreatin klerensi ile orantısaldır. Yükselmiş hidroklorotiyazid
plazma konsantrasyonu düşme hızı renal fonksiyonları normal olan hastalara oranla daha
yavaştır.
Yaşlı hastalar:
Böbrek fonksiyonları normal olan yaşlı hastalarda silazprilat plazma konsantrasyonu daha genç
hastalara oranla %40 daha yüksek, klerens ise %20 daha düşük gözlenebilir.
Mevcut veriler genç gönüllülere göre hidroklorotiyazidin sistemik klerensinin sağlıklı ve
hipertansif yaşlı hastalarda daha düşük olduğunu ileri sürmektedir.
Karaciğer yetmezliği:
Karaciğer sirozlu hastalarda plazma konsantrasyonunun arttığı, plazma klerensi ve böbrek
klerensinin ise azaldığı gözlenmiştir.
Bununla birlikte, karaciğer hastalığının hidroklorotiyazid farmakokinetiğini büyük ölçüde
etkilemediği bilinmektedir.
5.3 Klinik öncesi güvenlilik verileri
Toksisite
Silazaprilin akut oral toksisitesi düşüktür. Ortalama letal doz; sıçanlarda, farelerde ve
sinomolgus maymunlarında 2000 mg/kg’dan fazladır. Silazaprilin hidroklorotiyazid ile
kombine kullanımında farelerde, akut oral toksisitede artış görülmemiştir.
Diğer ADE inhibitörlerinde de olduğu gibi, silazapril ile gerçekleştirilen subkronik ve kronik
toksisite çalışmaları böbreğin sistemik toksisitede ilk hedef olduğunu göstermektedir.
Karsinojenisite
Fare ve sıçanlarda silazapril ve hidroklorotiyazidin kanserojenik olduğuna dair bir kanıt
bulunmamaktadır. Tiyazid ve silazaprilin birlikte kullanıma ilişkin karsinojenisite testi yoktur.
Mutajenisite
Silazapril in vitro ve in vivo yapılan çeşitli mutajenite testlerinde herhangi bir mutajenik veya
genotoksik etki göstermemiştir. Silazapril ve hidroklorotiyazidin birlikte kullanımının terapötik
uygulamalarda mutajenik potansiyeli olduğuna dair bulgu yoktur.
19 / 21Fertilite
Silazpril ve hidroklorotiyazid kombinasyonunun doğum öncesi, doğum sonrası ve fertilite
üzerindeki etkilerine dair bir çalışma yürütülmemiştir.
Teratojenisite
Silazapril sinomolgus maymunlarında ve sıçanlarda teratojenik değildir. Diğer ADE
inhibitörlerinde olduğu gibi, sıçanlarda fetotoksisite gözlenmiştir. Silazaprilin erkek veya dişi
sıçanların fertilitesi üzerinde etkisi bulunmamaktadır. Silazapril ve hidroklorotiyazidin
kombine kullanımında, fareler ve sıçanlar üzerinde teratojenik etkisi olduğuna dair kanıt
bulunmamaktadır.
6. FARMASÖTİK ÖZELLİKLER
6.1 Yardımcı maddelerin listesi
Laktoz (inek sütünden üretilir)
Mısır nişastası
Hidroksipropilmetil selüloz 3 cp
Talk
Sodyum stearil fumarat
Film kaplama maddeleri:
Hidroksipropilmetil selüloz 6 cp
Talk
Titanyum dioksit
Kırmızı demir oksit
6.2 Geçimsizlikler
Geçerli değil.
6.3 Raf ömrü
36 ay
6.4 Saklamaya yönelik özel uyarılar
25°C altındaki oda sıcaklığında saklayınız.
6.5 Ambalajın niteliği ve içeriği
İNHİBACE PLUS, ALU/PA/PVC folyo blister içerisinde 28 tabletlik paket büyüklüğünde
satışa sunulmuştur.
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereksinim yoktur.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
20 / 217- RUHSAT SAHİBİ
Saba İlaç San. ve Tic. A.Ş.
Halkalı Merkez Mah. Basın Ekspres Cad.
No: 1 34303 Küçükçekmece / İSTANBUL
Tel : 0 212 692 92 92
Fax : 0 212 697 00 24
E-mail: saba@sabailac.com.tr
8- RUHSAT NUMARASI
2018/629
9- İLK RUHSAT TARİHİ/RUHSAT YENİLEME TARİHİ
İlk ruhsat tarihi: 19.11.2018
Ruhsat yenileme tarihi: 19.11.2018
10- KÜB’ÜN YENİLENME TARİHİ
21 / 21