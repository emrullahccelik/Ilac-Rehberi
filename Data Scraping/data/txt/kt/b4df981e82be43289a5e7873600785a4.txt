1  Bu ilacı kullanmaya  başlamadan  önce bu KULLANMA  TALİMATINI  
dikkatlice  okuyunuz,  çünkü sizin  için önemli  bilgiler  içermektedir.  
• Bu kullanma talimatını saklayınız. Daha sonra tekrar okumaya  ihtiyaç 
duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak  sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye  gittiğinizde 
doktorunuza bu ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun 
dışında yüksek veya düşük doz kullanmayınız. KULLANMA TALİMATI  
NEOMİDANTAN® 100 mg  sert kapsül  
Ağız  yoluyla  alınır.  
Etkin  madde:  Amantadin  hidroklorür  
Her bir sert kapsül  100 mg amantadin  hidroklorür  içerir.  
Yardımcı  maddeler:  Laktoz monohidrat  (inek  sütünden elde edilmektedir),  patates  nişastası,  
stearik  asit 
 
Kaplamayı  oluşturan  maddeler:  Titanyum  dioksit  (E171), jelatin  (sığır  kemiğinden türetilen)  
 
 
Bu Kullanma  Talimatında:  
1. NEOMİDANTAN® nedir  ve ne için kullanılır?  
2. NEOMİDANTAN®’ı kullanmadan  önce  dikkat  edilmesi gerekenler  
3. NEOMİDANTAN® nasıl  kullanılır?  
4. Olası  yan etkiler  nelerdir?  
5. NEOMİDANTAN®’ın saklanması  
Başlıkları yer almaktadır.  
 
1. NEOMİDANTAN® nedir  ve ne için kullanılır?  
NEOMİDANTAN® dopaminerjik etkili ajanlar denen bir ilaç grubuna dahildir. Bu ilaç, tek başına  
veya  diğer  ilaçlarla birlikte,  Parkinson hastalığının  titreme,  kasların  sertleşmesi,  hareket eksikliği, 
yavaşlamış düşünce süreçleri gibi ana semptomlarını olumlu yönde etkileyebilir. Genellikle ruh 
halinde iyileşme ve yüz ifadesinde rahatlama da görülür. 
 
Etki genellikle NEOMİDANTAN® alındıktan 1 ila 2 gün sonra ya da en geç bir hafta sonra ortaya 
çıkar. En iyi etki birkaç hafta sonra elde edilir.  
 
NEOMIDANTAN® ayrıca belirli  influenza  virüsleri  (tip A) üzerinde  hedefe yönelik bir  etkiye 
sahiptir.  
 2  Grip virüslerine  karşı  etki, ilacı aldıktan  1 ila 2 saat sonra  başlar.  
Bu ilaç  ayrıca gribal  enfeksiyon riski taşıyan  bireylerde veya gruplarda  önleyici bir tedbir olarak da 
kullanılabilir.  
 
NEOMİDANTAN® içerisinde beyaz veya beyazımsı toz içeren sert beyaz kapsülden oluşan  bir 
ilaçtır.  
 
Her 10 adet kapsül polivinil klorür ve alüminyum folyo malzemeleri ile blister tabakası halinde 
paketlenir ve bir kutuda kullanma talimatı ve 5 blister tabakası (50 kapsül) bulunmaktadır.  
 
2. NEOMİDANTAN®’ı kullanmadan  önce dikkat  edilmesi  gerekenler  
NEOMİDANTAN® aşağıdaki durumlarda KULLANMAYINIZ  
Eğer ; 
• Amantadin  hidroklorür  veya  ilacın  içerdiği  diğer  maddelere (bakınız Bölüm 2 
“NEOMİDANTAN® içeriğinde  bulunan  bazı yardımcı  maddeler  hakkında  önemli  bilgiler ”) 
alerjikseniz , 
• Epilepsiniz  varsa, 
• Ağır ruhsal  hastalıklarınız  varsa,  
• Heyecan  ve kafa karışıklığı durumlarınız  varsa , 
• Fıstık ve soyaya karşı aşırı duyarlılı ğınız varsa , 
• Hamileyseniz , 
• Emziriyorsanız . 
NEOMİDANTAN®’ı aşağıdaki  durumlarda  DİKKATLİ  KULLANINIZ  
NEOMİDANTAN® kullanmadan önce  doktorunuza  veya  eczacınıza danışınız.  
Eğer;  
• Yüksek göz tansiyonunuz veya glokomunuz varsa , 
• Dolaşım bozukluğunuz varsa , 
• Karaciğer  veya böbrek hastalığınız  varsa, 
• Mide ve bağırsak ülseriniz varsa , 
• Beyin performans  bozukluklarınız  varsa (beyin- organik psikosendrom  olarak adlandırılır) , 
• Epileptik  nöbetleriniz varsa, 
• Tekrarlayan  cilt hastalıklarınız  varsa,  
• Patolojik  kas güçsüzlüğünüz  (myastenia  gravis) varsa,  
• Ellerinizde  ve ayaklarınızda şişme varsa,  3  • Alerjiniz veya  tekrarlayan  egzamanız varsa,  
• Prostat  bezinizde büyüme  (prostatik  hipertrofi) varsa.  
 
Eğer bulanık görme veya başka görme sorunları yaşarsanız, derhal doktorunuza veya sağlık 
uzmanınıza bildirin. Doktorunuz, sizi bir göz doktoruna yönlendirebilir. Göz doktorunuz sizi muayene edebilir ve gerekirse NEOMİDANTAN
® kullanmayı bırakmanızı tavsiye edebilir.  
 
Kendinizde, aile üyelerinizde  veya  bakıcılarınızda  sizin  için alışılmadık,  olağan  dışı davranışlar 
olan dürtü veya arzuların geliştiğini fark ederseniz ve size veya başkalarına zarar verebilecek belirli faaliyetleri  gerçekleştirme dürtüsüne, isteğine  veya  cazibesine karşı  koyamazsanız lütfen 
doktorunuzla veya sağlık uzmanınızla görüşün. Bunlar dürtü kontrol bozukluklarıdır ve alışılmadık derecede güçlü kumar oynama dürtüsü (artan para harcama ile kumar oynama), aşerme veya kompulsif yeme, aşırı alışveriş veya harcama, anormal derecede yüksek cinsel dürtü  
veya birikmiş cinsel  düşünceler veya duygular gibi  davranışları içerir. Doktorunuz veya sağlık 
uzmanınız dozunuzu ayarlayabilir veya tedaviyi durdurabilir.  
 
Memantin  ile tedavi  ediliyorsanız  doktorunuza  söyleyiniz.  
 
Eğer kalp hızı artarsa, sersemlik ve/veya bilinç kaybı olursa NEOMİDANTAN
®’ı hemen kesmeli 
ve bir doktora başvurmalısınız. 
 
Eğer  idrara  çıkma ile  ilgili herhangi  bir probleminiz  varsa,  lütfen  doktorunuza  söyleyiniz.  
 
NEOMİDANTAN® ile tedavi  aniden  kesilmemelidir,  çünkü Parkinson hastalığı olan hastalarda 
semptomlarda kötüleşme görülebilir. 
Bu uyarılar,  geçmişteki  herhangi  bir dönemde  dahi olsa sizin  için geçerliyse lütfen  doktorunuza 
danışınız.  
NEOMİDANTAN®’ın yiyecek  ve içecek  ile kullanılması 
NEOMİDANTAN®’ın yiyeceklerle birlikte  kullanılmasında  bir sakınca  bulunmamaktadır.  
Ancak,  alkole  karşı  toleransı  azalttığından  birlikte  kullanılmamalıdır.  
 
NEOMİDANTAN® ve alkol kullanımı  
Tedavi  sırasında  alkol  kullanılmamalıdır.  
 Hamilelik  
İlacı kullanmadan önce  doktorunuza veya eczacınıza  danışınız.  
NEOMİDANTAN
® gebelik  sırasında  ve gebe  kalmaya çalışan  kadınlarda  kullanılmamalıdır  
(bakınız  “NEOMİDANTAN® kullanmayınız ”). 
 
Bu ilacı kullanırken ve NEOMİDANTAN®’ın son dozunun alınmasından 5 gün sonra, gebe 
kalmamak için etkili bir doğum kontrol yöntemi kullanılması gerekir.  
Tedaviniz  sırasında hamile  olduğunuzu fark ederseniz  hemen  doktorunuza veya eczacınıza 
danışınız.  
 
Emzirme 
NEOMİDANTAN® emzirme  sırasında  kullanılmamalıdır  (bakınız  “NEOMİDANTAN® 4  kullanmayınız ”). 
İlacı kullanmadan önce  doktorunuza veya eczacınıza  danışınız.  
 
Araç ve makine  kullanımı  
Bu ilaç tepki  verme,  araç kullanma ve  alet veya  makine  kullanma yeteneğini  etkileyebilir.  
 
NEOMİDANTAN® aldıktan  sonra  yanıt  vermede olası  bir azalma,  baş dönmesi, bulanık görme ve   
ruh hali değişimleri, sinirlilik, konsantrasyon güçlüğü, fiziksel huzursuzluk, artan uyarılabilirlik 
ve baş ağrısı gibi diğer merkezi sinir sistemi yan etkilerinin görülmesi durumunda, trafiğe  
çıkmayınız, makine  kullanmayınız  veya yüksek  düzeyde  dikkat gerektiren diğer faaliyetlerde 
bulunmayınız. 
NEOMİDANTAN® içeriğinde  bulunan bazı yardımcı  maddeler hakkında  önemli  bilgiler  
NEOMİDANTAN® laktoz  monohidrat  (inek  sütü)  içerir.  
Eğer  daha  önce  doktorunuz  tarafından  bazı şekerlere  karşı  intoleransınız  olduğu söylenmişse  bu 
tıbbi ürünü almadan önce doktorunuzla temasa geçiniz. 
 
Diğer ilaçlar  ile birlikte  kullanımı  
• NEOMİDANTAN®’ın iştah kesiciler gibi uyarıcı ilaçlarla aynı anda alınması tavsiye 
edilmez.  
• Parkinson hastalığının tedavisinde kullanılan antikolinerjik ilaç grubundan bir ilaç veya 
levodopa isimli ilaç etkin maddesi içeren bir ilaç ile birlikte kullanılması bilinç 
bulanıklığı, halüsinasyon, kabus, mide -bağırsak rahatsızlıkları gibi yan etkileri artırabilir.  
• Nöroleptikler olarak adlandırılan ilaçlarla birlikte kullanıldığında belirtiler kötüleşebilir.  
•  Merkezi  sinir sistemi üzerine etkili ilaçlarla  birlikte  kullanımı kullanılan bu ilaçların 
merkezi sinir si stemi yan etkilerini artırabilir.  
• Diüretik kombinasyonları (hidroklorotiyazid ve potasyum tutucu diüretikler) içeren 
ilaçlar ile birlikte kullanılması önerilmez.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. NEOMİDANTAN® nasıl  kullanılır?  
Uygun  kullanım  ve doz/uygulama sıklığı için talimatlar:  
Bu ilacı her zaman  doktorunuz  tam olarak  nasıl  önerdiyse  o şekilde  kullanınız.  Dozaj  ve 
tedavi  süresi  doktor  tarafından  belirlenir.  Eğer  emin  değilseniz  doktorunuza  danışınız.  
Parkinson hastalığı  
Başlangıç dozu 4- 7 gün boyunca günde  1 kapsül  (100 mg)’d ür. 
İstisnai  olarak, bu başlangıç dozu 2 hafta boyunca devam ettirilebilir. Doktorunuz daha sonra 
NEOMIDANTAN®’a verdiğiniz tepkiye bağlı olarak uzun süreli  tedavi için dozu artıracaktır, 
örneğin sabah  ve öğlen yemeklerle  birlikte  günde  2 kez 1 kapsül  (100 mg), istisna  olarak  günde 3 
kez 1 kapsül.  
İlaca  bağlı  parkinsonizm  durumunda  
Parkinsonizme neden olan ilacın dozunun azaltılması makul değilse, doktorunuz genellikle 5  tedavinin başlangıcında 4- 7 gün boyunca günde 1 kapsül reçete edecektir. Daha sonra uzun süreli  
tedavi  için doktorunuz  NEOMİDANTAN®’a gösterdiğiniz  reaksiyona bağlı  olarak  dozu sabah  ve 
öğlen yemeklerle  birlikte  günde  2 kez 1 kapsüle  çıkaracaktır.  Belirtiler  bir süre kontrol altında 
kalırsa, doktorunuz NEOMİDANTAN® dozunu azaltabilir. 
Tip A virüslerin  neden  olduğu influenzanın önlenmesi  veya  tedavisi  
 
Yetişkinler ve 10 yaşından büyük çocuklar : günde  2 kez  1 kapsül  (100 mg). 
NEOMİDANTAN® tedavisine  olabildiğince  erken  başlanmalıdır  ve 4-5 gün devam  edilmelidir. 
Önleme için, enfeksiyon riski devam ediyorsa yaklaşık 6 hafta süreyle alınması gerekebilir.  
NEOMİDANTAN® aniden  kesilmemelidir  (bakınız  NEOMİDANTAN®’ı almayı  keserseniz ). 
 
Uygulama yolu  ve metodu:  
NEOMİDANTAN® tercihen  sabah  ve öğleden sonra  yemeklerle  birlikte  alınmalıdır.  
 
Değişik  yaş grupları:  
Çocuklarda  kullanımı:  
İlaç 10 yaşın  altındaki  çocuklarda kullanılmamalıdır.  
 
Yaşlılarda  kullanımı:  
Böbrek fonksiyonu normal  olan yaşlı  hastalar  için günde  maksimum 100 mg doz önerilir.  
Özel  kullanım  durumları:  
Böbrek  yetmezliği  olan hastalar  
Böbrek yetmezliği olan hastalarda doz daha da azaltılmalıdır. Diyaliz tedavisi gören hastalar için 
genellikle haftada bir kapsül (100 mg) doz önerilir, bu doz iyi tolere edilirse haftada iki kapsüle (200 mg) çıkarılabilir. İlgili doza ve olası bir azaltmaya doktor karar verir.  
Karaciğer yetmezliği  olan hastalar  
Karaciğer yetmezliği olan hastalarda dikkatli kullanılmalıdır (bkz. Bölüm 2). Karaciğer 
yetmezliği / hastalığı olan hastalarda doz ayarlaması hakkında hiçbir bilgi mevcut değildir.  
 Eğer NEOMİDANTAN
®’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
Kullanmanız  gerekenden  daha  fazla  NEOMİDANTAN® kullandıysanız:  
NEOMİDANTAN®’dan kullanmanız gerekenden fazlasını kullanmışsanız bir doktor veya eczacı 
ile konuşunuz. 
Doz aşımında  hemen  tıbbi yardım  alınız.   
 6  NEOMİDANTAN®’ı kullanmayı  unutursanız  
Eğer bir dozu almayı unutursanız, hatırladığınız anda alınız. Ancak, bir sonraki dozu alma zamanı 
gelmişse, atlanan dozu almayınız, ilacı her zamanki saatte almaya devam ediniz.  
Unutulan dozları  dengelemek için çift doz  almayınız. 
NEOMİDANTAN® ile tedavi  sonlandırıldığındaki oluşabilecek  etkiler  
NEOMİDANTAN®’ı almayı kesmeden önce doktorunuza danışınız. İlacın aniden kesilmesi 
durumunuzu daha da kötüleştirebilir veya acil tıbbi müdahale gerektiren ciddi, hayatı tehdit eden 
bir duruma (nöroleptik malign sendrom  olarak adlandırılan, esas olarak yüksek sıcaklık, terleme, 
çarpıntı ve bilinç bozukluğu ile kas sertliği ile karakterize) yol açabilir. 
 Bu nedenle, NEOMİDANTAN
®’ın aniden kesilmesinden sonra kas sertliği, ateş veya ateş 
yükselmesi olursa derhal doktorunuza veya sağlık uzmanınıza bildiriniz (bakınız B ölüm 2).  
İlacın  kullanımı ile ilgili başka  bir sorunuz  varsa doktorunuza  danışınız.  
 
4. Olası yan etkiler nelerdir?  
Tüm  ilaçlar  gibi NEOMİDANTAN®’ın içeriğinde  bulunan maddelere duyarlı  olan kişilerde  
yan etkiler olabilir.  
 
Aşağıdakilerden biri olursa, NEOMİDANTAN®’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Bacaklarda ve/veya ayak bileklerinde şişme, halüsinasyonlar, depresyon, anksiyete, konuşma 
bozuklukları ve diğer zihinsel bozukluklar veya yüksek sıcaklık, terleme, çarpıntı ve bilinç bozukluğu ile kas sertliği veya çocuklarda anormal derecede düşük sıcaklık gibi yan etkiler yaşarsanız.  
Bunların hepsi  çok ciddi  yan etkilerdir.  
Diğer yan  etkiler  aşağıdaki  sıklık  derecelerine  göre sınıflandırılmaktadır. 
Çok yaygın : 10 hastanın en az birinde görülebilir.  
Yaygın  : 10 hastanın birinden az, fakat 100 hastanın birinden fazla görülebilir. Yaygın 
olmayan  : 100 hastanın birinden az, fakat 1.000 hastanın birinden fazla görülebilir.  
Seyrek  : 1.000 hastanın  birinden az fakat 10.000 hastanın birinden fazla görülebilir. 
Çok seyrek  : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor. İstenmeyen  etkiler  genellikle  
tedavinin başlangıcında  ortaya çıkar.  
 
Yaygın
  
• Depresyon  
• Endişe  
• Coşkulu ruh hali  
• Tedirginlik  
• Gerginlik  
• Konsantrasyon bozukluğu 
• Baş dönmesi  
• Sersemlik  7  • Baş ağrısı  
• Uykusuzluk 
• Uyuşukluk (enerji eksikliği)  
• Halüsinasyonlar  
• Kabuslar  
• Ataksi (kas hareketlerini koordine edememe)  
• Geveleyerek konuşma  
• Bulanık görme  
• Çarpıntı (hızlı veya düzensiz olabilen güçlü bir kalp atışı)  
• Ortostatik hipotansiyon (otururken veya yatarken ayağa kalktığınızda kan basıncında 
oluşan azalma baş dönmesine yol açabilir)  
• Mide -bağırsak rahatsızlıkları (bulantı, kusma, kabızlık, ağız kuruluğu, anoreksi)  
• Terlemede artış  
• Livedo reticularis (“mermer görünümlü deri”)  
• Periferik ödem (özellikle bacak ve bileklerde şişlik)  
Seyrek   
• Lökopeni  (beyaz  kan hücre  sayısında  azalma)  
• Karaciğer enzimlerinde geri dönüşümlü yükselme  
• Psikotik bozukluk (değişmiş gerçeklik hissi)  
• Kafa karışıklığı 
• Oryantasyon bozukluğu  
• Titreme  
• Diskinezi (hareketleri kontrol etmede zorluk)  
• Kramplar  
• Korneada değişiklikler ve ciddi görme keskinliği kaybı ve göz bebeği büyümesi  
• İshal  
• Döküntü 
• Derinin güneş ışığına hassasiyetinde artış  
• İdrar  retansiyonu (idrar  torbasını  tamamen  boşaltamama) , idrar  kaçırma  
Çok seyrek  
• Kardiyak aritmi 
 
Bilinmiyor  
• Beyaz kan  hücrelerinin  çoğalması  
• Koma, sanrılar, agresif  davranışlar, kas seğirmesi, anormal yürüme, kol  ve bacaklarda 
karıncalanma  
• Size veya  başkalarına zarar verebilecek faaliyetlerde bulunma  dürtüsüne, isteğine  veya 
cazibesine karşı koyamama gibi davranış bozuklukları (dürtü kontrol bozuklukları), 
örneğin alışılmadık derecede güçlü kumar oynama dürtüsü (artan para harcama ile kumar oynama), aşerme veya kompulsif yeme, aşırı alışveriş veya harcama, anormal derecede yüksek cinsel dürtü veya sık cinsel düşünceler veya duygular  
• Şiddetli konfüzyon (deliryum)  
• Yükselmiş  ruh hali ve artan  istek  (mani,  hipomani)  
• Göz korneasının iltihaplanması  (keratit)  
• Göz bebeğinde bir  veya iki  taraflı  genişleme  (midriyazis)  
• Kalp  yetmezliği  
• Düşük tansiyon ve  taşikardi  
• Hızlanmış  solunum  
• Nefes  darlığı 
• Akciğerlerde  sıvı birikimi 8  • Yutma bozuklukları  
• Ciltte  kaşıntı  
• Alerjik  reaksiyonlar  
• Değişen  laboratuvar  değerleri  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz . 
Yan etkilerin  raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
5. NEOMİDANTAN
®'ın Saklanması  
NEOMİDANTAN®'ı çocukların göremeyeceği, erişemeyeceği yerlerde ve ambalajında 
saklayınız.  
Son kullanma  tarihiyle  uyumlu olarak  kullanınız  
25 ºC’nin üzerinde saklamayınız.  
Işıktan ve nemden koruyabilmek için kendi ambalajı içerisinde saklayınız. Paketin üstünde belirtilen son kullanma tarihinden sonra bu ilacı kullanmayınız. Son kullanma tarihi belirtilen ayın son günüdür. 
İlaçları evinizde atık suya karışacak şekilde dökmeyiniz veya çöpünüze atmayınız. Artık 
kullanmadığınız ilaçları nasıl atacağınızı eczacınıza danışınız. Bu yaklaşım çevreyi korumaya yardımcı olacaktır.  
 
Son kullanma  tarihi geçmiş  veya  kullanılmayan  ilaçları  çöpe  atmayınız!  Çevre, Şehircilik ve 
İklim Değişikliği Bakanlığınca belirlenen  toplama  sistemine  veriniz.  
Ruhsat  Sahibi:  
Olpha  İlaç ve Tıbbi Ürünler Sanayi ve Tic. Ltd. Şti.  
Sarıyer/İstanbul  
Üretim Yeri: 
JSC “Olpha ”. 
5 Rupnicu Caddesi,  Olaine,  LV-2114, Letonya  
 Bu kullanma talimatı ……………tarihinde  onaylanmıştır.  