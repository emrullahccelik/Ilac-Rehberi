KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM'a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
NABOTA 100 Ünite enjeksiyonluk çözelti hazırlamak için liyofilize toz
Steril
2. KALİTATİF VE KANTİTATİF BİLEŞİM
Etkin madde:
Botulinum toksini* tip A, 100 Ünite/flakon.
* Clostridium botulinum kaynaklı
Botulinum toksin üniteleri, ürünler arası değiştirilebilir değildir.
Yardımcı maddeler:
Sodyum klorür 0,9 mg
Yardımcı maddeler için bölüm 6.1’e bakınız.
3. FARMASÖTİK FORM
Enjeksiyonluk çözelti hazırlamak için liyofilize toz.
Beyaz ila sarımsı toz şeklindedir.
4. KLİNİK ÖZELLİKLER
4.1 Terapötik endikasyonlar
NABOTA;
• 20 ila 65 yaş arası yetişkinlerde korrugator kas ve/veya proserus kasının aktiviteleriyle
ilişkili orta ila şiddetli glabella çizgilerinin (kaşlar arasındaki dikey çizgiler)
görünümünde geçici iyileşme,
• 18 ila 65 yaş arası yetişkinlerde orbikülaris oküli kası aktiviteleriyle ilişkili orta dereceli
lateral kantal çizgilerin (kaz ayağı çizgileri) görünümünde geçici iyileşme,
• 18-65 yaş arası yetişkinlerde belirgin* ila çok belirgin** masseter kası hipertrofisi ile
karakterize benign masseterik hipertrofide geçici iyileşme tedavilerinde endikedir.
*Belirgin:
Dinlenme halinde masseter kası, çene ve çene çizgisi dahil alt yüz kontürü kare şeklindedir. Masseter
kasının yüzeyi büyük oranda konveks yapıdadır.
Dişin maksimum sıkılı pozisyonunda alt yüz kontürü dinlenme halindekinden ciddi düzeyde farklıdır.
Masseter kası kütlesi sıkı veya serttir ve belirgin ele gelir.
1*Çok belirgin:
Dinlenme halinde masseter kası, çene ve çene çizgisi dahil alt yüz kontürü trapezoidal şeklindedir.
Masseter kasının yüzeyi büyük oranda konvekstir.
Dişin maksimum sıkılı pozisyonunda alt yüz kontürü dinlenme halindekinden ciddi düzeyde farklıdır.
Masseter kası serttir ve belirgin ele gelir.
4.2 Pozoloji ve uygulama şekli
Pozoloji, uygulama sıklığı ve süresi/Uygulama şekli:
Botulinum toksin üniteleri, ürünler arasında birbiri yerine kullanılamaz. Önerilen dozlar, diğer
botulinum toksin preparatlarından farklıdır.
NABOTA yalnızca tedavide ve ilgili branşda uzmanlığa sahip olan hekimler tarafından
uygulanmalıdır.
Bu ürün yalnızca tek kullanım içindir ve kullanılmayan çözelti atılmalıdır.
Glabella çizgileri için uygulama şekli;
100U/2,5 ml (4U/0,1 ml) konsantrasyonu elde etmek için koruyucu içermeyen, steril salin
çözeltisiyle seyreltilerek sulandırılır, steril 30-gauge iğne kullanılarak 5 enjeksiyon bölgesinin
her birine 0,1 ml doz enjekte edilir: Her bir korrugator kasa 2 enjeksiyon ve proserus kasına 1
enjeksiyon olmak üzere toplamda 20 Ünitelik doz. Pitoz komplikasyonunu azaltmak için,
özellikle kaş depresör kompleksleri (depressor supercilii) daha büyük olan hastalarda, levator
palpebrae superioris kasının yakınına enjeksiyon yapılmasından kaçınılmalıdır. İç korrugator
kaslara ve kaş santraline enjeksiyonlar, kemikli supraorbital sırtın en az 1 cm yukarısına
yapılmalıdır.
Şekil 1:
Bu ürünün kan damarına enjeksiyonunu önlemek için dikkatli özen gösterilmelidir. Orbital
sınır altına ekstravazasyonu önlemek için, başparmak veya işaret parmağı orbital sınırın altına
sıkıca yerleştirilmelidir. İğne, enjeksiyon sırasında süperior ve medial yönde tutulmalı ve
doğru hacmin enjekte edilmesi için dikkatli özen gösterilmelidir.
2Glabella yüz çizgileri, korrugator kas ve orbikülaris oküli kasının aktivitesiyle ortaya çıkar.
Bu kaslar kaşı medial yönde hareket ettirir ve proserus kası ve depressor supercilii kası kaşı
inferior yönde çeker. Bu kaş çatılmasını ya da “fissürlü kaş” görünümü yaratır. Kasların yeri,
boyutu ve kullanımı bireyler arasında belirgin değişkenlik gösterir. Yüz çizgileri için etkili
doz, hastanın enjeksiyon yapılan yüzeyel kaslarını aktive etme yeteneğinin gözle kabaca
gözlenmesiyle belirlenir. Her tedavinin etkisi yaklaşık üç-dört ay sürer. Güvenliliği ve
etkililiği gösterilmediği için bu ürünün daha sık enjeksiyonu önerilmemektedir.
Tipik olarak botulinum toksininin başlangıç dozları, enjeksiyon yapılan kaslardaki kimyasal
denervasyonu enjeksiyondan bir ila iki gün sonra, şiddeti ilk haftada artacak şekilde indükler.
Lateral kantal çizgiler (kaz ayağı çizgileri) için uygulama şekli;
Lateral kantal çizgiler, büyük ölçüde, göz kırpma ve göz kapağının kapanmasından sorumlu
olan göz çevresindeki orbikülaris oküli kaslarının aktivitesinden kaynaklanır. Orbikülaris
okülinin kuvvetli kasılması, lateral kantustan ileri gelen lateral ve radyal yönelimli kıvrımlara
(kaz ayağı çizgileri) neden olur. Bu radyal çizgilerin dağılımı hastalar arasında farklılık
gösterir.
Enjeksiyonlar, iğne ucu üst eğik şekilde, gözden uzak olacak şekilde yapılmalıdır. 30-33-
gauge iğne kullanarak, her iki yanda bulunan lateral orbikülaris oküli kasındaki 3 enjeksiyon
yerinin her birine (toplam 6 enjeksiyon yeri, toplam 24 Ünite) 0,1 mL (4U) sulandırılmış
NABOTA enjekte edilir. İlk enjeksiyon, lateral kantusa yaklaşık 1.5-2.0 cm temporal ve
orbital rime temporal yapılmalıdır. Maksimum gülüş durumunda lateral kantaldaki çizgiler
lateral kantusun üstünde ve aşağısındaysa, "Şekil-2" ye göre enjeksiyon gerçekleştirilmelidir.
Şekil 2:
Benign masseterik hipertrofi için uygulama şekli;
0.2 ml (8 U) sulandırldırılmış ürün 30-33 gauge (G) iğne kullanılarak bilateral masseter
kasının her iki tarafında 3 noktaya enjekte edilir (toplam 6 nokta, 1.2 ml (48 U)).
Enjeksiyon öncesi, hasta dişlerini sıkar pozisyonda iken ön ve arka sınırları işaretlemek için
masseter kası elle muayene edilerek belirlenir.
Ön ve arka arasındaki sınırlar sol ve sağ taraf için sınır olarak kabul edilir. Tragustan ağız
köşesine kadar olan çizgi üst sınır ve mandibular sınır çizgisi alt sınır olarak alındığında her
sınırın içinde 1 cm’lik bölge işaretlenir.
3Mandibulanın alt sınırındaki 2 noktaya ve bu iki noktanın üzerindeki 1 noktaya yani sınırlara
göre hayal edilen dikdörtgen içinde en belirgin olanın etrafındaki hayali bir üçgenin tepe
noktasına enjeksiyon yapılır. Enjeksiyon noktaları arasında 1 cm mesafe olmalıdır.
Uygulamanın çiğnemeyi etkileyebileceği ve gülerken yüz ifadesinde değişikliklere neden
olabileceği düşünüldüğünde, aşağıdaki şekle göre (Şekil-3) masseter kasının lokasyonu
belirlenerek enjeksiyon yerinin tespitinden sonra sol-sağ ve alt-üst sınırları içerisinde 1 cm’lik
bölgeye dikkatlice uygulama yapılmalıdır (ağız çevresindeki kaslara enjeksiyon
yapılmasından kaçınılmalıdır).
Şekil 3:
MMH (Masseter Kas Hipertrofisi) için Botulinum toksininin enjeksiyon bölgesine ilişkin
şekil ve masseter kasının anatomik görüntüsü
Hazırlama ve seyreltme tekniği
Enjeksiyon öncesinde, liyofilize ürün, koruyucu içermeyen, steril salin ile seyreltilir. %0,9
sodyum klorür enjeksiyonu önerilen seyrelticidir. Uygun boyutta enjektöre doğru miktarda
seyreltici çekilir. Bu ürün, kabarcıklanma ya da benzeri bir kuvvetli çalkalama ile denatüre
olduğu için seyreltici, flakon içine yavaşça enjekte edilmelidir. Eğer bir vakum oluşup
seyreltici flakona çekilmezse flakonu atılmalıdır. Etiket üzerindeki boşluğa seyreltme tarihi ve
saati kaydedilmelidir. Bu ürün, sulandırıldıktan sonraki 24 saat içinde uygulanmalıdır. Bu
dönemde sulandırılan ürün buzdolabında saklanmalıdır (2 - 8oC). Sulandırılan ürün berrak,
renksiz olmalı ve parçacık içermemelidir. Parenteral müstahzarlar, uygulama öncesinde
parçacık madde ve renk değişikliği açısından görsel olarak incelenmelidir. Bu ürün ve
seyrelticisi herhangi bir koruyucu içermediği için, bu ürünün bir flakonu tek bir hasta için
kullanılmalıdır. Tavsiye edilen doza göre uygulama yapıldıktan sonra geriye kalan çözelti
atılmalıdır.
4Tablo 1:
Eklenen seyreltici Oluşan doz Ünite/0,1 ml
(%0,9 Sodyum Klorür Enjeksiyonu)
1,0 ml 10,0 Ünite
2,0 ml 5,0 Ünite
4,0 ml 2,5 Ünite
8,0 ml 1,25 Ünite
Not: Bu seyreltmeler 0,1 ml’lik enjeksiyon hacmi için hesaplanmıştır. Daha küçük veya daha büyük
enjeksiyon hacmi uygulayarak dozda azalma veya artma sağlamak da mümkündür - 0,05 ml (%50 doz
azalması) ila 0,15 ml (%50 doz artışı.)
Enjeksiyonluk tozun sulandırılması, flakonların taşınması ve imhasına ilişkin talimatlar için
lütfen bölüm 6.6’ya bakınız.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ve karaciğer yetmezliğinde kullanımıyla ilgili veri bulunmamaktadır.
Pediyatrik popülasyon:
NABOTA’nın glabella ve lateral kantal çizgilerinin görünümünde ve benign masseterik
hipertrofide geçici iyileşmesi endikasyonlarında, çocuklarda ve 20 yaş altı adölesanlarda
güvenliliği ve etkililiği ile ilgili veri bulunmamaktadır.
Geriyatrik popülasyon:
Yaşlılarda kullanımına yönelik özel doz ayarlaması önerisi bulunmamaktadır.
4.3 Kontrendikasyonlar
NABOTA aşağıdaki durumlarda kontrendikedir:
Botulinum toksini tip A’ya veya bu ürünün formülasyonundaki herhangi bir maddeye karşı
aşırı duyarlılığı olan hastalar.
- Önerilen enjeksiyon bölge(ler)inde enfeksiyon varlığı olan hastalarda.
- Nöromusküler bileşke bozuklukları (örn., miyastenya gravis, Lambert-Eaton sendromu
veya amiyotropik lateral skleroz) olan hastalarda. Hastalıklar, bu müstahzarın kas
relaksasyon aktivitesi nedeniyle alevlenebilir.
- Servikal distoni tedavisinde kullanıldığında, şiddetli respiratuvar bozuklukları olan
hastalarda.
- Detrüsör kasa enjekte edildiğinde, nörojenik detrüsör aşırı aktivitesi olup, aynı zamanda
akut üriner sistem enfeksiyonu olan hastalar ve rutin olarak temiz aralıklı kateterizasyon
yapmayan akut enürezli hastalar.
- Gebe ve çocuk doğurma potansiyeli olan kadınlarda veya emziren annelerde
54.4 Özel kullanım uyarıları ve önlemleri
Özel uyarılar
Bu tıbbi ürün, insan plazması ürünü olan albümin içermektedir. İnsan plazmasından
elde edilen ilaçlar, virüsler ve teorik olarak Varyant Creutzfeldt-Jacob (v-CJD) gibi,
çeşitli hastalıklara yol açabilen enfeksiyon yapıcı ajanlar içerebilirler. NABOTA’da
Varyant Creutzfeldt-Jacob hastalığının bulaşma riski teorik olarak minimumken, klasik
Creutzfeldt-Jacob hastalığının bulaşma riski hiçbir kanıtla desteklenmez. Alınan
önlemlere rağmen, bu tür ürünler halen potansiyel olarak hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya
inaktivasyonu ile azaltılmıştır. Bütün bu önlemlere rağmen, bu ürünler hala potansiyel
olarak hastalık bulaştırabilirler. Ayrıca, henüz bilinmeyen enfeksiyon yapıcı ajanların
bu ürünlerin içerisinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüsler için etkili
önlemlerin alınmasına dikkat edilmelidir. Parvovirüs B19 gibi zarflı olmayan virüslere
karşı alınan tedbirler sınırlı sayıda olabilir. Parvovirüs B19 enfeksiyonu, gebelikte (fetal
infeksiyon) ve immün yetmezlik ya da kırmızı kan hücre üretiminde artış olan
hastalarda tehlikeli olabilir (hemolitik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
Ayrıca;
NABOTA kullanılması gerekiyorsa hekim tarafından, hastalık yapıcı etkenlerin hastaya
bulaşmasını önlemek için uygun aşıların (Hepatit A, Hepatit B vb.) yaptırılması önerilebilir.
Hastalar açısından NABOTA her uygulandığında, hastayla ürünün seri numarası arasındaki
bağlantının korunabilmesi için, ürünün adı ve seri numarası kaydedilmelidir.
Bu tıbbi ürünün etkin maddesi Clostridium botulinum’dan üretilen Clostridium botulinum,
toksin tip A olduğu için, bu bölümdeki bilgilerin tam olarak anlaşılmış olması ve önerilen
dozaj ve uygulama yöntemlerine sıkı sıkıya uyulmalıdır. Bu tıbbi ürünü uygulayan hekimler,
uygulama alanının ilgili nöromusküler ve/veya orbital anatomisini ve önceki cerrahi işlemler
ve standart elektromiyografik teknikler nedeniyle anatomideki olası değişiklikleri yeterli
düzeyde anlamalıdır. Önerilen dozajlar ve uygulama sıklıkları aşılmamalıdır.
Toksin etkisinin yayılması
Botulinum toksin ürünlerinin etkileri enjeksiyon alanında yayılıp, olumsuz belirtiler
oluşturabilir. Bu belirtiler arasında asteni, yaygın kas zayıflığı, disfoni, dizartri, kekeleme,
üriner inkontinans, nefes almada güçlükler, disfaji, diplopi, bulanık görme ve pitozis vardır.
Yutma ve nefes alma güçlükleri hayatı tehdit edici olabilir ve toksin etkilerinin yayılmasıyla
ilişkili ölüm raporları olmuştur. Bu semptomların oluşma riski olasılıkla spastik serebral palsi
için tedavi edilen çocuklarda en yüksek düzeydedir, ancak spastik serebral palsi ve diğer
nedenlerle tedavi edilen erişkinlerde de bu semptomlar gelişebilir. Yukarıdaki advers
reaksiyonların geliştiği olgular, servikal distoni tedavisinde kullanılan dozlar veya daha düşük
dozlarda kullanımı ile gözlenmiştir.
6Aşırı duyarlılık reaksiyonları
Diğer botulinum toksin ürünlerinde ciddi ve/veya ani aşırı duyarlılık reaksiyonları
bildirilmiştir. Bu reaksiyonlar arasında anafilaksi, ürtiker, yumuşak doku ödemi ve dispne
vardır. Lidokainin seyreltici olarak kullanıldığı bir fatal anafilaksi olgusu bildirilmiştir ve
sonuç olarak nedensel ajan, güvenilir olarak belirlenmemiştir. Böyle bir reaksiyon görülürse
bu müstahzardan daha fazla enjeksiyon yapılmamalı ve uygun tıbbi tedavi bir an önce
başlatılmalıdır.
Önceden var olan nöromusküler bozukluklar
Periferik motor nöropatik hastalıkları (örn., amiyotrofik lateral skleroz veya motor nöropati)
ya da nöromusküler bileşke bozuklukları (örn., miyastenya gravis veya Lambert-Eaton
sendromu) olan bireylerde, bu ürünün tipik dozlarında şiddetli disfaji ve respiratuvar bozulma
gibi klinik olarak anlamlı sistemik etkiler açısından risk artışı olabilir. Diğer botulinum toksini
ürünleriyle yayınlanmış tıbbi literatürlerde, bilinen ya da tanı konmamış nöromusküler
bozuklukları olan hastalara botulinum toksini uygulanması ve hastaların tipik klinik dozların
sistemik etkilerine ciddi aşırı duyarlılık gösterdiği şeklinde seyrek olgular bildirilmiştir. Bazı
olgularda disfaji, birkaç ay sürmüş ve gastrik beslenme tüpü yerleştirilmesi gerekmiştir.
Disfaji
Servikal distoni hastalarının botulinum toksinleri ile tedavisini takiben görülen disfaji, yaygın
olarak bildirilen bir advers olaydır. Bu hastalarda, gastrik beslenme tüpü yerleştirilmesini
gerektirecek ciddiyette nadir disfaji olguları da vardır. Aynı zamanda, bir hastada disfaji
bulgusunu takiben aspirasyon pnömonisi gelişmesi ve ölüm görülmesi şeklinde nadir olgu
raporları da vardır.
Diğer botulinum toksini ürünleri ile, aritmi ve miyokard enfarktüsü dahil olmak üzere
kardiyovasküler sistemi içeren ve bazıları da fatal sonuçlar doğuran advers reaksiyonlar da
bildirilmiştir. Bu hastaların bazılarında kardiyovasküler hastalık gibi risk faktörleri vardı.
Strabismus tedavisi için diğer botulinum toksin ürünlerinin uygulanması sırasında, iğnenin
göz etrafındaki alanlara penetrasyonu nedeniyle retinal dolaşımı bozmaya yeterli retrobulber
hemorajiler görülmüştür. Orbitayı dekomprese etmeye uygun araçların erişilebilir olması
önerilir. İğnelerle, oküler (küre) penetrasyonlar da görülmüştür. Bu durumun tanısını koymak
için bir oftalmoskop bulunmalıdır. Bir ya da daha fazla ekstraoküler kasta paralizi oluşturmak
boyutsal dezoryantasyon, çift görme veya hedefteki objenin yerinin doğru tespit edilememesi
ile sonuçlanabilir. Etkilenen gözün kapatılması bu belirtileri hafifletebilir.
Blefarospazm
Botulinum toksininin, orbikülaris kasına enjeksiyonundan kaynaklanan göz kırpması
azalması, özellikle VII sinir bozuklukları olan hastalarda, korneal maruziyete, persistan
epitelyal defekte ve korneal ülserasyona neden olabilir. Blefarospazm tedavisi için diğer
botulinum toksin ürünlerinin kullanımında, bu etki nedeniyle afakik bir gözde, korneal
greftleme gerektiren bir korneal perforasyon olgusu görülmüştür Önceden opere edilen
gözlerde korneal his dikkatli test edilmeli ve ektropiyon riskini azaltmak için alt göz kapağı
alanına enjeksiyondan kaçınılmalıdır. Herhangi bir epitelyal defekt için etkin tedavi
uygulanmalıdır. Bu tedavi koruyucu damlaları, merhemi, terapötik yumuşak kontakt lensleri
ya da gözün yamalama ya da diğer yöntemlerle kapatılmasını gerektirebilir.
Yumuşak göz kapağı dokularında kolayca ekimoz oluşur. Bu, enjeksiyondan hemen sonra
enjeksiyon bölgesine hafif basınç uygulayarak en aza indirilebilir.
7Botulinum toksininin antikolinerjik aktivitesi nedeniyle, anatomik olarak dar açıları olan
hastalar dahil olmak üzere açı kapanması glokomu açısından risk olan hastaların tedavisinde
dikkatli olunmalıdır.
Botulinum toksini ürünleri arasında değişiklik yapılamaması
Botulinum toksininin potens üniteleri, ürünlerin kendilerine spesifik olduğu için, diğer
botulinum toksini ürünleriyle değiştirilebilir değillerdir. Bu nedenle, botulinum toksininin
biyolojik aktivite üniteleri, başka bir spesifik analiz yöntemiyle değerlendirilen herhangi bir
diğer botulinum toksini ürününün üniteleriyle kıyaslanamaz ya da bu ünitelere çevrilemez.
Korunmasız anatomik yapılardaki veya bunların yakınlarındaki enjeksiyonlar
Korunmasız anatomik yapılara ya da yakınlarına enjeksiyon yapılırken dikkatli olunmalıdır.
Botulinum toksini, doğrudan tükürük bezlerine, oro-lingual-faringeal bölgeye, özefagusa ve
mideye doğrudan enjeksiyon yapılan hastalarda fatal sonuçlar da dahil olmak üzere ciddi
advers olaylar bildirilmiştir (bu enjeksiyon bölgeleriyle ilgili endikasyonlar için güvenlilik ve
etkililik gösterilmemiştir). Botulinum toksininin toraksa yakın uygulanmasını takiben
enjeksiyon işlemiyle ilişkili pnömotoraks bildirilmiştir. Akciğere özellikle apekslere yakın
enjeksiyon yapılırken dikkat gerekmektedir.
Nörolojik durumla ilişkili spastisite ya da detrüsör aşırı aktivitesi tedavi alan ve respiratuvar
durumu bozulmuş hastalarda botulinum toksininin pulmoner etkileri
Üst ekstremite spastisitesi ve respiratuvar bozukluğu olan hastalarda, üst solunum yolları
enfeksiyonları ve akciğer fonksiyonundan azalma (Zorlu Vital Kapasitede [FVC] ≥ %15
azalma), plaseboya kıyasla diğer botulinum toksini ürünleri uygulandığında daha sık
bildirilmiştir. Nörolojik bir durumla ilişkili detrüsör aşırı aktivitesi için diğer botulinum
toksini ürünleriyle tedavi edilen hastalarda akciğer fonksiyonlarında azalmalar (Zorlu Vital
Kapasitede [FVC] ≥ %15 azalma) da bildirilmiştir.
Spastisite tedavisi alan hastalarda bronşit ve üst solunum yolu enfeksiyonları
Üst ekstremite spastisitesi için botulinum toksini tedavisi alan hastalarda bronşit, advers
reaksiyon olarak plaseboya kıyasla daha sık bildirilmiştir. Üst ekstremite spastisitesi tedavisi
alan akciğer fonksiyonu azalmış hastalarda, üst solunum yolları enfeksiyonları da botulinum
toksini alan hastalarda plaseboya kıyasla advers reaksiyonlar olarak daha sık bildirilmiştir.
Üst ekstremite spastisitesi tedavisi alan 195 hastada terapötik faydaları doğrulamak için
yapılan klinik çalışmada, test grubunda (NABOTA ile tedavi edilmiş) 2 ve kontrol grubunda 1
üst solunum yolu enfeksiyonu vakası bildirilmiştir.
Pediyatrik kullanım
NABOTA’nın bölüm 4.1’deki pediyatrik popülasyon için güvenliliği ve etkililiği
gösterilmemiştir.
Aşağıdaki hastalara dikkatle uygulanmalıdır:
Diğer kas gevşeticileri (örn., tübokürarin klorür, dantrolen sodyum ve benzeri) ile tedavi
altındaki hastalar - Kas gevşemesi güçlenebilir ya da disfaji riskleri artabilir.
Kas gevşetme aktivitesi olan ilaçlarla tedavi altındaki hastalar, örneğin, spektinomisin HCl,
aminoglikozid antibiyotikler (gentamisin sülfat, neomisin sülfat ve benzeri), polipeptid
antibiyotikler (polimiksin B sülfat ve benzeri), tetrasiklin antibiyotikler, linkomisin
8antibiyotikler (linkozamidler), kas gevşeticiler (baklofen ve benzeri), anti-kolinerjik ajanlar
(skopolamin butilbromür, trihekzilfenidil HCl ve benzeri), benzodiazepin ve diğer benzer
ilaçlar (diazepam, etizolam ve benzeri) ve benzamid ilaçlar (tiyaprid HCl, sülpirid ve benzeri).
Kas gevşemesi güçlenebilir ya da disfaji riskleri artabilir.
Genel önlemler
Tedavi edilen hastalığın doğası gereği bu müstahzarın, araç ve makine kullanım yeteneği
üzerindeki etkileri tahmin edilemez.
Glabella çizgisi
Botulinum toksininin, orbikülaris kasına enjeksiyonundan kaynaklanan göz kırpması
azalması, özellikle VII. sinir bozuklukları olan hastalarda, korneal maruziyete, persistan
epitelyal defekte ve korneal ülserasyona neden olabilir.
Enjeksiyon bölgesinde cilt hastalığı, enfeksiyon ve skarlar gibi cilt bozuklukları olan hastalar,
glabella kısmında (alın dahil) yüz gerdirme ve kalıcı implant gibi tedavi öyküsü olan hastalar,
fasyal sinir paralizisi ya da göz kapağı pitozis belirtileri öyküsü olan hastalar, glabella
çizgileri el kullanılarak dahi düzleştirilemediği için fiziksel yöntemle tatmin edici bir şekilde
düzelme gösteremeyecek hastalar, faz III güvenlilik ve etkililik çalışmalarında hariç
tutulmuştur, bu nedenle uyarılmalıdır. Bu ürünün enjeksiyonu, üç ayda birden daha sık
olmamalıdır ve minimum etkili doz kullanılmalıdır.
Benign masseterik hipertrofi
Benign masseterik hipertrofi tedavisi sırasında masseter kaslarını etkileyebilecek ameliyatlara
veya prosedürlere (ilaç dışı tedavi), alt yüz şekillendirmeye, yüksek frekanslı terapiye,
ortodontik tedaviye, ortognatik cerrahiye, çene çizgisi liftingi ile ilgili kozmetik prosedürlere,
cilt altına ip yerleştirme gibi yüz şekillendirme prosedürlerine vb. Faz III çalışması sırasında
izin verilmediğine dikkat edilmelidir.
İmmünojenisite
Botulinum toksini uygulaması, nötralize edici/nötralize edici olmayan antikorlarına
oluşumuna neden olabilir. Çok sık veya aşırı doz uygulamasının immünojenisiteye neden
olabileceği bilinmektedir.
Sodyum
NABOTA her dozunda 1mmol (23 mg)’dan daha az sodyum ihtiva eder; yani esasında
“sodyum içermez”.
4.5 Diğer tıbbi ürünler ile etkileşimler ve diğer etkileşim şekilleri
Herhangi bir anti-trombosit (aspirin benzeri) ürün veya antikoagülan (kan sulandırıcı)
kullanan hastalarda dikkatli olunmalıdır.
Botulinum toksini ürünlerinin etkileri genel olarak, aminoglikozid antibiyotiklerle ya da
tübokürarin-tipi kas gevşeticiler gibi nöromusküler iletimi etkileyen diğer ilaçlarla birlikte
kullanıldığında güçlenir. Aminoglikozidler veya spektinomisin ile birlikte kullanımı
kontrendikedir. Bu ürün enjekte edilen hastalarda polimiksin, tetrasiklin ve linkomisin
dikkatli kullanılmalıdır.
9Farklı botulinum nörotoksin serotiplerinin aynı zamanda ya da birkaç ay içinde
uygulanmasının etkileri bilinmemektedir. Daha önceden uygulanmış botulinum toksininin
etkileri kaybolmadan başka bir botulinum toksini ürününün uygulanması ile aşırı
nöromusküler güçsüzlük alevlenebilir.
Özel popülasyonlara ilişkin ek bilgiler
Özel veri bulunmamaktadır.
Pediyatrik popülasyon:
Çocuklarda etkileşim çalışması bulunmamaktadır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar tedavi süresince etkili doğum kontrol yöntemi
uygulamalıdır.
Gebelik dönemi
Botulinum toksininin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir.
İnsanlara yönelik potansiyel risk bilinmemektedir.
Bu ilacın (0.5, 1, 4U/kg) organogenez döneminde (gebeliğin 6 ila 16. gestasyon günleri) gebe
sıçanlara intramüsküler yoldan enjekte edilmesinden sonra, maternal durum ve embriyofetal
gelişim üzerindeki etkisi değerlendirilmiştir. Sonuç olarak, 4U/kg doz grubunda anne
sıçanlarda çekiç parmak deformitsi, paralitik yürüyüş, ayak parmaklarında kıvrılma ve fetüste
osteopeni gözlenmiştir. Bunlar istatistiksel olarak anlamlı bulunmamıştır.
NABOTA kesinlikle gerekli olmadıkça gebelik döneminde kullanılmamalıdır.
Laktasyon dönemi
Botulinum toksininin insan sütüyle atılıp atılmadığı bilinmemektedir. NABOTA emzirme
döneminde kullanılmamalıdır.
Üreme yeteneği/Fertilite
Botulinum toksini tip A’nin doğurganlık çağındaki kadınlarda kullanımının fertilite
üzerindeki etkilerine ilişkin yeterli veri bulunmamaktadır.
4.7 Araç ve makine kullanımı üzerindeki etkiler
Araç ve makine kullanımı üzerindeki etkilere ilişkin bir çalışma gerçekleştirilmemiştir.
Tedavi edilen hastalığın doğası gereği bu tıbbi ürünün, araç ve makine kullanım yeteneği
üzerindeki etkileri tahmin edilemez.
10Ancak hastalar, güç kaybı, kas güçsüzlüğü, bulanık görme ya da göz kapaklarında sarkma
olması durumunda araç kullanmamaları ya da herhangi başka bir potansiyel olarak tehlikeli
faaliyette bulunmamaları konusunda uyarılmalıdır.
4.8 İstenmeyen etkiler
Genel
Botulinum toksini tedavisi durumunda bazen disfaji, pnömoni ve/veya anlamlı debilite ya da
anafilaksi ile ilişkili ölümün bildirildiği spontan raporlar olmuştur. Bazıları fatal sonuç
doğuran aritmi ve miyokard enfarktüsü dahil olmak üzere kardiyovasküler sistemi içeren
seyrek advers olay raporları da olmuştur. Bu olayların botulinum toksini enjeksiyonuyla tam
ilişkisi gösterilmemiştir. Aşağıdaki olaylar diğer botulinum toksinleri ile bildirilmiştir ve
enjekte edilen botulinum toksiniyle nedensel ilişkisi bilinmemektedir: cilt döküntüsü (eritema
multiforme, ürtiker ve psöriaziform erüpsiyon), kaşıntı ve alerjik reaksiyon.
Genelde advers reaksiyonlar enjeksiyonu takiben ilk hafta içinde meydana gelir ve genel
olarak geçici olsalar da, birkaç ay sürenleri de olabilir. Enjeksiyon ile ilişkili olarak
enjeksiyon bölgesinde ya da yakındaki kaslarda lokalize ağrı, hassasiyet, morarma, çekme
(traksiyon), şişlik, sıcaklık hissi ya da hipertoni görülebilir. Enjeksiyon kasındaki ya da
kaslarındaki lokal güçsüzlük, botulinum toksininin beklenen farmakolojik etkisini temsil
etmektedir. Ancak toksinin yayılması nedeniyle yakın kaslarda güçsüzlük de görülebilir.
Blefarospazm ya da servikal distoni hastalarına enjekte edildiğinde, enjeksiyon bölgesinden
uzak bazı kaslarda, klinik güçsüzlükle ya da diğer elektrofizyolojik anomali tipleriyle ilişkili
olmayan elektrofizyolojik seğirme artışı (bir dalga formunda hızlı varyasyon) görülebilir.
Glabella çizgileri
Bu ürünün güvenliliği, yaşları 20 ila 65 arasında değişken ve orta ila şiddetli glabella çizgileri
olan 268 hastanın dahil edildiği çok merkezli, karşılaştırmalı, çift-kör, randomize çalışmada
değerlendirilmiştir (test grubu 135, kontrol grubu 133). Advers reaksiyonlar test grubunun
%20,00’ında ve kontrol grubunun %18,05’inde gözlenmiştir.
Advers reaksiyonların çoğu hafifti ve hiçbiri şiddetli değildi. Bu ilacın test grubunda %1’den
daha fazla bildirilen advers reaksiyonlar sıklıklarına göre; pitozis (%2,22), kaşlarda kalkma
(%1,48) ve vertigo (%1,48) şeklinde listelenmektedir.
Glabella çizgilerinin görünümünü iyileştirme tedavisi için randomize, aktif-kontrollü klinik
çalışmalarda değerlendirilen 20 ile 65 yaş arasındaki NABOTA ile tedavi grubunda (N=135)
ve kontrol grubunda (N=133) raporlanan advers reaksiyonların listesi aşağıda verilmiştir.
Lateral kantal çizgiler (kaz ayağı çizgileri)
Bu ürünün güvenliliği, yaşları 18 ila 75 arasında orta ila şiddetli lateral kantal çizgileri olan
204 hastanın dahil edildiği çok merkezli, karşılaştırmalı, çift kör, randomize çalışmalarda
değerlendirilmiştir. Deneklerin %9.8’inde (20/204 hasta, 28 vaka) lateral kantal çizgileriyle
ilişkili olmayan advers olaylar gözlenmiştir. Dokuz vaka hafif, 19 vaka orta şiddette olmuştur.
Bu vakaların hiçbiri akut reaksiyon değildir ve bu ürün tedavisi ile ilişkili bulunmamıştır.
Hem test hem de kontrol grubunda 1 hastada (%0,49, her grupta 1 hasta) lateral kantal
çizgilerle ilişkili advers ilaç reaksiyonları gözlenmiş olup bunların tümü hafif reaksiyonlar
olarak bulunmuştur (Test ilacı enjeksiyon bölgesinde: kaşıntı, Referans ilaç enjeksiyon
bölgesinde: hassasiyet).
11Benign masseterik hipertrofi
Benign masseterik hipertrofisinde iyileşmeye ihtiyaç duyan 18-65 yaş arası 180 yetişkinde
(ilaç test grubunda 91 ve plasebo kontrol grubunda 89 denek vardır) yapılan çok merkezli,
plasebo kontrollü, çift kör (hasta ve doktorların verilen ilacı bilmediği klinik çalışma),
randomize bir çalışmada güvenlilik incelenmiştir. Test grubundaki deneklerin %13.19’unda
(12/91 denek, 21 vaka) ve kontrol grubundaki deneklerin %22.47’sinde (20/89 denek, 25
vaka) advers olay meydana gelmiştir. Bunlardan ilaç uygulaması ile ilişkili advers olaylar test
grubunda %5.49 (5/91 denek, 6 vaka) ve kontrol grubunda %2.25 (2/89 denek, 2 vaka)
oranında gerçekleşmiştir. Tüm advers ilaç reaksiyonları, enjeksiyon ile ilgili lokal advers
reaksiyonlar olmuştur. Ciddi advers ilaç reaksiyonu bildirilmemiştir. Aşağıdaki tabloda vücut
organ sınıfına göre advers ilaç reaksiyonları gösterilmiştir.
Tablo 2: Bildirilen advers reaksiyonlar
Sistem organ sınıfı Test grubu (n=91) Plasebo grubu (n=89)
Kas-iskelet sistemi ve bağ
doku bozuklukları
Çiğneme bozukluğu 5 (%5.49, 5 vaka) 1 (%1.12, 1 vaka)
Genel bozukluklar ve
uygulama bölgesine ilişkin
hastalıklar
Enjeksiyon yerinde ağrı 0 (%0.00, 0 vaka) 1 (%1.12, 1 vaka)
Enjeksiyon yerinde 1 (%1.10, 1 vaka) 0 (%0.00, 0 vaka)
reaksiyon
Pazarlama sonrası gözetim bulguları
Glabella çizgileri
914 hasta ile 4 yıl boyunca yapılan pazarlama sonrası gözetim çalışması sonucunda, yurt içi
kullanımda %2.5 oranında (23/914, 25 vaka) advers reaksiyon gözlenmiştir. Bu vakalar
arasında bu ürünle nedensel ilişkisi dışlanamayan advers reaksiyon oranı sırasıyla %1.6
(15/914, 17 vaka) olup %0,5 (5/914, 5 vaka) oranında baş ağrısı, %0,2 (2/914, her birinden 2
vaka) oranında göz yorgunluğu ve göz çevresinde şişlik ve %0.1 (1/914, her birinden 1 vaka)
oranında kas sertliği, yorgunluk, fasyal paraliz, enjeksiyon yeri reaksiyonu, döküntü,
hassasiyet, enjeksiyon yerinde ağrı ve kaşıntı gözlenmiştir. Ciddi advers olay ve ciddi advers
reaksiyon tespit edilmemiştir.
Beklenmeyen advers olay oranı %1.5(14/914, 16 vaka) olup %0.8(7/914, 7 vaka) oranında
baş ağrısı, %0.2 (2/914, her birinden 2 vaka) oranında göz yorgunluğu ve farenjit ve %0.1
(1/914, her birinden 1 vaka) oranında sırt ağrısı, kas sertliği, yorgunluk, fasyal paraliz ve cilt
kırışıklıkları gözlenmiştir. Bu ürünle nedensel ilişkisi dışlanamayan beklenmeyen advers
olayların oranı %0,9'dur (8/914, 10 vaka). Bu vakalardan baş ağrısı %0.5(5/914, 5 vaka)
oranında, göz yorgunluğu %0.2(2/914, 2 vaka) oranında ve kas sertliği, yorgunluk ve fasyal
paraliz %0.1 oranında (1/914, her birinden 1 vaka) bildirilmiştir. Ciddi, beklenmeyen advers
olay ve ciddi, beklenmeyen advers reaksiyon tanımlanmamıştır.
Bu ilacın yurt içindeki advers olay ve spontan yan etki raporlarının yeniden incelemesi,
pazarlama onayı olan tüm yerli ilaçların advers olay raporları ile yapılan yeniden inceleme
sonunda değerlendirilmiştir. Sonuç olarak, diğer tüm ilaçlara kıyasla bu ilaçta bildirilen
istatistiksel olarak anlamlı yan etkiler arasında, yeni tespit edilen vakalar aşağıdaki gibidir.
12Ancak bu sonuç, bu bileşen ile aşağıdaki advers olaylar arasındaki nedensel ilişkinin
kurulduğu anlamına gelmez.
• Deri ve deri altı doku hastalıkları: göz çevresinde şişlik (göz kapaklarında şişme)
• Sinir sistemi: baş ağrısı
Aşağıda ilgili advers reaksiyonlar sistem organ sınıflandırmasına göre listelenmiştir: Çok
yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100); seyrek
(≥ 1/10.000 ila < 1/1.000); çok seyrek (< 1/10.000); Bilinmiyor (eldeki verilerden hareketle
tahmin edilemiyor).
Sinir sistemi hastalıkları
Yaygın: Baş dönmesi
Göz hastalıkları
Yaygın: Göz küresi kası bozuklukları, göz kapağında düşüklük
Gastrointestinal hastalıklar
Yaygın: Bulantı
Deri ve deri altı doku hastalıkları
Yaygın: Pruritus, deride gerginlik
NABOTA ile tedavide halihazırda gözlenmemiş olsa da, sınıf etkisi nedeniyle ilaveten
aşağıdaki yan etkilerin de görülmesi muhtemeldir.
Enfeksiyonlar ve enfestasyonlar
Yaygın olmayan: Enfeksiyon
Psikiyatrik hastalıklar
Yaygın olmayan: Anksiyete
Sinir sistemi hastalıkları
Yaygın: Baş ağrısı, parestezi
Göz hastalıkları
Yaygın olmayan: Blefarit, göz ağrısı, görme bozukluğu (bulanık görme dahil)
Gastrointestinal hastalıklar
Yaygın olmayan: Ağız kuruluğu
Deri ve deri altı doku hastalıkları
Yaygın: Eritem
Yaygın olmayan: Ödem (yüz, göz kapağı, periorbital), fotosensitivite reaksiyonu, deri
kuruluğu
13Kas-iskelet ve bağ dokusu hastalıkları
Yaygın: Lokalize kas zayıflığı
Yaygın olmayan: Kas seyirmesi
Genel bozukluklar ve uygulama bölgesine ilişkin hastalıklar
Yaygın: Yüz ağrısı, enjeksiyon yerinde ödem, ekimoz, enjeksiyon yerinde ağrı, enjeksiyon
yerinde iritasyon
Yaygın olmayan: Grip sendromu, asteni, ateş.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadr. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TUFAM)'ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Doz aşımı bulgu ve belirtileri, enjeksiyondan hemen sonra belirgin şekilde görülmez. Kaza
eseri enjeksiyon ya da oral kullanım meydana gelmesi durumunda kişi, sistemik güçsüzlük
veya kas paralizisinin bulgu ya da belirtileri açısından birkaç haftaya kadar tıbbi olarak
izlenmelidir. Doz aşımı ya da yanlış uygulamanın hemen öğrenilmesi durumunda bir
antitoksin kullanılabilir. Antitoksin, uygulanması zamanında halihazırda ortaya çıkmış
herhangi bir botulinum toksini ile oluşan kas güçsüzlüğünü geri döndürmeyecektir.
Eğer orofarinks ve özefagus kasları etkilenirse, aspirasyon pnömonisine neden olacak şekilde
aspirasyon görülebilir. Solunum kasları paralize olmuşsa veya tedavi sonucu güçsüzleşmişse,
iyileşme gerçekleşene kadar hastanın entübasyonu gerekebilir. Destekleyici bakım, diğer
genel destekleyici bakıma ek olarak trakeostomi ve/veya uzamış mekanik ventilasyon
ihtiyacını içerebilir. Bu hastalar, daha ileri tıbbi değerlendirme için ele alınmalı ve hastaneye
yatışı da içerebilen şekilde uygun tıbbi tedavi derhal başlatılmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakokinetik grup: Diğer kas gevşeticileri, periferik etkili ajanlar.
ATC kodu: M03AX01
Etki mekanizması
Clostridium botulinum tip A toksini enjeksiyonu nöromusküler iletiyi, motor ya da
semptomatik sinir terminallerindeki bağlanma bölgelerine bağlanarak, sinir terminallerine
girerek ve asetilkolin salınımını inhibe ederek bloke eder. Bu inhibisyon nörotoksinin,
asetilkolinin sinir uçlarında bulunan veziküllerde başarılı yerleşiminin ve salınmasının
tamamlayıcı bir proteini olan SNAP-25’i ayırmasıyla görülür. Clostridium botulinum tip A
toksini enjeksiyonu terapötik dozlarda intramusküler olarak enjekte edildiğinde enjeksiyon,
kas aktivitesinde lokalize azalma oluşturacak şekilde kasta kısmi kimyasal denervasyon
oluşturur.
14Ek olarak kas atrofisi, aksonal filizlenme ve bileşke dışı asetilkolin reseptörleri gelişimi
görülebilir. Kas reinnervasyonunun görülebileceğine, dolayısıyla Clostridium botulinum tip A
toksini enjeksiyonundan kaynaklanan kas denervasyonunun yavaşça geri dönebileceğine
ilişkin kanıt vardır.
Klinik etkililik ve güvenlilik
Glabella çizgileri
NABOTA’nın, orta ila şiddetli glabella çizgilerinin tedavisi için erişkin hastalardaki
etkililiğini ve güvenliliğini değerlendirmek için çok merkezli, randomize, çift-kör, aktif ilaç
kontrollü, bir faz III lokal klinik çalışma yürütülmüştür. Toplamda 281 gönüllü bu çalışmada
bilgilendirilmiş onam vermiştir. Bunlardan 13 gönüllü, tarama döneminde çalışmayı
bırakmıştır. Toplamda 268 gönüllü randomize edilmiş ve bunlara test ilacı ya da kontrol ilacı
uygulanmıştır. Bunlardan 5 tanesi çalışmayı bırakmış ve 263 gönüllü bu çalışmayı
tamamlamıştır.
Güvenlilik analizinde, birden fazla güvenlilik değerlendirilmesi yapılan toplamda 268 gönüllü
kullanılmıştır. Bunlardan 3 kişi haricinde 265 tanesi, FA analizinde kullanılmıştır. Bunlardan
263 tanesi, primer etkililik değerlendirmesine (PPS1) katılmıştır ve iki gönüllü, sırasıyla
ziyaret 3’teki ziyaret çerçevesinin ihlali ve yasaklanmış eş zamanlı ilaç uygulanması
nedeniyle hariç tutulmuştur. Ek olarak sekonder etkililik değerlendirmesine (PPS2), çalışmayı
protokole uygun tamamlayamayan 18 kişi haricinde 245 gönüllü dahil edilmiştir.
Faz III’ün etkililik analizi sonuçları aşağıdaki şekildedir;
Bu çalışmadaki birincil sonlanma noktası, dozdan sonraki 4. haftada maksimum kaş çatmada
glabella çizgisinin araştırmacı tarafından değerlendirilmesiydi. PP analizinde iyileşme oranı
test grubunda %93,89 (%95 GA: 89,79, 97,99) ve kontrol grubunda %88,64’tü (%95 GA:
83,22, 94,05). Test grubu ve kontrol grubu arasındaki iyileşme oranlarının farkına ilişkin
%97,5 tek taraflı güven aralığının alt sınırı -%1,53’tü. Yani, güven aralığının alt sınırının
≥-%15 olması nedeniyle test grubunun kontrol grubuna non-inferioritesi doğrulanmıştır.
FA analizinde, maksimum kaş çatmada glabella çizgisinin iyileşme oranı test grubunda
%93,98 (%95 GA: 89,94, 98,03) ve kontrol grubunda %88,64’tü (%95 GA: 83,22, 94,05).
Test grubu ve kontrol grubu arasındaki iyileşme oranlarının farkına ilişkin %97,5 tek taraflı
güven aralığının alt sınırı -%1,41’di. Bu sonuç PP1 analiz sonucuna çok benzerdi.
İkincil sonlanma noktalarının analiz sonuçlarında, her ziyarette uygulama öncesi
karşılaştırmaları arasında anlamlı farklılık gösterildi ve test grubu ve kontrol grubu arasında
istatistiksel olarak anlamlı fark yoktu. Bu çalışmadaki ikincil sonlanma noktaları şu
şekildeydi; Dozdan sonra 8., 12. ve 16. haftada Maksimum Kaş Çatmada Glabella Çizgisi
Şiddeti için İyileşme Oranları, Dozdan sonra 8., 12. ve 16. haftada Dinlenme Halinde Glabella
Çizgisi Şiddeti için İyileşme Oranları, Maksimum Kaş Çatmada ve Dinlenme Halinde Dış
Araştırmacı Fotoğraf Değerlendirmesinde İyileşme Oranları, Glabella Çizgisi Şiddeti için
Gönüllünün Değerlendirdiği İyileşme Oranları ve Gönüllü Memnuniyetinin Araştırılması. FA
analizi de benzer sonuçlar gösterdi.
Güvenlilik analizi sonuçlarında, advers olayların insidansı test grubunda ve kontrol grubunda
sırasıyla %20,00 (27/135 kişi, 44 olgu) ve %18,05 (24/133 kişi, 36 olgu) ve toplamda 80
15advers olay olgusu görüldü (p=0,6835). Advers ilaç reaksiyonları insidansı test grubunda ve
kontrol grubunda sırasıyla %5,93 (8/135 kişi, 10 olgu) ve %4,51’di (6/133 kişi, 8 olgu). Diğer
bir deyişle, toplamda 18 tane advers ilaç reaksiyonu olgusu görüldü ve iki grup arasında
istatistiksel olarak anlamlı bir fark yoktu (p=0,6028). Kontrol grubunda bir olguda ciddi
advers olay görüldü (1/133 kişi, %0,75) ve iki grup arasında istatistiksel olarak anlamlı fark
yoktu (p=0,4963). Her iki grupta da ciddi advers ilaç reaksiyonu yoktu. Sonuç olarak test
grubundaki ve kontrol grubundaki advers olaylar insidansı çok benzerdi. Görülen advers
olayların tipi, iki grup arasında bir miktar farklıydı ancak çoğu önceden biliniyordu.
Laboratuvar testlerindeki, vital bulgulardaki ve fizik muayenedeki güvenlilik verilerinin bir
analizinde, iki tedavi grubu arasında çoğu madde açısından anlamlı bir fark yoktu. Maddelerin
bazılarında bir miktar fark vardı ancak klinik olarak anlamlı varyasyon değildi. Botulinum
toksini tip A için antikor testi sonucunda, ziyaret 1’de antikoru olan bir olgu yoktu ve
olguların hiçbirinde 16 hafta sonrasında bir antikor oluşmadı.
Sonuç olarak, NABOTA enjeksiyonunun, Faz III’te güvenlilik ve etkililik açısından kontrol
ilacına benzer olduğu doğrulanmıştır. Daha fazla önlem aldırmayı gerektirecek bir güvenlilik
bilgisi yoktu.
Bu çalışma ile NABOTA enjeksiyonunun, glabella çizgileri olan gönüllülerde kontrol ilacına
non-inferioritesi doğrulanmıştır. Advers olay ve advers ilaç reaksiyonu insidansı açısından
NABOTA enjeksiyonu, kontrole benzerdi. Sonuç olarak NABOTA enjeksiyonunun, kontrol
ilacı kadar etkili ve güvenli kullanılabildiği değerlendirilmiştir.
Lateral kantal çizgiler
Faz III klinik çalışmalarda; çok merkezli, karşılaştırmalı, randomize, çift kör çalışmada, orta
ila şiddetli lateral kantal çizgilerin (LCL) iyileştirilmesine ihtiyaç duyan 204 yetişkin hasta
(18 ila 75 yaş arası) değerlendirilmiştir. Deneklere, sağ veya sol lateral kantal çizgilere
rastgele enjekte edilen NABOTA veya diğer botulinum toksin uygulanmıştır.
Sonuçlar, uygulamadan dört hafta sonra araştırmacı değerlendirmesini takiben maksimum
gülümseme sırasında lateral kantal çizgilerde iyileşme oranının, NABOTA uygulanan bölgede
%65.02 (132/203 denek) ve diğer botulinum toksininin uygulandığı bölgede %62.56 (127/203
denek) olduğunu göstermiştir. Buna göre 4 haftalık uygulamadan sonra araştırmacının
değerlendirmesine dayanarak maksimum gülümsemede lateral kantal çizgilerin iyileşme
oranı, NABOTA uygulama bölgesinde %65.02 (132/203 denek) ve diğer botulinum toksininin
uygulandığı bölgede %62.56 (127/203 denek) olmuştur. İki uygulama yeri arasındaki %95
güven aralığının alt sınırı %-0.91 idi, bu nedenle NABOTA'nın etkinliği, diğer botulinum
toksin ilacına eşit etkin bulunmuştur.
Tek gruplu, açık ve çok merkezli genişletilmiş klinik çalışmada, yukarıda bahsedilen faz III
klinik çalışmalara katılan ve orta ila şiddetli lateral kantal çizgiler (LCL) veya Glabella
çizgilerinin (GL) iyileştirilmesine ihtiyaç duyan 109 yetişkin değerlendirilmiştir. Lateral
kantal çizgilere tek doz 24U ve Glabella çizgilere 20 U enjekte edilmiştir. Sonuç olarak, 4
haftalık uygulamadan sonra araştırmacının değerlendirmesine dayalı olarak maksimum
gülümsemede lateral kantal çizgilerin iyileşme oranı, faz III klinik çalışmalarında
gözlemlenen sonuçlara benzer olmuştur.
Benign masseterik hipertrofi
Faz III klinik çalışmalarda; çok merkezli, plasebo kontrollü, randomize, çift kör çalışmada
benign masseterik hipertrofide iyileşmeye ihtiyaç duyan 18 yaşından büyük 180 yetişkin
16değerlendirilmiştir. Bu çalışmaya toplam 180 denek katılmış ve çekirdek çalışmada
randomize edilmiştir.
Bu açık etiketli genişletme çalışması, 180 randomize denek arasında çekirdek çalışmayı
tamamlamış deneklerle yapılmıştır.
OLE çalışmasına (Açık etiketli uzatma fazı [Open Label Extension Phase], 24 hafta) toplam
114 denek (Çalışma grubu (Nabota-Nabota): 48 denek, Kontrol grubu (Plasebo-Nabota): 66
denek) katılmıştır. Kaydedilen 114 denekten 111’i (Çalışma grubu: 45 denek, Kontrol grubu:
66 denek), OLE çalışmasını tamamlarken 3’ü çalışmadan çekilmiştir.
Bulgular, maksimum iyileşme etkisinin başlangıca kıyasla ilk uygulamadan sonraki 12.
haftada görüldüğünü göstermiştir. İkinci uygulamadan sonra iyileşme, maksimum diş sıkma
ve dinlenme pozisyonunda bilateral masseter kas kalınlığında, alt yüz hacminde, genel hasta
memnuniyetinde ve tüm ölçüm noktalarına MMHS ve MMHS-S≤3 olan deneklerin oranında
ilk uygulamadakine benzer bir eğilim göstermiştir.
5.2 Farmakokinetik özellikler
Genel Özellikler
Botulinum toksini tip A’nın aşırı toksisitesi nedeniyle etkin maddeye ilişkin klasik emilim,
dağılım, biyotransformasyon ve eliminasyon çalışmaları gerçekleştirilmemiştir.
Botulinum Toksini Tip A’nın, önerilen dozlarda IM ya da intradermal enjeksiyonunu takiben
periferik kanda ölçülebilir düzeylerde bulunması beklenmez. Her tedavi seansında
uygulanacak önerilen nörotoksin miktarlarının, nöromusküler fonksiyon bozukluğu olmayan
hastalarda sistemik, aşikar uzak klinik etkilere, yani kas güçsüzlüğüne yol açması beklenmez.
Ancak bildirilen farmakokinetik çalışmalarda, IM botulinum toksini dozlarından sonra, klinik
olarak gözlenebilir lokal kas güçsüzlüğü oluşturmaya uygun tek-fiberli elektromiyografi ile
sub-klinik sistemik etkiler gösterilmiştir.
5.3 Klinik öncesi güvenlilik verileri
Karsinojenite, mutajenite, fertilite
Karsinojenik potansiyeli değerlendirmek için hayvanlarda uzun dönemli çalışmalar
gerçekleştirilmemiştir.
Hayvanlarda toksisite
Başka botulinum toksini ürünüyle, yanlışlıkla yapılan mesane çevresi uygulamasını
değerlendirmek için yapılan bir çalışmada, prostatik üretra ve proksimal rektuma bölünmüş
olarak toplamda 6,8 U/kg (tek uygulama) enjekte edilen 4 erkek maymunun 1’inde mesane
taşları gözlenmiştir. Tek ya da 4 tekrarlı doz enjeksiyon şeklinde doğrudan mesaneye 36
U/kg’ye (~12NABOTA insan dozu) kadar enjeksiyonu takiben erkek veya dişi maymunlarda
ya da 100 U/kg’ye (~33NABOTA insan dozu) kadar tek enjeksiyonda dişi sıçanlarda mesane
taşı gözlenmemiştir.
176. FARMASÖTİK ÖZELLİKLER
6.1 Yardımcı maddelerin listesi
İnsan serum albumini
Sodyum klorür
6.2 Geçimsizlikler
Geçimlilik çalışmaları olmadığı için bu tıbbi ürün, diğer tıbbi ürünlerle karıştırılmamalıdır.
Botulinum toksininin potens üniteleri, ürünlerin kendilerine spesifik olduğu için, diğer
botulinum toksini ürünleriyle değiştirilebilir değillerdir. Bu nedenle, botulinum toksininin
biyolojik aktivite üniteleri, başka bir spesifik analiz yöntemiyle değerlendirilen herhangi bir
diğer botulinum toksini ürününün üniteleriyle kıyaslanamaz ya da bu ünitelere çevrilemez.
6.3 Raf ömrü
Raf ömrü üretim tarihinden itibaren 36 aydır.
Sulandırıldıktan sonra, 2°C - 8°C’de 24 saat boyunca stabilite gösterilmiştir.
6.4 Saklamaya yönelik özel tedbirler
Bu tıbbi ürünün açılmamış flakonları 2 - 8oC’de buzdolabında saklanmalıdır.
Sulandırılmış ürün, sulandırıldıktan sonra 24 saate kadar buzdolabında (2 - 8°C) saklanabilir.
Flakon üzerindeki son kullanma tarihinden sonra kullanmayınız.
NABOTA sulandırıldıktan sonraki 24 saat içinde uygulanmalıdır ve bu dönemde NABOTA
buzdolabında saklanmalı (2° ila 8°C) ve dondurulmamalıdır. Sulandırılan NABOTA berrak,
renksiz, şeffaf ve parçacıklı madde içermeyen şekilde olmalıdır.
6.5 Ambalajın niteliği ve içeriği
NABOTA, 100 Ünitelik tek kullanımlık flakonda sunulur.
Renksiz ve şeffaf bir flakonda beyaz ila sarımsı enjeksiyonluk toz.
Seyrelticide (fizyolojik salin çözeltisi) çözdürüldüğünde berrak, renksiz, şeffaf bir sıvı
olmalıdır.
6.6 Beşeri tıbbi üründen arta kalan maddelerin imhası ve diğer özel önlemler
Hazırlama ve seyreltme tekniği
Enjeksiyon öncesinde, vakumla kurutulmuş ürün, koruyucu içermeyen, steril salin ile
sulandırılır. %0,9 sodyum klorür enjeksiyonu önerilen seyrelticidir. Uygun boyutta enjektöre
doğru miktarda seyreltici çekilir. Bu ürün, kabarcıklanma ya da benzeri bir kuvvetli çalkalama
ile denatüre olduğu için seyreltici, flakon içine yavaşça enjekte edilmelidir. Eğer seyreltici
vakumla flakona çekilmezse flakon atılmalıdır. Etiket üzerindeki boşluğa sulandırma tarihi ve
saati kaydedilmelidir. Bu ürün, sulandırıldıktan sonraki 24 saat içinde uygulanmalıdır. Bu
18dönemde sulandırılan ürün buzdolabında saklanmalıdır (2 - 8oC). Sulandırılan ürün berrak,
renksiz olmalı ve parçacık içermemelidir. Parenteral müstahzarlar, uygulama öncesinde
parçacıklı madde ve renk değişikliği açısından görsel olarak incelenmelidir. Bu ürün ve
seyrelticisi herhangi bir koruyucu içermediği için, bu ürünün bir flakonu tek bir hasta için
kullanılmalıdır. Geriye kalan/kullanılmayan çözelti imha prosedürüne uygun şekilde
atılmalıdır.
İmha
Güvenli imha için, tarihi geçmiş flakonlar dahil tüm flakonlar ya da ilaçla doğrudan temas
etmiş tüm ekipman tıbbi atık olarak imha edilmelidir. Eğer inaktivasyon gerekirse (örn.,
dökülmeler), tıbbi atık olarak imha öncesinde seyreltik hipoklorit çözeltisinin (%0,5 ya da
%1) kullanılması önerilir.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
SELTEK İlaç Pazarlama ve Dış Tic. A.Ş.
Kavacık Mah. Okul Cad. No:3 Kat:6
Sezer Plaza Beykoz/İstanbul
Telefon : 0 216 680 34 44
Faks : 0 216 680 34 48
8. RUHSAT NUMARASI
2021/116
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 21.04.2021
Son yenileme tarihi:
10. KÜB’ÜN YENİLENME TARİHİ
19