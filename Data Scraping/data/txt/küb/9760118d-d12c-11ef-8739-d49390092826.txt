KISA ÜRÜN BİLGİSİ
1. BEŞERİ TIBBİ ÜRÜNÜN ADI
VICKS VAPORUB buharlaşan merhem
2. KALİTATİF VE KANTİTATİF BİLEŞİM
Etkin maddeler:
38 g VICKS VAPORUB,
Mentol 1.045 g
Kafur 1.900 g
Okaliptüs yağı 0.570 g
Terebentin yağı 1.900 g
Timol 0.095 g
içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Merhem
Yumuşak, beyaz veya açık sarı renkte yağlı merhem.
4. KLİNİK ÖZELLİKLER
4.1. Terapötik endikasyonlar
VICKS VAPORUB burun tıkanıklığı ve akıntısı, boğaz ağrısı ve soğuk algınlığına bağlı
öksürüğün semptomatik tedavisinde kullanılır.
4.2. Pozoloji ve uygulama şekli
- Topikal uygulama için:
Pozoloji/uygulama sıklığı ve süresi:
Yetişkinlerde ve 12 yaşın üstündeki çocuklarda: günde 2-4 defa 2 ila 3 çay kaşığı kadar
merhem,
6-12 yaş arası çocuklarda: Günde 2-4 defa 1 ila 2 çay kaşığı kadar merhem,
2-5 yaş arası çocuklarda: Günde 2-3 defa 1/2 ila 1 çay kaşığı kadar merhem
sürülerek kullanılmalıdır.
Uygulama şekli:
Soğuk algınlığının baş ve göğüs semptomları, öksürük ve çocukların gece öksürüğü için,
VICKS VAPORUB göğüse, boğaza ve sırta iyice sürülmelidir. Bu alan kuru ve ılık bir bezle
örtülmelidir. Rahat nefes almak için, geceleri VICKS VAPORUB sürülen yerleri açıkta
bırakan bol giysiler giyilmelidir.
- İnhalasyon yoluyla uygulama için:
Pozoloji/uygulama sıklığı ve süresi:
Yetişkinlerde ve 6 yaşın üzerindeki çocuklarda : solumak için hazırlanmak üzere 1-2 çay
kaşığı (1-2 X 5 ml) dozunda kullanılır.
1/5Uygulama şekli:
Şiddetli soğuk algınlığı, boğaz irritasyonu, ses kısıklığı, öksürük ve nezle için, 2 kaşık (2 X 5
ml) VICKS VAPORUB’ı çok sıcak su içinde çözdükten sonra çıkan buhar 10-15 dakika
solunmalıdır.
Karışım tekrar ısıtılmamalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ve karaciğer yetmezliği olan hastalar için herhangi bir özellik bildirilmemektedir.
Pediyatrik popülasyon:
VICKS VAPORUB, topikal olarak 2 yaşın altında kullanılmamalıdır.
VICKS Vaparub, inhalasyon yoluyla 12 yaşında altında kullanılmamalıdır.
Geriyatrik popülasyon:
Geriyatrik popülasyonla ilgili herhangi bir özellik bildirilmemektedir.
4.3. Kontrendikasyonlar
- VICKS VAPORUB, ürünün içindeki maddelerden herhangi birine karşı aşırı duyarlılığı
olanlarda kullanılmamalıdır.
- Merhem, zarar görmüş veya enfekte olmuş cilde ve açık yaraların üzerine
sürülmemelidir.
- Bronşial astım veya solunum yollarında aşırı hassasiyetin eşlik ettiği solunum yolu
hastalıklarında kullanılmamalıdır.
- Akut akciğer hastalıklarında solunarak içe çekilmemelidir.
- VICKS VAPORUB, topikal olarak 2 yaşın altında kullanılmamalıdır.
- VICKS VAPORUB, inhalasyon yoluyla 12 yaşında altında kullanılmamalıdır.
4.4. Özel kullanım uyarıları ve önlemleri
- Sadece dışarıdan (haricen) kullanım içindir.
- VICKS VAPORUB oral olarak kullanılmamalıdır.
- Burun delikleri içine, gözlere, ağıza ya da yüze sürülmemelidir.
- Küçük çocuklarda VICKS VAPORUB buruna uygulandığında ani solunum kollapsı
gelişebilir.
- Hiçbir zaman mikrodalgada ısıtılmamalıdır. İnhalasyon için kaynamakta olan su
kullanılmamalıdır.
- Uygulama yüzeyi sıkıca sarılmamalıdır. Sıcak kompres ya da herhangi bir ısı uygulaması
yapılmamalıdır.
4.5. Diğer tıbbi ürünler ile etkileşimler ve diğer etkileşim şekilleri
Okaliptüs yağı, karaciğerdeki enzim sistemini etkilemektedir. Bu sebeple kullanılan başka
ilaçların etkisini azaltabilir ve/veya etki süresini kısaltabilir. Geniş alanlı ve/veya uzun süreli
uygulama halinde cilt tarafından emilen büyük miktarlardaki etken madde sebebiyle bu
durumun göz önünde bulundurulması gerekmektedir.
Özel popülasyonlara ilişkin ek bilgiler
Veri bulunmamaktadır.
Pediyatrik popülasyon:
Veri bulunmamaktadır.
2/54.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
VICKS VAPORUB ile ilgili doğum kontrol yöntemlerine ilişkin yeterli bilgi
bulunmamaktadır.
Gebelik dönemi
Hayvanlar üzerinde yapılan çalışmalar, gebelik /ve-veya/embriyonal/fetal gelişim/ve-
veya/doğum /ve-veya/doğum sonrası gelişim üzerindeki etkiler bakımından yetersizdir.
Gebelik veya emzirme ile ilgili çalışma yapılmamıştır. Gebelik sırasında bildirilmiş advers
etkiler mevcut olmasa da, gebelik sırasında dikkatli ve doktor gözetiminde kullanılmalıdır.
Laktasyon dönemi
VICKS VAPORUB emziren kadınlarda, emzirme sırasında bebeklerde oluşabilecek refleks
apne riskinden dolayı, meme bölgesine uygulanmamalıdır.
Üreme yeteneği / Fertilite
Bilinen bir etkisi bulunmamaktadır.
4.7. Araç ve makine kullanımı üzerindeki etkiler
Araç ve makine kullanımı üzerindeki bilinen etkisi yoktur.
4.8. İstenmeyen etkiler
Yan etkiler gözlenme sıklıklarına göre şu şekildedir:
Çok yaygın (≥1/10); yaygın (≥1/100 ila < 1/10); yaygın olmayan (≥1/l.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Sinir sistemi hastalıkları
Bilinmiyor: Halüsinasyon ve kasılma nöbetleri.
Solunum, göğüs hastalıkları ve mediastinal hastalıklar
Bilinmiyor: Tahriş şeklinde öksürük, bronş kasılmasının kuvvetlenmesi, ıslık sesi eşliğinde
solunum yollarının daralması, solunum yetmezliği, solunum şikâyetleri ve astıma benzeyip
solunum durmasına kadar gidebilen durumlar.
Deri ve deri altı doku hastalıkları
Bilinmiyor: Kızarıklık, alerjik dermatit, ciltte iritasyon.
3/5Yan etkilerin raporlanması
Kullanma talimatında yer alan veya almayan herhangi bir yan etki meydana gelmesi
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da
0 800 314 00 08 numaralı yan etki bildirim hattını arayarak Türkiye Farmakovijilans Merkezi
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın
güvenliliği hakkında daha fazla bilgi edinilmesine katkı sağlamış olacaksınız.
Eğer bu kullanma talimatında bahsi geçmeyen herhangi bir yan etki ile karşılaşırsanız, lütfen
doktorunuzu ya da eczacınızı bilgilendiriniz.
4.9. Doz aşımı ve tedavisi
Haricen kullanım ve/veya inhalasyon amaçlı uygulanması halinde doz aşımı kaynaklı
durumların gelişmesi beklenmemektedir.
VICKS VAPORUB merhemin yanlışlıkla haricen fazla kullanılması durumunda yemeklik
sıvı yağı içerisinde bandırılmış kâğıt havlularla veya bebekler için olan yağlı bezlerle
silinmelidir.
Yanlışlıkla oral yoldan alındığında hasta izlenmelidir; semptomatik tedavi uygulanabilir.
Yanlışlık sonucu büyük miktarların yutulması durumunda bulantı, kusma, karın ve baş
ağrısı, baş dönmesi, aşırı sıcaklık hissi / aşırı ısınmalar, ihtilaç, solunum depresyonları ve
koma gibi durumlar geliştiği gözlemlenmiştir.
Ağır derecede gastrointestinal veya nörolojik zehirlenme semptomlarının gözlemlendiği
hastaların müşahede altında tutulması ve semptomatik tedavinin uygulanması gerekmektedir.
Hastaları kusturmayınız.
Mentol doz aşımında soğukluk hissi vermektedir.
Harici uygulamada da doz aşımında da kalp atışlarının hızlanması, sıcaklık hissi, halsizlik ve
ağız kuruluğu, ishal ve ateş gibi durumlar nadir olarak gelişmiştir.
Aşırı doz aşımında veya uzun süreli uygunsuz uygulamada böbrek ve merkezi sinir sistemi
(MSS) üzerinde hasarlar oluşabilir.
Büyük miktarlar (100mg/kg üzerinde uçucu yağlar, 50mg/kg üzerine Kafur ve okaliptol) söz
konusu olduğu durumlarda özellikle çocuklarda primer detoksifikasyon gerekli olabilir.
5. FARMAKOLOJİK ÖZELLİKLER
VICKS VAPORUB ikili etki gösteren harici kullanımlı bir üründür ve soğuk algınlığına bağlı
olarak solunum yollarında ortaya çıkan iritasyonun neden olduğu lokal konjesyonun ve
semptomların tedavisinde kullanılır. Etkin maddeler kafur ve mentol, kapiller damarları
genişleterek bölgesel ısı artışına neden olur ve toksin eliminasyonunu hızlandırarak ağrıyı
dindirir. Okaliptol ve mentol, sekresyonu artırarak solunum yollarını yumuşatır.
5.1. Farmakodinamik özellikler
Farmakoterapötik grup: Diğer soğuk algınlığı preparatları
ATC Kodu: R04A4
4/55.2. Farmakokinetik özellikler
Genel özellikler
Farmakokinetik özellikler ile ilgili bilgi bulunmamaktadır.
Ürün etkisini lokal olarak göstermektedir. Emilimin olmaması ya da çok az olması
beklenmektedir.
5.3. Klinik öncesi güvenlilik verileri
VICKS VAPORUB’a ait ek klinik öncesi veri yoktur.
6. FARMASÖTİK ÖZELLİKLER
6.1. Yardımcı maddelerin listesi
Sedir ağacı yaprağı yağı
Vazelin
6.2. Geçimsizlikler
Bilinen geçimsizlik yoktur.
6.3. Raf ömrü
36 ay
6.4. Saklamaya yönelik özel tedbirler
25°C’nin altındaki oda sıcaklığında ve orijinal ambalajı içinde saklayın.
6.5. Ambalajın niteliği ve içeriği
38 g merhem içeren polipropilen kavanoz içerisinde sunulur.
6.6. Beşeri tıbbi üründen arta kalan maddelerin imhası ve diğer özel önlemler
Herhangi özel bir gereklilik bulunmamaktadır.
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’ ve
‘Ambalaj ve Ambalaj Atıklarının Kontrolü Yönetmeliği’ne uygun olarak imha edilmelidir.
7. RUHSAT SAHİBİ
Procter & Gamble Tüketim Malları San. A.Ş.
Nidakule Ataşehir Kuzey Sit. C Kapısı Barbaros Mah.
Begonya Sok. No:3E 34746 Ataşehir/İstanbul
8. RUHSAT NUMARASI
2017/658
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 05/09/2017
Ruhsat yenileme tarihi:
10. KÜB’ÜN YENİLENME TARİHİ
-
5/5