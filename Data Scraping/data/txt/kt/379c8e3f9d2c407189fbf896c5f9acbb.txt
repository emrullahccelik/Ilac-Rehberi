1  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya  ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak  sizin için reçete edilmiştir,  başkalarına vermeyiniz.  
• Bu ilacın  kullanımı  sırasında doktora veya hastaneye  gittiğinizde,  doktorunuza bu 
ilacı kullandığınızı söyleyiniz.  
• Bu talimatta  yazılanlara  aynen  uyunuz. İlaç hakkında size önerilen  dozun dışında  
yüksek  veya düşük  doz kullanmayınız.  KULLANMA TALİMATI  
 
PEXA XR 2,25 mg uzatılmış  salımlı tablet  
Ağız yoluyla alınır.  
• Etkin  madde: Pramipeksol. 
Her bir PEXA XR 2,25 uzatılmış  salımlı tablet , 1,57 mg pramipeksol  baza eşdeğer,  
2,25 mg  pramipeksol  dihidroklorür  monohidrat  içerir.  
• Yardımcı  maddeler:  Hidroksipropil metil selüloz 2208/15000 mPas , kollidon SR, 
kolloidal silikon dioksit ,  etil selüloz,  magnezyum  stearat.  
 
 Bu Kullanma  Talimatında:  
 1. PEXA XR nedir ve ne için kullanılır?  
2. PEXA XR’ı   kullanmadan  önce dikkat  edilmesi gerekenler  
3. PEXA XR nasıl kullanılır?  
4. Olası  yan etkiler  nelerdir?  
5. PEXA XR’ın  saklanması  
 Başlıkları yer almaktadır.  
 1. PEXA XR nedir  ne için kullanılır?  
 PEXA XR 2,25 mg uzatılmış salımlı tabletler,  beyaz  renkli,  bikonveks  (her iki yüzü  dış bükey  
şeklinde)  ve ovaldir . PEXA XR 2,25 mg uzatılmış salımlı tablet, 30 tablet içeren blister  
ambalajlarda piyasaya sunulmaktadır.  
 PEXA XR  uzatılmış salımlı tablet, pramipeksol adı verilen bir ilaç etkin maddesini içerir ve 
dopamin agonisti adı verilen bir ilaç grubuna dahildir. Bu grup ilaçlar, beyindeki bazı algılayıcıları (dopamin reseptörleri) uyararak etki gösterir. Dopamin reseptörlerinin uyarılması, beyindeki sinir sinyallerini tetikleyerek vücut hareketlerinin kontrol edilmesine yardımcı olur.  
 PEXA XR  uzatılmış salımlı tablet, primer (ilk defa ortaya çıkan) Parkinson hastalığının 
belirtilerinin tedavisinde tek başına veya levodopa (Parkinson hastalığında kullanılan diğer bir ilaç) ile birlikte kullanılabilir.  
  
 2  2. PEXA XR’ı  kullanmadan  önce dikkat  edilmesi  gerekenler  
 
PEXA XR’ı  aşağıdaki  durumlarda  KULLANMAYINIZ:  
Eğer;  
- Pramipeksole veya PEXA XR uzatılmış salımlı tablet formülündeki, yukarıda belirtilen 
yardımcı maddelerden herhangi birine karşı alerjik iseniz.  PEXA XR’ı  aşağıdaki  durumlarda  DİKKATLİ  KULLANINIZ:  
PEXA XR uzatılmış salımlı tablet almaya başlamadan  önce  doktorunuzla  konuşunuz.  
Eğer  herhangi  bir tıbbi sorun veya belirti hissederseniz,  özellikle  de aşağıda belirtilen 
durumlardan biri sizin için geçerliyse, doktorunuza söyleyiniz:  
- Böbrek hastalığı.  
- Gerçekte olmayan şeyleri görme, duyma ya da hissetme (halüsinasyonlar). Halüsinasyonların çoğu görseldir. 
- Diskinezi (Örneğin, kol ve bacaklarda anormal, kontrol edilemeyen hareketler):  Parkinson 
hastalığınız ileri bir evredeyse ve aynı zamanda levodopa adlı ilacı kullanıyorsanız, PEXA XR uzatılmış salımlı tablet dozunun ar tırıldığı dönemde diskinezi ortaya çıkabilir. 
- Uykulu hal ve aniden  uyuyakalma  nöbetleri.  
- Şizofren  hastalığına benzer  belirtilerin  olması (psikoz).  
- Görmede bozukluklar. PEXA XR uzatılmış salımlı tablet tedavisi sırasında düzenli olarak 
göz muayenesi yaptırmalısınız.  
- Ağır kalp veya damar hastalıkları. Özellikle tedavinizin başlangıç aşamalarında kan basıncınızı düzenli olarak kontrol ettirmelisiniz. Bu postural hipotansiyondan (ayağa kalktığınızda tansiyonunuzun düşmesi) kaçınmak için gereklidir.  
- Distoni; vücut ve boynu düz ve dik olarak tutamama (aksiyel distoni). Özellikle, başın ve 
boynun öne doğru eğilmesi (antekollis olarak da bilinir), belin öne doğru eğilmesi 
(kamptokormi olarak da bilinir) veya sırtın yana doğru eğilmesi (plörototonus veya Pisa 
Sendromu olarak da bilinir) durumları oluşabilir. Bu olur ise, doktorunuz i|acınızı değiştirmek isteyebilir.  
Eğer siz veya bakımınızla ilgilenen kişiler, sizin için normal olmayan davranışlarda bulunmanıza neden olan dürtü ve istekler geliştiğini ve kendinize veya başkalarına zarar verebilecek hareketlere yol açan engelleyemediğiniz içgüdü, tahrik ve aşırı istekler ortaya çıktığını fark ederse hemen doktorunuzla görüşünüz. Bu belirtiler “dürtü kontrol bozuklukları”  
olarak  adlandırılır  ve bağımlılık  derecesinde kumar  oynama, aşırı yemek yeme, aşırı para 
harcama, anormal derecede fazla seks dürtüsü veya takıntı şeklinde seksüel duygu ve düşüncelerde artış gibi davranışları içerir. Doktorunuz ilacınızın dozunu ayarlama veya  
tedaviyi kesme gereğini duyabilir. 
 Eğer siz veya bakımınızla ilgilenen kişiler sizde mani (gerginlik, coşku hissi veya aşırı 
heyecan) veya deliryum (bilinç azalması, kafa karışıklığı, gerçeklerden kopma) durumunun 
geliştiğini fark ederse hemen doktorunuzla görüşünüz. Doktorunuz ilacınızın dozunu ayarlama 
veya tedaviyi kesme gereğini duyabilir. 
PEXA XR  uzatılmış salımlı tablet dozunu azalttıktan veya tedaviyi durdurduktan sonra 
depresyon (ruhsal çöküntü), apati (kayıtsızlık), anksiyete (kaygı), bitkinlik, terleme veya ağrı ortaya çıkarsa, doktorunuza söyleyiniz. Eğer bu sorunlar birkaç haftadan daha uzun devam ederse, doktorunuz tedavinizi ayarlama gereğini duyabilir. 
Vücudunuzu ve boynunuzu düz tutamamaya başladıysanız (aksiyel distoni), bu durumu 
doktorunuza bildiriniz. Eğer böyle bir durum ortaya çıkarsa, doktorunuz, ilacınızın dozunu 
ayarlamak veya ilacınızı değiştirmek isteyebilir.  3   
PEXA XR  uzatılmış salımlı tablet, özel tasarımlı bir tablettir ve tablet alındıktan sonra etkin 
maddesi aşamalı olarak vücutta salıverilir. Tablet parçaları zaman zaman sindirim sisteminden geçebilir ve dışkınızda görünebilir. Bu tablet parçaları, bütün bir tablet şeklinde de görülebilir. Eğer dışkınızda tablet parçaları görürseniz doktorunuzu bilgilendiriniz.  Bu uyarılar, geçmişteki herhangi bir dönemde dahi olsa, sizin için geçerliyse lütfen doktorunuza danışınız.  
 PEXA XR’ın yiyecek  ve içecek  ile kullanılması:  
PEXA XR uzatılmış salımlı tablet tedavisi  sırasında  alkol  alırken  dikkatli olmalısınız.  
PEXA XR uzatılmış salımlı tablet yemeklerle birlikte veya tek başına alınabilir.  
 Hamilelik  
İlacı kullanmadan önce  doktorunuza veya eczacınıza  danışınız.  
 PEXA XR uzatılmış salımlı tabletin  anne  karnındaki  bebeğe  olan etkileri  bilinmemektedir.  
Dolayısıyla doktorunuz tarafından onay verilmedikçe PEXA XR uzatılmış salımlı tablet 
hamilelik döneminde  kullanılmamalıdır.  
 Hamile iseniz, hamile olabileceğinizden şüpheleniyorsanız veya hamile kalmayı 
planlıyorsanız, bu ilacı almadan önce doktorunuza danışınız. Doktorunuz bu durumda PEXA 
XR uzatılmış salımlı  tablet  tedavisine devam edip edemeyeceğinizi  sizinle tartışacaktır . 
Çocuk doğurma potansiyeliniz varsa tedavi süresince doktorunuzdan etkili doğum kontrol ü 
hakkında bilgi alınız. 
 Tedaviniz sırasında hamile olduğunuzu fark ederseniz, hemen doktorunuza veya  eczacınıza  
danışınız.  
 Emzirme İlacı kullanmadan önce  doktorunuza veya eczacınıza  danışınız.  
 Bebeğini emziren anneler PEXA XR  uzatılmış salımlı tablet kullanmamalıdır. PEXA XR 
uzatılmış salımlı tablet anne sütünü azaltabilir.  
 Aynı zamanda, sütünüze ve bebeğinize geçebilir. Eğer PEXA XR uzatılmış salımlı tablet 
kullanmanız kaçınılmaz  ise, emzirmeyi kesmelisiniz.   
 Araç ve makine  kullanımı  
PEXA XR uzatılmış salımlı tablet tedavisi  sırasında,  gerçekte olmayan  şeyleri  görebilir, 
duyabilir  veya hissedebilirsiniz. Eğer bu belirtiler ortaya çıkarsa araç ve makine kullanmayınız. 
PEXA XR  uzatılmış salımlı tablet, özellikle Parkinson hastalarında, uyuklama hali ve aniden 
uyuyakalma nöbetleriyle ilişkilendirilmiştir. Eğer bu yan etkiler sizde de varsa, araç ve makine kullanmayınız. Bu durumu doktorunuza bildiriniz. 
PEXA XR’ın  içeriğinde  bulunan bazı yardımcı  maddeler hakkında  önemli  bilgiler  
Uyarı  gerektiren yardımcı madde içermemektedir.  
 
 4  Diğer ilaçlar  ile birlikte kullanımı  
Eğer herhangi bir başka ilaç kullanıyorsanız , yakın zamanda kullandınız ise veya kullanma 
ihtimaliniz varsa doktorunuzu veya eczacınızı bilgilendiriniz. Bunlar arasında diğer ilaçlar, 
reçetesiz olarak temin ettiğiniz bitkisel ilaçlar, sağlıklı gıda ürünleri veya gıda takviyeleri de bulunur.  
 PEXA XR uzatılmış salımlı tableti antipsikotik  ilaçlarla  (bazı psikiyatrik hastalıkların 
tedavisinde kullanılan ilaçlar)  birlikte  kullanmayınız.  
 Aşağıdaki  ilaçlardan  herhangi  birisini kullanıyorsanız, PEXA XR uzatılmış salımlı tablet 
almadan  önce  mutlaka doktorunuza haber veriniz ve dikkatli olunuz:  
- Simetidin  (midede  asit fazlalığı  ve mide  ülseri  tedavisinde  kullanılan  bir ilaç) 
- Amantadin  (Parkinson hastalığında  kullanılabilen  bir ilaç) 
- Meksiletin  (“ventriküler  aritmi”  olarak  adlandırılan  düzensiz kalp atışlarının tedavisinde 
kullanılan bir ilaç)  
- Zidovudin (insan bağışıklık sisteminin bir hastalığı olan “edinilmiş yetersiz bağışıklık sistemi sendromu” (AIDS) tedavisinde kullanılan bir ilaç)  
- Sisplatin  (çeşitli kanser  hastalıklarında  kullanılan bir  ilaç) 
- Kinin (gece ortaya çıkan ağrılı bacak kramplarının önlenmesi ve bir sıtma türü olan  
“falciparum malaria” (malign sıtma) hastalığının tedavisinde kullanılan bir ilaç)  
- Prokainamid (düzensiz  kalp atışları için kullanılır)  
 Eğer
 levodopa  kullanıyorsanız,  PEXA  XR uzatılmış salımlı tablet ile tedaviye  başlarken  
levodopa  dozunun azaltılması  önerilmektedir . 
Birlikte sakinleştirici (sedatif etkili) özellik taşıyan başka ilaçlar veya alkol alıyorsanız , 
dikkatli olmalısınız. Bu durumda PEXA XR uzatılmış salımlı tablet sizin araç ve makine 
kullanma yeteneğinizi etkileyebilir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise, lütfen doktorunuza veya eczacınıza bunlar hakkında bilgi veriniz.  3. PEXA XR nasıl  kullanılır?  
 Uygun  kullanım  ve doz/uygulama sıklığı için talimatlar:  
PEXA XR uzatılmış salımlı tablet  her zaman  için tam olarak  doktorunuzun söylediği  
şekilde  alınız.  Eğer  emin değilseniz, doktorunuza sorunuz. Doktorunuz size almanız gereken 
dozu söyleyecektir.  
 İlk hafta  boyunca  olağan günlük doz 0,375 mg pramipeksoldür. Doktorunuz ilacınızın dozunu 
belirtileriniz kontrol altına alınıncaya kadar 5 -7 günde bir arttıracaktır (idame dozu).  
 
PEXA  XR Doz Artırma  Şeması  
Hafta  Günlük  doz (mg)  Tablet  sayısı  
1 0,375 mg  1 adet  PEXA XR  0,375 mg  uzatılmış  salımlı tablet  
2 0,75 mg  1 ade t PEXA XR 0,75 mg  uzatılmış  salımlı tablet  
                                     veya  
 2 adet  PEXA XR 0,375 mg  uzatılmış  salımlı tablet  
 5   
3  
1,5 mg  1 adet  PEXA XR 1,5 mg  uzatılmış  salımlı tablet  
veya  
2 adet  PEXA XR 0,75 mg uzatılmış  salımlı tablet   
veya  
4 adet  PEXA XR 0,375 mg  uzatılmış  salımlı tablet  
Olağan idame dozu günde 1,5 mg’dır. Bununla birlikte doktorunuz gerekirse  dozunuzu daha 
fazla ar tırılabilir. Eğer gerekli olursa, doktorunuz alacağınız dozu günde en çok 4,5 mg 
pramipeksole kadar yükseltebilir. Günde bir adet PEXA XR 0,375 mg uzatılmış salımlı tablet 
şeklinde, daha düşük bir idame dozu vermesi de mümkündür. 
 PEXA ( çabuk  salım)  tabletten  PEXA XR uzatılmış salımlı tablete  geçiş:  
Doktorunuz, PEXA XR uzatılmış salımlı tablet dozunu, halen kullanmakta olduğunuz PEXA  
(çabuk salım) tablet dozunu temel alarak düzenleyecektir.  
 Geçiş yapmadan önceki gün PEXA (çabuk salım) tabletinizi normal zamanında alınız. Daha 
sonra, ertesi sabah PEXA XR  uzatılmış salımlı tablet dozunu alınız ve artık eski ilacınızdan 
kullanmayınız.  Uygulama yolu ve metodu:  
PEXA XR uzatılmış salımlı tabletleri  sadece günde  bir kez ve her gün yaklaşık  aynı saatte  
alınız. 
 PEXA XR, yiyeceklerle birlikte veya tek başına alınabilir.   
PEXA XR uzatılmış salımlı tableti, bütün olarak, su ile yutunuz. 
Tableti çiğnemeyiniz, bölmeyiniz veya ezmeyiniz. Aksi takdirde, ilacın içindeki etkin madde kanınıza çok hızla geçeceği için aşırı doz alabilirsiniz.  
 
 Değişik  yaş grupları:  
 Çocuklarda  kullanımı:  
PEXA XR uzatılmış salımlı tabletin çocuklar ve 18 yaşından küçük ergenlerdeki etkililiği ve 
güvenliliği  belirlenmemiştir . PEXA XR  uzatılmış salımlı tabletin Parkinson hastalığında bu 
yaş grubuna ilişkin bir kullanım alanı bulunmamaktadır. Çocuklarda ve 18 yaşından küçük ergenlerde PE XA XR  uzatılmış salımlı tablet kullanımı 
önerilmemektedir.  
 Yaşlılarda  kullanımı:  
PEXA XR uzatılmış salımlı tabletin  vücuttan atılma  süresi yaşlılarda  biraz daha  
uzayabilmektedir.  
 Özel  kullanım  durumları:  
Böbrek  yetmezliği:  
Böbrek hastalığınız varsa, doktorunuz, ilk hafta süresince normal  başlangıç dozu  olan 0,375 
mg XR tableti sadece gün aşırı almanızı önerecektir. Sonrasında, doktorunuz doz sıklığını her 
gün bir adet 0,375 mg XR tablet şeklinde ar ttırabilir. Eğer daha fazla doz artırımı gerekirse, 
doktorunuz bu artışı 0,375 mg’lık doz basamakları şeklinde  yapabilir.  
6   
Eğer böbrekteki problemleriniz ciddi ise, doktorunuz pramipeksol içeren farklı bir ilaca 
geçmenizi isteyebilir. Tedavi sırasında böbrek problemleriniz kötüleşirse, mümkün olduğu 
kadar çabuk bir şekilde doktorunuz ile temasa geçiniz.  Karaciğer yetmezliği:  
Karaciğer  yetmezliği olan hastalarda doz azaltımının  gerekli  olmadığı  düşünülmektedir.  
 Eğer PEXA XR’ın  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  Kullanmanız  gerekenden  daha  fazla  PEXA XR kullandıysanız  
PEXA XR’ dan kullanmanız gerekenden fazlasını kullanmışsanız , bir doktor veya eczacı ile 
konuşunuz.  
 
- Eğer kazaen daha fazla tablet alırsanız, gecikmeden doktorunuza başvurunuz veya en yakın 
hastanenin acil servisine müracaat ediniz.  
- Fazla dozda PEXA XR  uzatılmış salımlı tablet almışsanız, kusma, huzursuzluk veya “4. Olası 
yan etkiler” bölümünde açıklanan yan etkilerden herhangi biri ortaya çıkabilir.  PEXA XR kullanmayı  unutursanız  
Eğer ilacınızı almayı unutursanız, unuttuğunuz dozu almanız gereken zamandan 12 saat 
sonrasına kadar alabilirsiniz. Bir sonraki dozu olağan zamanında alınız.  
Aradan  12 saatten  fazla geçtiyse bu dozu  almayınız.  Bu durumda, bir sonraki  dozunuzu, ertesi 
gün normal zamanında alınız. 
Unutulan dozları  dengelemek için çift doz almayınız. 
 
PEXA XR ile tedavi  sonlandırıldığında ki oluşabilecek  etkiler  
Doktorunuzla görüşmeden PEXA XR uzatılmış salımlı tablet tedavisini sonlandırmayınız. 
Tedavinizin sonlandırılması gerekiyorsa, doktorunuz bunu ilaç dozunu yavaş yavaş azaltarak 
yapacaktır. Böylece belirtilerinizin kötüleşme riski azalacaktır.  
 Eğer Parkinson hastasıysanız, PEXA XR  uzatılmış salımlı tablet tedavisini kesinlikle aniden 
sonlandırmayınız. Bu gruptaki ilaçların ani olarak kesilmesi önemli bir sağlık problemi olan ve “nöroleptik malign sendrom” olarak adlandırılan bir tıbbi duruma yol açabilir. Bu semptomun belirtileri arasında şunlar bulunur:  
- Akinezi  (Kas  hareketlerinin  kaybı)  
- Kaslarda sertlik  
- Ateş 
- Kan basıncında  değişiklikler  
- Taşikardi  (Kalp  atımlarının  hızlanması)  
- Konfüzyon (Zihin  karışıklığı)  
- Şuur  azalması  veya kaybı  (örneğin, koma)  
 PEXA XR uzatılmış salımlı tablet
 almayı bıraktığınızda veya dozunu azalttığınızda, sizde 
ayrıca, dopamin agonisti  kesilme sendromu adı verilen bir tıbbi durum gelişebilir. Bu durumun 
belirtileri depresyon  (ruhsal çöküntü), apati (kayıtsızlık), anksiyete (endişe), bitkinlik, terleme 
veya ağrıyı içerir. Eğer  bu belirtileri yaşarsanız doktorunuza başvurunuz.  7  Bu ilacın  kullanımıyla  ilgili başka  sorularınız olursa, doktorunuza  sorunuz.  
 
4. Olası yan  etkiler nelerdir?  
Tüm  ilaçlar  gibi, PEXA  XR uzatılmış salımlı tabletin  içeriğinde  bulunan maddelere duyarlı  
olan kişilerde  yan etkiler olabilir. Ancak bu yan etkiler ilacı kullanan herkeste ortaya çıkmaz.  
Aşağıdakilerden  biri olursa,  PEXA  XR'ı  kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne başvurunuz:  
- Alerjik reaksiyonlar (örneğin; döküntü, kaşıntı, aşırı duyarlılık) (yaygın olmayan)  
Bunların hepsi çok ciddi yan etkilerdir.  
Eğer bunlar dan biri sizde mevcut ise, sizin PEX A XR  uzatılmış salımlı tablete  karşı  ciddi 
alerjiniz var demektir. Acil tıbbi müdahaleye veya hastaneye yatırılmanıza gerek olabilir.   
 
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza gerek olabilir:  
- Bayılma (yaygın olmayan)  
- Kalp yetmezliği (nefes darlığına veya ayak bileklerinde şişmeye neden olan kalp  
sorunları)* (yaygın olmayan)  
- Uygun olmayan antidiüretik hormon (vücudun su dengesini düzenleyen hormon) salımı* (yaygın olmayan)  
- Nefes almakta güçlük (dispne) (yaygın olmayan)  
- Zatürre (akciğer enfeksiyonu) (pnömoni) (yaygın olmayan)  
- Bilincin bulanması, zihin karışıklığı, gerçeklik duygusunun kaybı (deliryum) (yaygın olmayan)  
 Aşağıdakilerden herhangi birini fark ederseniz, doktorunuza söyleyiniz:  Bulantı, diskinezi (kol ve bacaklarda anormal, kontrolsüz hareketler), hipotansiyon (tansiyonun düşmesi), baş dönmesi, somnolans (aniden uyuyakalma), uykusuzluk, konstipasyon (kabızlık), halüsinasyon, baş ağrısı ve bitkinlik; aldığınız dozun azaltılması ya da basamaklı şekilde azaltılarak sonlandırılması gerekebileceği için doktorunuzla temasa geçmelisiniz.  
Yan etkilerin değerlendirilmesinde aşağıdaki sıklık tanımları dikkate alınmıştır:  
Çok yaygın:  10 hastanın en az birinde görülebilir. 
Yaygın:  10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek:  1.000 hastanın birinden az, fakat 10.000 hastanın birinden fazla görülebilir.  
Çok seyrek:  10.000 hastanın birinden az görülebilir.  
Bilinmiyor:  Eldeki verilerden hareketle tahmin edilemiyor. 
 
Aşağıdaki yan etkiler ortaya çıkabilir:  
 
Çok yaygın:  
- Kol ve bacaklarda anormal,  kontrolsüz  hareketler (diskinezi)  
- Uyku hali 
- Baş dönmesi  
- Bulantı  
 Yaygın:  
- Alışılmadık  şekilde  davranma  dürtüsü  8  - Var olmayan  şeyleri görme, işitme  veya  hissetme  (halüsinasyonlar)  
- Zihin  karışıklığı (konfüzyon)  
- Yorgunluk  
- Uykusuzluk (insomnia)  
- Genellikle bacaklarda olmak  üzere,  aşırı sıvı birikimi (periferal  ödem)  
- Baş ağrısı  
- Tansiyonun düşmesi  (hipotansiyon)  
- Anormal  rüyalar  
- Kabızlık  
- Çift görme, bulanık görme  ve görme  keskinliğinde  azalma dahil  görme  bozuklukları  
- Kusma  (hastalık hali)  
- İştah  azalması  dahil  kilo kaybı  
 
Yaygın  olmayan:  
- Kişinin  kendi  iyilik  halinin  zarar  görmesinden aşırı  korku duyması  (paranoya)  
- Sanrı  (delüzyon)  
- Gündüz  vakti  aşırı  uyku hali ve aniden  uyuyakalma  
- Hafıza  kayıpları  (amnezi)  
- Hareketlerde  artış ve hareketsiz duramama (hiperkinezi)  
- Kilo artışı 
- Alerjik  reaksiyonlar  (örneğin  döküntü, kaşıntı,  aşırı duyarlılık)  
- Bayılma  
- Kalp  yetmezliği (nefes  darlığına  veya  ayak  bileklerinde  şişmeye  neden  olan kalp 
sorunları)*  
- Uygun olmayan  antidiüretik  hormon (vücudun su dengesini  düzenleyen  hormon)  salımı*  
- Huzursuzluk  
- Nefes  almakta  güçlük (dispne)  
- Hıçkırık  
- Zatür re (akciğer  enfeksiyonu)  (pnömoni ) 
- Kendinize  ve başkalarına  zarar  verebilecek  bazı davranışlara  yol açan bir dürtü, içgüdü 
veya arzunun engellenememesi. Bunlar arasında şunlar bulunabilir:  
- Ciddi kişisel veya ailesel sonuçlara rağmen aşırı ve güçlü bir kumar oynama  dürtüsü  
(isteği)  
- Seksüel  ilginin  değişmesi  veya  artması,  sizde veya başkalarında ciddi  endişe uyandıran 
davranışlar örneğin, seks içgüdüsünde artma.  
- Kontrol  edilemeyen  aşırı alışveriş  veya  para harcama  
- Aşırı yeme (kısa sürede çok miktarda yemek yeme) veya kompülsif yemek yeme (normalde yediğiniz miktardan ve açlığınızı doyurmaya yetecek miktardan daha fazla yeme)*  
- Bilincin  bulanması, zihin  karışıklığı, gerçeklik duygusunun kaybı  (deliryum) 
 Seyrek:  
- Gerginlik, coşku hissi veya  aşırı  heyecan  (mani)  
- Spontan penil ereksiyonu (kanın penise akışı sonucu peniste sertleşme ve uzama)  
Bilinmiyor : 
PEXA XR uzatılmış salımlı tablet tedavisinin durdurulmasından veya dozun azaltılmasından 
sonra: Depresyon (ruhsal çöküntü), apati (kayıtsızlık), anksiyete (endişe), bitkinlik, terleme veya ağrı ortaya çıkabilir (bu durum dopamin agonisti kesilme sendromu olarak adlandırılır).  9  Bu davranışlardan herhangi biri ortaya çıkarsa doktorunuza bildiriniz. Doktorunuz, bu 
belirtilerle başa çıkma veya azaltma yollarını sizinle tartışacaktır.  
 
(*) ile  işaretli yan  etkiler  için kesin  bir sıklık  tahmini mümkün değildir;  çünkü pramipeksol  ile 
tedavi edilen 2.762 hastanın katıldığı klinik çalışmalarda bu etkiler gözlenmemiştir. Sıklık kategorisi muhtemelen “yaygın olmayan”dan daha büyük değildir. 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu ya da eczacınızı bilgilendiriniz.  
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer  alan “İlaç Yan Etki Bildirimi”  ikonunu tıklayarak ya  da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  5. PEXA XR’ın saklanması  
 PEXA XR’ı çocukların  göremeyeceği,  erişemeyeceği  yerlerde ve ambalajında saklayınız . 
 Nemden  korumak için orijinal ambalajı  içinde  muhafaza ediniz.  
 25°C altındaki oda sıcaklığında saklayınız.  Son kullanma  tarihiyle  uyumlu olarak  kullanınız.  
 Ambalajdaki  son kullanma tarihinden sonra PEXA XR’ı kullanmayınız.  
 Son kullanma  tarihi o ayın  son gününü belirtmektedir.  
 Eğer  üründe  ve/veya ambalajında  bozukluklar  fark ederseniz PEXA XR uzatılmış salımlı 
tableti kullanmayınız . 
 Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca  belirlenen toplama sistemine veriniz.  
 Ruhsat sahibi:  ALİ RAİF İLAÇ  SANAYİ.  A.Ş.  
                                     K ağıthane/İstanbul  
 Üretim yeri: ALİ RAİF İLAÇ  SANAYİ.  A.Ş 
                                   Başakşehir/İstanbul  
Bu kullanma talimatı  .................  tarihinde  onaylanmıştır.  