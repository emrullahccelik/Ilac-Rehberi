1 
 Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç duyabilirsiniz. 
• Eğer  ilave  sorularınız  olursa,  lütfen  doktorunuza  veya  eczacınıza  danışınız.  
• Bu ilaç kişisel  olarak  sizin için reçete  edilmiştir,  başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında  
yüksek veya düşük doz kullanmayınız.  KULLANMA TALİMATI  
 
FLIXOTIDE 2 mg/2 ml Nebülizasyon İçin Süspansiyon 
Nefesle birlikte ağızdan akciğerlere çekilir.  
Steril  
 
• Etkin  maddeler:  Her doz 2 mg flutikazon  propiyonat  içerir.  
• Yardımcı maddeler: Polisorbat 20, sorbitan monolaurat, monosodyum fosfat dihidrat, susuz 
dibazik  sodyum  fosfat,  sodyum  klorür, enjeksiyonluk su. 
 
 
Bu Kullanma Talimatında: 
1. FLIXOTIDE nedir ve ne için kullanılır?  
2. FLIXOTIDE’ı  kullanmadan  önce  dikkat  edilmesi  gerekenler 
3. FLIXOTIDE nasıl  kullanılır?  
4. Olası yan etkiler  nelerdir?  
5. FLIXOTIDE’ın  saklanması  
Başlıkları yer almaktadır.  
 
1. FLIXOTIDE nedir ve ne için kullanılır?  
FLIXOTIDE, flutikazon propiyonat içerir. Flutikazon propiyonat kortikosteroidler (steroidler 
olarak da adlandırılır) adı verilen ilaç grubunun bir üyesidir ve yangı (iltihap, enflamasyon) 
giderici  etkisi  olduğundan, akciğerlerdeki  hava  yolların ın duvarlarında  oluşan şişme  ve hassasiyeti 
azaltarak  nefes  alıp verme  sorunlarını  rahatlatır.  
 
FLIXOTIDE düzenli tedavi gereken hastalarda astım ataklarının önlenmesine yardımcı olur. Bu 
nedenle “önleyici” olarak da adlandırılır. Düzenli olarak her gün kullanılması gerekir.  
 
FLIXOTIDE nefes darlığı hissettiğiniz ani astım ataklarının tedavisinde kullanılmaz.  
• Ani atakları  tedavi  için farklı bir ilaç kullanılır (“kurtarıcı”  adı verilir)  
• Birden  fazla  ilaç kullanıyorsanız, ilaçlarınızı karıştırmamak  için dikkat  ediniz  
 
FLIXOTIDE nebülizasyon  için süspansiyon,  her uygulamada  2 mg flutikazon  propiyonat  
sağlayan, plastik ampüllerde (nebül) sunulmaktadır. Süspansiyon beyaz, opak bir görünüşe 
sahiptir. Her 5 nebül  bir folyo paket  içinde  bulunur  ve her karton  kutu 2 ayrı folyo poşet  içinde  
toplam  10 nebül içerir.  2 
  
FLIXOTIDE, bazı sporcular tarafından suistimal edilen ve tablet veya enjeksiyon yoluyla alınan 
anabolik steroidler gibi steroidlerle karıştırılmamalıdır.  
 
2. FLIXOTIDE’ı kullanmadan önce dikkat edilmesi gerekenler 
FLIXOTIDE’ı aşağıdaki durumlarda KULLANMAYINIZ 
Eğer;  
• Flutikazon propiyonata veya FLIXOTIDE’ın bileşimindeki yardımcı maddelerden herhangi 
birine  karşı  alerjiniz  varsa  bu ilacı kullanmayınız.  
 
FLIXOTIDE’ı aşağıdaki durumlarda DİKKATLİ KULLANINIZ  
Eğer:  
• Astım belirtilerini gidermek için kısa etkili bronkodilatör (bronş genişletici) kullanımını 
artırdıysanız  doktorunuza  bildiriniz,  bu durum  astım kontrolünüzün kötüleştiğini  gösterir.  
• Astımınız  ani ve ilerleyen  şekilde  kötüleştiyse  doktorunuzu bilgilendiriniz.  
• FLIXOTIDE doz uygulaması ardından aniden hırıltılı solunumda artış ile kendini gösteren 
bronş  spazmı  ortaya  çıkabilir.  FLIXOTIDE’ı  hemen  kesip  doktorunuzu arayınız.  
• FLIXOTIDE özellikle yüksek dozlarda uzun süre kullanıldığında, içerdiği kortikosteroid 
nedeniyle  Cushing  sendromu (sırtta  kambura  benzer  yağ birikimi,  yüzde  yuvarlaklaşma,  aşırı 
kıllanma  ve özellikle  bel ve leğen  kemiklerinde  kemik erimesi),  Cushingoid özellikler  (Cushing  
sendromunda görülenlere benzer özellikler), adrenal supresyon (böbrek üstü bezinden hormon 
salınımının baskılanması), çocuk ve ergenlerde büyüme geriliği, kemik mineral yoğunluğunda 
azalma,  göze  perde  inmesi (katarakt),  göz içi basıncının  artması  (glokom)  ve daha  seyrek  olarak 
psikomotor hiperaktivite (aşırı ve yoğun etkinlik ya da hareketlilikte olma durumu), uyku 
bozuklukları, anksiyete (endişe), depresyon (ruhsal çöküntü) ya da agresyonu (saldırganlık) 
(özellikle  çocuklarda)  içeren  ruhsal  ya da davranışsal  etkiler  gibi sistemik etkilere  yol açabilir.  
• Uzun süredir yüksek dozda inhale steroid kullanıyorsanız trafik kazası ya da ameliyat öncesi 
gibi stresli durumlarda ilave steroidler kullanmanız gerekebilir. Doktorunuz bu dönemde size 
ilave steroid vermeye karar  verebilir.  
 • Uzun süredir FLIXOTIDE Nebül de dahil olmak üzere yüksek doz steroid kullanıyorsanız, 
doktorunuza  danışmadan  ilacınızı aniden  kesmeyiniz.  Tedaviyi  aniden durdurmanız  kendinizi 
iyi hissetmemenize  neden olabilir ve kusma, uyuşukluk, mide  bulantısı,  baş ağrısı,  yorgunluk, 
iştahsızlık,  düşük kan şekeri  seviyesi  , bilinç bulanıklığı ve nöbetler gibi semptomlara  neden  
olabilir.  
• FLIXOTIDE çocuklarda büyüme geriliğine yol açabilir, bu nedenle uzun süre kullanan 
çocukların boyu düzenli olarak izlenmelidir. Büyüme yavaşlar ise, dozun azaltılması amacıyla 
doktorunuz tedaviyi gözden geçirecek ve astım kontrolünü etkili biçimde sağlayan en düşük 
doza  düşürecektir.  
• FLIXOTIDE tedavisi yavaş yavaş azaltılmalı ve doktor gözetimi olmadan aniden 
kesilmemelidir.  
• FLIXOTIDE kan şekeri seviyesini artırabilir bu nedenle şeker hastalığınız varsa doktorunuzu 
bilgilendiriniz, tedavinizde değişiklik yapmak  isteyebilir.  
• Verem (akciğer tüberkülozu) hastalığınız varsa veya daha önce geçirdiyseniz doktorunuzu 
bilgilendiriniz, tedavinizde değişiklik yapmak  isteyebilir.  3 
 • Kronik obstrüktif akciğer hastalığınız  (KOAH) varsa ve KOAH tedavisi için onaylı bir 
formülasyonda flutikazon propiyonat kullanıyorsanız, pnömoni olarak bilinen akciğer enfeksiyonu 
geliştirme riskiniz artabilir. Bu rahatsızlığın belirtileri için “4. Olası  yan etkiler nelerdir?” bölümüne 
bakınız. Bu belirtilerden herhangi biri sizde geliştiyse derhal doktorunuzu bilgilendiriniz. 
FLIXOTIDE 2 mg/2 ml Nebülizasyon İçin Süspansiyon KOAH tedavisi için endike değildir.  
• Kısa etkili kurtarıcı bronkodilatör (hava yolu genişletici) tedavisinin etkisinin azaldığını 
hissettiğinizde veya normalden daha fazla inhalasyona ihtiyaç duyduğunuzda doktorunuza 
danışınız.  
• Şiddetli astım düzenli tıbbi tedavi gerektirir. Belirtileriniz aniden kötüleşirse hemen 
doktorunuza danışını z. 
• FLIXOTIDE’ı acil durumlarda enjeksiyonla verilen veya ağızdan alınan steroidlerin yerine 
kullanmayınız.  
• Klinik durumunuz kötüleşirse dozu veya uygulama sıklığını artırmayınız, ne yapmanız 
gerektiğini doktorunuza  danışınız.  
• FLIXOTIDE’ı steroid tabletler ile birlikte kullanıyorsanız veya yakın zamanda steroid tablet 
kullanımını bıraktıysanız FLIXOTIDE kullanmadan önce doktorunuz, hemşireniz  veya 
eczacınız ile konuşunuz. Her iki durumda da doktorunuz aksini söyleyene kadar yanı nızda 
steroid uyarı kartı taşımanız gerekmektedir.  
• Sistemik kortikosteroid tedavisinden inhale FLIXOTIDE tedavisine geçirildikten sonra, 
yanınızda astım ataklarının kötüleşmesi, göğüs enfeksiyonu, majör hastalık, cerrahi  ve travma 
gibi stres dönemlerinde  ek tedaviye  ihtiyaç  duyabileceğinizi  gösteren bir  uyarı  kartı taşıyınız.  
• Sistemik kortikosteroid tedavisinden, inhale tedaviye geçirildiğinizde saman nezlesi (alerjik 
rinit) veya  egzama gibi alerjiler  ortaya  çıkabilir.  Doktorunuz  bu alerjileri tedavi  etmek  için bazı 
ilaçlar kullanmanızı  isteyebilir.  
• Bulanık görme  veya  diğer  görme  bozuklukları  yaşarsanız doktorunuzla  iletişime  geçiniz.  
• FLIXOTIDE’ın,  bir yüz maskesi  ile uzun süreli  kullanımda  meydana  gelebilecek  yüz derisinde 
doku kaybı nedeniyle oluşan değişiklik olasılığını önlemek için bir ağızlık aracılığıyla 
uygulanması tavsiye  edilmektedir.  
• Eğer yüz maskesi kullanıyorsanız cildin korunması için bariyer krem sürünüz veya kullanım 
sonrası yüzünüzü iyice  yıkayınız.  
 
Bazı durumlarda, inhale flutikazon propiyonatın diğer ilaçlarla birlikte kullanımı uygun 
olmayabilir (örneğin, bazı İnsan Bağışıklık Yetmezliği Virüsü (HIV) ilaçları veya oral antifungal (mantar önleyici) ilaçlar). Eğer “ritonavir” olarak adlandırılan bir ilaci kullanıyorsanız, 
doktorunuza danışmadan inhale flutikazon propiyonat kullanmamalısınız. Kendi satın 
aldıklarınız da dahil olmak üzere, doktorunuzu hangi ilaçları kullandığınız konusunda bilgilendirmeniz gerekir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
FLIXOTIDE’ın yiyecek ve içecek ile kullanılması  
Uygulama yolu nedeniyle herhangi bir etkileşim beklenmemektedir.  
 
Hamilelik  
İlacı kullanmadan önce doktorunuza veya eczacını za danışınız.  4 
 Hamilelik döneminde FLIXOTIDE kullanımı ile ilgili  deneyim yetersiz olduğundan hamilelik 
sırasında sadece doktorunuz gerekli olduğuna karar verirse kullanınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız. 
 
Emzirme  
İlacı kullanmadan önce doktorunuza veya eczacınıza danışınız.  
Emzirme döneminde FLIXOTIDE kullanımı ile ilgili deneyim yetersiz olduğundan emzirme 
döneminde sadece doktorunuz gerekli olduğuna karar verirse kullanınız.  
 
Araç ve makine kullanımı  
FLIXOTIDE’ın araç ve makine kullanma yeteneği üzerinde bir etki oluşturması beklenmez.  
 
FLIXOTIDE’ın içeriğinde bulunan bazı yardımcı maddeler hakkında önemli bilgiler FLIXOTIDE’ın içeriğinde bulunan yardımcı maddelere karşı alerjiniz yoksa, bu maddelere bağlı olumsuz bir etki oluşması beklenmez.  
 
Diğer ilaçlar ile birlikte kullanımı  
Eğer;  
• FLIXOTIDE’ın etkisini artırabilecek “proteaz inhibitörü” olarak bilinen ve virüs 
enfeksiyonlarına karşı kullanılan bir ilaç (örn. ritonavir) veya kobisistat içeren ilaçlar (insan 
immün yetmezlik virüsü (HIV) tedavisinde kullanılır) kullanıyorsanız (bu ilaçları 
kullanıyorsanız  doktorunuz  sizi yakından takip  etmek  isteyebilir) 
• Mantar enfeksiyonlarının tedavisine yönelik bir ilaç (ketokonazol  gibi) kullanıyorsanız 
doktorunuzu  bilgilendiriniz, tedavinizde  değişiklik yapmak  isteyebilir.  
 
Bu ifadeler belirli bir süre önce kullanılmış veya gelecekte bir zaman kullanılacak ürünler için 
de geçerlidir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen doktorunuza veya eczacınıza bunlar hakkında bilgi veriniz.  
 
3. FLIXOTIDE nasıl  kullanılır?  
• Uygun kullanım ve doz/uygulama sıklığı için  talimatlar:  
Yetişkinler ve 16 yaşın üzerindeki ergenlerde: Günde 2 kez 500 -  2000 mikrogram*.  
* 1 adet 0,5 mg/2 mL nebül: 500 mcg flutikazon propiyonat,  
1 adet 2 mg/2 mL nebül: 2000 mcg flutikazon propiyonat içerir. 
 
• Uygulama yolu ve  metodu:  
Bu ilacın etki etmesi birkaç gün sürebilir ve ilacınızı düzenli kullanmanız çok önemlidir.  
 
İlacınızın etkisi 4 -7 günde ortaya çıkmaya başlar, ancak daha önceden nefesle birlikte akciğerlere 
çekilen bir kortikosteroid kullanmamış olanlarda 24 saat içinde belirli bir düzelme görülebilir.  
 
FLIXOTIDE’ı bir jet nebülizer ile aerosol şeklinde doktorunuzun talimatlarına uygun olarak 
kullanınız.  5 
  
İlacın verilmesini etkileyen birçok faktör olduğundan nebülizer cihazının üreticisi tarafından 
tavsiye edilen kullanma talimatlarına uyunuz.  
 
İlaç nefesle birlikte ağızdan akciğerlere çekilir, bu nedenle bir ağızlık yardımıyla uygulanması tavsiye edilir.  
 
Eğer yüz maskesi kullanmanız gerekiyorsa ilacı burnunuzdan da çekme ihtimali olduğundan dikkatli olunuz. Eğer yüz maskesi kullanılıyorsa c ildin korunması için bariyer krem sürünüz veya 
tedavi sonrası yüzünüzü iyice yıkayınız.  
 
Başlangıç dozu astımınızın ne kadar kötü olduğuna bağlıdır, ancak daha sonra durumunuz iyileştikçe doz değişebilir.  
 
FLIXOTIDE ağız veya enjeksiyon yoluyla uygulanmamalıdır.  
Eğer az miktarda süspansiyon kullanmanız gerekiyorsa veya süspansiyon’u uzun süreli bir 
zamanda almanız  gerekiyorsa,  FLIXOTIDE,  kullanılmadan  hemen  öncesodyum  klorür  enjeksiyon 
adlı çözelti ile seyreltilmelidir.  
 
FLIXOTIDE’ın kullanım talimatları  
FLIXOTIDE nebülleri folyo paket içerisinde yer almaktadır. Kullanmaya hazır olana kadar folyo paketi açmayınız.  
 
Süspansiyon beyaz, opak bir görünüşe sahiptir. Kullanmadan önce nebül içeriğinin iyice karışmış 
olduğundan emin olmanız önemlidir. Nebülü etiketli kısmından yatay olarak tutarken diğer ucuna 
birkaç kez hafifçe vurunuz ve çalkalayınız. Bu işlemi nebül içeriği tamamıyla karışıncaya kadar birkaç kez tekrar ediniz.  
 
Açmak için nebülün baş kısmını çevirerek koparınız.  
 
 
Nebülün açık ucunu nebülizer cihazının haznesine yerleştiriniz; yavaşça sıkarak nebül içeriğini 
hazneye boşaltınız.  
6 
  
 
Nebülizer cihazının kullanımı için cihaz üreticisinin kullanma talimatlarına bakınız. 
Nebülizer haznesindeki kullanılmayan süspansiyonu boşaltınız.  
Ağızlık aracılığı ile uygulanması tavsiye edilir.  
 
Eğer yüz maskesi kullanılıyorsa cildin korunması için bariyer krem sürünüz veya tedavi sonrası 
yüzünüzü iyice yıkayınız. 
 
Sıvının veya nebülizerden çıkan buharın gözünüze gelmesinden sakınınız.  Gözlerinizi 
korumak için gözlük takabilirsiniz.  
 
FLIXOTIDE Nebülizasyon İçin Süspansiyon’un kullanımını takiben ağzın su ile çalkalanması ses 
kısıklığı ve pamukçuk oluşumunu gidermek için yararlı olabilir.  
 
Seyreltilmesi:  
Doktorunuz söylemeden nebül içeriğini seyreltmeyiniz.  
• Doktorunuz FLIXOTIDE’ı seyreltmenizi söylediyse, nebül içeriğini nebülizer haznesine 
boşaltınız  
• Doktorunuz  belirttiği miktarda  enjeksiyonluk sodyum  klorür  çözeltisini  ekleyiniz  
• Nebülizer haznesinin kapağını kapatarak karışmasını sağlamak için hafifçe çalkalayınız 
Seyreltmenin  gerektiği durumlarda  yalnızca  enjeksiyonluk sodyum  klorür  çözeltisi  kullanınız. 
 
Kullanımdan sonra  
• Her doz için yeni  bir nebül  kullanınız.  Yeni  nebülü sadece kullanmaya  hazır  olduğunuz  zaman 
açınız. Kullanımdan sonra nebülde sıvı kalırsa, sıvıyla birlikte nebülü atınız. Tekrar 
kullanmak için saklamayınız.   
• Nebülizer  haznesinde  çözelti  kalırsa  bu çözeltiyi  atınız  
• Nebülizer  cihazınızı  önerildiği şekilde  temizleyiniz  
 
• Değişik yaş grupları: 
Çocuklarda  kullanımı: 
4 - 16 yaş arası çocuklar ve ergenler: Günde 2 kez 1000 mikrogram*.  
* 1 adet 0,5 mg/2 mL nebül: 500 mcg flutikazon propiyonat,  
1 adet 2 mg/2  mL nebül:  2000 mcg flutikazon propiyonat  içerir.  
 
Yaşlılarda kullanımı:  Yaşlılarda doz ayarlaması gerekli  değildir.  
7 
  
• Özel kullanım durumları:  
Böbrek/Karaciğer yetmezliği: Karaciğer ve böbrek bozukluğunda doz ayarlaması gerekli 
değildir.  
 
Eğer  FLIXOTIDE’ın  etkisinin  çok güçlü  veya  zayıf  olduğuna  dair bir izleniminiz  var ise doktorunuz 
veya eczacınız ile konuşunuz.  
 
Kullanmanız gerekenden daha fazla FLIXOTIDE kullandıysanız:  
FLIXOTIDE’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Eğer size reçete edilen dozdan yanlışlıkla daha yüksek bir doz aldıysanız mümkün olan en kısa 
sürede doktorunuzu bilgilendiriniz.  
 
FLIXOTIDE’ı kullanmayı unutursanız  
Doktorunuz atlanan dozun ne zaman uygulanacağına karar verecekti r.
 
Unutulan dozları dengelemek için çift doz almayınız.  
 
FLIXOTIDE ile tedavi sonlandırıldığındaki oluşabilecek etkiler  
FLIXOTIDE tedavisi yavaş yavaş azaltılmalı ve doktor gözetimi olmadan aniden kesilmemelidir. Tedavinin aniden kesilmesi kendinizi kötü hissetmenize ve kusma, bulantı, baş ağrısı, yorgunluk, iştah kaybı, kan şekerinde düşme ve nöbet gibi belirtilere neden olabilir.  
 
4. Olası yan etkiler  nelerdir?  
Tüm ilaçlar gibi FLIXOTIDE’ın içeriğinde bulunan maddelere duyarlı olan kişilerde yan etkiler 
olabilir.  
 
Eğer aşağıdakilerden biri olursa, FLIXOTIDE’ı kullanmayı durdurunuz  ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Alerjik reaksiyonlar – belirtileri ciltte döküntü, kızarıklık, kaşıntı veya kurdeşen ya da  ürtiker 
benzeri kırmızı yaralardır  
• Ciddi alerjik reaksiyonlar – belirtileri yutma ve nefes alma zorluğuna neden olabilecek yüz, 
dudak, ağız dil veya boğazda şişme, kaşıntılı döküntü, halsizlik ve sersemlik ve ani dolaşım 
yetmezliğidir (kollaps). 
• Ani hırıltılı nefes alma  ve göğüs  ağrısı  veya  gerginliği 
Bunların  hepsi  çok ciddi  yan etkilerdir.  
Eğer bunlardan biri sizde mevcut ise, sizin FLIXOTIDE’a karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
 
Nefes almanız veya hırıltılı solunumunuz kötüleşirse mümkün olan en kısa sürede doktorunuzu 
bilgilendiriniz.  
 8 
 Nefes darlığınız ve hırıltılı solunumunuz, yeni ilacınızı kullanmanıza karşın, birkaç günde 
kötüleşirse  veya  diğer  inhale  ilacınızın  kullanımını  artırdığınızı fark ederseniz  derhal  doktorunuzu 
bilgilendiriniz.  
 
Bu ilacı alan çoğu insan bu ilacın hiçbir soruna yol açmadığını fark eder. Tüm ilaçlarda olduğu 
gibi, bazı insanlar bu ilacın yan etkilere neden olduğunu görebilir.  
 
Yan etkiler aşağıdaki kategorilerde gösterildiği şekilde sınıflandırılmıştır: 
Çok yaygın:  10 hastanın en az birinde  görülebilir.  
Yaygın:  10 hastanın birinden az, fakat 100 hastanın birinden fazla görülebilir. 
Yaygın olmayan:  100 hastanın birinden az, fakat 1.000 hastanın birinden fazla görülebilir. 
Seyrek:  1.000 hastanın  birinden  az, fakat  10.000 hastanın  birinden  fazla  görülebilir. 
Çok seyrek:  10.000 hastanın birinden az görülebilir.  
Bilinmiyor:  Eldeki verilerden hareketle tahmin  edilemiyor.  
 
Çok yaygın  
• Ağızda ve boğazda pamukçuk  (kandidiyazis)*  
 
Yaygın  
• Ses kısıklığı*  
• Dil veya boğaz  ağrısı  
• Ciltte çürük (kontüzyon)  
• KOAH’lı hastalarda pnömoni (akciğerlerde enfeksiyon)  
 
FLIXOTIDE kullanırken aşağıdaki belirtilerden birisini yaşarsanız hekiminize bildiriniz. Bu belirtiler 
akciğer enfeksiyonu belirtileri olabilir:  
− Ateş veya titreme  
− Mukus üretiminde artış, mukus renginde değişiklik  
− Artmış öksürük veya nefes alma güçlüğünde artış  
 
Yaygın olmayan  
• Ciltte alerji (aşırı duyarlılık  reaksiyonları)  
Seyrek  
• Yemek borusunda  pamukçuk (Özefajiyal kandidiyazis)*  
Çok seyrek  
• Alerji sonucu yüz ve boğazda şişme (anjiyoödem), solunum belirtileri (nefes darlığı (dispne) 
ve/veya  bronşların daralması  (bronkospazm))  ve ani alerjik  tepkiler  (anafilaktik reaksiyonlar)  
• Sırtta kambura benzer yağ birikimi, yüzde yuvarlaklaşma, aşırı  kıllanma  ve  özellikle  bel 
ve leğen kemiklerinde kemik erimesi belirtileri ile görülen bir hastalık (Cushing sendromu), 
Cushing  sendromunda  görülenlere  benzer  özellikler  (Cushingoid özellikler)  
• Böbreküstü  bezi baskılanması  (adrenal  supresyon)  
• Uyku  bozuklukları  
• Kemik mineral yoğunluğunda  azalma 
• Göze perde inmesi  (katarakt)  9 
 • Göz içi basıncının artması  (glokom)  
• Kan şeker  düzeylerinde  artış (hiperglisemi)**  
• Genelde  çocuklarda, 
− Büyümede  gecikme  
− Endişe  (anksiyete)  
− Uyku  bozuklukları  
− Aşırı ve yoğun etkinlik ya da hareketlilikte olma durumu (hiperaktivite)  
− Uyaranlara  karşı  aşırı duyarlı  olma  durumu (irritabilite) 
dahil davranış değişiklikleri  (genelde çocuklarda)  
• Tek bir akciğerde  hava  yollarının  geçici  olarak  daralması  (paradoksal  bronkospazm)  
• Hazımsızlık  (dispepsi)  
• Eklem ağrısı  (artralji)  
Bilinmiyor  
• Ruhsal  çöküntü (depresyon), saldırganlık  (agresyon)  (çoğunlukla  çocuklarda)  
• Burun  kanaması  
• Bulanık görme  
 
* Bazı kişilerde ses kısıklığı, yutma güçlüğü veya ağızda veya boğazda ve nadiren yemek 
borusunda pamukçuk (kandidiyazis) gelişebilir. FLIXOTIDE Nebülizasyon İçin Süspansiyon’un 
kullanımını takiben ağzın su ile çalkalanması ve her dozdan sonra tükürmek yardımcı olabilir. Bu durumu doktorunuza söyleyiniz, a ncak aksi söylenmedikçe tedaviyi bırakmayınız.  
 
**Çok nadir durumlarda kan şekerinizin miktarında artış (hiperglisemi) olabilir. Eğer şeker 
hastalığınız varsa kan şekeri seviyenizin daha sık izlenmesi ve genel şeker hastalığı tedavisinde olası bir ayarlama  yapılması gerekebilir.  
 
Bazı hastalarda,  özellikle  bu tür ilaçları  daha  yüksek dozlarda  alanlarda  şu yan etkilere  rastlanabilir: 
yuvarlak  yüz, kemik  yoğunluğu kaybı, göz  sorunları  ve çocuklarda  büyümenin yavaşlaması.  Bazı 
hastalarda artan morarma  görülebilir.  
 
Çok nadiren ilacı alan kişi endişeli hissedebilir, uyku bozukluğu yaşayabilir veya artan sinirlilik 
(özellikle çocuklarda) fark edebilir.  
 
Aşağıdakilerden herhangi biri olursa hemen doktorunuzu bilgilendiriniz:  
• FLIXOTIDE’ı 7 gün kullandıktan sonra nefes darlığınız veya hırıltılı solunumunuz  düzelmezse 
veya daha  kötüleşirse,  
• Siz veya çocuğunuz solunum yoluyla yüksek dozda steroid kullanıyorsanız ve karın ağrısı, 
bulantı, ishal, baş ağrısı veya halsizlik gibi anlaşılmaz belirtileriniz varsa. Bunlar viral 
enfeksiyon veya mide bozulması durumlarında yaşanabilir. Steroid tedavinizin  aniden  
kesilmemesi önemlidir çünkü aniden kesilmesi astımınızın kötüleşmesine ve vücudunuzdaki 
hormonlarla ilgili soru nlara neden olabilir.  
 
Eğer bu kullanma talimatında bahsigeçmeyen herhangibir yanetkiile karşılaşırsanız doktorunuzu 
veya eczacınızı bilgilendiriniz.  10 
  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri  
www.titck.gov.tr sitesinde yer alan “İlaç Yan Etki Bildirimi“ ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. FLIXO TIDE’ın  saklanması  
FLIXOTIDE’ı çocukların göremeyeceği ve erişemeyeceği yerlerde ve ambalajında saklayınız.  
 
30°C’nin altındaki oda sıcaklığında saklayınız. 
Donmaktan ve direkt gün ışığından koruyunuz. Dondurmayınız.  
Nebüller flow -wrap ambalajdan çıkarıldıktan sonra 28 gün içinde kullanılmalıdır. 
Dik konumda muhafaza ediniz.  
Son kullanma tarihiyle uyumlu olarak kullanınız.  
 
Ambalajındaki son kullanma tarihinden sonra FLIXOTIDE’ı kullanmayınız . Bu tarihte ilk iki 
rakam ayı, son dört rakam yılı göste rir. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
 
Ruhsat  sahibi  : GlaxoSmithKline İlaçları San. ve Tic. A.Ş. 
Büyükdere Cad. No.173, 1.Levent Plaza B Blok 34394 1.Levent/İstanbul  
 
Üretim  yeri :   
                              Abdi İbrahim İlaç Sanayi ve Ticaret A.Ş., Esenyurt/İstanbul  
 
 
Bu kullanma talimatı .../ .. / ...... tarihinde  onaylanmıştır.  
 
 
 