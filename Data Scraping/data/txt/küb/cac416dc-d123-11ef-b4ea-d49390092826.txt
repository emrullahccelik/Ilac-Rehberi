KISA ÜRÜN BİLGİSİ
1. BEŞERİ TIBBİ ÜRÜNÜN ADI
DEZİRA COMBİ 10 mg/21 mg UZATILMIŞ SALIMLI SERT KAPSÜL
2. KALİTATİF VE KANTİTATİF BİLEŞİM
Etkin madde:
Her kapsül 9,12 mg donepezile eşdeğer 10 mg donepezil hidroklorür ve 17,45 mg memantine
eşdeğer 21 mg memantin hidroklorür içerir.
Yardımcı maddeler:
Laktoz monohidrat (inek sütünden elde edilmiştir) …..…60 mg
Sukroz……………………….........................................82,5 mg
Yardımcı maddelerin tam listesi için 6.1'e bakınız.
3. FARMASÖTİK FORM
Kontrollü salımlı memantin hidroklorür kaplı pelletleri ve donepezil hidroklorür içeren hızlı
salımlı karışımı içeren kapsül.
Turuncu renkli opak kapsül.
4. KLİNİK ÖZELLİKLER
4.1 Terapötik endikasyonlar
Günde bir kez 10 mg donepezil hidroklorür tedavisi ile stabilize edilen hastalarda, orta ve
şiddetli Alzheimer tipi demansın tedavisinde endikedir.
4.2 .Pozoloji ve uygulama şekli
Pozoloji/ uygulama sıklığı ve süresi
DEZİRA COMBİ’nin günlük önerilen dozu; 10 mg/ 28 mg’dir.
Memantin tedavisi ile stabil olmayan, sadece donepezil tedavisi ile stabil hastalarda
Sadece 10 mg donepezil tedavisi alan hastalar için; önerilen başlangıç dozu 10 mg/ 7 mg’dır.
Günde bir kez akşam alınmalıdır. Bu doz, önerilen 10 mg/ 28 mg idame dozuna 7 mg’lik
artışlarla çıkartılmalıdır. Doz artışları için önerilen zaman aralığı minimum 1 haftadır. Doz
artışı sadece önceki uygulanan doz hasta tarafından iyi tolere edilirse gerçekleştirilmelidir.
Günlük maksimum doz 10 mg/ 28 mg olarak belirtilmiştir.
Hem donepezil hem de memantin tedavisi ile stabil hastalarda
Hem donepezil (günde 10 mg) hem de memantin (günde 2 kez 10 mg ya da günde bir kez 28
mg uzatılmış salım) tedavisi ile stabil hastalarda, DEZİRA COMBİ 10 mg/ 28 mg tedavisine
geçilebilmektedir ve bu tedavi günde bir kez akşamları uygulanmalıdır. Hastalar, ayrı
uygulanan memantin ve donepezil son dozunu takip eden günde DEZİRA COMBİ tedavisine
başlatılmalıdır.
Uygulama şekli:
DEZİRA COMBİ yiyeceklerle birlikte ya da ayrı alınabilir. DEZİRA COMBİ kapsüller bütün
olarak alınabilir veya açılıp elma püresi üzerine serpilebilir ve çiğnenmeden yutulur. DEZİRA
1COMBİ kapsülün tüm içeriği tüketilmelidir; doz bölünmemelidir.
Elma püresi üzerine açıldığı ve serpiştirildiği durum hariç DEZİRA COMBİ kapsüller bütün
yutulmalıdır. DEZİRA COMBİ kapsüller bölünmemeli, çiğnenmemeli veya ezilmemelidir.
Özel popülasyonlara ilişkin ek bilgiler:
Böbrek yetmezliği:
Şiddetli böbrek yetmezliği hastaları için doz azaltılması önerilmektedir. Hafif- orta böbrek
yetmezliği hastalarında doz ayarlamasına gerek duyulmamaktadır.
Memantin tedavisi ile stabil olmayan sadece donepezil tedavisi ile stabil hastalarda
Memantin tedavisi ile stabil olmayan sadece günde 10 mg donepezil tedavisi ile stabil ve
şiddetli böbrek yetmezliği olan hastalar (Cockcroft-Gault eşitliği ile hesaplanan kreatinin
klerensi 5-29 mL/dak) için DEZİRA COMBİ’nin önerilen başlangıç dozu günde bir kez
akşamları alınan 10 mg donepezil hidroklorür/ 7 mg memantin hidroklorür’dür. Önerilen
idame dozu olan günde bir kez akşamları alınacak 10 mg/ 14 mg dozuna minimum bir hafta
sonra geçilmelidir.
Hem donepezil hem de memantin tedavisi ile stabil hastalarda
Hem donepezil (günde 10 mg) hem de memantin (günde 2 kez 5 mg ya da günde bir kez 14
mg uzatılmış salım) tedavisi ile stabil ve şiddetli böbrek yetmezliği olan hastalarda günde bir
kez akşam uygulanacak DEZİRA COMBİ 10 mg/ 14 mg tedavisine geçilebilir.
Karaciğer yetmezliği:
Hafif ya da orta derece karaciğer yetmezliği hastalarında doz ayarlamasına gerek
duyulmamaktadır. Şiddetli karaciğer yetmezliği olan hastalarda çalışma
gerçekleştirilmemiştir. Bu nedenle şiddetli karaciğer yetmezliği olan hastalarda kullanılması
önerilmez.
Pediyatrik popülasyon:
Çocuklar üzerindeki güvenliliği ve etkililiği saptanmamıştır. Bu nedenle 18 yaşından küçük
çocuklarda kullanılması önerilmez.
Geriyatrik popülasyon:
Doz ayarlamasına gerek yoktur.
4.3. Kontrendikasyonlar
Memantin hidroklorüre, donepezil hidroklorüre, piperidin türevlerine ya da içeriğindeki
maddelerden herhangi birine karşı aşırıduyarlılığı olan hastalarda kontrendikedir.
4.4. Özel kullanım uyarıları ve önlemleri
Anestezi
DEZİRA COMBİ’nin aktif maddelerinden biri olan ve bir kolinesteraz inhibitörü olan
donepezil, anestezi sırasında süksinilkolin tipi kas gevşemesini artırabilir.
2Kardiyovasküler durumlar
Farmakolojik etkileri nedeniyle kolinesteraz inhibitörleri kalp atım hızı üzerinde vagotonik
etkiler sergileyebilir (örn. bradikardi). Bu etkinin olasılığı özellikle “hasta sinüs sendromu”
olan hastalar veya sinoatriyal ya da atrioventriküler blok gibi supraventriküler kardiyak iletim
sorunları olan hastalar için önemli olabilir.
DEZİRA COMBİ’nin etkin maddelerinden biri olan donepezil kullanımı ile ilişkili senkopal
epizodlar ve nöbetler bildirilmiştir. Bu tür hastalar söz konusu olduğunda kalp bloğu veya
uzamış sinüzal duraklamalar oluşması ihtimali göz önünde bulundurulmalıdır.
Peptik ülser ve gastrointestinal kanamalar
Primer etkileri nedeniyle kolinesteraz inhibitörlerinin, kolinerjik aktiviteyi artırmalarına bağlı
olarak gastrik asit sekresyonunu artırmaları beklenmektedir. Bununla birlikte, donepezilin 5
mg/gün ila 10 mg/gün doz aralığında plasebo ile karşılaştırıldığı klinik çalışmalarda, peptik
ülser veya gastrointestinal kanama insidansında hiçbir artış gösterilmemiştir. Ülser hikayesi
olan veya eş zamanlı nonsteroidal antienflamatuvar ilaç (NSAİİ) alanlar gibi ülser gelişme
riski yüksek olan hastalar aktif olarak veya belirtileri bakımından yakından takip edilmelidir.
Bulantı ve kusma
Donepezilin öngörülebilir farmakolojik özelliklerinin sonucu olarak, tedaviye başlandığında
diyare, mide bulantısı ve kusma bildirilmiştir. Çoğu durumda, bu etkiler hafif ve geçici
olmasına rağmen, bazen bir ila üç hafta boyunca devam edebilmektedir ve donepezilin sürekli
kullanımı sırasında bu etkiler ortadan kalkmaktadır. Tedavi başlangıcında hastalar yakından
gözlemlenmelidir.
Genitoüriner durumlar
Donepezil klinik çalışmalarında gözlenmemiş olmasına rağmen, kolinomimetikler mesane
çıkış obstrüksiyonuna yol açabilir.
İdrar pH’sını yükselten faktörler; memantinin üriner eliminasyonunu azaltabilmektedir.
Bunun sonucunda memantinin plazma seviyesi artmaktadır (Bkz. Bölüm 4.5. Diğer tıbbi
ürünler ile etkileşimler ve diğer etkileşim şekilleri).
İdrarın alkali olduğu durumlar
Memantinin klerensi alkali idrar koşulları altında azalmaktadır. Bu nedenle, idrar pH'sının
alkali duruma doğru değişimi ilacın birikimine ve advers etkilerde olası bir artışa yol
açabilmektedir. Diyet, hastanın klinik durumu (örn. renal tübüler asidoz ya da ciddi idrar yolu
enfeksiyonları) ve ilaçlar (örn. karbonik anhidraz inhibitörleri, sodyum bikarbonat) nedeniyle
idrar pH’sı değişmektedir. Bu koşullar altında, memantin dikkatli kullanılmalıdır.
Nöbetler
Kolinomimetikler, jeneralize konvülsiyonlara yol açabilirler. Ancak, nöbetler Alzheimer
hastalığının göstergesi de olabilir.
Kolinomimetikler ekstrapramidal semptomların görülmesine veya şiddetlenmesine yol
açabilir.
3Nöroleptik Malign Sendrom (NMS)
NMS, hipertermi, kas katılığı, otonomik instabilite, bilinç değişikliği ve artmış serum
kreatinin fosfokinaz seviyeleri ile karakterize olan ve potansiyel olarak yaşamı tehdit edici bir
durumdur. Donepezil kullanımı ile özellikle eş zamanlı olarak antipsikotik ilaç kullanan
hastalarda çok nadir olarak bildirilmiştir. Ek belirtiler miyoglobinüri (rabdomiyoliz) ve akut
renal yetmezlik olabilir. Eğer hastada NMS’e işaret eden bulgu ve semptomlar gelişirse veya
NMS’in ek klinik göstergeleri olmaksızın açıklanamayan yüksek ateş ortaya çıkarsa tedaviye
ara verilmelidir.
Pulmoner durumlar
Kolinomimetik etkileri sebebiyle, kolinesteraz inhibitörleri astım veya obstrüktif akciğer
hastalığı hikayesi olan hastalarda dikkatli kullanılmalıdır.
DEZİRA COMBİ’nin diğer asetilkolinesteraz inhibitörleri ile, kolinerjik sistem agonist veya
antagonistleri ile eş zamanlı olarak uygulanmasından kaçınılmalıdır.
Vasküler Demans Klinik Çalışmalarında Mortalite
Olası veya muhtemel vasküler demans (VaD) için NINDS-AIREN kriterlerini sağlayan
bireyler üzerinde 6 ay süreli üç klinik çalışma yürütülmüştür. NINDS-AIREN kriterleri,
demansı yalnızca vasküler sebeplerden kaynaklı görünen hastaların belirlenmesi ve Alzheimer
hastalarının hariç tutulması için tasarlanmıştır. İlk çalışmada 5 mg donepezil hidroklorür alan,
10 mg donepezil hidroklorür alan ve plasebo grubu hastalarda ölüm oranları sırası ile 2/198
(%1,0), 5/206 (%2,4) ve 7/199 (%3,5) olmuştur. İkinci çalışmada ölüm oranları sırasıyla
4/208 (%1,9), 3/215 (%1,4) ve 1/193 (%0,5) olmuştur. Üçüncü çalışmada ise ölüm oranları 5
mg donepezil hidroklorür alan ve plasebo grubu hastalarda sırasıyla 11/648 (%1,7) ve 0/326
(%0) olmuştur. Bu üç VaD çalışmasındaki ölüm oranları kombine edildiğinde donepezil
hidroklorür grubu için sayısal olarak (%1,7) plasebo gurbundakinden (%1,1) yüksek olmuştur,
fakat bu fark istatiksel olarak anlamlı bulunmamıştır. Hem donepezil hidroklorür alan
gruptaki hem de plasebo grubundaki ölümlerin büyük çoğunluğu, altta yatan vasküler
hastalığı olan yaşlı hastalardan oluşan bu grupta beklenebileceği üzere çeşitli vasküler
kaynaklı nedenlerden gerçekleşmiş görülmektedir. Tüm ciddi ölümcül olmayan ve ölümcül
olan vasküler vakalar analiz edildiğinde, plasebo grubuna kıyasla donepezil hidroklorür
grubunda görülme sıklığı bakımından fark görülmemiştir.
Alzheimer hastalığı çalışma verileri birleştirildiğinde (n=4146) ve bu Alzheimer hastalığı
çalışmaları vasküler demans çalışmaları dahil diğer demans çalışmaları ile birleştirildiğinde
(total n=6888) plasebo guruplarındaki ölüm oranları donepezil hidroklorür gruplarındakinden
sayısal olarak fazla olmuştur.
Memantinin diğer N-metil-D-aspartat (NMDA) Antagonistleri ile birlikte kullanımı
Memantinin diğer N-metil-D-aspartat (NMDA) antagonistleri (amantadin, ketamin ve
dekstrometorfan) ile kombinasyonu sistematik olarak değerlendirilmemiştir ve bu nedenle
dikkatli uygulanmalıdır.
DEZİRA COMBİ, sukroz ve laktoz içermektedir. Nadir kalıtımsal fruktoz intoleransı,
4galaktoz intoleransı, glukoz-galaktoz malabsorpsiyonu, Lapp laktaz yetmezliği veya sukraz-
izomaltaz yetmezliği problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Memantin
Memantinin farmakolojik etkileri ve etki mekanizması dolayısıyla aşağıdaki etkileşimler
meydana gelebilir:
 Etki mekanizmalarından dolayı, L-dopa, dopaminerjik agonistler ve antikolinerjiklerin
etkilerinin, memantin gibi N-metil-D-aspartam (NMDA)-antagonistleri ile eş zamanlı
olarak kullanımıyla artabilir. Barbitürat ve nöroleptiklerin etkileri ise azalabilir.
Memantinin antismazmodik ajanlar, dantrolen veya baklofen ile eş zamanlı uygulanması
etkilerini değiştirebilir ve doz ayarlanmasını gerekli kılabilir.
 Farmakotoksik psikoz riski nedeniyle memantin ve amantadinin eş zamanlı kullanımından
kaçınılmalıdır. İki bileşik de NMDA-antagonistleridir. Aynı durum ketamin ve
dekstrometorfan için de geçerli olabilir (Bkz. Bölüm 4.4). Ek olarak memantin ve fenitoin
kombinasyonunun olası riskine ilişkin yayımlanmış bir vaka raporu bulunmaktadır.
 Amantadin ile aynı renal katyon iletim sistemini kullanan simetidin, ranitidin,
prokainamid, kinidin, kinin ve nikotin gibi diğer etkin maddeler de muhtemel olarak
memantin ile etkileşime girip plazma seviyelerini artırarak potansiyel risk oluşturabilir.
 Memantin, hidroklorotiazid (HCT) ile veya HCT içeren herhangi bir kombinasyon ile eş
zamanlı olarak uygulandığında muhtemel olarak HCT serum seviyeleri azalabilir.
 Memantin ile pazarlama sonrası deneyimlerde eş zamanlı olarak varfarin ile tedavi edilen
hastalarda, Uluslararası Normalleştirilmiş Oran [International Normalized Ratio (INR)]
artışları izole vakalarda raporlanmıştır. Herhangi bir nedensellik ilişkisi kanıtlanmış
olmasa da eş zamanlı olarak oral antikoagülan tedavisi gören hastalarda protrombin
zamanının veya INR’nin yakın takibi önerilmektedir.
Genç, sağlıklı gönüllülerdeki tek doz farmakokinetik çalışmalarında, memantinin gliburid/
metformin ile veya donepezil ile ilaç- ilaç etkileşimi gözlemlenmemiştir.
Genç, sağlıklı gönüllülerdeki bir klinik çalışmada, memantinin galantamin farmakokinetiği
üzerinde herhangi bir etkisi gözlemlenmemiştir.
Memantin in vitro olarak CYP 1A2/ 2A6/ 2C9/ 2D9/ 2E1/ 3A, flavin içeren monooksijenaz,
epoksit hidrolaz veya sülfasyonu inhibe etmemiştir.
Memantinin idrarı alkali yapan ilaçlarla birlikte kullanımı
Memantinin klerensi, pH=8'de alkali idrar koşulları altında yaklaşık %80 oranında
azalmaktadır. Bu nedenle, idrar pH'sının alkali duruma doğru değişimi ilacın birikimine ve
advers etkilerde olası bir artışa yol açabilmektedir. İdrar pH’sının değişmesine neden olan
ilaçlar (örn. karbonik anhidraz inhibitörleri, sodyum bikarbonat) ile memantin dikkatli
kullanılmalıdır.
Donepezil
Donepezil hidroklorür ve/veya metabolitlerinden herhangi biri insanlarda teofilin, varfarin,
simetidin veya dijitoksin metabolizmasını inhibe etmez. Donepezil hidroklorür metabolizması
5eş zamanlı dijitoksin veya simetidin uygulanmasından etkilenmez. In vitro çalışmalar CYP
450 izoenzimi 3A4’ün ve küçük bir dereceye kadar 2D6’nın donepezil metabolizmasına dahil
olduğunu göstermektedir. In vitro ilaç etkileşim çalışmaları sırasıyla CYP3A4 ve 2D6
inhibitörü olan ketokonazol ve kinidinin donepezil metabolizmasını inhibe ettiğini
göstermiştir. Dolayısıyla, bunlar ve itrakonazol ve eritromisin gibi diğer CYP3A4 inhibitörleri
ve fluoksetin gibi CYP2D6 inhibitörleri donepezil metabolizmasını inhibe edebilir. Sağlıklı
gönüllülerde yapılmış bir çalışmada ketokonazol, ortalama donepezil konsantrasyonunu %30
kadar artırmıştır.
Rifampisin, fenitoin, karbamazepin ve alkol gibi enzim indükleyiciler donepezil seviyelerini
düşürebilir. İnhibe edici veya indükleyici bir etkinin büyüklüğü bilinmediği için bu tür
kombinasyonlar dikkatli bir şekilde kullanılmalıdır.
Donepezil hidroklorürün antikolinerjik etkisi olan ilaçlarla etkileşme potansiyeli
bulunmaktadır. Ayrıca kardiyak iletim üzerinde etkisi olan süksinilkolin, diğer nöromüsküler
blok yapan ilaçlar veya kolinerjik agonistler veya beta-blokörler gibi ilaçların dahil olduğu eş
zamanlı tedaviler ile sinerjistik aktivite potansiyeli bulunmaktadır.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması bulunmamaktadır.
Pediyatrik popülasyon:
Pediyatrik popülasyona ilişkin herhangi bir etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon):
Bu konuda yeterli bilgi bulunmamaktadır.
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
Gebelik dönemi
DEZİRA COMBİ’nin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik ve/veya embriyonal/ fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir (Bkz. Bölüm
5.3. Klinik önceki güvenlilik verileri). İnsanlara yönelik risk bilinmemektedir.
DEZİRA COMBİ, gerekli olmadıkça gebelik döneminde kullanılmamalıdır.
Organogenez dönemi boyunca sıçanlara memantin (2, 6 veya 18 mg/kg/gün dozlarında) oral
olarak verildiğinde en yüksek dozda fetüslerde iskelet ossifikasyonunun azaldığı
gözlemlenmiştir. Gelişimsel advers etkiler için en yüksek etkisiz doz (6 mg/kg), vücut yüzey
alanı (mg/m2) dikkate alındığında önerilen 10 mg donepezil/ 28 mg memantin
kombinasyonunun insan günlük dozunda memantin dozunun 2 katıdır.
6Organogenez dönemi boyunca tavşanlara memantin (3, 10 veya 30 mg/kg/gün dozlarında)
oral olarak verildiğinde gelişimsel advers etkiler gözlemlenmemiştir. 10 mg donepezil/ 28 mg
memantin kombinasyonunun önerilen insan günlük dozunda memantin dozunun yaklaşık 20
katı olan en yüksek doz (mg/m2 olarak) test edilmiştir.
Sıçanlarda, memantin (2, 6 veya 18 mg/kg/gün) çiftleşme öncesinde ve sırasında, ve dişilerde
organogenez dönemi boyunca veya emzirme boyunca sütten kesmeye kadar oral olarak
uygulanmıştır. En yüksek dozda, fetüste iskelet ossifikasyonunda azalma ve yavruların vücut
ağırlığında azalma saptanmıştır. Gelişimsel advers etkiler için en yüksek etkisiz doz (6
mg/kg/gün), mg/m2 olarak 10 mg donepezil/ 28 mg memantin kombinasyonunun önerilen
insan günlük dozunda memantin dozunun 2 katıdır.
Sıçanlarda, memantin (2, 6 veya 18 mg/kg/gün) gebeliğin son döneminden başlayıp emzirme
boyunca ve emzirme bitinceye kadar oral olarak uygulandığında test edilen en yüksek dozda
yavruların vücut ağırlığında azalma saptanmıştır. En yüksek etkisiz doz (6 mg/kg/gün), mg/m2
olarak önerilen 10 mg donepezil/ 28 mg memantin kombinasyonunun insan günlük dozunda
memantin dozunun 2 katıdır.
Organogenez sırasında sıçanlara ve tavşanlara donepezilin oral yoldan uygulanması, herhangi
bir gelişimsel advers etkiye yol açmamıştır. En yüksek dozlar (sırasıyla 16 ve 10 mg/kg/gün),
sırasıyla mg/m2 olarak 10 mg donepezil/ 28 mg memantin kombinasyonunun önerilen insan
günlük dozunda donepezilin dozu yaklaşık 15 ve 7 katı olarak belirlenmiştir.
Donepezilin (1, 3 veya 10 mg/kg/gün) son hamilelik döneminde ve emzirme döneminde
sütten kesilmeye kadar sıçanlara ağızdan verilmesi, test edilen en yüksek dozda ölü doğum ve
yavru ölümlerinde bir artışa neden olmuştur. En yüksek etkisiz doz (3 mg/kg/gün), mg/m2
olarak 10 mg donepezil/ 28 mg memantin kombinasyonunun önerilen insan günlük dozunda
donepezil dozunun yaklaşık 3 katıdır.
Laktasyon Dönemi
Memantin veya donepezilin anne sütüne geçip geçmediği, beslenen infant üzerindeki etkileri
veya DEZİRA COMBİ veya metabolitlerinin süt üretimi üzerindeki etkileri konusunda veri
bulunmamaktadır.
Emzirmenin gelişim ve sağlık üzerine yararları, annenin DEZİRA COMBİ’ye olan klinik
ihtiyacı ve anne sütüyle beslenen bebek üzerindeki veya DEZİRA COMBİ’nin annenin altta
yatan durumu üzerindeki olası advers etkileri dikkate alınmalıdır. Bu sebeple, DEZİRA
COMBİ kullanan annelerin emzirmesi tavsiye edilmez.
Üreme yeteneği/ Fertilite
Memantinin erkek ve dişi sıçanlarda üreme yeteneği ya da fertilite üzerine olumsuz etkisi
olmamıştır.
Donepezilin erkek ve dişi farelerde fertilite üzerine etkisi olmamıştır.
4.7. Araç ve makine kullanımı üzerindeki etkiler
Alzheimer tipi demans, araç kullanma performansında bozulmaya sebep olabilir veya makine
kullanma kabiliyetini azaltabilir. Buna ek olarak DEZİRA COMBİ özellikle başlangıçta veya
7doz artırımı esnasında halsizlik, sersemlik ve kas kramplarına neden olabilir. DEZİRA
COMBİ tedavisi uygulanan ve araç ve makine kullanmaya devam eden Alzheimer
hastalarının, araç veya kompleks makine kullanma kabiliyetleri, tedaviyi uygulayan hekim
tarafından düzenli olarak değerlendirilmelidir. DEZİRA COMBİ, araç veya makine kullanma
kabiliyetini hafif veya orta düzeyde azaltabilir.
4.8. İstenmeyen etkiler
Klinik çalışmalarda gözlenen advers ilaç reaksiyonlarının sınıflandırılmasında aşağıdaki
sistem kullanılmıştır:
Çok yaygın (≥1/10); yaygın (≥1/100 ile <1/10), yaygın olmayan (≥1/1.000 ile <1/100); seyrek
(≥1/10.000 ile <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Donepezil hidroklorür
En sık görülen istenmeyen etkiler diyare, kas krampları, halsizlik, bulantı, kusma ve
uykusuzluktur.
Enfeksiyon ve enfestasyonlar
Yaygın: Soğuk algınlığı
Metabolizma ve beslenme hastalıkları:
Yaygın: Anoreksi
Psikiyatrik bozukluklar
Yaygın: Halüsinasyonlar**, ajitasyon**, agresif davranışlar**, anormal rüyalar
ve kabuslar**
Sinir sistemi hastalıkları
Yaygın: Senkop*, baş dönmesi, uykusuzluk
Yaygın olmayan: Nöbetler*
Seyrek: Ekstrapiramidal semptomlar
Çok seyrek: Nöroleptik malign sendrom
Kardiyak hastalıklar
Yaygın olmayan: Bradikardi
Seyrek: Sinoatrial blok, atrioventriküler blok
Gastrointestinal hastalıklar
Çok yaygın: Diyare, mide bulantısı
Yaygın: Kusma, abdominal rahatsızlık
Yaygın olmayan: Gastrointestinal kanama, gastrik ve duodenal ülserler, fazla tükürük
salgılanması
8Hepato-biliyer bozukluklar
Seyrek: Hepatit dahil karaciğer fonksiyon bozuklukları***
Deri ve deri altı doku hastalıkları
Yaygın: Kızarıklık, kaşıntı
Kas-iskelet sistemi, bağ doku ve kemik bozuklukları
Yaygın: Kas krampları
Çok seyrek: Rabdomiyoliz****
Böbrek ve idrar yolu hastalıkları
Yaygın: Üriner inkontinans
Genel bozukluklar ve uygulama bölgesine ilişkin hastalıkları
Çok yaygın: Baş ağrısı
Yaygın: Bitkinlik, ağrı
Araştırmalar
Yaygın olmayan: Serumdaki kas kreatin kinaz konsantrasyolarında minör artışlar
Yaralanma ve zehirlenme
Yaygın: Kaza
*: Hastaların senkop veya nöbet için incelenmesinde kalp bloğu veya sinüs ritminde uzun duraklama olasılığı
düşünülmelidir (Bkz. Bölüm 4.4).
**: Halüsinasyon, ajitasyon ve agresif davranışlar ile ilgili bildirimler doz azaltılması ya da tedaviye son
verilmesi ile çözümlenmiştir.
***: Açıklanamayan karaciğer disfonksiyonu durumunda donepezil tedavisine son verilmesi düşünülmelidir.
****: Donepezil başlatılması veya doz artışı ile yakın geçici ilişkili ve NMS’den bağımsız ortaya çıkan
rabdomiyoliz.
Memantin
Hafif, orta ve şiddetli demans hastalarında yapılan ve memantin ile tedavi edilen 1784 ve
plasebo ile tedavi edilen 1595 hastayı kapsayan klinik çalışmalarda memantin ile görülen
advers olayların toplam insidans oranı plasebo ile görülenlerden farklılık göstermemiştir;
advers olaylar genellikle hafif ve orta şiddettedir. Memantin grubunda plasebo grubundan
daha yüksek insidans ile en sık oluşan advers olaylar: sersemlik hali (sırasıyla %6,3-%5,6),
baş ağrısı (%5,2-%3,9), kabızlık (%4,6-%2,6), uyuklama hali (%3,4-%2,2) ve hipertansiyon
(%4,1-%2,8)’dur.
Enfeksiyonlar ve enfestasyonlar
Yaygın olmayan: Mantar enfeksiyonları
İmmünsistem bozuklukları
Yaygın: İlaç aşırı duyarlılığı
9Psikiyatrik bozukluklar
Yaygın: Somnolans
Yaygın olmayan: Konfüzyon, halüsinasyonlar1
Bilinmiyor: Psikotik reaksiyonlar2
Sinir sistemi hastalıkları
Yaygın: Sersemlik hali, denge bozukluğu
Yaygın olmayan: Yürüyüş anormalliği
Çok seyrek: Nöbetler
Kardiyak bozukluklar
Yaygın olmayan: Kalp yetmezliği
Vasküler hastalıklar
Yaygın: Hipertansiyon
Yaygın olmayan: Venöz tromboz/ tromboembolizm
Solunum, göğüs ve mediastinal bozukluklar
Yaygın: Dispne
Gastrointestinal hastalıklar
Yaygın: Konstipasyon
Yaygın olmayan: Kusma
Bilinmiyor: Pankreatit2
Hepato-biliyer bozukluklar
Yaygın: Artmış karaciğer fonksiyon testi
Bilinmiyor: Hepatit
Genel bozukluklar
Yaygın: Baş ağrısı
Yaygın olmayan: Yorgunluk
1: Halüsinasyonlar çoğunlukla şiddetli Alzheimer hastalarında gözlemlenmiştir.
2: Pazarlama sonrası izole edilmiş vaka raporlarıdır.
Alzheimer hastalığı, depresyon, intihar düşüncesi ve intihar ile ilişkilendirilmiştir. Pazarlama
sonrası deneyimlerde memantin ile tedavi edilen hastalarda bu olaylar bildirilmiştir.
Memantin ve donepezilin pazarlama sonrası kullanımı sırasında aşağıdaki advers etkiler tespit
edilmiştir. Bu advers etkiler gönüllü olarak belirsiz büyüklükteki bir popülasyondan rapor
edilmiştir, sıklıklarını güvenilir bir şekilde tahmin etmek ya da ilaca maruziyetle nedensel bir
ilişki kurabilmek her zaman mümkün değildir.
10Memantin
Akut böbrek yetmezliği, agranülositoz, konjestif kalp yetmezliği, hepatit, lökopeni (nötropeni
de içeren), pankreatit, pansitopeni, Steven-johnson sendromu, intihar düşüncesi,
Trombositopeni ve trombotik trombositopenik purpura.
Donepezil
Abdominal ağrı, ajitasyon, kolesistit, konfüzyon, konvülsiyon, halüsinasyon, kalp bloğu
(bütün tipleri), hemolitik anemi, hepatit, hiponatremi, nöroleptik malignant sendrom,
pankreatit.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir.(www.titck.gov.tr; eposta:
tufam@titck.gov.tr; tel: 0800 314 00 08; faks: 0 312 218 35 99)
4.9. Doz aşımı ve tedavisi
Memantin ve donepezil DEZİRA COMBİ’nin iki etkin maddesidir. Memantinin doz aşımı
için bilinen spesifik antidotu bulunmamaktadır fakat memantinin eliminasyonu idrarın asidik
hale getirilmesi ile arttırılabilmektedir. Donepezilin doz aşımında antidot olarak atropin gibi
tersiyer yapıdaki antikolinerjikler kullanılabilmektedir. Doz aşımı vakalarının yönetiminde,
çok sayıda ilacın söz konusu olabileceği göz önünde bulundurulmalıdır. Genellikle,
destekleyici tedavilerden yararlanılmalı ve tedavi semptomatik olmalıdır.
Memantin
Dünya çapında pazarlama deneyimleri ve klinik çalışmalarda memantinin diğer
formülasyonlarında tek ya da diğer ilaçlarla ve/veya alkolle kombinasyon halinde, görülen
doz aşımı vakalarında eşlik eden belirti ve semptomlar şunlardır: Ajitasyon, asteni, bradikardi,
konfüzyon, koma, baş dönmesi, EKG değişiklikleri, kan basıncının artması, letarji, bilinç
kaybı, psikoz, huzursuzluk, hareketlerde yavaşlama, somnolans, uyuşukluk, denge
bozuklukları, görsel halüsinasyonlar, vertigo, kusma ve güçsüzlük.
Dünya çapında bilinen en yüksek miktarda memantin alımı, 2 gram miktarında memantini
spesifik olarak hangi ilaçlar olduğu belirtilmemiş antidiyabetik ilaçlar ile birlikte alan hastanın
yer aldığı vakada yaşanmıştır. Bu hastada koma, diplopi ve ajitasyon gelişmiştir fakat sonra
hasta semptomatik tedavi ve plazmaferez ile tedavi edilmiştir. Hastada herhangi bir sekel
kalmamıştır.
Memantin uzatılmış salımın klinik çalışmasına katılan bir hasta, 31 gün boyunca her gün 112
mg'lık uzatılmış salımlı memantin ile tedavi edilmiştir ve bunun sonucunda serum ürik asit,
serum alkali fosfataz düzeylerinin yükseldiği ve trombosit sayısının düştüğü gözlemlenmiştir.
Aşırı dozda tek başına memantin alımı vakaları ölümle sonuçlanmamıştır. Aşırı dozda
11memantin, birden fazla ilaçla alındığında ölümcül bir sonuç bildirilmiştir; bu nedenle
memantin ile ölüm arasındaki ilişki açık değildir.
Aşırı doz durumunda semptomatik tedavi uygulanmalıdır. Memantin intoksikasyonu veya
aşırı dozu için spesifik bir antidot bulunmamaktadır. Aktif madde ürünlerinin vücuttan
uzaklaştırılması için kullanılan gastrik lavaj, aktif kömür (potansiyel entero-hepatik
geriemiliminin önlenmesi), idrarın asitleştirilmesi, zorlanmış diürez gibi standart klinik
prosedürler uygun olduğu biçimde uygulanmalıdır.
Merkezi sinir sistemi aşırı uyarımı belirti ve bulguları gözlemlendiğinde, özenli semptomatik
klinik tedavi düşünülmelidir.
Donepezil
Donepezilin önerilen günlük maksimum dozu 10 mg’dır. 10 mg/gün üzerindeki dozlar klinik
çalışmalarda araştırılmamıştır. Kolinesteraz inhibitörleriyle doz aşımı, şiddetli bulantı, kusma,
tükürük salgılama, terleme, bradikardi, hipotansiyon, solunum güçlüğü, kollaps ve
konvülsiyonlarla tanınan kolinerjik krizle sonuçlanabilir. Kas güçsüzlüğünün artması bir
ihtimal olup, solunum kaslarının söz konusu olması halinde ölümle sonuçlanabilir.
Donepezilin doz aşımında antidot olarak atropin gibi tersiyer yapıdaki antikolinerjikler
kullanılabilir. Etkiye göre titre edilmiş atropin sülfatın intravenöz verilmesi tavsiye edilir: 1
ila 2 mg’lık bir intravenöz başlangıç dozunu klinik cevaba bağlı olarak sonraki dozlar takip
edebilir. Glikopirolat gibi kuaterner yapıdaki antikolinerjiklerle birlikte alındığında, diğer
kolinomimetiklerle kan basıncı ve kalp atışında atipik cevaplar bildirilmiştir. Donepezil
ve/veya metabolitlerinin diyalizle (hemodiyaliz, periton diyalizi veya hemofiltrasyon) atılıp
atılmayacağı bilinmemektedir.
Dozla ilgili toksisite belirtileri hayvanlarda ani harekette azalma, yüzükoyun yatma
pozisyonu, yürürken sendeleme, gözyaşı salgılama, klonik konvülsiyonlar, solunum zorluğu,
tükürük salgılama, miyozis, tremor, fasikülasyon ve vücut yüzeyi sıcaklığında düşme şeklinde
gözlemlenmiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anti-demans İlaçları, Antikolinesterazlar
ATC kodu: N06DA52
DEZİRA COMBİ, onaylı iki etkin madde içermektedir: Memantin hidroklorür ve donepezil
hidroklorür. Bu etkin maddelerin her birinin Alzheimer hastalığında farklı bir mekanizmaya
sahip olduğu kabul edilmektedir.
Memantin
Uyarıcı bir amino asit olan glutamatın, merkezi sinir sistemi NMDA reseptörlerini sürekli bir
şekilde aktive etmesinin Alzheimer hastalığının hastalık belirtilerinde rol aldığı
varsayılmaktadır.
Memantinin terapötik etkisinin; seçici bir şekilde NMDA reseptörleri tarafından regüle edilen
katyon kanallarına bağlanan, düşük ile orta derece afiniteli, non-kompetitif NMDA reseptör
12antagonisti şeklindeki etkisinden kaynaklandığı düşünülmektedir. Memantinin Alzheimer
hastalarındaki nörodejenerasyonu önlediğine veya yavaşlattığına dair bir kanıt yoktur.
Donepezil
Alzheimer hastalığının bilişsel belirtiler ve semptomlarının patogenezine ilişkin mevcut
teorilerin bazıları, belirtileri kolinerjik nörotransmisyon eksikliğine bağlamaktadır. Donepezil,
farmakolojik etkisini kolinerjik işlevi artırarak gösterir. Kolinerjik aktivite,
asetilkolinesterazın spesifik geri dönüşlü inhibisyonu yoluyla merkezi sinir sisteminde
asetilkolin konsantrasyonunun yükselmesi sonucunda artar.
Klinik Çalışmalar
Memantin
Orta-şiddetli Alzheimer hastalığı olan hastalar için tedavi olarak memantin uzatılmış
salımının etkinliği; donepezil hidroklorür de dahil olmak üzere asetilkolinesteraz inhibitörleri
ile birlikte uygulandığı çift kör, plasebo kontrollü bir çalışmanın sonuçlarına dayanmaktadır.
677 orta ve şiddetli Alzheimer hastalarının yer aldığı bu klinik çalışma (Alzheimer hastalığı
için DSM-IV ölçütleri ve NINCDS-ADRDA kriterleri, Mini Mental Durum Muayenesi
[MMSE] skoru ≥3 ve ≤14) randomize, çift kör bir çalışmadır. Bu çalışmada incelenmeden
önce 3 ay boyunca stabil bir dozda asetilkolinesteraz inhibitörü (AChEI) tedavisi
uygulanmıştır. Hastaların yaklaşık %68'i AChEI olarak donepezil almıştır. Bu çalışmaya
katılan hastaların yaş ortalaması 76,5’ti ve 49-97 yaş arasındaydı. Hastaların yaklaşık %72'si
kadındı ve %94'ü beyaz ırka aitti.
Memantinin uzatılmış salımının etkililiği, bu çalışmada, Şiddetli Bozukluk Bataryası (SIB) ve
Klinisyenin Görüşmeye Dayalı Değişim İzlemi (CIBIC-Plus) birincil etkinlik parametreleri
birlikte kullanılarak değerlendirilmiştir. SIB puanlama aralığı 0'dan 100'e kadar olup, daha
düşük puanlar daha büyük bilişsel bozukluğu göstermektedir. CIBIC-Plus parametresinin
puanlaması; 7 puanlama kategorisinden oluşmakta ve 1 puan iyileşmeyi, 4 puan değişikliğin
olmadığını, 7 puan kötüye gittiğini bildirmektedir.
Bu çalışmada, 677 hasta 2 tedaviden birine randomize edilmiştir: Memantin uzatılmış salımlı
28 mg/gün veya plasebo, AChEI (donepezil, galantamin veya rivastigmin). 24 haftalık
tedavide, plasebo/ AChEI (monoterapi) hastalarına kıyasla memantin uzatılmış salımlı 28 mg/
AChEI ile tedavi edilen (kombinasyon terapisi) hastalar için SIB değişim puanlarındaki
ortalama fark 2,6 ünite olarak saptanmıştır. LOCF analizi sonucunda memantin uzatılmış
salımlı 28 mg/ AChEI tedavisi plasebo/ AChEI'den istatistiksel olarak anlamlı derecede daha
üstün bulunmuştur.
Hastaların yaklaşık %68’i, başlangıçta ve çalışma boyunca memantin uzatılmış salımlı 28 mg
veya plasebo ile birlikte donepezil almak üzere randomize edilmiştir. 24 haftalık tedavide,
eşzamanlı donepezil tedavisi gören hastalarda, plasebo hastalarına kıyasla (2,7 ünite)
memantin uzatılmış salımlı 28 mg ile tedavi edilen hastalar için SIB değişim skorlarındaki
ortalama fark, tüm çalışma popülasyonuna benzer çıkmıştır (2,6 ünite).
24 haftalık tedavide, memantin uzatılmış salımı 28 mg/ AChEI ile tedavi edilen hastalar için
13CIBIC-Plus skorlarındaki ortalama fark, plasebo/ AChEI hastaları ile karşılaştırıldığında 0,3
ünite idi. LOCF analizi sonucunda memantin uzatılmış salımı 28 mg/ AChEI tedavisi,
plasebo/ AChEI'ye göre istatistiksel olarak önemli ölçüde daha üstün olmuştur.
Hastaların yaklaşık %68’i, başlangıçta ve çalışma boyunca memantin uzatılmış salımlı 28 mg
veya plasebo ile birlikte donepezil almak üzere randomize edilmiştir. 24 haftalık tedavide,
eşzamanlı donepezil tedavisi gören hastalarda, plasebo hastalarına kıyasla (0,3 ünite)
memantin uzatılmış salımı 28 mg ile tedavi edilen hastalar için CIBIC-Plus değişim
skorlarındaki ortalama fark, tüm çalışma popülasyonuna benzer çıkmıştır (0,3 ünite).
6 tane faz 3, plasebo kontrollü, 6 ay süreli çalışmadaki (monoterapi çalışmaları ve sabit doz
antikolinesteraz inhibitörleri ile tedavi gören hastalardaki çalışmalar dahil) orta- şiddetli
derecede Alzheimer hastalığı (MMSE toplam skoru <20) olan hastaların incelendiği bir meta
analiz, memantin tedavisinin bilişsel, çevresel ve fonksiyonel merkezler üzerinde istatiksel
olarak anlamlı bir etkisi olduğunu göstermiştir. Hastalarda üç merkezde eş zamanlı kötüleşme
belirlendiğinde, sonuçlar memantinin kötüleşmeyi önleme etkisinin istatiksel olarak anlamlı
olduğunu göstermiştir, memantin ile tedavi edilen ve üç merkezde de kötüleşme sergileyen
hastaların iki katı kadar plasebo ile tedavi edilen hastada kötüleşme görülmüştür (%21’e karşı
%11, p< 0,0001).
Donepezil
Şiddetli Alzheimer hastalığı olan hastalar için donepezil tedavisinin etkililiği; iki çift kör,
plasebo kontrollü çalışmanın sonuçlarına dayanmaktadır:
İsveç'te NINCDS-ADRDA ve DSM-IV ölçütleri ile MMSE: 1-10 aralığında tanı konan olası
veya muhtemel Alzheimer hastalığı olan hastalarda randomize, çift kör, plasebo kontrollü bir
klinik çalışma gerçekleştirilmiştir.
Şiddetli Alzheimer hastalığı olan iki yüz kırk sekiz (248) hasta donepezile veya plasebo
grubuna randomize edilmiştir. Donepezil grubuna randomize edilen hastalar için, tedavi 28
gün boyunca günde bir kez 5 mg'da başlatılıp daha sonra günde bir kez 10 mg'a çıkarılmıştır.
5 aylık tedavinin sonunda, donepezil ile tedavi edilen hastaların %90,5'i 10 mg/gün dozunu
almaktaydı. Hastaların ortalama yaşı 84,9 yıl ve hastaların yaşı 59 ile 99 arasındaydı.
Hastaların yaklaşık %77'si kadındı ve %23'ü erkekti. Neredeyse tüm hastalar beyaz ırka
mensuptu. Hastaların çoğuna olası AD (Alzheimer hastalığı) tanısı konulmuştu (donepezil ile
tedavi edilen hastaların %83,6'sı ve plasebo verilen hastaların %84,2'si).
Donepezil ile tedavinin etkililiği, durumu daha şiddetli olan hastalar için tasarlanmış bir cihaz
aracılığıyla ve genel işlevin bakıcı-değerlendirmesi yoluyla bilişsel işlevi değerlendiren ikili
sonuç değerlendirme stratejisi kullanılarak incelenmiştir.
Donepezilin bilişsel performansı iyileştirme kabiliyeti Şiddetli Bozukluk Bataryası (SIB) ile
değerlendirilmiştir.
Günlük fonksiyon, şiddetli Alzheimer hastalığı için Modifiye Alzheimer Hastalığı Kooperatif
Çalışma Aktiviteleri (ADCS-ADL-şiddetli) kullanılarak değerlendirilmiştir.
ADCS-ADL-şiddet, hastanın yemek yeme, giyinme, yıkanma, telefon kullanma, etrafta
14gezinme (veya seyahat etme) ve günlük yaşam aktivitelerini yerine getirme yeteneği de dahil
olmak üzere 19 maddeden oluşmaktadır; orta ve şiddetli demans hastalarının
değerlendirilmesi için valide edilmiştir. ADCS-ADL-şiddetinin 0 ila 54 arasında bir skorlama
aralığı vardır, daha düşük skorlar daha fazla fonksiyonel bozukluğu gösterir. Araştırmacı, bir
bakıcı (bu çalışmada yer alan hastanın işleyişini bilen hemşire) ile görüşerek çalışmayı
gerçekleştirmiştir.
Altı aylık tedaviden sonra, donepezil ile tedavi edilen hastalar için SIB değişim puanlarındaki
ortalama fark, plasebo alan hastalarla karşılaştırıldığında 5,9 puan olarak bulunmuştur.
Donepezil tedavisi, plaseboya göre istatistiksel olarak anlamlı derecede üstün bulunmuştur.
Altı aylık tedaviden sonra, donepezil ile tedavi edilen hastalar için ADCS-ADL-şiddet,
değişim puanlarındaki ortalama fark, plasebo alan hastalarla karşılaştırıldığında 1,8 puan
olarak bulunmuştur. Donepezil tedavisi, plaseboya göre istatistiksel olarak anlamlı derecede
üstün bulunmuştur.
Japonya'da yapılan randomize, çift kör, plasebo kontrollü bir çalışmada, şiddetli Alzheimer
hastalığı olan 325 hastaya günde bir kez uygulanan 5 mg/gün veya 10 mg/gün dozlarında
donepezil veya plasebo verilmiştir. Donepezil ile tedavi grubunda randomize edilen hastalar
için amaç, 3 mg/gün dozla başlayarak ve maksimum 6 hafta periyoda uzatarak, belirlenmiş
dozlarını titrasyonla elde etmekti. Çalışmayı tamamlayan iki yüz kırk sekiz (248) hasta, her
bir tedavi grubunda çalışmayı tamamlayan hastalarla benzer oranlardaydı. Bu çalışma için
birincil etkililik ölçütleri SIB ve CIBIC-plus olarak belirlenmiştir.
24 haftalık tedavi sonrasında, SIB ve CIBIC-plus'da 10 mg/gün dozunda donepezil ve plasebo
grupları arasında istatistiksel olarak anlamlı farklılıklar gözlenmiştir. 5 mg/gün donepezil
dozu SIB üzerinde plaseboya istatistiksel olarak anlamlı bir üstünlük göstermiştir, fakat
CIBIC-plus'da üstünlük gözlemlenmemiştir.
5.2. Farmakokinetik özellikler
Genel özellikler
Yapılan çalışmalarda, uzatılmış salımlı memantin ile donepezil kombinasyonunun, ayrı ayrı
memantin uzatılmış salım ve donepezilin birlikte uygulanmasına biyoeşdeğer olduğu
bildirilmiştir.
Tokluk ve açlık durumunda uzatılmış salımlı memantin ile donepezil kombinasyonu
uygulamasının ardından memantin ve donepezile maruziyet (EAA ve C değerleri) benzer
maks
bulunmuştur. Dahası, uzatılmış salımlı memantin ile donepezil kombinasyonu uygulamasını
takiben memantinin ve donepezilin, elma püresi üzerine serpilen sağlam kapsül veya kapsül
içeriği olarak maruziyeti, sağlıklı deneklerde benzer bulunmuştur.
Memantin
Memantin, oral uygulamadan sonra iyi emilir ve terapötik doz aralığı üzerinde doğrusal
farmakokinetiğe sahiptir. İdrarda büyük ölçüde değişmeden atılır ve yaklaşık 60-80 saatlik bir
15terminal eliminasyon yarı ömrüne sahiptir. günde bir kez 28 mg uzaltılmış salımlı memantin
ile günde iki kez 10 mg memantinin karşılaştırıldığı bir çalışmada 28 mg uzaltılmış salımlı
memantin dozaj rejimi için C ve EAA değerleri sırasıyla %48 ve %33 olarak daha
maks 0-24
yüksek bulunmuştur.
Emilim
Memantinin uzatılmış salımının çoklu doz uygulamasından sonra, memantin pik
konsantrasyonları, dozdan 9 ila 12 saat sonra meydana gelir. Kapsülden bozulmadan veya
içerikler elma püresi üzerine serpildiğinde memantin uzatılmış salımının emilmesinde bir fark
yoktur.
Tek dozlu uygulamadan sonra, ilaç, besin ile veya aç karna uygulandığında memantin
uzatılmış salımı için C veya EAA bazlı memantin maruziyetinde bir fark görülmemiştir.
maks
Bununla birlikte, pik plazma konsantrasyonları, aç karnına alındıktan yaklaşık 25 saat sonra,
gıda ile alındıktan yaklaşık 18 saat sonra elde edilir.
Dağılım
Memantinin ortalama dağılım hacmi 9-11 L/kg değerindedir ve plazma proteinlerine %45
oranında (düşük oranda) bağlanır.
Biyotransformasyon
İnsanlarda, memantin ile ilişkili sirküle eden maddelerin %80’i ana bileşik olarak bulunur.
İnsanlardaki temel metabolitler N-3,5-dimetil-gludantan, 4- ve 6-hidroksi-memantin izometrik
karışımı ve 1-nitrozo-3,5-dimetil-adamantan’dır. Metabolitlerinin hiçbiri NMDA-antagonistik
etki göstermez. In vitro, CYP 450 ile katalize olan metabolizma tespit edilmemiştir.
Oral yolla 14C-memantin uygulanan bir çalışmada dozun ortalama %84’ü, %99’dan fazlası
renal yolla olmak üzere, 20 gün içerisinde atılmıştır.
Eliminasyon
Memantin ağırlıklı olarak idrarla değişmemiş halde atılır ve yaklaşık 60-80 saatlik bir
terminal eliminasyon yarı ömrüne sahiptir. Uygulanan ilacın yaklaşık % 48'i idrarda
değişmeden atılır; kalan kısım, asgari NMDA reseptörü antagonistik aktivitesine sahip olan üç
polar metabolite dönüştürülür: N-glukuronid konjugatı, 6-hidroksi memantin ve 1-nitrozo-
deamin memantin. Uygulanan dozun toplam % 74'ü, ana ilacın ve N-glukuronid konjügatının
toplamı olarak atılır. Renal klirens, pH'ye bağlı tübüler reabsorbsiyon tarafından yönetilen
aktif tübüler sekresyonunu içerir.
Renal transport, muhtemel olarak katyon taşıyıcı proteinler tarafından düzenlenen tübüler geri
emilimi de kapsar. Memantinin alkali idrar koşullarındaki renal eliminasyon hızı 7 ila 9 faktör
düşebilir (Bkz Bölüm 4.4). İdrarın alkali hale gelmesi, etçil bir beslenmeden vejetaryen
beslenmeye geçiş, veya gastrik alkalileştirici tampon çözeltilerin çok fazla miktarlarda
alınması gibi şiddetli beslenme değişiklikleri dolayısıyla ortaya çıkabilir.
Doğrusallık/ Doğrusal olmayan durum
Memantin, terapötik doz aralığı üzerinde doğrusal farmakokinetiğe sahiptir.
16Donepezil
Emilim
Maksimum plazma konsantrasyonlarına oral uygulamadan yaklaşık 3- 4 saat sonra ulaşılır.
Plazma konsantrasyonları ve eğri altındaki alan artışları, doz ile orantılıdır. Terminal
dispozisyon yarılanma ömrü yaklaşık olarak 70 saattir, bu nedenle birden fazla tek- günlük
doz uygulanması sabit durum haline dereceli bir şekilde ulaşılması ile sonuçlanır. Yaklaşık
sabit-durum haline tedavi başlatılmasını takip eden 3 hafta içerisinde ulaşılır. Sabit-duruma
ulaşıldığında, plazma donepezil hidroklorür konsantrasyonları ve ilişkili farmakodinamik etki
gün içerisinde az bir değişkenlik sergiler.
Yiyecekler donepezil hidroklorürün emilimini etkilememiştir.
Dağılım
Donepezil hidroklorür yaklaşık olarak %95 oranında plazma proteinlerine bağlanır. Aktif
metabolit 6-O-desmetil donepezil’in plazma proteinlerine bağlanışı bilinmemektedir.
Donepezil hidroklorürün çeşitli vücut dokularına dağılımı tam olarak çalışılmamıştır. Fakat,
sağlıklı erkek gönüllülerde yapılmış bir kütle balans çalışmasında, tek doz, 5 mg 14C-işaretli
donepezil hidroklorür uygulanmasından 240 saat sonra işaretin yaklaşık %28’i halen
atılmamış durumdaydı. Bu durum, donepezil hidroklorür ve/veya metabolitlerinin vücutta 10
günden uzun süre kalabileceğini öne sürer.
Biyotransformasyon
Donepezil hem idrarla atılır hem de büyük oranda 4 major metabolitine metabolize edilir. Bu
metabolitlerin ikisinin aktif olduğu bilinmektedir ve minör metabolitlerin sayısı bilinmesine
rağmen metabolitlerin tümü tanımlanmamıştır.
Donepezil CYP 450 izoenzimleri 2D6 ve 3A4 ile metabolize edilmekte ve glukuronidasyona
uğramaktadır.
14C-işaretli donepezilin uygulanması sonrasında, uygulanan dozun bir yüzdesi olarak ifade
edilen plazma radyoaktivitesi, esas olarak bozulmamış donepezil (%30) ve 6-O-desmetil
donepezil (%11) olarak mevcut olmuş ve donepezil gibi in vitro ortamda AChE’i aynı ölçüde
inhibe ettiği bildirilmiştir, donepezilin yaklaşık %20'sine kadar eşit konsantrasyonlarda
plazmada saptanmıştır. Donepezilin metabolizmasında CYP2D6'nın küçük bir rolü olduğu
düşünülmektedir.
Eliminasyon:
Donepezilin eliminasyon yarı-ömrü yaklaşık 70 saattir ve görünen ortalama plazma klerensi
0,13- 1,19 L/sa/kg’dır. 14C-işaretli donepezilin uygulanması sonrasında total radyoaktivitenin
sırasıyla yaklaşık %57 ve %14,5’i idrar ve feçeste saptanmıştır. 10 gün sonra, %28’i
bulunurken %17’si değişmemiş olarak idrarda bulunmuştur.
Alzheimer hastalarında CYP2D6 genotipinin etkisinin incelendiği çalışmada, CYP2D6
genotip alt grupları arasındaki klerens değerlerinde farklılığı gözlemlenmiştir. Hızlı
metabolize ediciler ile karşılaştırıldığında, yavaş metabolize edicilerin %31,5 daha düşük
klerens değerine ve ultra hızlı metabolize edicilerin ise %24 daha yüksek bir klerens değerine
sahip olduğu raporlanmıştır.
17Doğrusallık / Doğrusal olmayan durum:
Donepezilin, günde 1 kez 1-10 mg’lık dozlarının üstünde lineer farmakokinetik gösterdiği
saptanmıştır.
İlaç etkileşimleri
Memantinin kolinesteraz inhibitörleri ile birlikte kullanımı
Memantinin AChE inhibitörü donepezil ile birlikte uygulanması, her iki bileşiğin
farmakokinetiğini de etkilememiştir. Ayrıca, memantin, donepezil tarafından gerçekleştirilen
AChE inhibisyonunu etkilememiştir. Orta-şiddetli Alzheimer hastalığı olan hastalarda 24
haftalık kontrollü bir klinik çalışmada, memantin ani salımı ve donepezil kombinasyonu ile
gözlenen advers etki profili, tek başına uygulanan donepezilin advers etki profiline benzer
olarak bulunmuştur.
Memantinin diğer ilaçların metabolizmasına olan etkileri
CYP450 enzimlerinin (CYP1A2, -2A6, -2C9, -2D6, -2E1, -3A4) markör substratları ile
yapılan in vitro çalışmalarda, bu enzimlerin memantin tarafından minimum düzeyde inhibe
edildiği gösterilmiştir. Ek olarak, in vitro çalışmalar, etkinlikle ilişkili konsantrasyonları aşan
düzeylerde memantinin sitokrom P450 izozimlerini CYP1A2, -2C9, -2E1 ve -3A4/ 5
indüklemediğini belirtmektedir. Bu enzimler tarafından metabolize edilen ilaçlarla
farmakokinetik etkileşim beklenmemektedir.
Farmakokinetik çalışmalarda, memantinin varfarin ve bupropion ile etkileşim potansiyeli
değerlendirilmiştir. Memantin, CYP2B6 substratı olan bupropionunun veya onun metaboliti
olan hidroksibupropiyonunun farmakokinetiğini etkilememiştir. Ayrıca, protrombin INR
değeri baz alınarak yapılan değerlendirmede memantinin, varfarinin farmakokinetiğini veya
farmakodinamiğini etkilemediği belirtilmiştir.
Diğer ilaçların memantine olan etkileri
Memantin ağırlıklı olarak renal yollarla elimine edilir ve CYP450 sisteminin substratları
ve/veya inhibitörleri olan ilaçların memantinin farmakokinetiğini değiştirmesi
beklenmemektedir. Tek doz bupropion, kararlı durumlu memantinin farmakokinetiğini
etkilememiştir.
Renal mekanizmalarla elimine edilen ilaçlar
Memantin kısmen tübüler sekresyon ile elimine edildiğinden, hidroklorotiyazid (HCTZ),
triamteren (TA), metformin, simetidin, ranitidin, kinidin ve nikotin de dahil olmak üzere, aynı
böbrek katyonik sistemi kullanan ilaçların birlikte uygulanması potansiyel olarak her iki
ajanın plazma seviyelerinin değişmesi ile sonuçlanabilmektedir.
Bununla birlikte, memantin ve HCTZ/ TA'nın birlikte uygulanması sonucunda, memantin
veya TA'nın biyoyararlanımı etkilenmemiştir ve fakat HCTZ'nin biyoyararlanımı %20
oranında azalmıştır. Ek olarak, antihiperglisemik etkili gliburit ve metformin kombinasyonu
ile memantinin birlikte uygulanması, memantin, metformin ve gliburidinin farmakokinetiğini
etkilememiştir. Ayrıca, memantin, gliburit ve metformin kombinasyonunun serum glukoz
düşürücü etkisini değiştirmemiştir, bu sonuç farmakodinamik bir etkileşimin olmadığını ifade
etmektedir.
18Plazma proteinlerine yüksek oranda bağlanan ilaçlarla memantinin etkileşimi
Memantinin plazma proteine bağlanması düşük olduğundan (%45), varfarin ve digoksin gibi
plazma proteinlerine yüksek oranda bağlanan ilaçlarla etkileşim olasılığı düşüktür.
Donepezilin diğer ilaçların metabolizmasına olan etkileri
İn vivo klinik çalışmalarda, donepezilin CYP3A4 (örn. sisaprid, terfenadin) veya CYP2D6
(örn. imipramin) tarafından metabolize edilen ilaçların klerensi üzerindeki etkisi
araştırılmamıştır. Bununla birlikte, in vitro çalışmalar, donepezilin terapötik plazma
konsantrasyonları (164 nM) göz önüne alındığında, bu enzimlere düşük bir bağlanma oranı
sergilediğini (ortalama Ki yaklaşık 50-130 μM) , çok düşük interferans olasılığını
göstermektedir. İn vitro çalışmalara dayanarak, donepezil klinik olarak ilgili
konsantrasyonlarda CYP2B6, CYP2C8 ve CYP2C19'un doğrudan inhibisyonu konusunda çok
az kanıt gösterir veya hiç kanıt göstermemektedir.
Donepezilin enzim indüksiyonu için herhangi bir potansiyeli olup olmadığı bilinmemektedir.
Resmi farmakokinetik çalışmalarda, donepezilin teofilin, simetidin, varfarin, digoksin ve
ketokonazol ile etkileşim potansiyeli değerlendirilmiştir. Donepezilin bu ilaçların
farmakokinetiği üzerine etkisi gözlenmemiştir.
Diğer ilaçların donepezilin metabolizmasına olan etkileri
Alzheimer hastalığı olan hastalarda ölçülen plazma donepezil konsantrasyonlarının
popülasyon farmakokinetik analizinde CYP2D6 inhibitörlerinin küçük bir etkisi tespit
edilmiştir. Donepezil klerensi, 10 veya 23 mg bilinen CYP2D6 inhibitörü ile
kombinasyonunun uygulandığı hastalarda yaklaşık %17 oranında azalmıştır. Bu sonuç,
CYP2D6'nın donepezilin küçük bir metabolik yolu olduğu çıkarımıyla tutarlıdır.
Resmi farmakokinetik çalışmalar donepezil metabolizmasının, eşzamanlı olarak digoksin
veya simetidin verilişinden önemli ölçüde etkilenmediğini göstermiştir.
İn vitro çalışmada, donepezilin P-glikoprotein substratı olmadığı belirtilmiştir.
Plazma proteinlerine yüksek oranda bağlanan ilaçlarla donepezilin etkileşimi
İlaç deplasman çalışmaları, bu yüksek derecede bağlanmış ilaç (%96) ve furosemid, digoksin
ve varfarin gibi diğer ilaçlar arasında in vitro olarak gerçekleştirilmiştir. 0,3-10
mikrogram/mL konsantrasyonlarında donepezil, furosemidin (5 mikrogram/mL), digoksin (2
ng/mL) ve varfarinin (3 mikrogram/mL) insan albüminine bağlanmasını etkilememiştir.
Benzer şekilde, donepezil hidroklorürün insan albüminine bağlanması furosemid, digoksin ve
varfarin tarafından etkilenmemiştir.
Hastalardaki karakteristik özellikler
Böbrek Yetmezliği:
Memantin farmakokinetiği 20 mg memantinin hafif renal yetmezlik (kreatinin klerensi, Kl ,>
Kr
50-80 mL/dakika) olan 8 deneğe, orta derecede renal yetmezlik (Kl 30-49 mL/dakika) olan
Kr
8 deneğe, şiddetli renal yetmezliği (Kl 5-29 mL/dakika) olan 7 deneğe ve renal bozukluğu
Kr
olan deneklere yaş, kilo ve cinsiyet açısından mümkün olan en yakın şekilde eşleştirilen 8
sağlıklı deneğe (Kl >80 mL/dakika) oral uygulamasının ardından değerlendirilmiştir.
Kr
Ortalama EAA hafif- orta derecede ve şiddetli renal yetmezlik olan deneklerde, sağlıklı
o-∞
19denekler ile karşılaştırıldığında, sırasıyla, %4, %60 ve %115 artmıştır. Terminal eliminasyon
yarılanma ömrü hafif, orta derecede ve şiddetli renal yetmezliği olan deneklerde, sağlıklı
denekler ile karşılaştırıldığında, sırasıyla, %18, %41 ve %95 artmıştır.
Orta ve şiddetli böbrek yetmezliği olan 11 hastada (Kl <18 mL/dak/1,73 m2) yapılan bir
Kr
çalışmada, donepezil klirensi, yaş ve cinsiyet açısından eşleştirilmiş 11 sağlıklı kişiden farklı
değildi.
Karaciğer yetmezliği:
Memantin farmakokinetiği, 20 mg’lık tek oral dozlarının orta derecede hepatik yetmezliği
(Child-Pugh Smıfı B, skor 7-9) olan 8 deneğe ve hepatik yetmezliği olan deneklere yaş,
cinsiyet ve kilo açısından mümkün olan en yakın şekilde eşleştirilen 8 sağlıklı deneğe
uygulanmasının ardından değerlendirilmiştir. Memantin maruziyetinde, orta derecede hepatik
yetmezliği olan deneklerde, sağlıklı deneklere kıyasla bir değişiklik görülmemiştir (C ve
maks
EAA değerlerine göre). Ancak, terminal eliminasyon yarılanma ömrü, orta derecede hepatik
yetmezliği olan deneklerde, sağlıklı deneklere kıyasla yaklaşık %16 artmıştır. Şiddetli
karaciğer yetmezliğinde, memantinin farmakokinetiği değerlendirilmemiştir.
Stabil alkolik sirozlu 10 hasta üzerinde yapılan bir çalışmada, donepezilin klerensi, sağlıklı
yaş ve cinsiyet bakımından eşleştirilmiş 10 kişiye göre %20 oranında azalmıştır.
Cinsiyet ve ırk:
Memantin 20 mg günlük çoklu doz uygulamasının ardından, dişilerde erkeklere göre yaklaşık
%45 oranında daha yüksek maruziyet meydana gelmiştir, ancak vücut ağırlığı dikkate
alındığında bir farklılık görülmemiştir.
Cinsiyet ve ırkın donepezilin etkinliğine olan etkilerini araştırmak için spesifik bir
farmakokinetik çalışma yapılmamıştır. Bununla birlikte, Alzheimer hastalığı olan hastalarda
ölçülen plazma donepezil konsantrasyonlarının retrospektif farmakokinetik analizi ve
popülasyon farmakokinetik analizi, cinsiyet ve ırkın (Japon ve beyaz ırk) donepezil
klerensinin önemli derecede etkilemediğine işaret etmektedir.
Yaş:
Memantinin genç ve yaşlı deneklerdeki farmakokinetiği benzerdir.
Donepezil farmakokinetiğindeki yaşla ilişkili farklılıkları incelemek için resmi bir
farmakokinetik çalışma yapılmamıştır. Popülasyon farmakokinetik analizi, hastalarda
donepezil klerensinin yaşla birlikte azaldığını göstermiştir. 65 yaşındakilerle
karşılaştırıldığında, 90 yaşındaki bireylerin klerensinde %17 oranında azalma, 40 yaşındaki
bireylerin klerensinde ise %33'lük bir artış vardır. Yaşın donepezil klerensi üzerindeki etkisi
klinik olarak anlamlı sayılmayabilir.
Vücut Ağırlığı:
Vücut ağırlığı ve donepezil klerensi arasında ilişki bulunmaktadır. 50 kg'dan 110 kg'a kadar
vücut ağırlığı aralığındaki klerens, 7,77 L/saat'ten 14,04 L/saat’e; 70 kg'lık bireyler için 10 L/
saat değerine yükselmiştir.
205.3. Klinik öncesi güvenlilik verileri
Memantin
Farelerdeki 113 haftalık bir oral çalışmada, 40 mg/kg/gün’e (mg/m2 bazında maksimum
önerilen insan dozunun [MRHD] 7 katı) kadar olan dozlarda karsinojenite kanıtı yoktur.
Ayrıca, 71 hafta 40 mg/kg/gün’e kadar ve ardından 128 hafta boyunca 20 mg/kg/gün olan
dozlarda oral olarak doz uygulanan sıçanlarda (mg/m2 bazında, MRHD’nin sırasıyla, 14 ve 7
katı) karsinojenite kanıtı yoktur.
Memantin in vitro S. typhimurium veya E. coli revers mutasyon analizinde, insan
lenfositlerinde in vitro kromozomal aberasyon testinde, sıçanlarda kromozom hasarı için in
vivo sitogenetik analizde ve in vivo fare mikronükleus analizinde genotoksik potansiyel kanıtı
elde edilmemiştir. Sonuçlar Çin hamsteri V79 hücrelerinin kullanıldığı in vitro gen
mutasyonu analizinde belirsiz olmuştur.
Dişilerde çiftleşmeden 14 gün öncesinden başlanarak gestasyon ve laktasyon boyunca, veya
erkeklerde çiftleşmeden 60 gün önce başlanarak 18 mg/kg/gün’e (mg/m2 bazında MRHD’nin
6 katı) kadar oral yoldan uygulanan sıçanlarda fertilitede veya üreme performansında
bozukluk görülmemiştir.
Memantin, diğer NMDA reseptör antagonistleri uygulanan kemirgenlerde olduğu gibi
sıçanlarda posterior singulat ve retrosplenial neokortekslerin kortikal tabakaları III ve IV'te
multipolar ve piramidal hücrelerde nöronal lezyonları (vakuolizasyon ve nekroz)
indüklemiştir. Lezyonlar memantinin tek doz uygulamasından sonra gözlemlenmiştir.
Sıçanlara 14 gün boyunca memantinin günlük oral dozları verilen bir çalışmada, uzatılmış
salımlı memantin ile donepezil kombinasyonu MRHD'sinde mg/m2 bazında yaklaşık olarak
donepezilin dozunun yaklaşık 4 katında nöronal nekroz oluşumu gözlemlenmemiştir.
Donepezil
Farelerde yapılan 88 haftalık bir donepezil karsinojenisitesi çalışmasında, 180 mg/kg /gün'e
kadar oral dozlarda (uzatılmış salımlı memantin ile donepezil kombinasyonu MRHD'sinde
mg/m2 bazında yaklaşık olarak donepezilin dozunun yaklaşık 90 katı) veya farelerde 104
haftalık bir karsinojenisite çalışmasında, 30 mg/kg/güne kadar oral dozlarda (uzatılmış salımlı
memantin ile donepezil kombinasyonu 'nin MRHD'sinde mg/m2 bazında donepezilin dozunun
yaklaşık 30 katı) donepezilin karsinojenik potansiyeli kanıtlanmamıştır.
Donepezil, genotoksisite deneylerinde (in vitro bakteriyel ters mutasyon, in vitro fare
lenfoma, in vitro kromozomal aberasyon ve in vivo fare mikronükleus) negatif sonuç
sergilemiştir.
Donepezil, 10 mg/kg/gün'e kadar oral dozlarda (uzatılmış salımlı memantin ile donepezil
kombinasyonu MRHD'sinde mg/m2 olarak donepezilin yaklaşık 10 kat dozu) çiftleşme
öncesi ve sırasında erkek ve dişilere, implantasyon yoluyla dişilerde devamlı uygulanmıştır.
Donepezil, sıçanlarda doğurganlık üzerinde hiçbir etkiye sahip değildir.
Memantin ve donepezil
Dişi sıçanlarda akut ve tekrarlı doz nörotoksisite çalışmalarında, memantin ve donepezilin
21oral yoldan verilmesi, tek başına memantin ile karşılaştırıldığında, artmış nörodejenerasyonun
insidansı, şiddeti ve dağılımı ile sonuçlanmıştır. Kombinasyonun etkisizlik düzeyi klinik
olarak ilgili plazma memantin ve donepezil maruziyetleriyle ilişkili olmuştur.
Bu bulguların insanlar için geçerli olup olmadığı bilinmemektedir.
6. FARMASÖTİK ÖZELLİKLER
6.1. Yardımcı maddelerin listesi
Sukroz
Povidon K30
Talk
Laktoz monohidrat (inek sütünden elde edilmiştir)
Mikrokristalin selüloz
Mısır nişastası
Kolloidal silikon dioksit
Magnezyum Stearat
Etil selüloz
Hipromelloz
Makrogol
Titanyum dioksit
Jelatin (sığır jelatini)
Sarı demir oksit
Kırmızı demir oksit
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf Ömrü
24 ay.
6.4. Saklamaya yönelik özel tedbirler
25ºC’nin altındaki oda sıcaklığında saklanmalıdır.
6.5. Ambalajın niteliği ve içeriği
28 kapsül içeren Alu-Alu blister ve karton kutu ambalaj.
6.6 .Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
İlko İlaç San. ve Tic. A. Ş.
Veysel Karani Mah. Çolakoğlu Sok.
22No:10 / 34885 Sancaktepe /İstanbul
Tel: 0216 564 80 00
Fax: 0216 564 80 99
8. RUHSAT NUMARASI
2020/64
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 01.04.2020
Ruhsat yenileme tarihi:
10. KÜB'ÜN YENİLENME TARİHİ
23