1  KULLANMA TALİMATI  
 
 
FLİXONASE 50 mcg burun spreyi, süspansiyon  
Burun içine uygulanır.  
 
Etkin madde: 100 mg sprey içinde 50 mikrogram flutikazon propiyonat içerir. 
Yardımcı maddeler: Dekstroz (susuz),  mikrokristalize selüloz ve  karboksimetilselüloz sodyum 
(Avisel RC591), feniletil alkol, benzalkonyum klorür, polisorbat 80, dilüe hidroklorik asit ve saf su.   
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin içim önemli bilgiler içermektedir.  
 
o Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
o Eğer ilave sorularınız olursa, lütfen doktorunuza veya eczacınıza danışınız.  
o Bu ilaç kişisel olarak sizin için reçete edilmiştir, başkalarına vermeyiniz.  
o Bu  ilacın  kullanımı  sırasında,  doktora  veya  hastaneye  gittiğinizde  doktorunuza  bu  ilacı  
kullandığınızı söyleyiniz.  
o Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız.    
 
Bu Kullanma Talimatında:  
1. FLİXONASE nedir ve ne için kullanılır?  
2. FLİXONASE’ı kullanmadan önce dikkat edilmesi gerekenler  
3. FLİXONASE nasıl kullanılır?  
4. Olası yan etkiler nelerdir?  
5. FLİXONASE’ın saklanması  
 
Başlıkları yer almaktadır.  
 
1. FLİXONASE nedir ve ne için kullanılır?  
FLİXONASE burun spreyin içindeki aktif madde flutikazon propiyonattır. 
FLİXONASE’ın her şişesi yaklaşık olarak 120 doz püskürtme içerir. 
 
FLİXONASE vücudun doğal kimyasallarına benzeyen kortikosteroidler denilen bir ilaç grubunun 
üyesidir.  Kortikosteroidler,  bazı  vücut  geliştiriciler  ve  sporcular  tarafından  yasa  dışı  olarak 
kullanılan anabolik (yapıcı) steroidlerle aynı değildir. Bu iki çeşit ilaçlar tamamen farklıdır. 
Kortikosteroidler doğrudan olarak burun içine uygulandığında alerjik reaksiyonların belirtilerini 
azaltmak ve önlemek için kullanılırlar. 
 
FLİXONASE yetişkinlerde ve 4 yaşın üstündeki çocuklarda saman nezlesi dahil mevsimsel alerjik 
nezle ve mevsimsel olmayan nezlenin belirtilerinin (aşağıda gösterilmiştir) tedavisinde ve 
önlenmesinde kullanılır. 
•       Aksırma, 
•       Kaşıntı, burun akıntısı, 
•       Tıkanmış burun, 2  
 
 
 2. FLİXONASE’ı kullanmadan önce dikkat edilmesi gerekenler  
 
FLİXONASE’ı aşağıdaki durumlarda KULLANMAYINIZ  
Eğer; 
 Flutikazon  propiyonat  veya  FLİXONASE’ın  içeriğindeki  diğer  maddelere  karşı  alerjik 
iseniz (kullanma talimatının başındaki yardımcı maddeler listesine bakınız). 
 
FLİXONASE’ı aşağıdaki durumlarda DİKKATLİ KULLANINIZ 
FLİXONASE’ı kullanmadan önce doktorunuzun bilmesi gerekenler: 
 
 Hamileyseniz veya hamile kalmayı planlıyorsanız, 
 Emziriyorsanız, 
 Burun içinde bir enfeksiyonunuz varsa veya son zamanlarda olduysa 
 Adrenal bezinizde fonksiyon bozukluğu olduğu söylenmişse 
 Burun ameliyatı geçirdiyseniz. 
 Ritonavir adı verilen bir ilaç kullanıyorsanız  
 Görüşünüzde bulanıklık veya diğer görme bozukluklarınız olursa 
 Tablet veya enjeksiyon şeklinde herhangi bir çeşit steroid kullanıyorsanız veya son zamanlarda 
kullandıysanız  
 Çocuklarda büyüme geriliği var ise 
 
  Yüksek dozda uzun süredir FLİXONASE kullanıyor iseniz, 
  Aşağıdaki durumlarda ilave steroidlere ihtiyacınız olabilir:  
 Aşırı stres zamanlarında 
 Ciddi bir kaza veya yaralanmadan sonra hastaneye kabul sırasında 
 Cerrahi bir operasyondan önce  
   
Doktorunuz size tabletler veya enjeksiyon gibi ilave steroid ilaçları verebilir.  
 
FLİXONASE uygulanmasını takiben seyrek olarak göz içi basınçta artış bildirilmiştir . 
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
FLİXONASE’ın yiyecek ve içecek ile birlikte kullanılması 
FLİXONASE’ı günün herhangi bir zamanında öğünlerden etkilenmeksizin kullanabilirsiniz. 
 
Hamilelik  
İlacı kullanmadan önce doktorunuza veya eczacınıza danışınız.  
Eğer hamileyseniz, hamile olduğunuzu düşünüyorsanız veya hamile kalmayı planlıyorsanız 
doktorunuzla görüşmeden FLİXONASE kullanmayınız. Doktorunuz, hamileyken FLİXONASE 
kullanmanızın size olan yararını ve bebeğe olan zararını değerlendirecektir.   
 
Tedaviniz  sırasında  hamile  olduğunuzu  fark  ederseniz  hemen  doktorunuza  veya  eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
FLİXONASE’ın anne sütüne geçip geçmediği bilinmemektedir. Emziriyorsanız, FLİXONASE 
kullanmadan önce doktorunuzla konuşunuz. 
 
 3  
 
 
 Araç ve makine kullanımı  
FLİXONASE’ın araç ve makine kullanımı üzerine bir etkisi beklenmez. 
 
FLİXONASE’ın içeriğinde bulunan bazı yardımcı maddeler hakkında önemli bilgiler 
FLİXONASE burunda tahrişe yol açabilen benzalkonyum klorür içerir. Benzalkonyum klorür uzun    
süre kullanıldığında burun mukozasında ödem oluşturabilir. 
 
Diğer ilaçlar ile birlikte kullanımı  
Başka herhangi bir ilaç alıyorsanız, yakın zamanda aldıysanız veya yeni ilaçlar almaya 
başlayacaksanız doktorunuzla konuşunuz. Bu durum reçetesiz satılan ilaçlar için de geçerlidir.  
Bazı ilaçlar FLİXONASE’ın çalışma şeklini etkileyebilir ve yan etkiler yaşamanıza sebep olabilir. Bu 
ilaçlar aşağıdaki gibidir; 
 Ritonavir (HIV-AIDS tedavisinde kullanılır)  
 Ketokanozol (mantar enfeksiyonlarını tedavi etmek için kullanılır)  
 Uzun süredir ister enjeksiyon şeklinde ister ağızdan kullanılan steroidler 
 Flutikazon propiyonatın etkilerini arttırabilecek, proteaz inhibitörü olarak bilinen bir antiviral 
ilaç tipi (örn. ritonavir) ya da kobisistat içeren ilaçlar alıyorsanız.  
Eğer bu ilaçları alıyorsanız doktorunuz sizi yakından takip etmek isteyebilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. FLİXONASE nasıl kullanılır? 
 
Uygun kullanım ve doz/uygulama sıklığı için talimatlar: 
İlacınızı her zaman doktorunuzun size söylediği şekilde kullanınız. Önerilen dozu aşmayınız. Eğer emin 
değilseniz doktorunuza veya eczacınıza sorunuz. 
 
Tam olarak etki göstermesi için FLİXONASE’ı birkaç gün kullanabilirsiniz ve FLİXONASE’ı 
düzenli olarak kullanmanız önemlidir. Kendinizi daha iyi hissetseniz bile, doktorunuz söyleyemedikçe 
tedaviyi bırakmayınız. 
Eğer düzenli kullanımdan sonra belirtileriniz düzelmezse veya daha kötüye giderse, ne yapacağınız 
gerektiğini söylemesi için doktorunuza danışınız. 
 
Doz; 
• Yetişkinler ve 12 yaş ve üzeri çocuklar 
Olağan doz günde bir kez tercihen sabahları her bir burun deliğine 2 püskürtmedir. Eğer bulgular 
çok kötü ise, doktorunuz bulgular kontrol altına alınana kadar maksimum dozu, sabah ve akşam olmak 
üzere günde iki kez her bir burun deliğine 2 püskürtmeye kadar çıkarabilir. Bulgular kontrol altına 
alındıktan sonra, dozu günde bir kez her bir burun deliğine 2 püskürtmeye düşürülebilir. Maksimum 
günlük doz her burun deliğine 4 püskürtmeyi geçmemelidir. 
 
• 4-11 yaş arası çocuklar 
Olağan doz günde bir kez tercihen sabahları her bir burun deliğine 1 püskürtmedir. Eğer bulgular 
çok kötü ise, doktorunuz bulgular kontrol altına alınana kadar dozu, sabah ve akşam olmak üzere 
günde iki kez her bir burun deliğine 1 püskürtmeye kadar çıkarabilir. Doktorunuz daha sonra dozu 
günde bir kez her bir burun deliğine 1 püskürtmeye düşürebilir. Maksimum günlük doz her burun deliğine 
2 püskürtmeyi geçmemelidir. Çocukluk yaş grubunda zorunlu kalınmadıkça kullanımı 
önerilmemektedir. 
 
Uygulama şekli:  
Yalnızca burun içine uygulanmalıdır. 4  
 
 
 
FLİXONASE’ı kullanmadan önce ellerinizi yıkamalı ve üzerindeki toz muhafazasını çıkarmalısınız. 
 
SPREYİ KULLANIMA HAZIRLAMA 
Eğer yeni veya birkaç gün boyunca kullanılmamış bir şişe ise, iyi çalışması için spreyi kullanıma 
hazırlamalısınız. 
• Şişeyi dik konumda tutarken şişenin tabanına baş parmağınızı ve püskürtücü başlığın 
her iki yanına da parmaklarınızı yerleştiriniz. 
•   Kendinizden uzak bir yöne çevirerek şişeyi dik konumda tutmaya devam ediniz. 
• Baş parmağınızı sabit tutarak parmaklarınızla aşağıya doğru bastırınız. Sprey ince bir 
duman şeklinde dışarı çıkacaktır. 
 
Eğer çalışırsa: “SPREYİ KULLANMA” bölümüne geçiniz. 
 
Eğer sprey çalışmadı ise: veya tıkandığını düşünüyorsanız, “SPREYİ TEMİZLEME” bölümüne 
geçiniz. Tıkanıklığı açmak veya sprey deliğini büyütmek için iğne ya da keskin bir cisim 
kullanmayınız . Bu spreyin mekanizmasını bozacaktır. 
 
SPREYİ KULLANMA (Aşağıdaki talimatları dikkatle takip ediniz.) 
1.   Şişeyi yavaşça çalkalayınız. 
2.   Hafifçe sümkürerek burnunuzu temizleyiniz. 
3.   Şişeyi dik konumda tutarken şişenin tabanına başparmağınızı ve püskürtücü başlığın her iki 
yanına da parmaklarınızı yerleştiriniz. 
4.   Burun deliklerinizden birini parmağınızla kapatınız ve spreyin püskürtücü başlığını açık olan 
burun deliğinize yerleştiriniz. 
 
 
 
 
 
 
 
 
 
 
 
 
 
5.  Şişeyi dik konumda tutabilmek için başınızı hafifçe öne eğiniz. Burnunuzdan nefes almaya 
başlayınız  ve  parmaklarınızla  aşağıya  doğru  bastırınız.  Ağzınızdan  nefes  verirken  püskürtücü 
başlığı burun deliğinizin içinde tutunuz. 
 
 
 
 
 
 
 
 
  6.   Yukarıdaki 5. adımı eğer ikinci püskürtme yapılacaksa tekrar ederek aynı burun deliğine tekrar sprey 
püskürtünüz. 
7.   Püskürtücü başlığı dışarı çıkarınız ve 3 - 6. adımlardaki işlemlerin aynısını diğer burun deliğiniz 
için de tekrar ediniz. 
8.   Spreyi kullandıktan sonra, püskürtücü başlığı temiz bir bezle siliniz ve toz muhafazasını takınız. 
 5  
 
 
 
 
 
 
 
 
 
 
 
 
 
 
Spreyinizi kullandıktan hemen sonra; 
- Biraz hapşırabilirsiniz ancak hapşırma kısa süre sonra durur. 
- Çok nadir olarak hoş olmayan bir tat veya koku aldığınızı fark edebilirsiniz. 
 
 
SPREYİ TEMİZLEME 
• Burun spreyinizi haftada en az bir kere temizlemelisiniz. 
• Toz muhafazasını çıkarınız ve sonra spreyin püskürtücü başlığını çıkarmak için yukarı doğru 
çekiniz. 
• Püskürtücü  başlık  ve  toz  muhafazasını  ılık  musluk  suyu  ile  yıkayınız.  Oda  sıcaklığında 
kurumaya bırakınız, daha sonra püskürtücü başlığı ve toz muhafazasını şişeye tekrar yerleştiriniz. 
• Eğer püskürtücü başlık tıkandıysa, yukarıdaki gibi çıkarıp ılık su içinde bekletebilirsiniz. 
Soğuk musluk suyu ile durulayınız, kurutunuz ve yerine yerleştiriniz. 
 
Değişik yaş grupları: 
 
• Çocuklarda kullanım:  
4 yaş altı çocuklarda kullanmak için uygun değildir. 
 
• Yaşlılarda kullanımı:  
Yaşlı hastalarda doz ayarlamasına gerek yoktur.  
 
Özel kullanım durumları:  
Veri yoktur. 
 
Eğer FLİXONASE ’ın etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
 
Kullanmanız gerekenden daha fazla FLİXONASE kullandıysanız:  
FLİXONASE’dan  kullanmanız  gerekenden  fazlasını  kullanmışsanız  bir  doktor  veya  eczacı  ile 
konuşunuz.  
 
FLİXONASE’ı kullanmayı unutursanız  
Eğer bir dozu almayı unutursanız endişelenmeyiniz, gelecek dozu olağan zamanında alınız. 
Unutulan dozları dengelemek için çift doz almayınız.  
 
FLİXONASE ile tedavi sonlandırıldığındaki oluşabilecek etkiler  
FLİXONASE’ın tam olarak etki göstermesi 3 ila 4 günü bulabilir ve FLİXONASE’ı düzenli 
kullanmanız önemlidir. Doktorunuz önerdiği sürece FLİXONASE kullanmaya devam ediniz. 
Doktorunuz söylemeden ilacınızı almayı bırakmayınız. 
 
 
 6  
 
 
 4. Olası yan etkiler nelerdir?  
Tüm ilaçlar gibi FLİXONASE’ın içeriğinde bulunan maddelere duyarlı olan kişilerde yan etkiler 
olabilir. 
 
Aşağıdakilerden biri olursa, FLİXONASE’ı kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
 
– Fazla hırıltı, öksürük veya nefes almada zorluk, 
 – Dudakların, yüzün ve dilin şişmesi 
– Ciltte döküntü veya kızarıklık  
–    Aniden güçsüz hissetme veya sersemlik (bayılmaya ve bilinç kaybına neden olabilir) 
Bunların hepsi çok ciddi yan etkilerdir. 
Eğer bunlardan biri sizde mevcut ise, sizin FLİXONASE’a karşı ciddi alerjiniz var demektir. Acil tıbbi 
müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
Yan etkiler aşağıdaki kategorilerde gösterildiği şekilde sınıflandırılmıştır: 
 
Çok yaygın: 10 hastanın en az birinde görülebilir. 
Yaygın:  10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek:  1.000 hastanın birinden az, fakat 10.000 hastanın birinden fazla 
                                     görülebilir. 
Çok seyrek: 10.000 hastanın birinden az görülebilir. 
Bilinmiyor: Eldeki verilerden hareketle tahmin edilemiyor. 
 
Çok yaygın  
• Burun kanaması 
 
Yaygın  
• Boğaz ya da burunda kuruluk veya tahriş 
• Baş ağrısı, hoş olmayan tat ve koku 
 
Çok seyrek  
• Alerjik reaksiyonlar 
• Gözde  lenste  bulanıklık  (katarakt),  görme  sorununa  yol  açabilen  gözde  basınç  artışı 
(glokom). Bu göz sorunları FLİXONASE’ı uzun süre kullanan hastalarda ortaya çıkmıştır. 
• Burun içinde burun deliklerini ayıran bölmede ufak delikler oluşması (perforasyon) 
 
Bilinmiyor 
•   Bulanık görme 
•   Burunda yara 
 
Çok nadiren vücudunuzdaki normal steroid üretimi etkilenebilir. Uzun süre yüksek doz kullanırsanız 
bu durum daha olasıdır. Doktorunuz, semptomlarınızı kontrol eden en düşük steroid dozunu 
kullandığınızdan emin olarak bunun olmasını durdurmaya (engellemeye) yardımcı olacaktır.  
Çocuklarda bu yan etki, nadiren diğerlerinden daha yavaş büyümelerine neden olabilir. Bu tedaviyi 
uzun süre alan çocukların boyları düzenli olarak doktorlarına kontrol ettirilmelidir.  
 
Eğer  bu  kullanma  talimatında  bahsi  geçmeyen  herhangi  bir  yan  etki  ile  karşılaşırsanız, 
doktorunuzu veya eczacınızı bilgilendiriniz. 7  
 
 
  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 
08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız. 
 
5. FLİXONASE’ın Saklanması  
FLİXONASE’ı çocukların göremeyeceği, erişemeyeceği yerlerde ve ambalajında saklayınız.  
25°C’nin altındaki oda sıcaklığında saklayınız. 
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra FLİXONASE’ı kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik  
Bakanlığınca belirlenen toplama sistemine veriniz. 
 
Ruhsat sahibi:  
GlaxoSmithKline İlaçları San. ve Tic. A.Ş. 
1. Levent Plaza Büyükdere Cad. No: 173 B Blok 34394  1.Levent / İSTANBUL 
 
Üretim yeri:   
GlaxoWellcome SA, Aranda de Duero/Burgos/ İspanya 
 
Bu kullanma talimatı ../../.... tarihinde onaylanmıştır.  
 