1 
 KULLANMA TALİMATI  
 
VASOXEN® PLUS 5 mg/25 mg film kaplı tablet  
 
Ağızdan alınır.  
 
● Etkin madde:  5 mg nebivolole eşdeğer 5.45 mg nebivolol hidroklorür ve 25 mg 
hidroklorotiyazid. 
 
● Yardımcı madde(ler):   
Çekirdek tablet:  Laktoz monohidrat (sığır sütü kaynaklı), polisorbat 80, 
hipromelloz, mısır nişastası, kroskarmelloz sodyum, mikrokristalin selüloz, kolloidal silikondioksit anhidrus, magnezyum stearat  
Kaplama:  Hipromelloz, mikrokristalin selüloz, makrogol 40 stearat Tip I, titanyum 
dioksit, karminler (karminik asit alüminyum lake) ( Dactylopius coccus  kaynaklı 
boyar madde).  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
● Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
● Eğer ilave sorularınız olursa, lütfen doktorunuza veya eczacınıza danışınız. 
● Bu ilaç kişisel olarak sizin için reçete edilmiştir, başkalarına vermeyiniz. 
● Bu ilacın kullanımı sırasında,  doktora veya hastaneye gittiğinizde doktorunuza bu ilacı kullandığınızı söyleyiniz.  
● Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
Bu Kullanma Talimatında:  
 
1. VASOXEN PLUS nedir ve ne için k ullanılır?  
2. VASOXEN PLUS kullanmadan önce dikkat edilmesi gerekenler  
3. VASOXEN PLUS nasıl kullanılır?  
4. Olası  yan etkiler nelerdir? 
5. VASOXEN PLUS’ın saklanması  
 
Başlıkları yer almaktadır. 
 
1. VASOXEN PLUS nedir ve ne için kullanılır? 
 
VASOXEN PLUS etkin madde olarak nebivolol ve hidroklorotiyazid içerir. 
 ● Nebivolol selektif beta -blokör ilaçlar grubunda (kardiyovasküler sistem üzerinde seçici 
etkili) yer alan kardiyovasküler bir ilaçtır. Kalp hızındaki artışı önler, kalbin pompalama gücünü kontrol al tına alır. Ayrıca kan damarları üzerinde genişletici etkiye sahiptir ve bu 
etkisi ile kan basıncında düşmeye yardımcı olur.  2 
 ● Hidroklorotiyazid bir diüretiktir (idrar söktürücü) ve vücudunuzda üretilen idrar miktarını 
arttırır.  
 
VASOXEN PLUS nebivolol ve h idroklorotiyazidin tek tablet kombinasyonudur ve yüksek 
kan basıncı (hipertansiyon) tedavisinde kullanılır. Bu ilaçları halihazırda ayrı ayrı kullanan 
hastalar için iki ayrı ilaç yerine kullanılır.  
 
VASOXEN PLUS 28 ve 84 film kaplı tablet halinde kullanıma sunulmuştur. VASOXEN 
PLUS bir yüzünde “5/25” kabartması olan morumsu, yuvarlak, hafif bikonveks film kaplı tabletlerdir.  
 
2. VASOXEN PLUS’ı kullanmadan önce dikkat edilmesi gerekenler  
 VASOXEN PLUS’ı aşağıdaki durumlarda KULLANMAYINIZ  
 
Eğer,  
●  Neb ivolol, hidroklorotiyazid ya da VASOXEN PLUS içindeki yardımcı maddelerden 
herhangi birine karşı aşırı duyarlılığınız (alerjiniz) var ise (Bkz. Bölüm 2),  
 
●  Diğer sülfonamid türevi ilaçlara (sülfonamid türevi bir ilaç olan hidroklorotiyazid gibi) 
karşı aşırı duyarlılığınız (alerjiniz) varsa,  
 
● Aşağıdaki durumlardan biri veya daha fazlası varsa:  
 
− Çok düşük kalp hızı (dakikada 60 atımdan daha az) var ise,  
− Bazı diğer ciddi kalp ritim bozuklukları (örneğin hasta sinüs sendromu, sino- atriyal 
blok, 2. ve 3. derece atriyoventriküler blok, kalp iletim bozuklukları) yaşıyorsanız, 
− Henüz yeni gelişmiş veya son dönemde kötüleşmiş kalp yetmezliğiniz varsa, veya 
akut kalp y etmezliğinden kaynaklanan dolaşımsal şok nedeniyle kalbinizin 
çalışmasına yardımcı olmak üzere damar içine ilaç verilmesi yöntemiyle tedavi 
görüyorsanız,  
− Düşük kan basıncı var ise, 
− Kollarda ya da bacaklarda ciddi dolaşım sorunları yaşıyorsanız, 
− Tedavi edil memiş feokromasitoma (böbreklerin üstünde, böbreküstü bezlerinde 
yerleşik tümör) var ise,  
− Şiddetli böbrek sorunları, hiç idrara çıkamama (anüri) yaşıyorsanız,  
− Metabolik bir bozukluğunuz (metabolik asidozis), diyabetik ketoasidozis gibi, var 
ise 
− Astım ya d a hırıltı (şimdi veya geçmişte) var ise,  
− Karaciğer fonksiyon bozukluğu yaşıyorsanız, 
− Tedavi almanıza rağmen kanınızda iyileşmeyen düşük potasyum, düşük sodyum, yüksek kalsiyum tespit ediliyorsa,  
− Gut semptomları (eklemlerde ağrı, şişme, kızarıklık, hareket kısıtlanması) ile 
birlikte yüksek ürik asit seviyeniz varsa.  
 
VASOXEN PLUS’ı aşağıdaki durumlarda DİKKATLİ KULLANINIZ  3 
  
● Aşağıdaki problemlerden herhangi biri mevcutsa ya da ortaya çıktıysa doktorunuzu 
bilgilendiriniz:  
 
−  Prinzmetal angina olarak adlandırılan  ve kendiliğinden gelişen kalp krampından 
kaynaklanan tipte göğüs ağrınız var ise, 
−  1. derece kalp bloğunuz (kalp ritmini etkileyen hafif düzeyde kalp iletim bozukluğu 
çeşidi) var ise,  
−   Kalp hızınız anormal bir şekilde yavaşsa,  
−   Tedavi edilmemiş kronik kalp yetmezliğiniz varsa,  
−   Lupus eritematozus (bağışıklık sistemi, yani vücudunuzun savunma sistemi hastalığı 
gibi) var ise,  
−   Sedef hastalığınız (kabuklu pembe lekeler ile karakterize cilt hastalığı) varsa veya daha 
önce sedef hastalığı geçirdiyseniz,  
−   Aşırı aktif tiroid beziniz varsa, VASOXEN PLUS bu durumdan kaynaklanan anormal 
artmış kalp hızı bulgularını maskeleyebilir.  
−   Kol veya bacaklarınızdaki kan dolaşımınız zayıf ise; örneğin Raynaud hastalığı veya 
sendromu, yürürken kramp benzeri ağrılar yaşı yorsanız,  
−   Alerjikseniz, bu ilaç alerjiniz olan polen ve diğer maddelere karşı gösterdiğiniz 
reaksiyonun şiddetini arttırabilir. 
−   Uzamış solunum sorunlarınız varsa,  
−   Diyabetikseniz (şeker hastası), VASOXEN PLUS düşük şeker düzeyinin uyarıcı 
bulgularını (örneğin çarpıntılar, artmış kalp hızı) gizleyebilir. Bu sebeple, doktorunuz VASOXEN PLUS kullanırken kan şekerinizi sık sık kontrol ettirmenizi söyleyecektir, 
çünkü kul landığınız antidiyabetik ilacınızın dozunun ayarlanması gerekebilir.  
− Böbrek sorunlarınız var ise, doktorunuz kötüleşmediğinden emin olmak için böbrek 
fonksiyonlarını kontrol edecektir. Ciddi bir böbrek sorununuz varsa VASOXEN PLUS 
kullanmayınız (bkz. Bölüm 2, “VASOXEN PLUS’ı aşağıdaki durumlarda 
kullanmayınız”).  
− Kan potasyum değerinizin düşme eğilimi varsa, özellikle uzamış QT sendromunuz  
(bir EKG anormalliği) varsa ya da dijital grubu ilaç (kalp pompalamasına yardımcı 
olan bir ilaç) kullanıyorsanız; siro zunuz varsa, güçlü diüretik ( idrar söktürücü)  tedavi 
görmek tedavi nedeniyle hızlı sıvı kaybettiyseniz ya da gıda ve sıvılarla yeterli 
potasyum almıyorsanız kan potasyum değerinizin düşme olasılığı yüksektir. 
−   Cerrahi bir operasyon geçirmeniz gerekiyorsa,  operasyondan önce mutlaka anestezi 
uzmanınızı VASOXEN PLUS kullandığınız konusunda bilgilendiriniz. 
− Cilt kanseri geçirdiyseniz veya tedavi sırasında beklenmedik bir cilt lezyonu geçirirseniz. Hidroklorotiyazid ile tedavi, özellikle yüksek dozlarda uzun süreli kullanımı, bazı cilt ve dudak kanseri tiplerinin (melanom dışı cilt kanseri) riskini artırabilir. VASOXEN PLUS kullanırken cildinizi güneş ve UV ışınlarına maruziyetten koruyun.
 
− Görmede azalma veya göz ağrısı yaşarsanız. Bunlar, gözün damar tabakasında sıvı birikmesi (koroid efüzyonu) veya gözdeki basınç artışının belirtileri olabilir ve VASOXEN PLUS’ı aldıktan saatler veya haftalar sonra ortaya çıkabilir, tedavi edilmezse kalıcı görme kaybına neden olabilir. Daha önce penisilin veya sülfonamid alerjin iz varsa bunu geliştirme riskiniz daha yüksek olabilir. 4 
 − Geçmişte hidroklorotiyazid alımını takiben solunum veya akciğer sorunları 
(akciğerlerde iltihaplanma veya sıvı dahil) yaşadıysanız. VASOXEN PLUS’ı aldıktan sonra herhangi bir şiddetli nefes darlığı ve ya nefes almada zorluk yaşarsanız, derhal 
tıbbi yardım alın.  
 
● VASOXEN PLUS kan yağı düzeylerinde ve ürik asit düzeylerinde artışa sebep olabilir. Kanınızdaki bazı tuz iyonlarının (elektrolitler) düzeylerini değiştirebilir. Doktorunuz bazen bunları kontrol etmek üzere kan testleri isteyebilir.   
● VASOXEN PLUS içindeki hidroklorotiyazid cildinizde güneş ışığına ya da yapay UV  
ışınlarına aşırı duyarlılığa yol açabilir. Döküntünüz, kaşıntılı noktalar ya da ciltte duyarlılık gelişirse, VASOXEN PLUS almayı bırakınız ve doktorunuza danışınız (bkz Bölüm 4).  
 
● Anti doping testi : VASOXEN PLUS anti -doping testi sonuçlarınızı pozitife 
dönüştürebilir. 
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 
VASOXEN PLUS’ın yiyecek ve içecek ile kullanılması  
 VASOXEN PLUS kullanırken alkol alındığında baş dönmesi ve bayılma hissi görülebildiğinden, benzer durum sizde de oluşursa alkollü içecekler içmeyiniz.  
 Film kaplı tablet, yemeklerle birlikte, yeterli miktarda su ile yutularak alınır.  
 
Hamilelik  
 
İlacı kullanmadan önce doktorunuza veya eczacınıza danışınız.  
 
Hamileyseniz veya hamile olduğunuzu düşünüyorsanız doktorunuza bu durumu söyleyiniz. Doktorunuz VASOXEN PLUS yerine başka bir tedavi önerecektir. VASOXEN PLUS’ın içerisindeki hidroklorotiyazid plasentaya geçtiğinden, hamilelik süresince VASOXEN PLUS kullanımı önerilmez. Hamilelik süresince VASOXEN PLUS kullanımı cenine potansiyel zarar verebilir.  
 Hamilelikte VASOXEN PLUS kullanılmamalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
 
İlacı kullanmadan önce doktorunuza veya eczacınıza danışınız.  5 
 Bebeğinizi emziriyorsanız veya emzirmeye başlayacaksanız, bu durumu doktorunuza 
söyleyiniz. Emzirme döneminde VASOXEN PLUS kullanılmamalıdır.  
 
Araç ve makine kullanımı  
 
Bu ilaç baş dönmesi veya halsizliğe neden olabilir. Eğer etkilenmişseniz araç ya da makine kullanmayınız . 
 
VASOXEN PLUS’ın içeriğinde bulunan bazı yardımcı maddeler hakkında önemli 
bilgiler  
 Bu ürün laktoz içermektedir. Eğer daha önceden doktorunuz tarafından bazı şekerlere karşı dayanıksızlığınız olduğu söylenmişse bu ilacı almadan önce doktorunuzla temasa geçiniz.  
Diğer ilaçlar ile birlikte kullanımı 
 
● VASOXEN PLUS ile birlikte aşağıdaki ilaçlardan herhangi birini kullanıyorsanız  ya da 
alıyorsanız mutlaka doktorunuzu bilgilendiriniz:  
 
− VASOXEN PLUS gibi, kan basıncını kontrol altına almak üzere kullanılan ilaçlar veya kalp sorunları nedeniyle kullanılan ilaçlar (amiodaron, amlodipin, sibenzolin, klonidin, digoksin, diltiazem, dizopiramid, dofetilid, felodipin, flekainid, guanfasin, hidrokinidin, ibutilid, lasidipin, lidokain, metildopa, meksiletin, moksonidin, nikardipin, nifedipin, nimodipin, nitrendipin, propafenon, kinidin, rilmenidin, sotalol, verapamil). 
− Sedatif (sakinleşt irici) etkili ilaçlar veya psikoz (bir akıl hastalığı) ilaçları, örneğin 
amisülfirid, barbitüratlar [ayrıca epilepsi (sara) için de kullanılırlar], klorpromazin, siyamemazin, droperidol, haloperidol, levomepromazin, narkotik ilaçlar, fenotiazin (ayrıca bul antı ve kusma için de kullanılır), pimozid, sülfirid, sultoprid, tioridazin, 
tiyaprid, trifluoperazin. 
− Depresyonda kullanılan ilaçlar, örneğin amitriptilin, paroksetin, fluoksetin.  
− Ameliyat sırasında anestezi için kullanılan ilaçlar.  
− Astım, tıkalı burun ve ya glokom (göz içi basıncında artış) ya da pupilin genişlemesi 
(göz bebeğinin açılması) gibi bazı göz bozukluklarında kullanılan ilaçlar.  
− Baklofen (bir spazm giderici)  
− Amifostin (kanser tedavisi sırasında dokuları koruyan bir ilaç)  
 ● Etkisi ya da toksisitesi VASOXEN PLUS ile artabilecek ilaçlar aşağıdakileri içerir:  
 
− Lityum (ruh halindeki gidip gelmeleri tedavi etmede kullanılır)  
− Sisaprid (sindirim problemleri için kullanılır)  
− Bepridil (anjina için kullanılır)  
− Difemanil (aşırı terleme tedavisinde kullanılır)  
− Enfeksiyonlar için kullanılan ilaçlar: İnfüzyon veya enjeksiyon ile verilen eritromisin, pentamidin ve sparfloksasin, amfoterisin ve penisilin G sodyum, halofantrin (sıtma tedavisinde kullanılır)  6 
 − Vinkamin (beyin dolaşım sorunlarında kullanılır)  
− Mizolastin ve terfenadin (alerji tedavisinde kullanılır)  
− Diüretikler (idrar atılımını artıran ilaçlar/idrar söktürücüler) ve laksatifler (kabızlığın 
önlenmesi ve tedavisinde kullanılan ilaçlar)  
− Kısa süreli iltihaplı hastalıkların tedavisinde kullanılan ilaçlar: Steroidler (örn: kortizon 
ve prednizon), ACTH (adrenokortikotropik hormon) ve salisilik asit türevi ilaçlar (örn: 
asetilsalisilik asit/ aspirin ve diğer salisilatlar)  
− Karbenoksolon (mide yanması ve mide ülseri tedavisinde kullanılır)  
− Kemik sağlığı için takviye olarak kullanılan kalsiyum tuzları  
− Kas gevşetici olarak kullanılan ilaçlar (örn: tubokürarin)  
− Diazoksit (düşük kan şekeri ve yüksek kan basıncı tedavisi için kullanılır)  
− Amantadin (antiviral bir ilaç)  
− Siklosporin (vücudun bağışıklık cevabını baskılamak için kullanılır)  
− İyotlu kontrast madde (X -ray taramalarında kullanılır)  
− Kanser tedavisinde kullanılan ilaçları (örn: siklofosfamid, fluorourasil, metotreksat)  
 
● VASOXEN PLUS ile etkisi azalabilecek ilaçlar aşağıdakileri içerir:  
 
− Kan şekerini düşürmek için kullanılan ilaçlar (insülin ve oral antidiyabetik ilaçlar, 
metformin)  
− Gut tedavisinde kullanılan ilaçlar (örn: allopurinol, probenesid ve sülfinpirazon)  
− Düşük kan basıncını ya da düşük kalp hızını tedavi için kullanılan noradrenalin gibi ilaçlar  
 
● Ağrı ve enflamasyon için kullanılan ilaçlar (steroidal olmayan antiinflamatuvar ilaçlar), 
 bu ilaçlar VASOXEN PLUS’ın kan basıncını düşürücü etkisini azaltabilir. 
 
● Aşırı mide asidini veya mide ülserini tedavi etmek için kullanılan ilaçlar (antasid) (örn: 
simetidin) VASOXEN PLUS’ı öğününüz ile birlikte ve antasid ilacı ise öğünlerinizin arasında almalısınız.  
   Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3.
 VASOXEN PLUS nasıl kullanılır?  
 Uygun kullanım ve doz/uygulama sıklığı için talimatlar:  
 
VASOXEN PLUS’ı daima doktorunuzun tavsiye ettiği şekilde kullanınız. Herhangi bir durumdan emin değilseniz, lütfen doktorunuza veya eczacınıza danışınız.  Günde 1 tablet VASOXEN PLUS’ı bir miktar su ile ve tercihen günün aynı saatinde alınız.    
Uygulama yolu ve metodu:  
 7 
 VASOXEN PLUS öğünlerden önce, öğünler sırasında veya sonrasında alınabilir ancak 
alternatif olarak öğünlerden bağımsız olarak da alabilirsiniz.  
Değişik yaş grupları:  
 
Çocuklarda kullanım:  
 
Çocuk ve ergenlerde bu ilacın kullanımıyla ile ilgili yeterli veri olmaması nedeniyle, çocuk ve 
ergenlerde VASOXEN PLUS kullanımı tavsiye edilmez.  
 
Yaşlılarda kullanım:  
 
75 yaşın üzerindeki hastalar için sınırlı veri bulunmaktadır, 75 yaşın üzerindeyseniz  bu ilacı 
kullanırken doktorunuz sizi yakından takip edecektir.  
 
Özel kullanım durumları:  
 Böbrek/Karaciğer yetersizliği:  
 
VASOXEN PLUS şiddetli böbrek sorunları olan hastalarda kullanılmamalıdır.  VASOXEN PLUS karaciğer fonksiyon bozukluğu olan hastalarda kullanılmamalıdır.  
Eğer VASOXEN PLUS’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla VASOXEN PLUS kullandıysanız:  
 
VASOXEN PLUS’dan kullanmanız gerekenden fazlasını kullanmışsanız bir doktor veya eczacı ile konuşunuz.  VASOXEN PLUS doz aşımında en sık görülen belirtiler ve bulgular aşağıdadır:   Çok yavaş kalp atımı (bradikardi), muhtemel baygınlık hissi ile birlikte kan basıncında düşüş (hipotansiyon), astımda olduğu gibi solunum sıkıntısı (bronkospazm), akut kalp yetmezliği, aşırı idrar yapma ve dehidrasyon, bulantı ve uyku hali, kas spazmı, kalp ritim bozuklukları (özellikle dijital ya da kalp ritim sorunları için kullanılan ilaçlar alı yorsanız).  
 
VASOXEN PLUS’ı kullanmayı unutursanız:  
 
VASOXEN PLUS dozunu zamanında almayı unutup, almanız gereken zamandan kısa bir süre sonra hatırlarsanız o günkü dozu her zamanki gibi alınız. Ancak unutulan dozun üzerinden çok zaman geçmişse (örneğin birkaç saat) ve dolayısıyla bir sonraki doz saati yakınsa unutulan dozu atlayınız ve programda yer alan bir sonraki normal dozu her zamanki saatinde alınız. Ancak bir daha doz atlamamaya dikkat ediniz.  
 Unutulan dozları dengelemek  için çift doz almayınız. 8 
 VASOXEN PLUS ile tedavi sonlandırıldığındaki oluşabilecek etkiler:  
 
VASOXEN PLUS tedavisini sonlandırmadan önce mutlaka doktorunuza danışmalısınız.  
 
4. Olası yan etkiler nelerdir? 
 
Tüm ilaçlar gibi, VASOXEN PLUS’ın içeriğinde bulunan maddelere duyarlı olan kişilerde 
yan etkiler olabilir.  
 
Aşağıdakilerden biri olursa VASOXEN PLUS'ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 ● Yaygın cilt döküntüleri ile birlikte bütün vücutta alerjik reaksiyon lar (hipersensitivite 
reaksiyonları);  
● Dudak, göz ya da dilde ani başlangıçlı şişlik ve ani nefes darlığı (anjiyoödem). 
 
Nebivololün yalnız başına kullanılmasıyla aşağıdaki yan etkiler rapor edilmiştir:  
 
Yaygın (10 kişinin birinden az, fakat 100 kişinin birinden fazla kişiyi etkiler) :  
● Baş ağrısı  
● Baş dönmesi  
● Yorgunluk 
● Alışılmamış yanma, iğneleme, gıdıklanma ya da karıncalanma hissi 
● İshal  
● Kabızlık  
● Bulantı  
● Nefes darlığı  
● Ellerde ve ayaklarda şişme 
 
Yaygın olmayan (100 kişinin birinden az, fakat 1000 kişinin birinden fazla kişiyi etkiler):  
● Yavaş kalp atımı veya diğer kalp şikayetleri  
● Düşük kan basıncı  
● Yürürken kramp benzeri bacak ağrısı  
● Görme bozukluğu  
● İktidarsızlık (impotens)  
● Depresyon duygusu  
● Sindirim bozuklukları, mide ya da bağırsakta gaz, kusma  
● Ciltte döküntü, kaşıntı  
● Hava yollarının etrafındaki kaslarda gelişen ani kramplardan dolayı astımda olduğu gibi 
solunum sıkıntısı (bronkospazm)  
● Kabuslar  
 
Çok seyrek (10000 kişinin birinden az kişiyi etkiler):  
● Bayılma  
● Sedef hastalığında kötüleşme (kabuklu pembe l ekeler ile karakterize bir cilt hastalığı)  
 9 
 Aşağıdaki yan etkiler bilinmeyen sıklıkta kişiyi etkiler:  
● Yaygın cilt döküntüleri ile birlikte bütün vücutta alerjik reaksiyonlar (hipersensitivite 
reaksiyonları); dudak, göz ya da dilde ani başlangıçlı şişlik ve  ani nefes darlığı 
(anjiyoödem).  
● Alerjik veya alerjik olmayan nedenlerden dolayı soluk kırmızı , kabarık, kaşıntılı şişlikler 
ile seyreden bir çeşit deri döküntüsü (kurdeşen- ürtiker).  
 
Hidroklorotiyazidin yalnız başına kullanılmasıyla aşağıdaki yan etkiler rapor edilmiştir:  
 
Aşağıdaki yan etkiler çok seyrek sıklıkta kişiyi etkiler:  
● Akut solunum sıkıntısı (belirtiler şiddetli nefes darlığı, ateş, halsizlik ve kafa karışıklığını 
içerir).  
 
Aşağıdaki yan etkiler bilinmeyen sıklıkta kişiyi etkiler:  
 
● Tüm vücutta  allerjik reaksiyon (anafilaktik reaksiyon)  
● Kalp ritim bozuklukları, çarpıntı  
● Elektrokardiyogram değişiklikleri  
● Ayağa kalkışta ani baygınlık, toplar damarlarda kan pıhtısı oluşumu (tromboz) ve embolizm (damarlarda tıkanma), dolaşım kollapsı (şok)  
● Kan hücre sayısında değişiklikler: Beyaz kan hücrelerinde azalma, trombositlerde azalma, kırmızı kan hücrelerinde azalma, kemik iliğinde yeni kan hücresi yapımında bozukluk  
● Vücut sıvılarının düzeyinde (dehidratasyon) ve kan kimyasında  değişiklik; özellikle potasyum, sodyum, magnezyum ve klorür azalması ve kalsiyum artışı  
● Ürik asit düzeyinde artış, gut, kan glukozunda artış, diyabet, metabolik alkaloz (metabolizma bozukluğu), kan kolesterol ve/veya trigliserid artışı  
● İştah azalması, ağız kuruluğu, bulantı, kusma, midede rahatsızlık, karın ağrısı, ishal, barsak 
hareketlerinde azalma (kabızlık), bağırsak hareketlerinin olmaması (paralitik ileus), mide 
gazı 
● Tükürük bezleri iltihabı, pankreas iltihabı, kanda amilaz (bir pankreas enzimi) düzeyi artışı   
● Deride s ararma (sarılık), safra kesesi iltihabı  
● Solunum distresi (solunum sıkıntısı), akciğer iltihabı (pnömoni), akciğerde fibröz doku oluşumu (akciğer hava kesecikleri arasında sert doku birikimi), akciğerde sıvı birikimi (pulmoner ödem)  
● Vertigo (baş dönmesi)  
● Konvülsiyonlar (istemsiz kas kasılmaları), bilinç baskılanması, koma, baş ağrısı, baş 
dönmesi  
● Apati (olaylara kayıtsızlık), konfüzyonel durum (zihin karışıklığı), depresyon, sinirlilik, huzursuzluk, uyku bozukluğu  
● Sıra dışı yanma, iğnelenme, gıdıklanma ya da karıncalanma duygusu  
● Kas güçsüzlüğü (parezi)  
● Kaşıntı, mor noktalar /deride lekeler (purpura), kurdeşen (ürtiker), ciltte güneş ışığına karşı duyarlılık, döküntü, yüzde döküntü ve/veya iz bırakan kırmızı lekeler (deride lupus eritematöz), kan damarları in flamasyonu ardından doku ölümü (nekrotik vaskülit), deride 
soyulma, kızarma, sarkma ve sıyrılma (toksik epidermal nekroz)  10 
 ● Sarı görme, bulanık görme, miyopide kötüleşme (görme bozukluğunda artış), göz yaşında 
azalma 
● Yüksek basınç (gözün damar tabakasında olası sıvı birikimi belirtileri (koroid efüzyonu) 
veya akut açı kapanması glokomu nedeniyle) görmede azalma veya gözlerinizde ağrı  
● Kas spazmı, kas ağrısı  
● Böbrek disfonksiyonu (böbreğin görevini yerine getirememesi), akut böbrek yetmezliği 
(idrar üretiminde  azalma ve vücutta sıvı ve atık birikimi), böbreklerin bağ dokusunda 
iltihap (interstisyel nefrit), idrarda şeker  
● Erektil bozukluk (iktidarsızlık)  
● Genel güçsüzlük, yorgunluk, ateş, susuzluk  
● Cilt ve dudak kanseri (Melanom dışı cilt kanseri)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. VASOXEN PLUS’ın saklanması  
 
VASOXEN PLUS’ı çocukların göremeyeceği, erişemeyeceği yerlerde ve ambalajında saklayınız.   25
oC altındaki oda sıcaklığında saklayınız. 
 
Son kullanma tarihiyle uyumlu olarak kullanınız. 
 
Ambalajın üzerinde belirtilen son kullanma tarihinden sonra VASOXEN PLUS’ı kullanmayınız.  Eğer üründe ve/veya ambalajında bozukluklar fark ederseniz VASOXEN PLUS’ı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 Ruhsat sahibi
 : MENARINI İlaç San. ve Tic. A.Ş. Maslak Mah. Sümer Sok. No:4 Maslak 
Office Building (MOB) Kat:7 -8 34485  Maslak, Sarıyer / İstanbul  
 
Üretim yeri: Menarini Sağlık ve İlaç Sanayi Tic.  A.Ş. Davutpaşa Cad. No.12, (34010) 
Topkapı/İSTANBUL  11 
  
 Bu kullanma talimatı ............t arihinde onaylanmıştır.  