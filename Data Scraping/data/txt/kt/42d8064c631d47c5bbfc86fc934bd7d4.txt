  
1 KULLANMA TALİMATI  
 
VALTREX 1000 mg film kaplı tablet  
Ağızdan alınır.  
 
• Etkin maddeler: Her film kaplı  tablet 1000 mg valasiklovir (1112 mg valasiklovir 
hidroklorür e eş değer ) içerir. 
• Yardımcı maddeler: Mikrokristalin  selüloz, krospovidon, povidon  K90, magnezyum 
stearat,   kolloidal anhidröz silika, hidroksipropilmetilsel üloz, titanyum dioksit, polietilen 
glikol 400, polisorbat 80, karnauba mumu  içerir. 
 
 
 
 
 
 
 
Bu Kullanma Talimatında : 
1. VALTREX nedir ve ne için kullanılır?  
2. VALTREX’i kullanmadan önce dikkat edilmesi gerekenler  
3. VALTREX nasıl kullanılır?  
4. Olası yan etkiler nelerdir?  
5. VALTREX’in saklanması  
 
Başlıkları yer almaktadır.  
 
1. VALTREX nedir ve ne için kullanılır?  
VALTREX, 1000 mg valasiklovir içeren tabletler halindedir. Virüslere kar şı kullanılan ilaç  
grubunun bir üyesidir.  
 
VALTREX, 21 tablet içeren ambalajlarda bulunmaktadır.  
 
Herpes simpleks (HSV), varicella zoster (VZV) ve sitomegalovirüs (CMV) adı verilen 
virüslerin öldürülmesi veya  çoğalmasının önlenmesi yoluyla etkili olur.  
 
VALTREX,  
• Zona tedavisi (erişkinlerde),  
• Deri ve genital herpes HSV enfeksiyonlarının tedavisinde (erişkinlerde ve 12 yaş  ve 
üzeri ergenlerde). Ayrıca bu enfeksiyonlarının tekrarlamasını önlemek  için de kullanılır.  
• Uçuk tedavisinde (erişkinlerde ve 12 yaş  ve üzeri ergenlerde) , 
• Organ nakillerinden sonra CMV ile enfeksiyonu engellemek için (erişkinlerde ve 12 yaş  
ve üzeri ergenlerde),  
• Tekrarlamaya devam eden , gözün  HSV enfeksiyonlarının tedavisi ve önlenmesi için 
(erişkinlerde ve 12 yaş  ve üzeri ergenlerde) k ullanılır.  
 Bu ilacı kullanmaya başlamadan önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında  
yüksek veya düşük  doz kullanmayınız.    
2 2. VALTREX’i kullan madan önce dikkat edilmesi gerekenler  
VALTREX’i aşağıdaki durumlarda KULLANMAYINIZ  
Eğer;  
• Valasiklovire veya asiklovire veya VALTREX’in diğer bileşenlerinden herhangi birine 
karşı alerjiniz varsa  (bu kullanma talimatının başında listelenen yardımcı maddeler 
listesine bakınız) . 
• Valasiklovir aldıktan sonra ateşe eşlik eden yaygın döküntü, lenfadenopati ya da lenf nodu 
büyümesi , karaciğer enzimlerinde artış ve/veya eozinofili (eozinofili ve sistemik 
semptomlarla seyreden ilaç reaksiyonu) varsa.  
 
Bu uyarılar, geçmişteki herhangi bir dönemde dahi olsa sizin için geçerliyse, VALTREX 
kullanmayınız. Emin değilseniz, VALTREX’i kullanmadan önce doktorunuz veya eczacınıza 
danışınız.  
 
VALTREX’i aşağıdaki durumla rda DİKKATLİ KULLANINIZ  
Eğer;  
• Böbrek rahatsızlığınız varsa ,  
• Karaciğer rahatsızlığınız varsa,  
• 65 yaşın üzerindeyseniz , 
• Bağışıklık sisteminiz zayıfsa . 
 
VALTREX ile tedaviye ek olarak hastaların daha güvenli  bir seks yaşamına  dikkat etmeleri  
önerilir . Eğer VALTREX’i genital herpesi önlemek ya da tedavi etmek amacıyla 
kullanıyorsanız ya da geçmişte genital herpes hastası olmuşsanız hastalığınızı bulaştırmamak 
amacıyla prezervatif kullanımı dahil güvenli cinsel ilişki tercih etmeniz önerilmekted ir. Eğer 
genital bölgede ağrı  ya da kabartılarınız varsa seks yapmamalısınız.  
 
Valasiklovir kullanımı ile Eozinofili ve Sistemik Semptomlarla Seyreden İlaç Reaksiyonu 
(DRESS) bildirilmiştir. DRESS başlangıçta grip benzeri semptomlar ve yüzde döküntü 
şeklin de ortaya çıkar , daha sonra döküntü yayılır ve vücut ısısı artar, kan testlerinde karaciğer 
enzimlerinde ve bir çeşit akyuvar düzeyinde (eozinofili) artış görülür ve lenf nod ları büyür. 
Ateşe eşlik eden döküntü ve lenf nodüllerinde büyüme yaşarsanız, valas iklovir almayı kesiniz 
ve hemen doktorunuz ile iletişime geçiniz veya tıbbi yardım almak için başvurunuz.  
 
Bu uyarılar, geçmişteki  herhangi bir d önemde dahi olsa sizin için geçerliyse  lütfen  
doktorunuza  danışınız . 
 
VALTREX’in yiyecek ve içecek  ile kullanılması  
VALTREX’in, yiyecek ve içeceklerle  etkileşimi  yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
• VALTREX genellikle hamil elerde tavsiye edilmemektedir. Eğer hamile iseniz, 
olabileceğinizi düşünüyorsanız ya da hamile kalmayı planlıyorsanız, doktorunuza 
danışmadan ilacı kullanmayınız .  
• VALTREX’in hamilelikte kullanımı na dair kısıtlı veri mevcuttur. Bu nedenle , ancak 
ilacın anne ye sağlaması beklenen yararları, bebeğe olan riskinden fazla ise 
düşünülmelidir.   
   
3 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce  doktorunuza veya eczacınıza danışınız . 
• VALTREX  emzirme sırasında dikkatli ve yalnızca klinik olarak endike olduğunda 
kullanılmalıdır. Emzirmenize doktorunuz karar verecektir.  
 
Araç  ve makine kullanımı  
VALTREX’in araba kullanma performansı veya makine kullanma yeteneği üzerine etkisini 
ölçen çalışmalar yapılmamıştır. VALTREX araç kullanma yeteneğinizi etkileyebilir. Araç 
veya makine kullanmadan önce etkilenmediğinizden emin olunuz.  
 
Diğer ilaçlar  ile birlikte kullanımı  
Başka ilaçlar almakta iseniz veya yakın tarihte almışsanız, bunu doktorunuza veya eczacınıza 
söyleyiniz. Bunlar arasında bitkisel ilaçlar dahil reçetesiz verilen ilaçlar da yer almaktadır.  
 
Başka  ilaçlar  VALTREX’in, VALTREX de başka  ilaçların  aktivitesini etkileyebilir. Bu 
nedenle  aşağıdaki , böbreklerinizi etkileyen  ilaçlardan  herhangi birini kullanıyorsanız 
VALTREX kullanmaya başlamadan  önce doktorunuzu bilgilendiriniz:  
• Simetidin (mide ülseri  tedavisinde kullanılır) veya probenesid (gut hasta lığı 
tedavisinde  kullanılır) , 
• Siklosporin veya takrolimus  (bağışıklık  sistemini koruyucu ilaçlar ), 
• Aminoglikositler (bir çeşit antibiyotik) , 
• Organoplatin bileşikleri  (kanser tedavisinde kullanılan ilaçlar) , 
• İyotlu kontrast maddeler  (tiroid bezi görüntülenmesinde kullanılan maddeler) , 
• Metotreksat (başlıca romatizma tedavisinde kullanılan bir ilaç) , 
• Pentamidin (virüs tedavisinde kullanılan bir ilaç) , 
• Foskarnet (virüs tedavisinde kullanılan bir ilaç) . 
 
VALTREX’i zona tedavisi için veya organ naklinden sonra kullanmakta iseniz, kullandığınız 
diğer ilaçlar konusunda doktorunuzu veya eczacınızı bilgilendiriniz.  
 
Eğer reçeteli  ya da reçetesiz  herhangi bir ilacı şu anda kullanıyorsanız veya son zamanlarda  
kullandıysanız  lütfen  doktorunuza  veya eczacınıza bunlar hakkında bilgi veriniz.  
 
3. VALTREX nasıl kullanılır?  
Uygun kullanım ve doz/uygulama sıklığı için talimatlar:  
VALTREX’ i her zaman doktorunuzun size söylediği  şekilde  kullanınız. Emin olamadığınız  
durumlarda doktor veya eczacınıza danışınız . 
 
VALTREX, zona enfeksiyonlarının tedavisinde kullanıldığı durumda;  
• Günde 3 kez 1000 mg (1 adet VALTREX 1000 mg film kaplı tablet veya 2 adet 
VALTREX 500 mg film kaplı  tablet) olacak şekilde 7 gün süreyle kullanılmalıdır.  
VALTREX deri ve mukoz membranların Herpes simpleks  enfeksiyonlarının tedavisinde 
(genital herpes dahil) kullanıldığı durumda;  
• Günde 2 kez 500 mg olacak şekil de kullanılmalıdır.  Bu sebeple bu hastaların 
VALTREX 500 mg film kaplı  tablet  kullanması önerilmektedir.    
4 • İlk enfeksiyon için 5 gün süreyle tedaviye devam edilmelidir . Fakat, doktorunuzun 
tavsiyesi durumunda, tedavi 10 güne kadar uzatılabilir. Tekrarlayan e nfeksiyon için 
tedavi süresi normalde 3 ya da 5 gündür.  
 
VALTREX, uçuk  tedavisinde kullanıldığı durumda;  
• Günde 2 kez 2000 mg (2 adet VALTREX 1000 mg film kaplı  tablet veya 4 adet 
VALTREX 500 mg film kaplı  tablet) olacak şekilde kullanılmalıdır.  
• İkinci doz ilk dozdan 12 saat sonra alınmalıdır (6 saatten daha önce alınmamalıdır).  
• Yalnızca 1 gün (2 doz) alınmalıdır.  
 
VALTREX, deri ve müköz membranların tekrarlayan Herpes simpleks  enfeksiyonlarının 
önlenmesinde  (genital herpes dahil)  kullanıldığı durumda;  
• Günde 1 kez 500 mg  olacak şekilde kullanılmalıdır. Bu hastaların günde 1 kez 
VALTREX 500 mg film kaplı  tablet  alması önerilir.  
• VALTREX’i doktorunuz bırakmanızı söyleyene kadar almalısınız.  
 
VALTREX, organ nak li sonrası görülen  Sitomegalovirüs  (CMV) enfeksiyonundan ve  
hastalığından korunma tedavisi olarak kullanıldığı durumda;  
• Günde 4 kez 2000 mg (2 adet VALTREX 1000 mg film kaplı  tablet veya 4 adet 
VALTREX 500 mg film kaplı  tablet) olacak şekilde kullanılmalıdır.  
• Her doz 6 saat arayla alınmalıdır.  
• Organ  naklini takiben en kısa süre içerisinde  tedaviye başlanmalıdır.  
• VALTREX’i doktorunuz bırakmanızı söyleyene kadar yaklaşık  90 gün boyunca 
kullanmalısınız . 
 
Doktorunuz aşağıdaki durumlara göre dozu ayarlayacaktır:  
• 65 yaş üzeri iseniz , 
• Zayıf bağışıklık sisteminiz varsa , 
• Böbrek problemleriniz varsa . 
 
Yukarıdakilerden herhangi birine sahip iseniz VALTREX kullanmadan önce doktorunuzu 
bilgilendiriniz.  
 
65 yaş üzerinde olan veya böbrek sorunları bulunan hastalar  
VALTREX alırken gün içinde düzenli su içmeniz çok önemlidir. Bu , böbrek veya sinir 
sistemini etkileyebilecek yan etkileri azaltılmasına yardımcı olacaktır. Doktorunuz sizi bu 
bulgular için yakın gözetim altında tutacaktır. Sinir sistemi yan etkileri konfüzyon  (bilinç 
bulanıklığı)  veya ajitasyon hissi (tedirginlik hali)  veya olağanüstü uyku hali veya sersemlik 
hissini içerebilir.  
 
Uygulama yolu ve metodu:  
• Ağızdan alınmalı dır. 
• Tabletleri bol miktarda su ile alınız.  
• VALTREX’i daima her gün aynı vakitte alınız,  
• VALTREX’i doktor veya eczacınızın talimatlarına göre alınız.  
 
Değişik  yaş grupları:  
Çocuklarda  kullanımı: 12 yaşın  altındaki çocuklarda  etkinliği değerlendirilmediği  için 
VALTREX’in çocuklarda  kullanılması önerilmez .   
5 Yaşlılarda kullanımı: Böbrek  yetmezliği olan ya şlılarda doktorunuz farklı bir dozlama 
önerebilir . 
 
Özel  kullanım durumları:  
Böbrek /Karaciğer yetmezliği: Böbrek  yetmezliğiniz varsa doktorunuz durumunuzun 
ciddiyetine  göre ilacınızın dozunu ayarlayacaktır. Hafif veya orta şiddette  sirozunuz varsa doz 
ayarlaması  gerekli değildir.  
 
Eğer VALTREX’in etkisinin çok güçlü  veya zayıf olduğuna dair bir izleniminiz var ise 
doktorunuz  veya eczacınız ile konu şunuz.  
 
Kullanmanız gerekenden daha fazla VALTREX kullandıysanız:  
VALTREX’ten kullanmanız gerekenden fazlasını kullanmışsanız  bir doktor veya eczacı ile  
konuşunuz . 
 
VALTREX  birkaç gün üst  üste fazla doz alınmadığı sürece zararsızdır. Eğer çok sayıda tablet 
alırsanız hasta hissetme hali,  kusma , kafa karışıklığı , ajitasyon (davranışsal ve ruhsal olarak 
tutarsız davranışlar sergileme), akut böbrek yetmezliği, halüsinasyon ( varsanı), bilinçte 
azalma  veya bilinç kaybı görülebilir.   
 
VALTREX’i kullanmayı unutursanız  
Eğer VALTREX’i almayı unutursanız, hatırlar hatırlamaz alınız. Ancak bir sonraki dozunuza  
az zaman kalmış ise unuttuğunuz dozu atlayıp bir sonraki do zu alınız. Unuttuğunuz doz 
yerine 2 doz VALTREX kullanmayınız.   
 
Unutulan dozları dengelemek için çift doz almayınız.  
VALTREX ile tedavi sonlandırıldığındaki oluşabilecek  etkiler  
VALTREX tedavisini bırakmayı düşünüyorsanız , önce  doktorunuza danışınız . 
 
4. Olası yan etkiler nelerdir?  
Tüm  ilaçlar  gibi, VALTREX’in içeriğinde  bulunan maddelere duyarlı olan kişilerde  yan 
etkiler  olabilir.  
 
Aşağıdakilerden biri olursa VALTREX’i kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz:  
• Vücudun alerji oluşturan maddelere karşı verdiği çok şiddetli yanıt, ani aşırı duyarlılık  
(anaflaksi)  
Şiddetli alerjik reaksiyonlar seyrek görülür. Ani gelişme belirtileri aşağıdaki bulguları içerir:  
• Kızarma , kaşı ntılı deri döküntüsü  
• Nefes almada güçlük çıkaracak derecede dudak, yüz, boyun ve boğazda şişlik 
(anjiyoödem)  
• Kan basıncında düşüklüğü takiben bayılma  
• Deri döküntüleri veya kızarıklık. Cil tteki yan etkiler , kabarcıklı veya kabarcıksız 
döküntüler olarak görü nebilir. Cilt tahrişi, ödem (DRESS sendromu) ve ateş ve grip 
benzeri belirtiler  görülebilir.  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, VALTREX’e karşı alerjiniz var demektir. Acil tıbbi 
müdahaleye veya hastaneye yatırı lmanıza gerek olabilir.    
6 Çok yaygın: 10 hastanın en az birinde görülebilir . 
Yaygın: 10 hastanın birinden az, fakat 100 hastanın birinden fazla görülebilir . 
Yaygın olmayan: 100 hastanın birinden az, fakat 1.000 hastanın birinden fazla görülebilir . 
Seyrek: 1.000 hastanın birinden az  fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir . 
Bilinmiyor: Eldeki verilerden hareketle tahmin edilemiyor.  
 
Çok yaygın:  
• Baş ağrısı  
 
Yaygın:  
• Bulantı  
• Baş dönmesi  
• Kusma  
• İshal (diyare)  
• Güneş ışığına maruziyet sonrası deri reaksiyonu  (ışığa duyarlılık )  
• Kaşıntı  (pruritus)  
• Ciltte döküntü  
 
Yaygın olmayan :  
• Zihin karışıklığı (konfüzyon)  
• Olmayan şeyleri görme veya duyma  (halüsinasyon)  
• Bilinç azalması  
• Titreme  
• Huzursuzluk (ajitasyon)  
 
Bu sinir sistemi yan etkileri genellikle böbrek sorunları olan, yaşlı veya organ nakli yapılmış 
ve günde 8000 mg veya daha fazla VALTREX dozu alan hastalarda görülmektedir. 
VALTREX kesildiğinde veya doz azaltıldığında durum genellikle düzelmektedir.  
 
Diğer yaygın olmayan yan etkiler  
• Nefes darlığı  (dispne)  
• Karın ağrısı (abdominal rahatsızlık)  
• Ürtiker ( bazen kaşıntılı döküntü, kurdeşen)  
• Bel ağrısı (b öbrek ağrısı ) 
• İdrarda kan bulunması (hematüri)  
 
Kan testlerinde ortaya çıkabilecek yaygın olmayan yan etkiler  
• Akyuvar (beyaz kan hücresi) sayısında azalma (lökopeni)  
• Trombosit  (kanın pıhtılaşmasını sağlayan hücreler)  sayısında azalma (trombositopeni)  
• Karaciğer tarafından üretilen maddelerde artış  
 
Seyrek:  
• Gerçekle bağlantısı olmayan düşünce ve davranışlar, sanrılar (p sikotik se mptomlar ), 
• Hareket kontrolünde zorluğa bağlı yürüme bozukluğu (ataksi) , 
• Konuşma bozukluğu (disartri) , 
• Havale (konvülsiyonlar) , 
• Beyin dokusu dejeneratif hastalıkları  (ensefalopati) , 
• Koma ,   
7 • Karmaşık ve ya rahatsız düşünceler  (deliryum) , 
 
Bu sinir sistemi yan etkileri genellikle böbrek sorunları olan, yaşlı veya organ nakli yapılmış 
ve gü nde 8000 mg veya daha fazla VALTREX dozu alan hastalarda görülmektedir. 
VALTREX kesildiğinde veya doz azaltıldığında durum genellikle düzelmektedir.  
 
Diğer seyrek yan etkiler:  
• Az idrar yapmaya veya hiç idrar yapamamaya neden olan böbrek ile ilgili sorunlar  
 
Bilinmiyor:  
• DRESS veya ilaç aşırı duyarlılık sendromu olarak da bilinen Eozinofili ve Sistemik 
Semptomlarla Seyreden İlaç Reaksiyonu (tipik olarak yaygın döküntü, yüksek vücut 
ısısı, karaciğer enzimlerinde artış, kan anormallikleri (eozinofili), lenf nodüllerinde 
büyü me ve muhtemelen diğer vücut organlarında tutulum vardır (bkz. Bölüm 2) . 
• Böbrek iltihabı (t übülointerstisyel nefrit)  
 
Eğer bu kullanma talimatında bahsi geçmeyen  herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer a lan “İlaç Yan Etki Bildirimi“ ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM) ’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkınd a daha fazla bilgi edinilmesine katkı sağlamış olacaksınız.  
 
5. VALTREX’in saklanması  
VALT REX’i çocukların  göremeyeceği , erişemeyeceği  yerlerde ve ambalajında saklayınız.  
30 °C altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
Ambalajındaki son kullanma tarihinden sonra VALTREX’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği  Bakanlığınca belirlenen toplama sistemine veriniz.  
 
Ruhsat sahibi :  
GlaxoSmithKline İla çları San. ve Tic. A. Ş. 
Levent/İstanbul  
 
Üretim yeri :  
Abdi İbrahim İlaç San. ve Tic. A.Ş., Esenyurt, İstanbul  
 
Bu kullanma talimatı .../.../... ...  tarihinde onaylanmıştır . 
 