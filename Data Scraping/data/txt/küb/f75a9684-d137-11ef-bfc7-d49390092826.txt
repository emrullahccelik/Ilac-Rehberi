KISA ÜRÜN BİLGİSİ
1.BEŞERİ TIBBİ ÜRÜNÜN ADI
PEN-OS 400 süspansiyon
2.KALİTATİF KANTİTATİF BİLEŞİMİ
Etkin madde:
Her ölçekte (5 ml), benzatin tuzu olarak 400.000 IU (yaklaşık 250 mg) fenoksimetilpenisilin
(penisilin v) bulunur.
Yardımcı maddeler:
Bir ölçekte (5 ml);
Propil parahidroksibenzoat 1.25 mg
Metil parahidroksibenzoat 2.5 mg
Sodyum sakarin 3.75 mg
Sodyum karboksimetil selüloz 7 HF 8.34
Sodyum karboksimetil selüloz 7 MF 8.34
Trisodyum sitrat dihidrat 166.67 mg
Sorbitol 1333.34 mg
Yardımcı maddeler için 6.1’e bakınız.
3.FARMASÖTİK FORM
Turuncu-sarı renkte süspansiyon
4.KLİNİK ÖZELLİKLER
4.1.Terapötik endikasyonlar
PEN-OS, fenoksimetilpenisiline duyarlı patojenlerin neden olduğu ve oral penisilin terapisine
yanıt veren hafif-orta şiddetteki enfeksiyonların tedavisinde ve profilaksisinde kullanılır.
Kulak, burun ve boğaz enfeksiyonları
- Streptokokal enfeksiyonlar (kızıl, farenjit, tonsillit, tonsiller anjin, Vincent anjini, tonsiller
farenjit, iltihaplı rinofarenjit), sinüzit, akut otitis media
Solunum yolu enfeksiyonları
- Parenteral penisilin tedavisi gerektirmeyen bakteriyel bronşit, bakteriyel pnömoni ve
bronkopnömoni
Cilt enfeksiyonları
- Erizipel, erizipeloid, piyoderma (impetigo contagiosa, fronküloz gibi), abse, flegmon
- Erythema chronicum migrans ve Lyme hastalığının diğer klinik belirtileri
Diğer enfeksiyonlar
- Isırık yaralanmaları (örn. yüz yaralanmaları veya derin el yaralanmaları) ve yanıklar
- Diş, ağız ve çene enfeksiyonları
Profilaktik olarak
- Streptokokal enfeksiyonlar ve bunların romatizmal ateş ya da Sydenham koresi, poliartrit,
endokardit, glomerülonefrit gibi komplikasyonlarında
Pen-Os 400 Süspansiyon 1- Konjenital ya da romatizmal kalp hastalığı olanlarda tonsillektomi, diş çekimi gibi küçük
cerrahi girişimler öncesi ve sonrası bakteriyel endokardit
- Orak hücre anemili çocuklarda pnömokok enfeksiyonlarının profilaksisinde kullanılır.
4.2.Pozoloji ve uygulama şekli
Pozoloji:
12 yaşından küçük çocuklar için:
Çocuklar için günlük doz vücut ağırlığının kg’ı başına 50.000-100.000 IU (30-60 mg)
fenoksimetilpenisilindir.
Adolesan ve yetişkinler için:
Günlük doz 3,0-4,5 milyon IU (1500-3000 mg) fenoksimetilpenisilindir.
Adolesanlar ve yetişkinler için PEN-OS 750 Süspansiyon veya PEN-OS 1000 Tablet
önerilmektedir.
Günlük doz 2-3 eşit doz halinde uygulanmalıdır. Hem çocuklar için hem de yetişkinler için
günlük doz vücut ağırlığının kg’ı başına 25.000 IU (15 mg) fenoksimetilpenisilinden az
olmamalıdır. 6.0 milyon IU (4000 mg) fenoksimetilpenisiline kadar doz yetişkinler tarafından
komplikasyona yol açmadan tolere edilebilir.
Genellikle tavsiye edilen dozlar aşağıdadır:
400.000 IU/5 ml oral süspansiyon
Küçük çocuklar: 3-12 aylık (6-10 kg) 3 x ½ ölçek
Çocuklar: 1-6 yaş (10-22 kg) 3 x 1 ölçek
Çocuklar: 6-12 yaş (22-38 kg) 3 x 2 ölçek
Adolesanlar ve yetişkinler --
Gerektiğinde doz arttırılabilir.
Profilaksi için tavsiye edilen özel dozaj:
- Streptokokal enfeksiyonlara maruziyet sonrası (örn. tonsillit, kızıl):
Maruziyet sonrası oral penisilinin terapötik dozlarıyla 10 günlük tedavi riskli hastalarda
enfeksiyonu baskılar.
- Romatizmal ateş, Sydenham koresi ve orak hücre anemisi için:
30 kg altı çocuklar için: Günde 2 x ½ ölçek PEN-OS 400.000 IU/5 ml süspansiyon
30 kg üstü çocuklar: Günde 2 x 1 ölçek PEN-OS 400.000 IU/5 ml süspansiyon
- Endokardit profilaksisi (tonsilektomi, diş çekimi gibi küçük cerrahi girişimlerde): Cerrahi
girişimden 1 saat önce çocuklara vücut ağırlığının 8 kg’ı başına bir ölçek ve cerrahi
girişimden 6 saat sonra bu dozun yarısı verilir.
Uygulama sıklığı ve süresi:
PEN-OS tedavisine, semptomlar hafifledikten en az 2-3 gün sonrasına kadar devam
edilmelidir.
Streptokok enfeksiyonlarında komplikasyonları önlemek amacıyla en az 10 gün süreyle
tedaviye devam edilmelidir.
Pen-Os 400 Süspansiyon 2Uygulama şekli:
PEN-OS aç ya da tok karnına alınabilir. PEN-OS’un besinlerle alınması pik plazma
konsantrasyonunu ve absorpsiyon hızını düşürebilir, ancak total absorpsiyonu değiştirmez.
Şişe her kullanımdan önce kuvvetlice çalkalanmalı ve solüsyonun yerleşmesi için kısa bir süre
beklenmelidir. Kullandıktan sonra sıkıca kapatılmalıdır.
Özel popülasyonlara ilişkin ek bilgiler
Böbrek/ karaciğer yetmezliği:
Benzatin fenoksimetilpenisilinin düşük toksisitesine bağlı olarak, hepatik ve/veya renal
fonksiyonları bozulmuş hastalarda genellikle doz azaltmasına gerek yoktur. Doz azaltılma
ihtiyacı bireysel olarak belirlenmelidir.
Anürik hastalarda doz azaltılması ya da daha uzun dozlama intervali gerekmektedir.
Karaciğer fonksiyon bozukluğu, renal yetmezlik ile birlikte olan hastalarda, karaciğer major
atılım yolağı haline geleceğinden doz ayarlaması gerekebilir.
Pediyatrik popülasyon:
PEN-OS süspansiyon çocukların kullanımına yönelik olarak hazırlandığından, bu bölümde
pediyatrik kullanım için ayrıca özel bir bilgi verilmemektedir.
Geriyatrik popülasyon:
Özel doz ayarlamasına gerek yoktur. Yetişkin dozları kullanılabilir.
Yetişkinler için PEN-OS 750 Süspansiyon veya PEN-OS 1000 Tablet önerilmektedir.
4.3. Kontrendikasyonlar
Fenoksimetilpenisiline, diğer penisilinlere ve PEN-OS’un içeriğinde bulunan yardımcı
maddelerden herhangi birine karşı aşırı duyarlılığı olanlarda kontrendikedir.
4.4.Özel kullanım uyarıları ve önlemleri
Sefalosporinlere ve diğer beta-laktam antibiyotiklere karşı aşırı duyarlı olduğu bilinenlerde,
penisilinlere karşı çapraz alerji olabileceği göz önüne alınmalıdır.
Penisilin tedavisine geçmeden önce, hastanın daha önce penisilinlere, sefalosporinlere ve
diğer allerjen maddelere karşı aşırı duyarlılık gösterip göstermediği araştırılmalıdır.
Alerjik reaksiyon görülen hastalarda PEN-OS tedavisi kesilmeli, gerekirse adrenalin,
antihistaminikler ve kortikosteroidler ile uygun tedaviye başlanmalı, solunum desteği
yapılmalıdır.
İnatçı diyare ya da kusmaya yol açan şiddetli gastrointestinal hastalığı bulunanlarda, emilimi
azalabileceğinden oral yoldan kullanılan penisilinler endike değildir. Böyle bir durumda oral
kontraseptifler gibi birlikte kullanılan diğer ilaçların emilimi de bozulabilir. Hormonal
olmayan doğum kontrol yöntemlerinin uygulanması tavsiye edilir.
Alerjik diyatezi ya da astımı bulunan hastalarda kullanılırken dikkatli olunmalıdır.
Mümkün olduğunca, özellikle de stafilokok enfeksiyonundan kuşkulanılıyorsa, bakteriyolojik
testler yapılmalıdır.
Pen-Os 400 Süspansiyon 3Uzun süreli tedavi uygulanan hastalarda, tam kan sayımı ve lökosit formülü yanında,
karaciğer ve böbrek fonksiyonları da izlenmelidir.
Uzun süreli tedavilerde, dirençli mikroorganizma ve mantar üreme olasılığına karşı dikkatli
olunmalıdır.
Uzun süren ağır diyare görülürse, psödomembranöz kolit (kanlı, mukuslu, sulu diyare; künt,
yaygın veya kolik tarzında karın ağrısı; ateş ve seyrek olarak tenezm) veya CDAD (C.difficile
ile ilişkili diyare) olasılığı düşünülmelidir. Bu durum hayatı tehdit edebileceğinden, PEN-OS
tedavisi derhal kesilmeli ve bakteriyolojik araştırmaların sonuçlarına göre uygun bir tedaviye
başlanmalıdır. Psödomembranöz kolitte antiperistaltik ilaçlar kontrendikedir.
Mononükleozu (cilt döküntüsü riskinde artış) veya akut lenfatik lösemisi (cilt reaksiyonu
riskinde artış) olan hastalarda, hastalık sürecinde PEN-OS tedavisi uygulanırken dikkatli
olunmalıdır.
Romatizmal ateş nüksüne karşı profilaktik olarak penisilin tedavisi alan hastalarda, planlanan
cerrahi girişimden (tonsillektomi, iş çekimi gibi) önce perioperatif profilaksi amacıyla doz iki
katına çıkarılmalıdır.
Bu tıbbi ürün her 5 ml’de 1.25 mg propil paraben (hidroksibenzoat) ve 2.5 mg metil paraben
(hidroksibenzoat) içermektedir. Alerjik reaksiyonlara (muhtemelen gecikmiş) sebebiyet
verebilir.
Bu tıbbi ürün her 5 ml’de 1333.34 mg sorbitol içermektedir. Nadir kalıtımsal fruktoz
intolerans problemi olan hastaların bu ilacı kullanmamaları gerekir.
Bu tıbbi ürün her 5 ml’de yaklaşık 42 mg sodyum ihtiva eder. Bu durum kontrollü sodyum
diyetinde olan hastalar için göz önünde bulundurulmalıdır.
Fenoksimetilpenisilin tedavisi sırasında, idrarda enzimatik yöntemlere dayanmayan glukoz ve
ürobilinojen arama testleri yalancı pozitif sonuç verebilir. İdrarda ninhidrin ile aminoasit
miktar tayini de yalancı pozitif sonuç verebilir.
4.5.Diğer tıbbi ürünler ile etkileşimler ve diğer etkileşim şekilleri
Penisilinler, proliferasyon gösteren mikroorganizmalara karşı etkili olduklarından, PEN-OS
bakteriyostatik antibiyotiklerle birlikte kullanılmamalıdır. Başka antibiyotiklerle
kombinasyonu düşünülüyorsa, etkileri sinerjik ya da en azından aditif olmalıdır.
Kombinasyondaki antibiyotikler tam dozlarında kullanılmalıdır (istisna olarak, kanıtlanmış
sinerjik etkili antibiyotik kombinasyonlarında, daha toksik olan antibiyotiğin dozu
azaltılabilir).
Antienflamatuvarlar, antiromatizmal ilaçlar, antipiretikler (özellikle indometazin, fenilbutazon
ve yüksek dozlardaki salisilatlar) ya da probenesid ile birlikte kullanılıyorsa, atılımında
kompetitif bir inhibisyon olasılığının bulunduğu dikkate alınmalıdır.
Fenoksimetilpenisilin ile birlikte kullanıldığında metotreksatın etkisi artabilir.
Diğer antibiyotikler gibi, fenoksimetilpenisilin de östrojen ve gestajenlerin dolayısıyla oral
kontraseptiflerin etkisini azaltabilir.
Pen-Os 400 Süspansiyon 4Absorbe olmayan aminoglikozidlerle (ör. neomisin) intestinal sterilizasyon sırasında ve
sonrasında oral olarak uygulanan penisilinlerin absorbsiyonları azalabilir.
Özel popülasyonlara ilişkin ek bilgiler
Etkileşim çalışması bulunmamaktadır.
Pediyatrik popülasyon:
Etkileşim çalışması bulunmamaktadır.
4.6.Gebelik ve laktasyonda kullanım
Genel Tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Fenoksimetilpenisilin oral kontraseptiflerin (doğum kontrol haplarının) etkilerini azaltabilir.
Bu nedenle ek olarak hormonal olmayan doğum kontrol yöntemlerinin uygulanması önerilir
(Bkz. Bölüm 4.5).
Gebelik dönemi
Sınırlı sayıda gebelikte maruz kalma olgularına ilişkin veriler, PEN-OS’un gebelik üzerinde
ya da fetusun/yeni doğan çocuğun sağlığı üzerinde advers etkileri olduğunu
göstermemektedir. Bugüne kadar herhangi önemli bir epidemiyolojik veri elde edilmemiştir.
Hayvanlar üzerinde yapılan çalışmalar, gebelik/embriyonal/fetal gelişim/ doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (Bkz. Kısım 5.3). Yine de hamilelik sırasında uygulamaya ancak yarar/risk
oranı dikkatle değerlendirildikten sonra karar verilmelidir.
Laktasyon dönemi
PEN-OS süte geçtiğinden, emziren annelerde risk yarar oranı değerlendirilerek dikkatle
kullanılmalıdır.
Üreme yeteneği / Fertilite
Üreme yeteneği ve fertilite üzerine herhangi bir olumsuz etkisi bulunmamaktadır.
4.7.Araç ve makine kullanımı üzerindeki etkiler
Araç ve makine kullanma yeteneği üzerinde bugüne kadar hiçbir etkisi bildirilmemiştir.
4.8.İstenmeyen etkiler
Fenoksimetilpenisilin kullanımına bağlı yan etkiler görülme sıklığına göre aşağıda
belirtilmektedir:
Çok yaygın (≥1/10); yaygın (≥1/100 - <1/10); yaygın olmayan (≥1/1000 - <1/100); seyrek
(≥1/10.000 - <1/1000); çok seyrek (<1/10.000), bilinmiyor (eldeki verilerden hareketle temin
edilemiyor).
Kan ve lenf sistemi hastalıkları
Çok seyrek: Eozinofili, hemolitik anemi, lökopeni,. trombositopeni, agranülositoz.
Pen-Os 400 Süspansiyon 5Bağışıklık sistemi hastalıkları
Çok seyrek: Anaflaktoid reaksiyonlar (astım, purpura, gastrointestinal semptomlar) ve kollaps
ile seyreden anafilaktik şok. Ancak, bu reaksiyonlar parenteral penisilin tedavisi sırasında
görülenlerden daha seyrek olarak ortaya çıkar ve daha hafif bir seyir gösterir.
Mikozlu hastalarda, derideki mantarların metabolik ürünleri ile penisilin arasındaki
etkileşimin alerjik etkiyi güçlendirmesi sonucu, alerjik reaksiyonlar ortaya çıkabilir.
Gastrointestinal hastalıklar
Yaygın olmayan: Bulantı, kusma, abdominal şişkinlik, diyare, stomatit, glosit. Tedavi
sırasında diyare görülmesi durumunda, psödomembranöz kolit olasılığı akla gelmelidir (bkz.
bölüm 4.4. “Özel kullanım uyarıları ve önlemleri”).
Deri ve deri altı doku bozuklukları
Yaygın olmayan: Ürtiker, kaşıntı
Seyrek: Anjiyonörotik ödem, eritema multiforme, eksfoliyatif dermatit
Kas-iskelet bozuklukları, bağ doku ve kemik hastalıkları
Seyrek: Eklem ağrısı
Genel bozukluklar ve uygulama bölgesine ilişkin hastalıklar
Seyrek: Ateş
Araştırmalar
Çok seyrek: Direkt Coombs testi pozitifliği
4.9.Doz aşımı ve tedavisi
Fenoksimetilpenisilinin terapötik indeksi çok geniş olduğundan, toksisite oluşma olasılığı
oldukça düşüktür.
Belirtiler: Doz aşımının belirtileri, büyük oranda yan etki profili ile aynıdır. Gastrointestinal
semptomlar ve sıvı-elektrolit denge bozukluğu ortaya çıkabilir.
Tedavi: Spesifik bir antidotu yoktur. Öncelikle PEN-OS ile tedavi durdurulmalıdır. Sıvı-
elektrolit dengesinin korunmasına dikkat edilerek hemodiyaliz, mide lavajı ya da
semptomatik tedavi uygulanabilir.
5.FARMAKOLOJİK ÖZELLİKLER
5.1.Farmakodinamik özellikler
Farmakoterapötik grup: Beta-laktamazlara duyarlı penisilinler
ATC kodu: J01CE10
Fenoksimetilpenisilin, oral yoldan kullanılan güçlü etkili bir penisilindir. Hücre duvarı
sentezini inhibe ederek, proliferasyon gösteren duyarlı bakterilere karşı bakterisit etki gösterir.
Fenoksimetilpenisilinin antibakteriyel etki alanı, benzil penisilinin etki alanı ile aynıdır. A, C,
G, H, L ve M grubu streptokoklar, Streptococcus pneumoniae, penisilinaz üretmeyen
stafilokoklar ve Neisseria türleri, Erysipelothrix rhusiopathiae, Corynebacteria türleri,
Bacillus anthracis, Actinomyces türleri, streptobasiller, Pasteurella multocida, Spirillum
minus ve Leptospira, Treponema, Borrelia gibi spiroket türleri ve diğer spiroketler yanında
Pen-Os 400 Süspansiyon 6birçok anaerop mikroorganizma (peptokoklar, peptostreptokoklar, fusobakterler,
klostridiyumlar vb.) fenoksimetilpenisiline duyarlıdır. Enterokokların (D grubu streptokoklar)
ve Listeria türleri daha az duyarlıdır.
5.2.Farmakokinetik özellikler
Genel özellikler
Emilim:
Fenoksimetilpenisilin mide asidine dayanıklıdır. Sindirim sisteminden hızla emilir, 30-60
dakika içinde serum ve dokularda etkili tedavi sağlayacak en yüksek konsantrasyonlarına
ulaşır. Emilim %60-%73 düzeyindedir.
Dağılım:
Verilen dozun yaklaşık %80’i plazma proteinlerine bağlı olarak bulunur. Özellikle
enflamasyon varlığında, böbrekler, akciğerler, karaciğer, deri, tonsiller, mukozalar, kas ve
vücut sıvılarının çoğuna (sinoviyal, plevral, perikardiyal) hızla penetre olur. Ancak, kemik
dokusuna penetrasyonu düşüktür. Maksimum serum konsantrasyonlarına 0.5-1 saat içinde
ulaşır.
Biyotransformasyon:
Uygulanan dozun büyük bir bölümü böbrekler aracılığıyla, idrarda değişmeden atılır.
Glomerüler filtrasyon ve tübüler sekresyon yoluyla elimine edilir. Alınan dozun çok düşük bir
bölümü safra ile aktif ilaç şeklinde atılır.
Eliminasyon:
Plazma yarılanma süresi 30-45 dakikadır. Yeni doğanlarda, bebeklerde ve böbrek
fonksiyonları azalmış kimselerde itrah önemli derecede azalır, dolayısıyla plazma yarılanma
ömrü uzar.
Doğrusallık/doğrusal olmayan durum:
0.12-3 g doz aralığında, doz seviyeleriyle konsantrasyon-zaman eğrisi altında kalan alan
(EAA) arasında daima doğrusal bir ilişki bulunmaktadır.
5.3.Klinik öncesi güvenlilik verileri
Bugüne kadar yapılan genotoksisite çalışmaları, klinik olarak anlamlı etkisi olduğuna dair
hiçbir kanıt göstermemiştir.
Sıçanlarda ve farelerde yapılan uzun dönem çalışmalar, fenoksimetilpenisilinin karsinojenik
potansiyeli ile ilgili bir kanıt göstermemiştir.
Çeşitli hayvan türlerinde yapılan çalışmalarda, fenoksimetilpenisilinin teratojenik etkilerine
dair bir kanıt bulunmamıştır.
6.FARMASÖTİK ÖZELLİKLER
6.1.Yardımcı maddelerin listesi
Silikon köpük önleyici ajan (Simetikon)
Propil parahidroksibenzoat (E216)
Metil parahidroksibenzoat (E218)
Tutti-frutti aroması
Sarı demir oksit (E 172)
Sodyum sakarin
Pen-Os 400 Süspansiyon 7Sodyum karboksimetil selüloz 7HF
Sodyum karboksimetil selüloz 7MF
Sitrik asit monohidrat
Magnezyum alüminyum silikat
Trisodyum sitrat dihidrat
Sorbitol
Saf su
6.2.Geçimsizlikler
Mevcut değildir.
6.3.Raf ömrü
24 aydır.
6.4.Saklamaya yönelik özel tedbirler
15°C’nin altındaki oda sıcaklığında saklayınız.
6.5.Ambalajın niteliği ve içeriği
Kutuda, vidalı plastik kapaklı, amber renkli, 80 ml’lik cam şişede, 5 ml’lik ölçek ile birlikte
6.6.Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
7.RUHSAT SAHİBİ
Sandoz İlaç San. ve Tic. A.Ş.
Küçükbakkalköy Mh.
Şehit Şakir Elkovan Cd.
No:2 34750 Kadıköy/İstanbul
8.RUHSAT NUMARASI
215/78
9.İLK RUHSAT TARİHİ/RUHSAT YENİLEME TARİHİ
İlk ruhsat tarihi: 03.06.2008
Ruhsat yenileme tarihi:
10.KÜB’ÜN YENİLENME TARİHİ
---
Pen-Os 400 Süspansiyon 8