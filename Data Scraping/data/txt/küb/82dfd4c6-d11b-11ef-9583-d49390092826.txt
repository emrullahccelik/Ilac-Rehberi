KISA ÜRÜN BİLGİSİ
1. BEŞERİ TIBBİ ÜRÜNÜN ADI
OKSİNOL 150 mg ovül
2. KALİTATİF VE KANTİTATİF BİLEŞİM
Etkin madde:
Her bir ovül 150 mg nonoksinol-9-nonilfenoksipolietoksi etanol içerir.
Yardımcı maddeler:
Benzalkonyum klorür 0,75 mg
Butil hidroksitoluen (E321) 0,3 mg
Yardımcı maddeler için 6.1’e bakınız.
3. FARMASÖTİK FORM
Vajinal ovül
Sarımsı beyaz ovül
4. KLİNİK ÖZELLİKLER
4.1 Terapötik endikasyonlar
OKSİNOL, diyafram veya servikal kep gibi bariyer yöntemleri ile birlikte spermisidal bir
kontrasepsiyon elde etmek için kullanılır.
4.2 Pozoloji ve uygulama şekli
Pozoloji / Uygulama sıklığı ve süresi:
OKSİNOL cinsel ilişkiden önce kullanılır.
Uygulama şekli:
Sadece vajinal kullanım içindir.
Sadece yetişkin kadınların kullanımı içindir.
Gebeliği önlemek için diyafram ve servikal kep gibi bariyer yöntemleri bir spermisid ile birlikte
kullanılmalıdır.
Diyafram yerleştirildikten sonra ovül vajinanın olabildiğince derinine uygulanır.
Ovülün etkisi uygulamadan 15 dakika sonra tam olarak başlar ve 2 saate kadar devam eder.
OKSİNOL cinsel ilişkiden en az 15 dakika, en fazla 1 saat önce uygulanmalıdır. İkinci bir ilişki
için (kısa bir süre içinde gerçekleşecek olsa bile) yeni bir OKSİNOL uygulanıp, en az 15 dakika
beklenmelidir.
1/7OKSİNOL cinsel ilişkiden sonra sperm ve vajinal sıvı ile birlikte dışarıya atılır. Aynı zamanda,
beyazımsı bir akıntı şeklinde görülen ve vajinadaki doğal yenileme sürecinin bir parçası olan
yüzeysel hücreler de atılabilir. OKSİNOL’ün özellikle ilk kullanımından sonra görülen bu akıntı,
uygulamanın ilk günlerinde daha belirgin olmakla beraber, zararsızdır.
Bu ilacın kullanımından sonra vajinal duşa gerek yoktur ve önerilmez.
OKSİNOL sık sık ve ihtiyaç olduğu sürece kullanılabilir. Günde birden fazla kullanıldığında bazı
kadınlarda vajinal tahriş meydana gelebilir. Bu durumda rahatsız eden belirtiler kayboluncaya
kadar OKSİNOL kullanılmamalı, belirtiler devam eder ise doktora danışılmalıdır.
Özel popülasyonlara ilişkin ek bilgiler:
Böbrek/karaciğer yetmezliği:
Veri bulunmamaktadır.
Pediyatrik popülasyon:
Geçerli değildir.
Geriyatrik popülasyon:
Geçerli değildir.
4.3 Kontrendikasyonlar
OKSİNOL’ün herhangi bir bileşenine aşırı duyarlılığı olanlarda, belden aşağısı felçli olanlar gibi
vajinal duyusu olmayan hastalarda ve elleri ile ayakları felçli hastalarda kontrendikedir.
4.4 Özel kullanım uyarıları ve önlemleri
Gebelikten kaçınmanın önemli olduğu durumlarda, doğum kontrol yönteminin seçimi bir doktor
veya aile planlaması kliniğine danışılarak yapılmalıdır.
Bu ürün HIV (AIDS) veya diğer cinsel yolla bulaşan hastalıklara (CYBH) karşı koruma
sağlamaz. CYBH'lerin yayılmasına karşı korunmak için bir lateks prezervatif kullanılmalıdır.
Nonoksinol-9’un yüksek sıklıkla kullanımının epitel hasarına neden olduğu ve HIV enfeksiyonu
riskini artırdığı bildirilmiştir. Bu nedenle, HIV / CYBH enfeksiyonu riski taşıyan ve günde birden
fazla cinsel ilişki eyleminde olan kadınlara başka bir kontrasepsiyon yöntemi seçmeleri
önerilmelidir. Cinsel açıdan aktif kadınlar bir doğum kontrol yöntemi seçerken HIV / CYHB
enfeksiyon riskini dikkate almalıdır.
Vajina veya penis tahrişi meydana gelirse kullanım durdurulmalıdır. Semptomlar kötüleşir veya
48 saatten uzun sürerse tıbbi yardım alınmalıdır.
OKSİNOL benzalkonyum klorür içermektedir. İrritan, deri reaksiyonlarına sebep olabilir.
OKSİNOL butilhidroksitoluen içerdiğinden lokal deri reaksiyonlarına (örneğin, kontak
dermatite) ya da gözlerde ve mukoz membranlarda irritasyona neden olabilir.
2/74.5 Diğer tıbbi ürünler ile etkileşimler ve diğer etkileşim şekilleri
OKSİNOL’ün spermisid etkisini olumsuz etkileyebileceğinden, diğer intravajinal ilaçlar
(kremler, jeller veya supozituvar) ile birlikte kullanılmamalıdır.
OKSİNOL’ün lateks olmayan poliüretanlı prezervatiflerle beraber kullanımı önerilmemektedir.
Bazı durumlarda gerekli olması dışında, bu sınıftaki ilaçların aşağıdaki ilaçlardan herhangi biri
ile birlikte kullanılması genellikle önerilmez. Eş zamanlı kullanım gerektiğinde bu ilaçların doz
ve sıklıklarının ayarlanması gerekebilir.
• Konivaptan
• Dabrafenib
• Eslikarbazepin asetat
• Fosnetupitant
• Netupitant
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik, embriyonal/fetal gelişim/ve-veya/doğum ya da
doğum sonrası gelişim üzerindeki etkiler bakımından yetersizdir (bkz. Kısım 5.3). İnsanlara
yönelik potansiyel risk bilinmemektedir.
OKSİNOL bir vajinal kontraseptiftir ve gebelik önleyici etkisi bulunmaktadır.
Gebelik dönemi
Hayvan ve insan çalışmalarında nonoksinol-9’un teratojenik olduğuna dair bir kanıt yoktur.
İnsan epidemiyolojik çalışmaları, fetus üzerinde olumsuz etkilere dair herhangi bir kanıt
göstermemiştir; ancak bazı çalışmalar nonoksinol-9’un hayvanlarda embriyotoksik olabileceğini
göstermiştir. Bu ürün gebelikten şüphe edildiğinde veya gebelik kesinse kullanılmamalıdır.
OKSİNOL gerekli olmadıkça gebelik döneminde kullanılmamalıdır.
Laktasyon dönemi
Nonoksinol-9’un insan sütüyle atılıp atılmadığı bilinmemektedir. Hayvanlar üzerinde yapılan
çalışmalar nonoksinol-9’un süt ile atıldığını göstermektedir. Emziren kadınlarda kullanımı ile
ilgili çalışma yapılmamıştır. Emzirmenin durdurulup durdurulmayacağına ya da OKSİNOL’ün
kullanılıp kullanılmayacağına karar verilirken, emzirmenin çocuk açısından faydası ve
OKSİNOL’ün tedavisinin emziren anne açısından faydası dikkate alınmalıdır.
Üreme yeteneği/Fertilite
OKSİNOL bir vajinal kontraseptiftir ve kullanıldığı sürece fertiliteyi engeller.
3/74.7 Araç ve makine kullanımı üzerindeki etkiler
Bilinmemektedir.
4.8 İstenmeyen etkiler
Klinik çalışmalarda ve pazarlama sonrası yapılan araştırmalarda rapor edilen advers etkiler
aşağıdaki sıklık derecelerine göre listelenmiştir.
Çok yaygın (≥1/10), yaygın (≥1/100 ilâ <1/10), yaygın olmayan (≥1/1.000 ilâ <1/100), seyrek
(≥1/10.000 ilâ <1/1.000), çok seyrek (<1/10.000), bilinmiyor (eldeki verilerden yola çıkılarak
tahmin edilemiyor).
Enfeksiyonlar ve enfestasyonlar
Bilinmiyor: Nonoksinol-9’un epitel hasarına neden olduğu ve HIV enfeksiyonu riskini artırdığı
bildirilmiştir.
Bağışıklık sistemi hastalıkları
Bilinmiyor: Aşırı duyarlılık reaksiyonları
Genel bozukluklar ve uygulama bölgesine ilişkin hastalıklar
Bilinmiyor: Uygulama bölgesinde tahriş, ağrı, rahatsızlık, yanma hissi, kaşıntı, kuruluk,
döküntü ve vulva, vajina veya peniste kızarıklık
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Ağızdan alındığında, bu preparatın sürfaktan özellikleri mide tahrişine neden olabilir. Genel
destekleyici tedavi yapılmalıdır. Tıbbi olarak gerekli ise, karaciğer ve böbrek fonksiyonları
izlenmelidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: İntravajinal kontraseptifler
ATC kodu: G02BB
Nonoksinol-9’un hayvan sperm motilitesi üzerindeki etkisini değerlendiren standart in vitro test
(Sander-Cramer), bileşiğin potent bir spermisid olduğunu göstermiştir.
4/7Etki mekanizması:
Nonoksinol-9 sperm hücrelerinin motilite ve fonksiyonunu inhibe eder. Sperm hücrelerinin
membran lipoproteinleriyle etkileşir ve hücre membranını kalıcı olarak parçalar. Bu sayede
spermin baş (acrosome), boyun, orta bölüm ve kuyruğunda ciddi hasar oluşur ve vajinadaki
hareket ve yaşama yeteneği kalıcı olarak ortadan kalkar. Spermde karbonhidratları metabolize
eden enzimler ve mitokondriyumlar da nonoksinol-9'dan olumsuz şekilde etkilenirler. Ayrıca,
preparatın hazırlanmasında kullanılan inaktif taşıyıcı da spermin vajina içinde servikal ağıza
ilerlemesini engelleyecek mekanik bir engel işlevi görebilir.
Nonoksinol-9 in vitro bakterisit ve virüsit etki de gösterir. Spermler üzerinde yaptığı etkilere
benzer şekilde, bakteri hücre membranı veya viral kılıfın lipoproteinleriyle de etkileşir ve bu
yapıların bütünlüğünü kalıcı olarak bozar. Hedef hücrelerde bulunan Chlamydia trachomatis
reseptörlerine karşı da antimikrobik aktivite gösterir. Düşük konsantrasyonlarının in vitro olarak
C. trachomatis'in hücresel bağlanma ve/veya penetrasyonunu bloke ettiği gösterilmiştir.
Nonoksinol-9 Neisseria gonorrhoeae veya C. Trachomatis enfeksiyon riskini orta derecede
azaltır. In vitro olarak Gardnerella vaginalis, Mycoplasma hominis, Trichomonas vaginalis ve
Ureaplasma urealyticum'un üremesini engeller; insan immün yetmezlik virüsü (HIV) ve herpes
simplex virüsleri (HSV) I ve II'yi inaktive ettiği gösterilmiştir. In vitro sifilis hastalığı etkeni
Treponema pallidum'un enfektif etkinliğini azaltır.
5.2 Farmakokinetik özellikler
Emilim:
Nonoksinol-9'un insanlardaki farmakokinetiği hakkında bilgiler sınırlıdır. Hayvalarda yapılan
deneyler nonoksinol-9'un sıçan ve tavşanların vajinal mukozasından hızla ve kapsamlı bir şekilde
sistemik dolaşıma absorbe edildiğini ortaya koymuştur. Absorbsiyon hızı formülasyonda
kullanılan taşıyıcı ile yakından ilişkilidir. Nonoksinol-9 ile temasın uzaması sonucu
epitelyumdaki incelmenin artmasına bağlı olarak vajina epitel hücrelerinde dökülmeler görülür.
Nonoksinol-9'un insanlarda da sistemik dolaşıma geçebildiği düşünülmektedir.
Radyo-etiketli (14C) nonoksinol-9’un intravajinal emilimi ve atılımı, gebe olmayan sıçanlar ve
tavşanlarda ve gebe sıçanlarda incelenmiştir. Gebe ve gebe olmayan hayvanlarda emilim
derecesinde veya hızında anlamlı bir fark bulunmamıştır. Plazma seviyeleri yaklaşık bir saatte
doruğa ulaşmıştır.
Dağılım:
Hayvanlardan elde edilen veriler nonoksinol-9'un esas olarak uterus ve vajina dokusuna
dağıldığını ve sistemik dolaşıma geçmesinin ardından en fazla karaciğerde bulunduğunu ortaya
koymuştur. İlacın vajinadaki dağılımı taşıyıcıya bağımlıdır.
Emziren sıçanların sütünde %0,3’ten az bulunmuştur.
Supozituvarın etkisinin görülebilmesi için 5 ile 15 dakika arasında değişen bir süreye gereksinim
vardır. Bu süre farmasötik formun özelliği gereği erime ve dispersiyon için geçen süreyle
açıklanır.
Biyotransformasyon:
Nonoksinol -9 metabolize olmaz.
5/7Eliminasyon
Uygulanan dozun yaklaşık %15-25’i idrarla değişmeden ve yaklaşık %70’i feçesle değişmeden
nonoksinol-9 şeklinde atılır.
Doğrusallık/Doğrusal olmayan durum:
Bilgi bulunmamaktadır.
5.3 Klinik öncesi güvenlik verileri
Klinik öncesi güvenlik çalışma bilgisi bulunmamaktadır.
6. FARMASÖTİK ÖZELLİKLER
6.1 Yardımcı maddelerin listesi
Benzalkonyum klorür
Butilhidroksi toluen
Borik asit
Gliserin
Witepsol S 55
6.2 Geçimsizlikler
Geçerli değil
6.3 Raf ömrü
24 ay
6.4 Saklamaya yönelik özel tedbirler
25°C altındaki oda sıcaklığında saklayınız.
6.5 Ambalajın niteliği ve içeriği
Karton kutuda, 15 ovüllük Al/folyoda kullanma talimatı ile birlikte sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
HÜSNÜ ARSAN İLAÇLARI A.Ş
80670 Maslak-İSTANBUL
6/78. RUHSAT NUMARASI
132/37
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 23.06.1983
Ruhsat yenileme tarihi:
10. KÜB’ÜN YENİLENME TARİHİ
7/7