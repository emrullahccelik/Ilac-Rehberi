1  
 KULLANMA TALİMATI  
 
 
ALTOBİO METOPROLOL  5 mg/5mL  IV enjeksiyonluk  çözelti   
Damar  içine  uygulanır   
Steril   
• Etkin madde: Her ml 1 mg metoprolol tartarat içerir.   
• Yardımcı maddeler: Sodyum klorür, hidroklorik asit, sodyum hidroksit ve 
enjeksiyonluk su. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
 
• Bu kullanma talimatını  saklayınız. Daha  sonra  tekrar  okumaya ihtiyaç 
duyabilirsiniz. 
• Eğer ilave sorularınız olursa, lütfen doktorunuza veya eczacınıza danışımız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktor veya hastaneye gittiğinizde doktorunuza bu 
ilacı kullandığınızı söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
 
Bu Kullanma Talimatında:  
1.  ALTOBİO METOPROLOL  nedir  ve ne için kullanılır?  
 
2. ALTOBİO METOPROLOL’ü  kullanmadan  önce  dikkat  edilmesi  
gerekenler  
 
3.  ALTOBİO METOPROLOL  nasıl  kullanılır?  
 
4.  Olası yan etkiler nelerdir? 
 
5.  ALTOBİO METOPROLOL’ün  saklanması  
  
Başlık ları yer almaktadır. 
 
1. ALTOBİO METOPROLOL  nedir  ve ne için kullanılır?   
ALTOBİO METOPROLOL  içerisinde  metoprolol  tartarat  vardır.  Her bir kutu,  renksi z, 
şeffaf 1 adet 5 ml’lik  cam ampul  içermektedir. Metoprolol  beta blokerler  adı verilen  bir 
sınıfa  dahildir  ve bir  beta-1-selektif beta  blokeridir.  Metoprolol  ile tedavi  kalpte  bulunan  2  
 beta-1- reseptörleri üzerindeki  stres hormonlarının  etkisini  azaltmaktadır.  Kalp  atımları nın 
yavaşlamasına , kalpte  ritm bozukluklarının ön lenmesine ve  tedavisine, aynı zamanda  
tansiyonun düşürülmesine  yol açar.  
 
ALTOBİO METOPROLOL  aşağıda  belirtilen  tedavilerde  kullanılmaktadır:   
• Kalp ritmi bozukluklarının önlenmesi ve tedavisinde 
 
• Kalp krizi tedavisinde   
2. ALTOBİO METOPROLOL’ü  kullanmadan  önce  dikkat  edilmesi  gerekenler  
 
ALTOBİO METOPROLOL’ü  aşağıdaki  durumlarda  KULLANMAYINIZ   
             Eğer ,  
• Metoprolol tartarata veya içeriğindeki diğer bileşenlere (Bkz. Bölüm 6)  veya diğer 
beta blokerlere (atenolol veya propranolol)  bir alerjiniz varsa, 
 
• Eğer aşağıdaki kalp problemlerinden herhangi biri siz de varsa:  
 - kalp krizi ile birlikte şok  
- kontrol altında olmayan kalp yetmezliği (bu sizi genellikle nefessiz bırakır ve 
ayak bileklerinizde şişmeye neden olur)  
- ikinci veya üçüncü derece kalp bloğu (kalp pili ile tedavi edilebilecek bir 
durum)  
 - çok yavaş veya düzensiz kalp atımı (kalıcı bir pacemaker olmadığı takdirde)  
• Kan dolaşımınız çok zayıf ise,  
• Kendinizi baygın hissettirecek kadar kan basıncınız çok düşük ise,  
• Tedavi edilmemiş feokromasitoma isimli böbrek üstü bezi tümörünüz varsa. Bu 
genellikle böbreğinize yakın olur ve yüksek kan basıncına sebep olur. 
Feokromositomanız için tedavi görüyorsanız doktorunuz size ALTOB İO 
METOPROLOL  ile birlikte alfa -bloker adı verilen başka bir ilaç verecektir.  
•    Kanınızda normal seviyeden daha fazla asit olduğu söylenmiş ise (metabolik       
    asidoz),  
•    Şiddetli damar hastalığınız var ise  
 
 
 
 3  
  
  
ALTOBİO METOPROLOL’ü  aşağıdaki  durumlar da Dİ KKATL İ KULLANINI Z  
 
Aşağıdaki d urumlarda  mutlaka  doktorunuz a danışın :  
• Astım, hırıltılı solunum veya benzeri nefes darlığı probleminiz varsa, veya 
örneğin böcek ısırmaları, yiyecekler veya diğer maddelere alerjik reaksiyon 
gösteriyorsanız. Eğer bundan önce astım veya hırıltılı solunum yaşadıysanız, önce 
doktorunuza danışmadan bu ilacı kullanmayınız.  
• Zayıf kan dolaşımınız veya kontrollü kalp yetmezliğiniz varsa  
• Kalp yetmezliği/düşük kan basıncı şikayetiniz varsa  
•      Birinci derece kalp bloğunuz varsa  
• Karaciğerinizle ilgili probleminiz varsa  
 
• Kalpte ritim bozukluğu şikayetiniz  varsa,   
• Prinzmental’s anjina şikayetiniz  varsa (göğüs ağrısının bir şekli )   
• Şiddetli  alerjik reaksiyon tedavisi alıyorsanız  
• Diyabetiniz (şeker hastalığınız) varsa, diyabet tedavinizin ayarlanması gerekebilir  
 
• Düşük  kan şekeri  eğiliminiz varsa (hipoglisemi) 
 
• Tirotoksikozunuz varsa (aşırı aktif tiroid bezinin sebep olduğu bir durum), 
ilacınız tirotoksikoz semptomlarını maskeleyebilir.  
• Şu anda veya önceden psoriyazisiniz olduysa (bir cilt hastalığı)  
• Periferik arter hastalığınız varsa (kesik kesik topallama) 
 
Operasyon  
Eğer operasyon olmak üzere hastaneye veya diş hekimine gidiyorsanız, anestezi 
uzmanı, medi kal ekip veya diş hekiminize ALTOBİO METOPROLOL  kullandığınızı 
söyleyiniz. Bunun sebebi, eğer ALTOBİO METOPROLOL  kullanırken  size bazı 
anestezikler verildiyse, kan basıncınız düşebilir (hipotansiyon).  
 
“Bu uyarılar geçmişteki  herhangi bir dönemde dahi olsa, sizin için geçerliyse lütfen  
doktorunuza  danışınız .” 
 
 
ALTOBİO METOPROLOL’ün  yiyecek  ve içecek  ile kullanılması   
Enjeksiyon uygulaması yapıldığı için yiyecek ve içecek bu ilacın özelliğini etkilememektedir. 
4 
  
  Alkol ALTOB İO METOPROLOL’ün  kandaki seviyesini arttırabilir.  
 
Hamilelik:  
İlacı kullanmadan  önce doktorunuza  veya eczacınıza danışınız.   
Hamile  iseniz  ALTOBİO METOPROLOL’ü , doktorunuza danışarak kullanınız.  
ALTOBİO METOPROLOL  fetüste  ve yeni  doğan bebekte  kalp hızını  azaltabilir.  
 
Hamile iseniz veya hamile kalmayı düşünüyor  iseniz, ilacı ku llanmadan önce bunu 
doktorunuza söyleyiniz. 
Tedaviniz sırasında hamile olduğunuzu fark ederseniz hemen doktorunuz a veya eczacınıza 
danışınız . 
 
Emzirme:  
İlacı kullanmadan önce doktorunuza  veya eczacınıza danışınız. 
 
Eğer emziriyorsanız  ALTOBİO METOPROLOL  kullanmanız tavsiye edilmez.  Çünkü  
ALTOBİO METOPROLOL  anne  sütü geçmektedir  ve anne  sütü ile beslenen  bebe ğinizde  kalp 
hızınd a yavaşlama  gibi yan etkiler  görülebilir.  
 
Araç ve makine kullanımı  
ALTOBİO METOPROLOL’ün  makineleri sürme becerisine etkisi olabilir. Sersemlik hali, 
baş dönmesi veya yorgunluk oluşabileceği dikkate alınmalıdır.  
 
ALTOBİO METOPROLOL’ün  içeri ğinde bulunan  bazı yardımcı  maddeler  
hakkında  önemli  bilgiler   
Bu tıbbi ürün her bir ampulde 45 mg sodyum hidroklorür ihtiva eder. Bu durum kontrollü 
sodyum diyetinde olan hastalar için göz önünde bulundurulmalıdır.  
 
 
Diğer ilaçlar  ile birlikte  kullanımı  
Başka ilaçlar alıyorsanız, yakın zamanda aldıysanız veya alma ihtimaliniz varsa doktorunuza 
veya hemşirenize söyleyiniz. Buna reçetesiz satın aldığınız ilaçlar ve bitkisel ilaçlar dahildir. 
Bunun nedeni, ALTOBİO METOPROLOL’ün  diğer bazı ilaçların çalışma şeklini 
etkileyebilmesi ve bazı ilaçların ALTOBİO METOPROLOL  üzerinde  etkili olabilmesidir.  
 
  
5 
  
Özellikle aşağıdaki ilaçları kullanıyorsanız doktorunuzla görüşünüz.  
 
 • Klonidin (yüksek tansiyon veya migren için). Klonidin ve ALTOBİO METOPROLOL ’ü 
birlikte alıyorsanız, doktorunuz aksini söylemedikçe klonidin almayı bırakmayın. Eğer 
klonidin veya ALTOBİO METOPROLOL  kullanmayı bırakmanız gerekiyorsa, doktorunuz 
size bunun dikkatli bir şekilde nasıl yapılacağı hakkında  talimatlar verecektir.  
• Monoamin Oksidaz İnhibitörleri (MAOI ler) olarak adlandırılan ilaçlar  
• Verapamil, diltiazem veya nifedipin (yüksek kan basıncı veya göğüs ağrısı için)  
• Kinidin, amiodaron veya digoksin (kalp problemleri için)  
• Hidralazin (yüksek kan basıncı için)  
• Mide ülserinde kullanılan ilaçlar (simetidin ve benzeri)   
• Bakterinin sebep olduğu enfeksiyonlarda kullanılan ilaçlar (rifampisin ve benzeri)  
• Adrenalin (epinefrin olarak da bilinir) (kalbi uyaran bir ilaç)  
• Ağrı, enflamasyon ve artrit ilaçları (indometasin ve selekoksib ve benzeri)  
• Depresyon ilaçları  
• Zihinsel hastalıkların tedavisinde kullanılan ilaçlar (fenotiazin ve benzeri)  
• Barbitüratlar (bir tür sakinleştirici)  
• Antihistaminikler (saman nezlesi ve alerjiler için kullanılan ilaçlar)  
• Göz damlası olarak kullanılan diğer beta bloker ilaçlar (timolol ve benzeri)  
• İnsülin veya ağız yoluyla alınan şeker hastalığı ilaçları  
• Lidokain (bölgesel bir anestezik)  
• Ergotamin ilaçları (migren için)  
 
Eğer reçeteli veya reçetesiz herhangi  bir ilacı şu anda  kullanıyorsan ız veya son zamanlarda 
kullandıysanız lütfen doktorunuza  veya eczacınıza bunlar hakkında bilgi veriniz. 
 
3. ALTOBİO  METOPROLOL  nasıl  kullanılır?  
 
Uygun  kullanım  ve doz/uygulama  sıklığı için talimatlar:   
Doktorunuz  durumunuza  bakarak  doz miktarınıza  ve ne kadar  süre ALTOBİO 
METOPROLOL  kullanac ağınıza karar  verecektir.  
 
Uygulama  yolu ve metodu:   
ALTOBİO METOPROLOL  damar a yavaş o larak  enjeksiyon  yolu ile verilir .  ALTOBİO 
METOPROLOL ’ün mutlaka  size bir doktor  veya hemşire  tarafından  uygulanması  gerekir.   
6 
  
 
Değişik yaş grupları : 
Çocuklarda  kullanımı:  
ALTOBİO METOPROLOL’ün  çocuklarda  kullanımı  ile ilgili  deneyim  sınırlıdır.     
Yaşlılarda  kullanımı:  
Yaşlı  hastalarda doz ayarlamasına gerek yoktur.   
Özel kullanım durumları:  
Böbrek yetmezliği: 
Böbrek yetmezliği olan hastalarda doz ayarlamasına gerek yoktur.   
Karaciğer  yetmezliği:  
Metoprolol genellikle, karaciğer sirozu olan hastalara ve karaciğer fonks iyonu normal olan 
hastalara aynı dozda verilir. Ağır karaciğer fonksiyon bozukluğu belirtileri olan hastalarda 
(örneğin şant  ameliyatı geçirmiş  hastalarda) dozun azaltılm ası dikkate alınmalıdır. 
 
 
Eğer ALTOBİO METOPROLOL ‘ün  etkisinin  çok güçlü  veya zayıf olduğuna dair bir 
izleniminiz  varsa, doktorunuz  veya eczacınızla  konu şunuz.  
 
Kullanmanız  gerekenden  daha  fazla  ALTOBİO METOPROLOL  kullandıysanız   
Doktorunuz  ALTOBİO METOPROLOL ’ün enjeksiyonu  konusunda  deneyimlidir  ve yüksek  
doz almanız olası  değildir.  
 
Yine  de yanlışlıkla yüksek  dozda  ALTOBİO METOPROLOL  aldıysanız,  bulantı,  kusma,  
kramplar,  terleme, halsizlik,  kalbinizd e aşırı yavaşlama , kan basıncınızd a düşme , olası  kalp 
krizi ve nefes  almada  güçlük  gibi problemlerl e karşılaşabilirsiniz.  
 
Doktorunuz  yüksek doz  almanız durumunda  bunu nasıl fark edeceği ve nasıl tedavi edece ği 
konusunda  bilgi sahibidir.  
 
ALTOBİO METOPROLOL ’den kullanmanız  gerekenden  fazla kullandıysanız,  doktorunuz  
veya eczacınız  ile konuşunuz.  
 
ALTOBİO METOPROLOL’ü  kullanmayı unutursanız  
 
Unutulan dozları dengelemek için çift doz almayınız.   
7 
 ALTOBİO METOPROLOL  ile tedavi sonlandırıldığındaki oluşabilecek etkiler  
 
Doktorunuz bu ilacı ne zaman bırakacağınızı size bildirecektir, kademeli olarak bırakmanız 
gerekebilir. Bu ilacın kullanımı hakkında başka sorularınız varsa, doktorunuza sorunuz.  
 
4. Olası yan etkiler nelerdir? 
 
Tüm  ilaçlar  gibi, ALTOBİO METOPROLOL’ün  içeriğinde bulunan  maddelere  duyarlı  
olan kişilerde yan etkiler  olabili r. Aşağıdaki  yan etkiler  damar  içine  uygulanan  metoprolol 
(Metoprolol ALTO BİO METOPROLOL ’ün etkin  maddesidir.)  ile tedavi  edilen kişilerde 
raporlanmıştır.  
 
Yan etkiler aşağıdaki gibi sıralanmıştır;   
Çok yaygın     : 10 hastanın en az birinde görülebilir.  
Yaygın              : 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1000  hastanın birinden fazla görülebilir.  
Seyrek               : 1000  hastanın birinden az görülebilir. 
Çok seyrek        : 10.000 hastanın birinden az görülebilir. 
Bilinmiyor         : Eldeki verilerden hareketle tahmin edilemiyor.  
 
 
Çok yayg ın:  
• Yorgunluk   
Yaygın:  
• ALTOBİO METOPROLOL kullanırken kalp atım hızınızın yavaşladığını 
farkedebilirsiniz. Bu size olursa bu durumu en kısa zamanda doktorunuza söyleyiniz. 
Doktorunuz ALTOBİO METOPROLOL  dozunuzu  düşürmek zorunda kalabilir veya yavaş 
yavaş azaltarak bırakmak zorunda kalabilirsiniz.  
• Göğüste kalp çarpıntısının hissedilmesi,  
 • Sersemlik (özellikle ayağa kalkıldığında, bazen bayılmaya sebep olabilir),   
• Baş ağrısı,   
• Egzersiz sırasında nefes daralması,  
• Bulantı,  
• Ellerde ve ayaklarda soğukluk,   
• Mide ağrısı,   
• İshal veya kabızlık    
8 
 • Postürel bozukluklar (çok nadiren senkop ile birlikte)  
 
Yayg ın olmayan: 
• Depresyon,   
• Uykuya dalma zorluğu,  
• Kabus görme,   
• Konsantrasyon zorluğu,  
• Uyku hali,  
• Yanma, uyuşma, karıncalanma hissi,  
• EKG’de görülen kalp ritim değişikliği,  
• Kalp yetmezliği bulgularının kötüleşmesi,  
• Kalp krizi sırasında kan basıncının önemli ölçüde düşmesi (kardiyojenik şok),  
• Kusma,   
• Deride kaşıntı, kızarıklık, döküntü,  
• Terleme,  
• Kas krampları,  
• Göğüs ağrısı,   
• Ödem,   
• Kilo alma,   
• Bronkospazm (hava yollarında darlık hissi)  
 
Seyrek:  
• Kaygı (anksiyete) veya sinirlilik,  
• Görme bozuklukları,  
• Gözlerde kuruluk, yangı (irritasyon), kızarıklık,  
• Düzensiz kalp atışı,  
• AV ileti zamanında uzama,  
• Parmaklarda uyuşukluk ve spazm (Raynaud sendromu),  
• Alerjik reaksiyonlar (Burun akıntısı ve kırmızı veya sulu göz),  
• Ağız kuruluğu,  
• Saç tellerinde zayıflama, saç dökülmesi,  
• Ereksiyon olamama (impotens),  
   • Burun akıntısı,  
   • Karaciğer fonksiyon test anormallikleri,    
9 
    • SLE (sistemik lupus eritamatozus) den kaynaklı olmayan ANA (antinükleer antikorlar) 
pozitifliği   
 
Çok seyrek:  
• Ciddi kan dolaşım bozukluğu olan hastalarda kol ve bacaklarda kangren,  
• Kanınızın bazı hücrelerinde veya diğer kısımlarında değişiklik. Doktorunuz ALTOBİO 
METOPROLOL’ün  kanınıza herhangi bir etkisi olup olmadığını kontrol etmek için sizden sık 
sık kan örneği alabilir.  
• Kanınızdaki platelet sayısında azalma. Bu sizin daha kolay morarmanıza neden olabilir.   
• Konfüzyon (bilinç bulanıklığı),  
• Halusinasyonlar,  
• Mevcut intermitan kladikasyonda (yürüme ağrısı) artış    
• Karaciğerin iltihaplanması (hepatit),  
• Hafıza kaybı veya hafıza ile ilgili problemler,  
• Tat almada bozukluk,  
• Kulak çınlaması,  
• Periferik arter hastalığında (kesik kesik topallama) artış,  
• Güneş ışığı hassasiyetinin artışına bağlı cilt reaksiyonu,  
• Sedef hastalığında kötüleşme,  
• Eklem yerlerinde ağrı  
 
Eğer bu kullanma  talimatında bahsi  geçmeyen herhangi  bir yan etki ile karşılaşırsanız 
doktorunuzu  veya eczacınızı bilgilendiriniz. 
 
Yan etkilerin raporlanması  
Kullanma Talimatı’nda yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
 
 
  
10 
 5. ALTOBİO METOPROLOL’ün  Saklanması   
ALTOBİO METOPROLOL’ü  çocuklar ın göremeyeceği ve erişemeyeceği  yerlerde  ve 
ambalajında saklayınız.  
25º C’nin  altındaki  oda sıcaklı ğında saklanmalıdır.  Ampulleri ışıktan koruyarak, kutusunda 
saklayınız . 
 
40 mg metoprolole eşdeğer miktarda ALTOBİO METOPROLOL  ampul  1 mg/mL aşağıdaki 
infüzyon çözeltilerinin 1000 mL’sine eklenebilir;  
Sodyum klorür 9 mg/mL, Glukoz 50 mg/mL, Ringer.  
İnfüzyon çözeltisi ile seyreltilen ampul 25°C’nin altındaki oda sıcaklığında 12 saat içinde 
kullanılmalıdır. 
 
Raf Ömrü  
24 ay  
  Son kullanma tarihi  ile uyumlu  olarak kullanınız.  
 
ALTOBİO METOPROLOL  normalde  doktorunuzda  ya da hastanede  saklanır.  
 
Tıbbi  personel  ALTOBİO METOPROLOL ’ün doğru bir şekilde  saklanması,  kullanılması  ve 
imhasından sorumludur.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca  belirlenen toplama sistemine veriniz. 
 
Ambalajdaki s on kullanma  tarihinden  sonra  ALTOBİO METOPROLOL’ü  kullanmayınız.  
 
Ruhsat  sahibi:   ALTOBİO  İLAÇ  LTD.  ŞTİ. 
    Esentepe Mah. Büyükdere Cad.  
                            Loft Residance No:201/40  
                            Şişli/İstanbul  
 
Üretim  yeri:   İmaretçioğlu İlaç San. Ltd. Şti.  
Samsun  ili, Serbest  Bölge,  E Ada,  2 
parsel  Limaniçi/SAMSUN  
 
 
Bu kullanma ta limatı  26/12/2024  tarihinde onaylanmı ştır 