 1 KISA ÜRÜN BİLGİSİ 
 
1. BEŞERİ TIBBİ ÜRÜNÜN ADI  
 
STAMARIL 0,5 mL (IM/SC enjeksiyon) süspansiyon için liyofilize toz içeren flakon ve 
çözelti içeren kullanıma hazır enjektör  
Sarı Humma aşısı, canlı. 
Steril 
 
2. KALİTATİF VE KANTİTATİF BİLEŞİM 
 
Etkin maddeler: 
 
Sulandırıldıktan sonra 0,5 mL’lik tek dozun içeriği: 
Sarı Humma virüsü1, 17 D-204 suşu (canlı, atenüe).….en az 1.000 IU 
 
1 Spesifik patojen içermeyen tavuk embriyolarında üretilmiştir 
         
Yardımcı maddeler: 
 
Toz: 
Sodyum klorür  :  1,63 mg 
Potasyum klorür  :  0,054 mg 
Disodyum fosfat dihidrat :  0,298 mg 
Potasyum dihidrojen fosfat :  0,063 mg 
Sorbitol                                   :  7,975 mg 
Laktoz (inek sütü kaynaklı)    : 15,95 mg 
 
Çözücü: 
Sodyum klorür 2 mg 
 
Yardımcı maddeler için Bölüm 6.1’e bakınız.  
 
3.  FARMASÖTİK FORM  
 
Toz ve kullanıma hazır enjektör içerisinde enjeksiyonluk süspansiyon. 
Sulandırma öncesinde toz, homojendir, bej ile portakal-bej arasında bir renktedir ve çözücü 
ise berrak bir çözeltidir.  
 
4. KLİNİK ÖZELLİKLER 
 
4.1. Terapötik endikasyonlar 
STAMARIL aşağıda belirtilen kişilerin sarı hummaya karşı aktif bağışıklanmasında 
endikedir: 
 
- Sarı humma endemik bölgelerine seyahat edenler, bu bölgelerden geçenler veya bu 
bölgelerde yaşayanlar,  2 - Giriş için Uluslararası Aşılama Sertifikası şart koşan herhangi bir ülkeye seyahat 
edenler (daha önceki yolculuk güzergahına bağlı olabilir veya olmayabilir), 
- Potansiyel enfeksiyöz materyallerle çalışanlar (örneğin laboratuvar personeli). 
 
Özel koşullar altındaki çocukların minimum aşılanma yaşı ve diğer spesifik hasta 
popülasyonlarına ilişkin aşılama kılavuzu için Bölüm 4.2, 4.3 ve 4.4’e bakınız. 
 
Sarı humma aşısının aşı yönetmelikleri ile uyumlu olması ve resmi olarak tanınması için 
Dünya Sağlık Örgütü (DSÖ) onaylı bir aşı merkezinde uygulanması ve Uluslararası Aşılama 
Sertifikasına işlenmesi gerekmektedir. Bu sertifikanın geçerlilik süresi, Uluslararası Sağlık 
Yönetmelikleri (IHR) tavsiyelerine göre oluşturulmaktadır ve birincil aşılamadan 10 gün 
sonra  ve yeniden aşılamanın hemen ardından başlar (bkz. Bölüm 4.2).   
 
4.2. Pozoloji ve uygulama şekli 
 
Pozoloji: 
Birincil aşılama  
Bu aşı ile en az 10 günlük bir süre geçene kadar koruyucu bağışıklık elde edilemeyeceğinden 
bir endemik bölgeye giriş yapmadan en az 10 gün önce uygulanmalıdır.  
Yetişkinler: 0,5 mL’lik tek doz sulandırılmış aşı 
Pediyatrik popülasyon: 
 9 aylık ve üzerindeki çocuklarda ve yetişkinlerde:  0,5 mL’lik tek doz sulandırılmış aşı 
 6-9 aylık yaş aralığındakiçocuklarda:  Özel durumlar dışında 6 - 9 aylık yaş 
aralığındaki çocuklarda sarı hummaya karşı aşılama önerilmez. Ancak geçerli olan 
resmi tavsiyelere (bkz. Bölüm 4.4) uygun olarak aşılama söz konusu olduğunda, 
verilecek doz 9 aylık ve daha büyük çocuklar ve yetişkinler ile aynıdır.  
 6 aylıktan daha küçük çocuklarda:  STAMARIL, 6 aylıktan daha küçük çocuklarda 
kontrendikedir (bkz. Bölüm 4.3). 
Yaşlılarda: 
Uygulanacak doz yetişkinlerle aynıdır. Ancak 60 yaş ve üzerindeki kişilerde sarı humma 
aşısıyla bağlantılı şiddetli ve muhtemelen ölümcül hastalık riskinin potansiyel olarak daha 
yüksek olması nedeniyle, bu aşı yalnızca sarı humma enfeksiyonuna yakalanma riskinin ciddi 
ve kaçınılmaz olduğu durumlarda verilmelidir (bkz. Bölüm 4.4 ve 4.8). 
Yeniden aşılama 
0,5 mL’lik bir doz STAMARIL uygulandıktan sonra beklenen koruma süresi en az 10 yıl ve 
muhtemelen ömür boyudur.  
Birincil aşılamadan sonra yetersiz bağışıklık yanıtı olan bazı kişilerde 0,5 mL’lik yeniden 
aşılama gerekebilir. Yerel sağlık otoritelerinin resmi tavsiyelerine bağlı olarak bazı ülkelere 
giriş yapılırken de yeniden aşılama gerekebilir. 
 
Uygulama sıklığı ve süresi: 
 
Aşılama programı çocuklarda ve yetişkinlerde aynıdır.  
Her 10 yılda bir yeniden aşılanma önerilmektedir.  3 Bu aşı ile en az 10 günlük bir süre geçene kadar koruyucu bağışıklık elde edilemeyeceğinden 
bir endemik bölgeye girilmeden en az 10 gün önce verilmelidir. 
 
Uygulama şekli: 
 
Aşının derialtı (subkütan) yoldan enjekte edilmesi tercih edilir.  
Eğer geçerli resmi tavsiyelere uygunsa, STAMARIL kas içine (intramusküler) enjeksiyon 
yoluyla uygulanabilir.  
Kas içi (intramusküler) kullanım için tavsiye edilen bölgeler; 12 aylıktan küçük çocuklarda  
uyluğun ön-dış tarafı, 12-35 aylık yaş aralığındaki çocuklarda uyluğun ön-dış tarafı (veya kas 
kütlesi yeterli ise deltoid kası) veya 36 aylıktan daha büyük çocuklar ile yetişkinlerde ise 
deltoid kasıdır.  
BU AŞI DAMARİÇİ (İNTRAVASKÜLER) YOLDAN ENJEKTE EDİLMEMELİDİR. 
Tıbbi ürünü kullanmadan ve uygulamadan önce önlem alınmalıdır. 
 
Uygulama öncesinde tıbbi ürünün sulandırılmasına yönelik talimatlar için Bölüm 6.6’ya 
bakınız. 
 
Özel popülasyonlara ilişkin ek bilgiler:  
 
Böbrek/Karaciğer yetmezliği:   
 
STAMARIL’in böbrek ve karaciğer yetmezliği olan hastalardaki güvenilirliği 
incelenmemiştir 
 
Pediyatrik popülasyon :  
 
9 aylık ve üzerindeki çocuklarda ve yetişkinlerde 0,5 mL’lik tek doz sulandırılmış aşı 
uygulanır. Özel durumlar dışında 6 - 9 aylık yaş aralığındaki çocuklarda sarı hummaya karşı 
aşılama genellikle önerilmez. Ancak geçerli olan resmi tavsiyelere (bkz. Bölüm 4.4) uygun 
olarak aşılama söz konusu olduğunda, verilecek doz daha 9 aylıktan daha büyük çocuklar ve 
yetişkinler ile aynıdır. STAMARIL, 6 aylıktan daha küçük çocuklarda kontrendikedir (bkz. 
Bölüm 4.3). 
 
Geriyatrik popülasyon:  
 
60 yaşından sonra bazı ciddi ve potansiyel olarak ölümcül olabilen istenmeyen reaksiyonların 
(48 saatten daha uzun süren sistemik ve nörolojik reaksiyonlar da dahil olmak üzere YEL-
AVD ve YEL-AND) diğer yaş gruplarıyla kıyaslandığında daha yüksek sıklıklarda ortaya 
çıktığı görünmektedir. Dolayısıyla bu aşı yalnızca ciddi anlamda sarı hummaya yakalanma 
riski olan kişilere verilmelidir (bkz. Bölüm 4.4. ve 4.8).    
 
4.3. Kontrendikasyonlar 
 
 Etkin maddeye, Bölüm 6.1’de listelenen yardımcı maddelerden herhangi birine, 
yumurtaya veya tavuk proteinlerine aşırı duyarlılık, 
 Herhangi bir sarı humma aşısının daha önceki bir dozu sonrasında yaşanan şiddetli 
aşırı duyarlılık reaksiyonları (örneğin anafilaksi),  4  Doğuştan,  idiyopatik veya sistemik steroidler (topikal veya inhale edilen steroidlerin 
standart dozundan daha fazlası), radyoterapi veya sitotoksik ilaçlarla yürütülen 
tedavinin bir sonucu olarak bağışıklığın baskılanması,  
 Timus disfonksiyonu hikayesi (miyastenya gravis, timoma, timektomi dâhil), 
 Semptomatik HIV enfeksiyonu, 
 Bağışıklık işlevinin bozulduğuna ilişkin bir kanıtın eşlik ettiği asemptomatik HIV 
enfeksiyonu (bkz. Bölüm 4.4), 
 6 aylıktan daha küçük çocuklarda  (bkz. Bölüm 4.2 ve 4.4 
 Orta dereceli veya şiddetli ateşli hastalık veya akut hastalık. 
 
4.4. Özel kullanım uyarıları ve önlemleri 
 
Tüm enjekte edilebilir aşılarda olduğu gibi, aşı uygulanmasının ardından oluşabilecek bir 
anafilâksi vakası veya diğer şiddetli aşırı duyarlılık reaksiyonları durumunda kullanılmak 
üzere uygun tıbbi tedavi ve gözetim hazır bulundurulmalıdır.  
 
Senkop (bayılma), enjeksiyon iğnesine psikojenik yanıt olarak aşılamayı takiben ve hatta 
aşılama öncesinde oluşabilir. Bayılmadan kaynaklı hasarları önlemek ve bayılma 
reaksiyonlarını yönetmek için prosedürler mevcut olmalıdır.  
BU AŞI DAMARİÇİ (İNTRAVASKÜLER) YOLDAN ENJEKTE EDİLMEMELİDİR. 
İntramusküler enjeksiyon, enjeksiyon bölgesi hematomuna neden olabileceği için 
STAMARIL,  hemofili veya trombositopeni gibi herhangi bir kanama hastalığına sahip 
insanlara veya antikoagülan tedavisi gören insanlara intramusküler yoldan verilmemelidir. 
Bunun yerine subkütan yoldan uygulanmalıdır. 
 
STAMARIL yalnızca sarı humma virüsünün yol açtığı enfeksiyon riski altında olan veya 
olacak kişilere veya uluslararası sağlık yönetmeliklerine uymak üzere aşılanması gereken 
kişilere uygulanmalıdır. Sarı humma aşısı uygulamasını düşünmeden önce aşılama sonrasında 
istenmeyen reaksiyonları geliştirme riskinde artış olabilecek kişilerin tanımlanması için 
dikkatli davranılmalıdır (Bölüm 4.3’e ve aşağıdaki açıklamalara bakınız).  
 
Sarı humma aşısı bağlantılı nörotropik hastalık (YEL-AND) 
 
Aşılama sonrasında, çok ender olarak sekelli veya ölümcül sonuçlu bazı vakalarda YEL-AND 
bildirilmiştir (bkz. Bölüm 4.8). Bugüne kadar, çoğu YEL-AND vakası, birincil aşılamanın 
başlangıcından 30 günlük süre içerisinde bildirilmiştir. Diğer yaş gruplarında da bildirilmiş 
olmasına rağmen 60 yaş ve üzerindekilerde ve 9 aylıktan küçüklerde (anne sütü ile beslenen 
ve bu yolla aşıya maruz kalan bebeklerde dahil olmak üzere)  riskin daha yüksek olduğu 
görünmektedir. Doğuştan veya zamanla kazanılmış bağışıklık yetmezliğinin de potansiyel bir 
risk faktörü olduğu fark edilmiştir (bkz. Bölüm 4.3).  Ancak, tanımlanmış risk faktörleri 
olmayan kişilerde de YEL-AND vakaları bildirilmiştir. Aşılanan kişiler, aşılamadan sonra baş 
ağrısı veya bilinç bulanıklığı ile seyreden yüksek ateş, kişilik değişikliği veya aşırı yorgunluk, 
boyun sertliği, nöbetler, vücudun bir kısmında veya tamamında hareket veya his kaybı gibi 
YEL-AND'ı işaret eden herhangi bir semptom hissederlerse tıbbi görüş almaları gerektiği 
konusunda bilgilendirilmelidir. Aşılanmış kişilere sarı humma aşısı olduklarını sağlık 
personeline bildirmeleri de hatırlatılmalıdır (bkz. Bölüm 4.8). 
 
 
  5 Sarı humma aşısı bağlantılı iç organlara yönelen (viserotropik)  hastalık (YEL-AVD) 
 
Aşılama sonrasında, çok ender olarak vahşi tipteki virüsün yol açtığı ani gelişen enfeksiyonu 
andıran YEL-AVD bildirilmiştir (bkz. Bölüm 4.8). Bu duruma ilişkin ölüm oranı % 60 
seviyesindedir. Bugüne değin çoğu YEL-AVD vakası, birincil aşılamayı alanlarda aşılamayı 
izleyen 10 gün içinde bildirilmiştir. Diğer yaş gruplarında da bildirilmiş olmasına rağmen 60 
yaş ve üzerindekilerde riskin daha yüksek olduğu görünmektedir. Timektomi veya timus 
disfonksiyonu geçmişininde potansiyel bir risk faktörü olduğu görülmüştür (bkz. Bölüm 4.3 
ve 4.8). Ancak tanımlanmış risk faktörleri olmayan kişilerde de YEL- AVD vakaları 
bildirilmiştir. Aşılanan kişiler, aşılamadan sonra ateş, miyalji, yorgunluk, baş ağrısı veya 
hipotansiyon gibi YEL-AVD'ye işaret eden herhangi bir semptom hissederlerse tıbbi görüş 
almaları gerektiği konusunda bilgilendirilmelidir; çünkü bu semptomlar sarılık, kas sitolizisi, 
trombositopeni, akut solunum ve böbrek yetmezliği ile birlikte karaciğerde işlev bozukluğunu 
potansiyel olarak hızla ilerletebilir. Aşılanmış kişilere sarı humma aşısı olduklarını sağlık 
personeline bildirmeleri de hatırlatılmalıdır (bkz. Bölüm 4.8). 
 
Bağışıklık sistemi baskı altında olan bireylerde:   
 
STAMARIL bağışıklık sistemi baskı altında olan kişilere uygulanmamalıdır (bkz. Bölüm 
4.3). Eğer bağışıklık baskılama geçiciyse, bağışıklık işlevi düzelene kadar aşılama 
ertelenmelidir. En az 14 gün veya daha uzun süre sistemik kortikosteroidler alan hastalarda 
ise, aşılamanın, tedavinin tamamlanmasından en az bir ay sonrasına kadar ertelenmesi 
önerilir.  
 
HIV enfeksiyonu olan bireylerde:  Semptomatik HIV enfeksiyonu veya bağışıklık işlevinin 
bozulduğuna ilişkin bir kanıtın eşlik ettiği asemptomatik HIV enfeksiyonu olan kişilere 
STAMARIL uygulanmamalıdır (bkz. Bölüm 4.3). Ancak güvenli bir şekilde aşılanabilecek ve 
bunun sonucunda koruyucu bağışık yanıtı geliştirebilecek kişiler ile aşılamanın hem tehlikeli, 
hem de etkisiz olabileceği kişileri birbirinden ayırt edebilen immünolojik parametreleri 
belirlemek için eldeki mevcut veriler yetersizdir. Dolayısıyla asemptomatik HIV enfeksiyonu 
olan bir kişi endemik bir bölgeye yolculuk etmekten kaçınamıyorsa, aşılamaya ilişkin 
potansiyel riskleri ve faydaları değerlendirilirken mevcut olan resmi tavsiye dikkate 
alınmalıdır.  
 
HIV pozitif annelerden doğan çocuklarda: HIV ile enfekte olmadıkları teyit edilmişse, en az 6 
aylık olan çocuklar (bkz. Bölüm 4.2 ve 4.3) aşılanabilir. Sarı hummaya karşı potansiyel olarak 
koruma gereksinimi duyan HIV enfeksiyonlu, en az 6 aylık çocuklar aşılanıp 
aşılanmayacaklarına ilişkin tavsiye için uzman bir pediyatri ekibine sevk edilmelidir.   
 
Yaş: 
 
Pediyatrik popülasyon: 9 aylıktan küçük çocuklar 
 
6 aylıktan  9 aylığa kadar olan çocuklar sadece özel durumlarda (örneğin büyük salgınlar 
esnasında) ve geçerli olan resmi tavsiyelere göre aşılanmalıdır.  
 
STAMARIL 6 aydan daha küçük çocuklarda kontrendikedir (bkz. Bölüm 4.3). 
 
 
  6 Yaşlı kişiler: 60 yaş ve üzerindeki kişiler 
 
60 yaşında olan ve 60 yaşından büyük kişiler, diğer yaş grupları ile karşılaştırıldığında artan 
derecede ciddi ve potansiyel ölümcül yan etki riskine (48 saatten daha uzun süren sistemik ve 
nörolojik reaksiyonlar da dahil olmak üzere YEL-AVD ve YEL-AND) sahip olabilir. 
Dolayısıyla bu aşı yalnızca önemli anlamda Sarı hummaya yakalanma riski olan kişilere 
verilmelidir (bkz. Bölüm 4.8). 
 
Hamile ve emziren kadınlar    
 
STAMARIL, açık bir şekilde gerekmedikçe ve risk ve yarar değerlendirmesi yapılmadan 
hamile ve emziren kadınlarda kullanılmamalıdır (bkz.Bölüm 4.6). 
 
Bulaşma 
Sarı humma Aşı virüsünün, doğum sonrası sarı humma aşısı olan emziren annelerden bebeğe 
bulaştığını gösteren çok az sayıda rapor vardır. Bulaşmayı takiben bebeklerde, sonunda 
iyileşebilecekleri/düzelebilen YEL-AND gelişebilir (bkz. Bölüm 4.6). 
 
Diğer aşılarda olduğu gibi, STAMARIL ile aşılama, aşılanan kişileri % 100 korumayabilir.   
 
Nadir kalıtsal fruktoz intoleransı olan hastalar bu aşıyı almamalıdır.  
 
İntravasküler yoldan enjekte etmeyiniz. İğnenin herhangi bir kan damarına girmediğinden 
emin olunuz. 
 
STAMARIL 0,5 mL’lik dozunda 23 mg’dan daha az sodyum (sodyum klorür)  ve 39 mg’dan 
daha az potasyum (potasyum klorür, Monopotasyum fosfat) içerir. Sodyum ve potasyuma 
bağlı herhangi bir istenmeyen etki beklenmez.  
 
Bu tıbbi ürün sorbitol içermektedir. Nadir kalıtımsal fruktoz intolerans problemi olan 
hastaların bu ilacı kullanmamaları gerekir. 
 
Biyoteknolojik ürünlerin takip edilebilirliğinin sağlanması için uygulanan ürünün ticari ismi 
ve seri numarası mutlaka hasta dosyasına kaydedilmelidir. 
 
4.5. Diğer tıbbi ürünler ile etkileşimler  ve diğer etkileşim şekilleri 
 
STAMARIL herhangi bir başka aşı veya ilaç ürünü ile aynı enjektör içinde 
karıştırılmamalıdır.  
 
Eğer bir başka enjekte edilebilir aşıyı (aşıları) da STAMARIL ile aynı zamanda uygulamak 
gerekiyorsa, aşıların her biri ayrı bölgelere (ve tercihen ayrı bir uzuva) enjekte edilmelidir.  
 
Resmi tavsiyelere uygun olduğu takdirde, bu aşı kızamık aşısı ile birlikte aynı zamanda 
uygulanabilir. 
 
STAMARIL, tifo Vi kapsüler polisakkarit ve/veya inaktif hepatit A virüsü içeren aşılarla aynı 
zamanda uygulanabilir. 
  7 Diğer ilaçlarla birlikte kullanım: STAMARIL yüksek doz sistemik steroid tedavisi (örneğin, 2 
hafta veya daha uzun süre boyunca günlük 20 mg veya 2 mg/kg vücut ağırlığı prednizon veya 
eşdeğeri dozu veya bir haftadan uzun süre boyunca günlük 40 mg veya daha fazla prednizon 
dozu), immünosupresif özellikleri olduğu bilinen biyolojik ürünler de dahil olmak diğer tüm 
tıbbi ürünler, radyoterapi, sitotoksik ilaçlar gibi immün baskılayıcı tedaviler alan kişilere veya 
immün baskılanmaya neden olabilecek tüm durumlarda uygulanmamalıdır. (bkz. Bölüm 4.3). 
Bağışıklık sistemini baskılayıcı tedavinin derecesi konusunda belirsizlik olması durumunda 
aşılamaya ara verilmeli ve uzman görüşüne başvurulmalıdır. 
 
STAMARIL, dengue (dang) veya Japon ensefaliti gibi diğer flavivirüsle bağlantılı hastalıklar 
için laboratuvar ve/veya tanı testleriyle yanlış pozitif sonuçlara neden olabilir. 
 
4.6. Gebelik ve laktasyon 
 
Genel tavsiye 
 
Gebelik kategori: C 
 
Çocuk doğurma potansiyeli bulunan kadınlar/Doğum kontrolü (Kontrasepsiyon) 
 
Hayvanlar üzerinde STAMARIL ile ilgili hiçbir üreme çalışması yürütülmemiştir. İnsanlara 
yönelik potansiyel risk bilinmemektedir.  
 
Gebelik dönemi 
 
Hayvanlar üzerinde STAMARIL ile ilgili hiçbir gelişim ve üreme çalışması yürütülmemiştir 
ve insanlara yönelik potansiyel risk bilinmemektedir. Sınırlı sayıda gebelikte maruz kalma 
olgularından gelen veriler, STAMARIL’in gebelik üzerinde ya da fetüsün/yeni doğan 
çocuğun sağlığı üzerinde yan etkileri olduğunu göstermemektedir. Bununla beraber 
STAMARIL canlı atenüe aşı olduğundan, hamile kadınlara yalnızca açıkça gerekli olduğunda 
ve ancak potansiyel risk ve faydalar dikkatlice değerlendirildikten sonra verilmelidir. 
Aşılamadan sonraki ay gebelikten kaçınılmalıdır. 
 
Laktasyon dönemi 
 
Aşı virüsü suşunun emziren annelerden bebeklere olası bulaşma riski olduğu için, salgın 
kontrolü süresince ve bunu takiben risk ve fayda değerlendirmesi gibi net bir şekilde ihtiyaç 
duyulan zamanlar haricinde STAMARIL emziren annelere verilmemelidir (bkz. Bölüm 4.4).  
Aşılamanın gerekli olduğu durumlarda aşılamadan sonra en az 2 hafta emzirmeye ara 
verilmesi önerilir. 
 
Üreme yeteneği /Fertilite 
 
STAMARIL ile hayvansal fertilite çalışmaları yapılmamıştır ve insanlarda fertilite verileri 
mevcut değildir. 
 
4.7. Araç ve makine kullanımı  üzerindeki etkiler 
 
STAMARIL’in araç sürme ve makine kullanımı üzerindeki etkilerine ilişkin hiçbir çalışma 
gerçekleştirilmemiştir.  8 4.8. İstenmeyen etkiler 
 
a. Güvenlilik profili özeti 
 
Tüm klinik çalışmalarda, 4.896 denek (her yaştan) STAMARIL ile aşılanmıştır. Genel 
popülasyonla yapılan en çoklu temsili çalışmada, en sık bildirilen reaksiyonlar (deneklerin 
% 12’si ila % 18’inde) baş ağrısı, asteni, enjeksiyon bölgesinde ağrı ve miyaljidir.  
Küçük çocuk popülasyonuyla yapılan en çoklu temsili çalışmada, en sık bildirilen 
reaksiyonlar (deneklerin % 32’si ila % 35’inde) iritabilite, ağlama ve iştah kaybıdır.  
Advers reaksiyonlar genellikle aşılamadan sonraki ilk üç gün içinde meydana gelmiş, sadece 
ateş 4. gün ile 14. gün arasında görülmüştür.  
 
Bu reaksiyonlar genellikle 3 günden fazla sürmemiştir.  
Hem lokal hem de sistemik reaksiyonlar genellikle hafif şiddettedir; ancak genel 
popülasyonda deneklerin % 0,8’inde ve küçük çocukların % 0,3’ünde en az bir şiddetli 
enjeksiyon bölgesi reaksiyonu; genel popülasyonda deneklerin % 1,4’ünde ve küçük 
çocukların % 4,9’unda en az bir şiddetli sistemik reaksiyon bildirilmiştir.  
Şiddetli hipersensitivite veya anafilaktik reaksiyonlar, nörotropik veya viserotropik hastalık 
(YEL-AND; YEL-AVD) gibi ciddi advers olay vakaları, pazarlama sonrası deneyimden 
bildirilmiştir (b. Advers reaksiyonların listesi ve c. Seçilen advers reaksiyonların tanımı alt 
bölümlerine bakınız). 
 
b. Advers reaksiyonların listesi 
 
Klinik çalışmalar ve dünya çapındaki pazarlama sonrası deneyim sırasında STAMARIL ile 
aşılamayı takiben kaydedilen advers reaksiyonların görülme sıklıkları aşağıda 
özetlenmektedir. 
 
İstenmeyen etkiler aşağıdaki kural kullanılarak sıklık derecelerine göre sınıflandırılmıştır: 
 
Çok yaygın ( ≥ 1/10); yaygın ( ≥ 1/100, ila < 1/10); Yaygın olmayan( ≥ 1/1.000 ila  < 1/100); 
Seyrek ( ≥ 1/10.000, ila < 1/1.000); Çok seyrek (< 1/10.000), bilinmiyor (eldeki verilerden 
hareketle tahmin edilemiyor)  
 
Enfeksiyonlar ve enfestasyonlar 
Seyrek:Rinit  
Çok seyrek:YEL-AVD ‡ 
 
Kan ve lenf sistemi hastalıkları 
Bilinmiyor:Lenfadenopati 
 
Bağışıklık sistemi hastalıkları 
Bilinmiyor: Anjiyoödemi içeren anafilaktoid reaksiyon 
 
Metabolizma ve beslenme hastalıkları 
Çok yaygın: İştah kaybı* 
 
Sinir sistemi hastalıkları 
Çok yaygın: Uyuşukluk*, baş ağrısı  9 Yaygın olmayan: Baş dönmesi 
 
Çok seyrek: YEL-AND ‡, nöbetler, aseptik menenjit  
 
Bilinmiyor: Parestezi 
 
Gastrointestinal sistem hastalıkları   
Çok yaygın: Kusma†  
 
Yaygın: Bulantı 
 
Yaygın olmayan: Karın ağrısı  
 
Seyrek:İshal 
 
Deri ve deri altı doku hastalıkları  
Yaygın:Döküntü 
 
Yaygın olmayan:Kaşıntı 
 
BilinmiyorÜrtiker 
 
Kas-iskelet bozuklukları, bağ doku ve kemik hastalıkları 
Çok yaygın: Miyalji  
Yaygın: Artralji  
 
Genel bozukluklar ve uygulama bölgesine ilişkin hastalıklar 
Çok yaygın: Sinirlilik*, ağlama*, ateş†, asteni, enjeksiyon bölgesinde ağrı/hassasiyet 
 
Yaygın:Enjeksiyon bölgesinde eritem/kızarıklık, enjeksiyon bölgesinde hematom, enjeksiyon 
bölgesinde endürasyon, enjeksiyon bölgesinde ödem/şişme 
 
Yaygın olmayan:Enjeksiyon bölgesinde papül 
 
Bilinmiyor:İnfluenza benzeri hastalık 
 
*Pediyatrik popülasyona özgü (d. Pediyatrik popülasyon bölümüne bakınız) 
‡ Klinik özellikler için (c. Seçili advers reaksiyonların tanımı bölümüne bakınız) 
†Küçük çocuklarda çok yaygın (d. Pediyatrik popülasyon bölümüne bakınız), genel popülasyonda yaygın  
 
c. Seçili advers reaksiyonların tanımı  
 
STAMARIL ve diğer sarı humma aşıları ile aşılamanın ardından 30 gün içinde bazıları fatal 
bir sonuca götüren nörotropik hastalık vakalarının (YEL-AND olarak bilinir) meydana 
geldiği bildirilmiştir. YEL-AND, ensefalit (miyelinizasyonla birlikte veya demiyelinizasyon 
olmadan) veya periferik sinir sistemini etkileyen nörobiyolojik bir hastalık (örneğin 
Guillain-Barré sendromu) olarak ortaya çıkabilir. Ensefalit genellikle yüksek ateş ve sefalji 
ile başlar ve ensefalopatiye ilerleyebilir (örneğin konfüzyon, uyuşukluk, 24 saatten uzun 
süreli kişilik değişikliği, fokal nörolojik defisitler, serebellar disfonksiyon veya nöbetler).  
Periferik sinir sistemini etkileyen YEL-AND, genellikle uzuvlarda iki taraflı zayıflık veya  10 tendon reflekslerinin azalması veya kaybolmasıyla birlikte kraniyal sinirlerin periferik parezi 
ile kendini gösterir (bkz.Bölüm 4.4). 
 
YEL-AND kriterlerini karşılamayan nörolojik hastalıklar bildirilmiştir. Belirtiler aseptik 
menenjit vakalarını veya fokal nörolojik belirtilerle ilişkili olmayan nöbetleri içerebilir. Bu 
vakalar genellikle hafif veya orta şiddettedir ve kendiliğinden düzelir.  
Bazıları ölümcül olan viserotropik hastalık vakaları (YEL-AVD olarak bilinmektedir ve daha 
önceleri “Febril Çoklu Organ-Sistem Yetmezliği” olarak tanımlanmıştır) STAMARIL ve 
diğer sarı humma aşıları ile aşılamadan sonra bildirilmiştir. Bildirilen vakaların büyük 
çoğunluğunda, emare ve belirtilerin başlangıcı aşılamadan sonraki 10 gün içinde 
görülmüştür. İlk emare ve belirtiler spesifik değildir ve aralarında ateş, miyalji, bitkinlik, 
sefalalji ve hipotansiyon bulunabilir; bu durumlar sarılık, kas sitolizisi, trombositopeni, akut 
solunum ve böbrek yetmezliği ile birlikte karaciğerde işlev bozukluğunu potansiyel olarak 
hızla ilerletebilir (bkz. Bölüm 4.4).  
 
d. Pediyatrik popülasyon  
 
STAMARIL’in pediyatrik popülasyondaki güvenliliği, eş zamanlı olarak STAMARIL ve 
plasebo alan 12 ila 13 aylık 393 çocuk ile gerçekleştirilen bir klinik çalışmada araştırılmıştır.  
 
Güvenlilik profili aşılamadan sonraki ilk 4 hafta boyunca değerlendirilmiştir.   
Pediyatrik popülasyona özgü en sık bildirilen aşağıdaki advers reaksiyonlar, “çok yaygın” 
olarak bildirilmiştir: sinirlilik (% 34,7), iştah kaybı (% 33,7), ağlama (% 32,1) ve sersemlik 
hissidir (% 22). 
 
Küçük çocuklarda bildirilen diğer advers reaksiyonlar da genel popülasyonla yapılan 
çalışmalardan bildirilmiştir:  
• Enjeksiyon bölgesinde ağrı (% 17,6), ateş (% 16,5) ve kusma (% 17,1) küçük 
çocuklarda “çok yaygın” olarak bildirilmiştir. Ateş ve kusma genel popülasyondakine 
kıyasla daha sık bildirilmiştir (b. Advers reaksiyonların listesi  alt bölümüne bakınız).  
• Enjeksiyon bölgesinde eritem (% 9,8) ve enjeksiyon bölgesinde şişme (% 4,4), küçük 
çocuklarda genel popülasyondaki gibi “yaygın” olarak, ancak genel popülasyona 
kıyasla anlamlı derece daha yüksek sıklıkta bildirilmiştir. 
 
e. Özel popülasyonlar: 
 
Doğuştan gelen veya daha sonradan edinilen bağışıklık yetmezliği, YEL-AND’yi de içeren 
ciddi advers olaylar için olası bir risk faktörü olarak saptanmıştır (bkz. Bölüm 4.3 ve 4.4).  
 
60 yaş üstünde olmak (bkz. Bölüm 4.4), YEL-AVD ve YEL-AND için olası bir risk faktörü 
olarak saptanmıştır.   
 
9 aylıktan küçük yaşlar (anne sütü ile beslenerek aşıya maruz kalan bebeklerde dahil olmak 
üzere) (bkz. Bölüm 4.4), YEL-AND için olası bir risk faktörü olarak saptanmıştır.   
 
Bir timus disfonksiyonu veya timektomi hikâyesine sahip olmak (bkz. Bölüm 4.3 ve 4.4), 
YEL-AVD için olası bir risk faktörü olarak saptanmıştır.   
  11 Şüpheli advers reaksiyonların raporlanması 
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr, e-
posta: tufam@titck.gov.tr; tel: 0 800 314 00 08; faks: 0 312 218 35 99) 
 
4.9. Doz aşımı  ve tedavisi 
 
STAMARIL ile önerilen dozdan daha fazlasının (doz aşımı) uygulandığı durumlar 
bildirilmiştir. Advers reaksiyonlar bildirildiği zaman, edinilen bilgi Bölüm 4.8’de tanımlı 
STAMARIL’in bilinen güvenlilik profili ile uyumlu bulunmuştur. 
 
5. FARMAKOLOJİK ÖZELLİKLER 
 
5.1 Farmakodinamik özellikler 
 
Farmakoterapötik grup: Canlı, attenüe sarı humma aşısı   
ATC kodu: J07BL01 
 
Etki Mekanizması 
 
STAMARIL canlı, atenüe bir sarı humma virüsü aşısıdır. Diğer canlı, atenüe viral aşılarda 
olduğu gibi, sağlıklı alıcılarda, spesifik B ve T hücrelerinin üretimi ve spesifik dolaşan antikor 
görünümü ile sonuçlanan subklinik bir enfeksiyon oluşturur. 1:10’luk nötrleştirici antikor 
titresinin korunma ile ilişkili olduğu kabul edilir.  
Koruyucu bağışıklık, aşılamadan yaklaşık 10 gün sonra ortaya çıkmaktadır, en az 10 yıl veya 
yaşam boyu sürmektedir.  
Klinik çalışmalarda, yetişkinlerde STAMARIL ile aşılamadan 28 gün sonra, % 93 ve % 
100’lük serokonversiyon oranları elde edilmiştir. 
 
Pediyatrik Popülasyon 
 
12 ile 13 aylık 337 çocukta gerçekleştirilen bir klinik çalışmada, STAMARIL ile aşılamadan 
28 gün sonra sarı humma seropozitiflik oranları % 99,7 (98,5; 100) ve geometrik ortalama 
titreleri 423 (375; 478) olmuştur. 30 çocukta ve 2 ila 17 yaşında olan ergenlerde yürütülen 
diğer bir klinik çalışmada, serokonversiyon oranı, önceki klinik çalışmalarda gözlenen 
sonuçları doğrulayarak, % 90 ila % 100 olarak gözlemlenmiştir. 
 
5.2. Farmakokinetik özellikler 
 
Farmakokinetik çalışma gerçekleştirilmemiştir. 
 
5.3. Klinik öncesi güvenlilik verileri 
 
Klinik olmayan çalışma gerçekleştirilmemiştir.  
 
 
  12 6. FARMASÖTİK ÖZELLİKLERİ 
 
6.1. Yardımcı maddelerin listesi 
 
Toz: 
Laktoz (inek sütü kaynaklı) 
Sorbitol E420 
L-Histidin hidroklorür  
L-Alanin  
Sodyum klorür 
Potasyum klorür 
Disodyum fosfat dihidrat  
Potasyum dihidrojen fosfat 
Kalsiyum klorür 
Magnezyum sülfat 
 
Çözücü: 
Sodyum klorür solüsyonu  
Enjeksiyonluk su. 
 
6.2. Geçimsizlikler 
 
Geçimlilik çalışmaları olmadığında, bu aşı diğer tıbbi ürünlerle karıştırılmamalıdır. 
 
6.3. Raf ömrü 
 
36 ay. 
 
Sulandırdıktan sonra, tıbbi ürün hemen kullanılmalıdır. 
 
6.4. Saklamaya yönelik özel tedbirler 
 
Buzdolabında saklayınız (2oC - 8oC). Işıktan korumak üzere tozun bulunduğu flakonu ve 
çözücünün bulunduğu enjektörü dış ambalajının içinde muhafaza ediniz. Aşı 
dondurulmamalıdır. Aşı donmuş ise çözüp kullanmayınız. 
 
Tıbbi ürünün sulandırıldıktan sonraki saklama koşulları için Bölüm 6.3’e bakınız. 
 
6.5. Ambalajın niteliği ve içeriği 
 
Kutuda; tıpalı (klorobütil) ve geçme kapaklı (alüminyum) flakon (tip I cam) içinde toz + 
iğnesi ve iğne kalkanı (doğal kauçuk veya polisopren) takılı, piston tıpalı (klorobütil veya 
bromobütil) kullanıma hazır enjektör (tip 1 cam) içerisinde 0,5 mL çözücü – 1’lik ambalajda. 
Söz konusu ürün toplu aşılamalarda kullanıldığından piyasada bulunmamaktadır. 
 
6.6. Beşeri tıbbi üründen arta kalan maddelerin imhası ve diğer özel önlemler 
 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıkları Kontrolü Yönetmeliği”ne uygun olarak imha edilmelidir. 
  13 Aşı, kullanıma hazır enjektörde yer alan çözücünün flakonda bulunan toza eklenmesi ile 
sulandırılır. Flakon çalkalanır ve tamamen çözündükten sonra elde edilen süspansiyon, 
enjeksiyon için aynı enjektör içerisine çekilir. 
 
Uygulama öncesinde sulandırılmış aşı “iyice” çalkalanmalıdır. 
Sulandırma sonrasında STAMARIL bej ile pembemsi bej renkte enjeksiyonluk süspansiyon 
halini alır. 
Sulandırıldıktan sonra aşı hemen uygulanmalıdır. 
 
Virüsleri etkisiz hale getirebilmeleri nedeniyle dezenfektanlarla temastan kaçınılmalıdır.  
 
7. RUHSAT SAHİBİ 
 
Sanofi Pasteur Aşı Tic. A.Ş. 
Şişli-İstanbul 
 
8. RUHSAT NUMARASI  
 
25 
 
9. İLK RUHSAT TARİHİ / RUHSAT YENİLEME TARİHİ 
 
İlk ruhsat tarihi: 13/01/2010 
 
Ruhsat yenileme tarihi: 
 
10.  KÜB’ÜN YENİLENME TARİHİ  
 
 