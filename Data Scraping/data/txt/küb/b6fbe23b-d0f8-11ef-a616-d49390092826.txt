KISA ÜRÜN BİLGİSİ
1. BEŞERİ TIBBİ ÜRÜNÜN ADI
PAPAVERIN HCl Galen 60 mg/2 ml IM/IV Enjeksiyonluk Çözelti
Steril
2. KALİTATİF VE KANTİTATİF BİLEŞİM
Etkin madde:
Her bir ampul (2 mL) 60 mg papaverin hidroklorür içerir. Her mL’de 30 mg etkin madde
bulunmaktadır.
Yardımcı madde(ler):
Disodyum EDTA……..0,45 mg
Yardımcı maddeler için Bölüm 6.1.’e bakınız.
3. FARMASÖTİK FORM
Steril enjeksiyonluk çözelti.
Amber renkli, otopul cam ampul içerisinde steril, berrak, partikülsüz ve renksiz çözelti.
4. KLİNİK ÖZELLİKLER
4.1. Terapötik endikasyonlar
PAPAVERİN HCl aşağıdaki koşullarda bir antispazmodik etkisinden dolayı;
• Vazospastik bir elementin bulunduğu periferik vasküler hastalık,
• Akut miyokard enfarktüsü, anjina pektoris, periferik ve pulmoner emboli ile ilişkili vasküler
spazmlarda kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
PAPAVERİN HCl, bir doktor tarafından veya sağlık teknisyeni gözetiminde uygulanmalıdır.
Tedavi edilen hastada herhangi bir hepatotoksisite belirti ve bulgusu görülmesi durumunda
PAPAVERİN HCl uygulaması kesilmelidir.
Parenteral tedaviden önce ve tedavi sırasında EKG takibi yapılmalıdır.
1 / 9Yetişkinlerde:
30 ila 120 mg.
Uygulama yavaş olmalıdır (1-2 dakika).
Anında etki istenen durumlarda intravenöz kullanım uygulanmalıdır.
Uygulama şekli:
PAPAVERİN HCl intramüsküler (IM) ya da intravenöz (IV) uygulanabilir.
Özel popülasyonlara ilişkin ek bilgiler:
Böbrek yetmezliği:
Veri bulunmamaktadır.
Karaciğer yetmezliği:
Tedavi edilen hastalarda herhangi bir hepatoksisite belirti ve bulgusu görülmesi durumunda
PAPAVERİN HCl uygulaması kesilmelidir. Karaciğer yetmezliğinde kontrendikedir
(bkz.Bölüm 4.3)
Pediyatrik popülasyon:
18 yaşından küçük çocuklara IV enjeksiyon önerilmez.
Geriyatrik popülasyon:
Yetişkinler için önerilen doz kullanılır.
4.3. Kontrendikasyonlar
PAPAVERİN HCl aşağıdaki durumlarda kontrendikedir;
• Papaverine veya PAPAVERİN HCl’in içeriğindeki Bölüm 6.1'de bahsedilen diğer
bileşenlerden herhangi birine karşı aşırı duyarlılığı olan hastalarda
• IV enjeksiyon: Komplet atriyoventriküler bloğu olan hastalarda
• Şiddetli kalp yetmezliği olan hastalarda
• Yakın zamanda miyokard enfarktüsü geçirmiş olan hastalarda
• Bradikardisi olan hastalarda (Kalp ritmi bozuklukları)
• İntrakranyal hipertansiyon durumunda
• Karaciğer hastalığı, karaciğer yetmezliği olan hastalarda
2 / 94.4. Özel kullanım uyarıları ve önlemleri
• Çok hızlı IV enjeksiyon, aritmilere ve ölümcül apneye yol açabilir.
• Kalp ritim bozukluğu riskinden dolayı kalp iletim bozuklukları veya stabil olmayan
kardiyovasküler hastalıklarda dikkatli olunmalıdır.
• Hepatotoksisite belirti ve bulgusu ortaya çıkarsa PAPAVERİN HCl uygulaması
kesilmelidir.
• Kronik PAPAVERİN HCl tedavisi gören hastalarda karaciğer ve kan testleri düzenli
olarak izlenmelidir.
• Gastrointestinal motilitesi azalmış hastalara, sindirim sistemi ile ilişkili hastalıklara yatkın
olmalarından dolayı, PAPAVERİN HCl dikkatle uygulanmalıdır.
• 18 yaşından küçük çocuklara IV enjeksiyon önerilmez.
Bu tıbbi ürün her ampulde 1 mmol’den (23 mg) daha az sodyum ihtiva eder; yani esasında
sodyum içermediği kabul edilebilir.
4.5. Diğer tıbbi ürünler ile etkileşimler ve diğer etkileşim şekilleri
Papaverin, levodopanın (antiparkinson ajanı) terapötik etkisini azaltır.
Kalsiyum antagonistleri ile tedavi edilirken PAPAVERİN HCl verildiğinde, papaverinin
etkisini artırmaları olasıdır.
Zayıf antiaritmik özelliği nedeniyle PAPAVERİN HCl, hipotansif ajanlar gibi benzer tıbbi
ürünlerin etkilerini artırabilir.
Nikotin, PAPAVERİN HCl’in vazodilatör etkilerini azaltabilir, hatta ortadan kaldırabilir.
Santral sinir sistemi depresanları PAPAVERİN HCl’in etkilerini az da olsa artırabilir.
PAPAVERİN HCI kombine kullanıldığında sinerjistik etki ortaya çıkabilir.
Özel popülasyonlara ilişkin ek bilgiler
Veri bulunmamaktadır.
Pediyatrik popülasyon
Veri bulunmamaktadır.
3 / 94.6. Gebelik ve laktasyon
Genel tavsiye
Gebelik kategorisi: C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
PAPAVERİN HCl, çocuk doğurma potansiyeli bulunan ve kontrasepsiyon uygulamayan
kadınlar için önerilmez.
Gebelik dönemi
Papaverinin gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan çalışmalar, gebelik ve /veya embriyonal/fetal gelişim ve/veya doğum ve/veya
doğum sonrası gelişim üzerindeki etkiler bakımından yetersizdir (bkz. Bölüm 5.3). İnsanlara
yönelik potansiyel risk bilinmemektedir.
PAPAVERİN HCl, gerekli olmadıkça gebelik döneminde kullanılmamalıdır.
Laktasyon dönemi
Papaverin veya metabolitlerinin anne sütüne geçip geçmediği bilinmemektedir. Emzirilen
bebek için bu risk göz ardı edilemez.
Emzirme veya PAPAVERİN HCl tedavisinin kesilmesine ya da devam edilmesine ilişkin
olarak, emzirmenin bebeğe olan yararı ve PAPAVERİN HCI tedavisinin emziren anneye olan
yararı düşünülmelidir.
Üreme yeteneği/Fertilite
Papaverinin üreme yeteneği veya fertilite üzerindeki etkilerine ilişkin insanlarda veya
hayvanlarda yeterli çalışma bulunmamaktadır (bkz. Bölüm 5.3). Hayvan çalışmaları üreme
toksisitesini değerlendirmek için yeterli değildir (bkz. bölüm 5.3).
4.7. Araç ve makine kullanımı üzerindeki etkiler
PAPAVERİN HCl uygulaması uyuşukluğa ve baş dönmesini içeren sersemlik haline neden
olabileceğinden araç ve makine kullanırken dikkatli olunmalıdır. Araç ve makine kullanan
hastalar bu yönde uyarılmalıdır.
4 / 94.8. İstenmeyen etkiler
Yan etkiler aşağıda sistem organ sınıfına göre listelenmiştir. Sıklıklar şu şekilde tanımlanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10000 ila <1/1000); çok seyrek (<1/10000); bilinmiyor (eldeki verilerden hareketle tahmin
edilemiyor.)
Tablo: Yan etkiler
Sistem organ sınıfı Sıklık İstenmeyen etkiler
Bağışıklık sistemi
Çok seyrek Aşırı duyarlılık reaksiyonları
hastalıkları
Solunum derinliğinde artış, depresyon, baş
Sinir sistemi hastalıkları Seyrek
dönmesini içeren sersemlik hali, baygınlık,
(Otonom sinir sistemi)
baş ağrısı, uyuşukluk, sedasyon, yorgunluk,
dikkat dağınıklığı, halsizlik, güçsüzlük ve
laterji
Taşikardi, aritmiler (çok hızlı enjeksiyon
veya enjeksiyonun çok yüksek dozlarda
Kardiyak hastalıklar Seyrek verilmesi durumlarında), atriyoventriküler
blok
Vasküler hastalıklar Seyrek Hipotansiyon veya kan basıncında artış
Gastrointestinal Kabızlık, bulantı, ishal, abdominal
Seyrek
hastalıklar* rahatsızlık, iştahsızlık ve kusma
Hepatotoksisite: Hepatit ve karaciğer
Hepatobiliyer hastalıklar Bilinmiyor
enzimlerinde (alkalen fosfataz, AST) artış
hepatotoksisiteyi düşündürür
5 / 9Deri ve deri altı doku
Seyrek Kaşıntı, döküntü
hastalıkları
Genel rahatsızlık hissi, yüzde kızarıklık,
Genel bozukluklar ve Seyrek
terleme, ağız ve boğazda kuruluk
uygulama bölgesine ilişkin
hastalıklar
Bilinmiyor Enjeksiyon yerinde tromboz
* Önceden bağırsak hareket bozukluğu olanlarda sindirim sistemi yan etkileri daha fazla
görülür.
Şüpheli advers reaksiyonlarının raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Belirtiler
Doz aşımı bulantı, kusma, güçsüzlük, santral sinir sistemi depresyonu, flushing, baygınlık,
inme, kalp ritim bozuklukları ve taşikardi ile birlikte vazomotor instabiliteye neden olabilir.
Akut doz aşımı, hipotansiyon ve kardiyorespiratuar depresyonla ifade edilebilir.
Tedavi
Doz aşımının ilk belirtilerinde tedavi kesilmeli ve hastaneye yatış gerekip gerekmediğine karar
verecek olan tedavi eden hekim bilgilendirilmelidir.
Doz aşımı durumunda semptomatik tedavi hastanın ventilasyonunu ve kan dolaşımını
desteklemekten oluşur.
Vital bulgular (kan gazı ve kardiyak ileti bulguları) izlenmelidir.
Nöbet durumunda diazepam, fenitoin veya fenobarbitalin parenteral uygulanmalıdır.
Dirençli nöbet durumunda, genel anestezi indüksiyonu için tiyopental ve halotan; paralizi
sağlamak için de nöromüsküler bloke edici bir ajan uygulanabilir.
6 / 9Hipotansiyonu tedavi etmek için IV sıvı ve gerekirse sempatomimetik ajanlar (norepinefrin)
uygulanabilir.
Kardiyak bozuklukların tedavisi için, EKG takibi ile birlikte IV kalsiyum glukonat uygulaması
yardımcı olabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup : Fonksiyonel gastrointestinal bozukluklar için ilaçlar, papaverin
ve türevleri
ATC kodu : A03AD01
Papaverin, kan damarları (vazodilatör etki) ve diğer düz kaslar üzerinde etkiye neden olan,
doğrudan etkili ve spesifik olmayan bir düz kas gevşeticidir. Papaverin ayrıca kalp kasındaki
iletimi baskılayabilir ve diyastolik periyodu uzatabilir. Çoğu durumda serebral kan akımı artar
ve bu etki kısa sürelidir.
Periferik vazodilatör etkisi değişken olup muhtemelen arter ve arteriyol duvar sklerozunun
gelişim evresine bağlıdır ve bu nedenle muhtemelen vasküler patolojinin şiddeti ile ters
orantılıdır. Papaverin, spazmların semptomatik tedavisinde veya önlenmesinde etkilidir.
Papaverin, anti-taşiaritmik aktiviteyi açıklayacak şekilde hücre zarı boyunca Ca++ iyonlarının
akışını belirli bir dereceye kadar bloke eder. Bu blokajın yoğunluğu bir vasküler ajandan
diğerine değişebileceği gibi, bireyden bireye de farklılık gösterebilir.
Papaverinin çok çeşitli damar ve/veya iç organ ortamlarında çeşitli farmakolojik aktivitelerinin
olduğu açıktır. Bu etki, çoğu durumda kısa sürelidir ve tedavi edici değildir.
7 / 95.2. Farmakokinetik özellikler
Genel özellikler
Dağılım:
Enjeksiyondan sonra papaverin hidroklorür organizmada hızla dağılır. Yarılanma ömrü 90-130
dakikadır. Görünür dağılım hacmi ise 0,99-1,52 L/kg'dır. Plazma proteinlerine yüksek oranda
bağlanır (%87). 1 mg/kg dozun intravenöz uygulamasından sonra 5 dakikada 1 mg/L kan
düzeyine ulaşılır.
Biyotransformasyon:
Papaverin hidroklorürün %90'ı karaciğerde birkaç saat içinde metabolize edilir.
Metabolizmanın ilk basamağı 6-hidroksipapaverine veya 4-hidroksipapaverine
demetilasyondur ve sırasıyla fenolik grupları glukurono- veya sülfokonjugasyondan etkilenir.
4-hidroksipapaverinin ayrıca klinik olarak anlamlı bir fosfodiesteraz inhibitör aktiviteye sahip
olduğuna dikkat edilmelidir.
Eliminasyon:
Eliminasyon, böbrek yolu ile, metabolize edilmemiş papaverin (idrarda değişmemiş olarak
%1'den az bulunur) ve metabolitler (%50'den fazla) olarak gerçekleştirilir. Gerisi safra
tarafından elimine edilir.
Doğrusallık / Doğrusal olmayan durum:
Veri bulunmamaktadır.
5.3. Klinik öncesi güvenlilik verileri
Gebe fare ve sıçanların papaverin ile tedavisi konjenital malformasyonların sıklığını
artırmamıştır.
Standart hayvan çalışmalarından elde edilen diğer üreme ve fetal gelişim toksisitesi verileri
mevcut değildir.
6. FARMASÖTİK ÖZELLİKLER
6.1. Yardımcı maddelerin listesi
Disodyum EDTA
Kalsiyum Karbonat
Enjeksiyonluk su
8 / 96.2 Geçimsizlikler
Çökelti oluşturabileceğinden, ringer laktat çözeltisine papaverin çözeltisi eklenmemelidir.
6.3. Raf ömrü
60 ay.
6.4. Saklamaya yönelik özel tedbirler
25°C altındaki oda sıcaklığında ve ışıktan koruyarak saklanmalıdır.
Son kullanma tarihiyle uyumlu olarak kullanılmalıdır.
Ambalajdaki son kullanma tarihinden sonra PAPAVERİN HCI kullanılmamalıdır.
Eğer üründe ve/veya ambalajında bozukluklar fark edilirse, PAPAVERİN HCI
kullanılmamalıdır.
6.5. Ambalajın niteliği ve içeriği
Amber renkli, otopul, Tip I cam ampullere doldurulmuş ürün, 2 mL'lik 10 ampul ve 100
ampul (hastane ambalajı) içeren karton kutu içinde ambalajlıdır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Galen İlaç Sanayi ve Ticaret A.Ş.
Barbaros Mah. Yeşilçim Sok.
No:11/1 Ataşehir/İSTANBUL
8. RUHSAT NUMARASI
186/3
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 12.01.1998
Ruhsat yenileme tarihi: -
10. KÜB’ÜN YENİLENME TARİHİ
9 / 9