KISA ÜRÜN BİLGİSİ
1. TIBBİ ÜRÜNÜN TİCARİ ADI
DELAPRİD 30 mg + 2,5 mg çentikli tablet.
2. KALİTATİF VE KANTİTATİF BİLEŞİM
Etkin maddeler: Her bir tablet 30 mg delapril ve 2,5 mg indapamid içerir.
Yardımcı maddeler:
Laktoz monohidrat.......................................................... 75.20 mg/tablet
Diğer yardımcı maddeler için 6.1’e bakınız.
3. FARMASÖTİK FORM
Çentikli tablet.
Beyaz renkli tablet.
4. KLİNİK ÖZELLİKLER
4.1 Terapötik endikasyonlar
Ürün bir ADE (Anjiyotensin Dönüştürücü Enzim) inhibitörü ve diüretik kombinasyonu olup
antihipertansif etkilidir. Kombinasyon şeklinde (ADE inhibitörü ve diüretik) ilaç alması
gereken hastaların esansiyel hipertansiyon tedavisinde endikedir.
4.2 Pozoloji ve uygulama şekli
Pozoloji:
Genellikle pozoloji sabah uygulanan günde bir tablet DELAPRİD 30 mg + 1,25 mg tablettir;
bileşenlerinin emilimi yiyeceklerden etkilenmediğinden sabit kombinasyon yemeklerden önce,
sonra veya yemekler sırasında alınabilir. Hafif ve orta düzeyde hipertansiyonu olan hastaların
çoğu bu pozoloji ile yeterli kan basıncı kontrolüne ulaşırlar.
Uygulama sıklığı ve süresi:
Bileşenlerle bireysel doz titrasyonu önerilir. Klinik olarak uygun olduğunda monoterapiden
DELAPRİD’e doğrudan geçiş düşünülmelidir.
Antihipertansif etki 2-4 hafta sonra yetersizse, dozaj günlük bir DELAPRİD 30mg + 2,5 mg
tablete yükseltilebilir.
Orta düzeyde hipertansiyonu (Diyastolik Kan Basıncı > 105 mmHg) olanlarda bir DELAPRİD
30 mg + 2,5 mg tablet başlangıç dozu olarak verilebilir.
Kan basıncı değerleri stabil hale geldiğinde yeterli kontrol standart pozoloji ile sürdürülebilir.
Sınırda hipertansiyonu olan hastalarda (Diyastolik Kan Basıncı=90-95 mmHg) yarım tablet
DELAPRİD 30 mg + 2,5 mg reçetelenebilir.
Bir diüertikle halen tedavi edilmekte olan hastalarda DELAPRİD uygulaması öncesinde birkaç
gün boyunca diüretik tedavisi kesilmelidir.
Uygulama şekli:
Tablet yeterli miktarda su ile yutulmalıdır.
Günlük dozunuzu her zaman günün aynı saatinde alınız.
1Özel populasyonlara ilişkin ek bilgiler:
Böbrek/Karaciğer yetmezliği:
Renal yetmezlik durumunda delapril atılımında azalma söz konusu olduğundan serum
kreatinin düzeyleri >3 mg/dl olan hastalarda doz ayarlaması gerekir; uygun dozaja yeterli
biçimde azaltılmış dozlardan, örneğin yarım tablet DELAPRİD 30 mg+2,5 mg ile başlanması
önerilir. Karaciğer yetmezliğinde kullanımı kontrendikedir.
Pediyatrik popülasyon:
Çocuklarda ve ergenlerde kullanılmamalıdır.
Geriyatrik popülasyon: Fizyolojik olarak azalmış renal fonksiyonları göz önünde
bulundurularak standart bir tablet DELAPRİD 30 mg + 1,25 mg tablet pozolojisi
aşılmamalıdır.
4.3 Kontrendikasyonlar
Delapril, indapamid, diğer ADE inhibitörleri veya sülfonamid türevlerine aşırı duyarlılık.
Ağır hepatik ve renal yetmezlik, anüri, hepatik ensefalopati. Bilateral renal arter stenozu veya
soliter tek böbrek varlığında unilateral renal stenoz. Yakın zamanda serebrovasküler olay.
Feokromasitoma ve Conn Sendromu.
Gebelik ve laktasyon.
Daha önce ADE inhibitörü tedavisi ile ilişkili anjionörotik ödem.
Herediter/idiopatik anjionörotik ödem.
Dirençli hiperkalemi ve hiponatremi.
4.4 Özel kullanım uyarıları ve önlemleri
DELAPRIL
Anjioödem: Yüzde, ekstremitelerde, dudaklarda, müköz membranlarda, dil de, glottis ve/veya
larenkste ADE inhibitörleri ile tedavi edilen hastalarda ortaya çıkabilir, özellikle de tedavinin
ilk haftalarında. Nadir vakalarda ADE inhibitörleri ile uzun dönem tedavi sonrası ciddi
anjioödem gelişebilir. Tedavi hemen kesilmeli ve bir başka farmakolojik sınıfa ait bir ilaçla
değiştirilmelidir.
Dil, glottis veya larenkste anjiyoödem ölümcül olabilir. Subkutan 1:1000 çözeltisini (0,3-0,5
ml) veya 1 mg/ml yavaş adrenalin infüzyonunu (dilüsyon talimatlarını izleyiniz) içeren fakat
bununla sınırlı olmayan acil tedavi başlanmalı ve EKG ve kan basıncı kontrol edilmelidir.
Hasta yatırılmalı ve en az 12-24 saat gözlemlenmeli ve semptomlar tamamen iyileşene kadar
taburcu edilmemelidir.
Öksürük: ADE inhibitörleri ile tedavi sırasında kuru ve non-prodüktif öksürük ortaya çıkabilir
ve ilaç kesildiğinde kaybolur.
Hipotansiyon: Diğer ADE inhibitörleri gibi delapril tedavisi sırasında özellikle de konjestif
kalp yetmezlik, renovasküler hipertansiyon, renal diyaliz, ciddi elektrolit ve/veya sıvı kaybı
(ör. yoğun diüretik tedavi) gibi risk altındaki hastalarda belirgin hipotansif yanıt ortaya
çıkabilir. Hipotansyon ortaya çıktığında hasta yere uzanmalı ve eğer gerekli ise salin
infüzyonu yapılmalıdır. Bu hastalarda tedavi başlanmadan önce önlem olarak diüretik
tedavisinin kesilmesi veya uygun rehidratasyon tedavisinin uygulanması önerilir. Kan
basıncındaki düşmesinin miyokard enfarktüsü veya inmeye yol açabileceği iskemik kalp
hastalığı veya serbrovasküler hastalığı olan hastalarda tedavi yakın tıbbi gözetim altında ve
düşük dozlarla başlatılmalıdır.
2Renal yetmezlik olan hastalar: Renal fonksiyonlardaki değişiklikler renin-anjiotensin-
aldosteron sisteminin inhibisyonuna bağlı olarak duyarlı kişilerde ağırlaşabilir. Bu nedenle
böbrek yetmezliği hastalarında, ADE inhibitörleri, bu hastalar daha düşük veya daha az
sıklıkta dozlara ihtiyaç duyabileceklerinden dikkatli kullanılmalıdır. Tedavi sırasında renal
fonksiyonun yakın takibi gerçekleştirilmelidir.
ADE inhibitörleri ile ilişkili olarak özellikle de ağır kalp yetmezliği veya renal arter stenozu
gibi altta yatan renal hastalığı olanlarda renal yetmezlik bildirilmiştir.
Daha önce belirgin renal hastalığı bulunmayan bazı hastalara mevcut tedavisi ile birlikte
diüretik tedavisi verildiğinde, kan üre ve kreatinin konsantrasyonlarında artış gözlenmiştir.
ADE inhibitörü dozunun azaltımı ve/veya diüretiğin kesilmesi gerekebilir. Tedavinin ilk
haftalarında renal fonksiyonun yakın takibi önerilir.
- Renovasküler hipertansiyonu olan hastalar: Bilateral renal arter stenozu veya soliter böbrek
arterinde stenozu ve renovasküler hipertansiyonu olan hastalar ACE inhibitörleri ile tedavi
edildiklerinde ciddi hipotansiyon ve renal yetmezlik riski artar. Diüretiklerle tedavi ek bir
neden olabilir.
Unilateral renal arter stenozu olan hastalarda dahi renal fonksiyonda kayıp hafif serum
kreatinin değişiklikleri ile ortaya çıkabilir. Bu hastalarda, tedavi düşük dozlarla ve dikkatli
doz titrasyonları ile hastanede yakın tıbbi gözetim altında başlatılmalıdır.
Diuretik tedavisi kesilmeli ve tedavinin ilk haftalarında renal fonksiyon yakın takip
edilmelidir.
Yüksek akımlı poliakrilonitril membranlar (AN69) kullanılarak diyaliz yapılan ve ADE
inhibitörü ile tedavi edilen hastalar anafilaktoid reaksiyon (yüzde şişme, flushing,
hipotansiyon ve dispne gibi) ihtimali taşırlar. Farklı türde bir membran veya alternatif bir
antihipertansif ürün kullanılması tavsiye edilir.
Hepatik fonksiyon: Delapril hepatik seviyede kısmen aktif biçimlerine metabolize
olduğundan hafif ve orta düzey hepatik yetersizliği olan hastalarda bu dönüşüm
yavaşlayabilir. Bu durumda uygulanan doza göre hasta yanıtının gözlenmesi tavsiye edilir.
Hiperkalemi: Bir ADE inhibitörü ile tedavi sırasında hiperkalemi ortaya çıkabilir, özellikle
de renal yetmezlik ve/veya kalp yetmezlik durumlarında potasyum destekleri ve potasyum
tutucu diüretikler ADE inhibitörleri ile tedavi sırasında genellikle önerilmez. Çünkü bunlar
plazma potasyumunda belirgin artışlara neden olabilir. Yukarıda belirtilen ajanların kullanımı
gerekli ise serum potasyumunun sıklıkla izlenmesi önerilir.
Cerrahi – anestezi: ADE inhibitörleri diğer hipotansif potansiyelleri kuvvetlendirerek major
cerrahi geçiren hastalarda veya anestezi sırasında hipotansiyona ve hatta hipotansif şoka
neden olabilir. Eğer ADE inhibitörünün kesilmesi mümkün değilse kan volümü dikkatle
kontrol edilmelidir.
Aort stenozu/hipertrofik kardiyomiyopati: Sol ventrikül çıkışında obstrüksiyon bulunan
hastalarda ADE-inhibitörleri dikkatli kullanılmalıdır.
Nötropeni/Agranulositoz: Bir ACE inhibitörü ile nötropeni riski doz ve türle ilişkili gibi
görülmektedir ve hastanın klinik durumuna bağlıdır. Komplike olmayan hastalarda nadir
görülür ancak belli bir düzeyde renal yetmezlik olan hastalarda özellikle de bu durum kollajen
vasküler hastalıkla (ör. Sistemik lupus eritematozus, skleroderma) ve immünosupresif
ajanlarla tedavi ile ilişkili ise ortaya çıkabilir. ADE inhibitörü kesildikten sonra geri
dönüşlüdür.
3Pediyatri: Şimdiye kadar yeterli deneyim bulunmadığından bu ürün çocuklarda
kullanılmamalıdır.
Yaşlılar: Bazı yaşlı hastalar gençlere göre ADE inhibitörlerine daha fazla yanıt verebilirler;
tedaviye düşük dozlarla başlanması tedavi başlangıcında renal fonksiyonun değerlendirilmesi
tavsiye edilir.
Aşırı duyarlılık: Alerji ve bronşiyal astım öyküsü olan hastalarda hipersensitivite
reaksiyonları ortaya çıkabilir.
Himenoptera (zar kanatlılar) desensitizasyonu sırasında anafilaktik reaksiyonlar: ADE-
inhibitörü alan hastalar nadiren yaşamı tehdit edici anafilaktoid reaksiyonlar yaşamışlardır.
Bu reaksiyonlar her bir desensitizasyondan önce ADE inhibitör tedavisinin geçici olarak
kesilmesi ile önlenmiştir.
LDL aferezi sırasında anafilaktoid reaksiyonlar: Nadiren, dekstran sülfat ile LDL (düşük
yoğunluklu lipoprotein) aferezi süresince ADE inhibitörleri alan hastalar hayati tehlikesi olan
anaflaktoid reaksiyonlar deneyimlemişlerdir. Bu reaksiyonlar her bir aferezden önce ADE
inhibitör tedavisinin geçici olarak kesilmesi ile önlenmiştir.
Proteinüri: Renal fonksiyon bozukluğu olan hastalarda veya görece yüksek ADE inhibitörü
dozlarında ortaya çıkabilir.
Primer hiperaldosteronizm: Renin anjiyotensin sisteminin inhibisyonu ile etki eden
ilaçların uygulanması primer hiperaldosteronizmli hastalarda önerilmez.
Böbrek transplantasyonu: Yakın zamanda böbrek transplantasyonu geçirmiş hastalarda
delapril kullanımı ile ilgili yeterli deneyim bulunmamaktadır.
INDAPAMİD
Hepatik yetmezlik durumunda tiyazid diüretikleri hepatik ensefalopatiye yol açabilir. Bu
durumda diüretik hemen kesilmelidir.
Tüm diüretik tedavileri hiponatremiye neden olabilir ve ciddi sonuçlara yol açabilir. Bu
elektrolit dengesizliği başlangıçta asemptomatik olduğundan serum sodyum düzeylerinin
takibi önemlidir ve yaşlılarda ve siroz hastalarında daha sık gerçekleştirilmelidir (bkz .
“İstenmeyen etkiler ve “Doz aşımı”).
Özellikle yaşlılar, genel durumu kötü olan hastalar, bazı ilaçlarla farmakolojik tedavi alanlar,
ödem ve asitli sirozu olanlar, koroner arter veya kalp yetmezliği gibi risk altındaki
popülasyonlarda hipokalemi (<3,4 mmol/l) ile birlikte potasyum kaybı tiyazid diüretiklerinin
ana riskidir. Esas olarak böyle vakalarda hipokalemi dijital toksisitesini ve aritmi riskini
artırır. Uzun QT intervali olan hastalar da konjenital veya iatrojenik kökenine bakılmaksızın
risk altındadır, bu hastalarda hipokalemi, bradikardi gibi ciddi, potansiyel olarak ölümcül
“torsade de pointes” gibi aritmilere neden olabilir. Tüm bu vakalarda tedavinin ilk
haftasından başlayarak serum potasyum düzeylerinin takibi zorunludur. Herhangi bir
hipokalemi tespit edilirse uygun şekilde düzeltilmelidir.
Tiyazid diüretikleri idrarla kalsiyum atılımını azaltabilir ve serum kalsiyum düzeylerinde
hafif ve geçici bir artışa neden olur Hiperkalsemi daha önce var olan ve tanılanmamış
hiperparatiroidiye bağlı olabilir.
Tanısal girişimler yapılmadan önce tedavi kesilmelidir.
Diyabetik hastalarda özellikle de hipokalemi varlığında kan şekeri izlenmelidir.
Hiperürisemik hastalarda gut ataklarına eğilim artabilir.
4Renal fonksiyon ve diüretikler: Tiyazid diüretikleri yalnızca renal fonksiyon tamamen normal
veya yalnızca hafifçe bozulmuş olduğunda (erişkinlerde serum kreatinin 25 mg/l’in yani 220
µmol/l’nin altında olduğunda) tamamen etkilidir. Yaşlılarda kreatinin değeri yaş, ağırlık ve
cinsiyete göre düzeltilmelidir.
Tedavi başlangıcında diüretikle oluşan su ve sodyum kaybı ile oluşan hipovolemi glomerüler
filtrasyonda düşüş ile ilişkilidir. Üre ve plazma kreatininde artışa yol açabilir. Bu geçici
fonksiyonel renal yetmezlik normal renal fonksiyonu olan hastalarda soruna yol açmaz fakat
altta yatan renal yetmezlik kötüleştirebilir.
Atletler
Atletler bu ürünün antidoping testlerinde pozitif sonuca neden olabilecek aktif madde
içerdiğinden haberdar olmalıdır.
Ürün laktoz monohidrat içermektedir. Nadir kalıtımsal galaktoz intoleransı, Lapp laktoz
yetmezliği ya da glikoz-galaktoz malabsorpsiyon problemi olan hastaların bu ilacı
kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
DELAPRIL
Önerilmeyen kombinasyonlar:
Potasyum ve potasyum tutucu diüretikler: Delapril tedavisi tiyazid diüretiklerinden kaynaklı
potasyum kaybını azaltabilir.
Potasyum tutucu diüretikler (spironolakton, amilorid, triamteren ve diğerleri) veya potasyum
tuzlarının uygulanması hiperkalemi riskini artırabilir. Bu nedenle bu ilaçların kullanımı eğer
gerekli ise dikkatle uygulanmalı ve potasyum düzeyleri sıkça izlenmelidir.
Kullanılırken önlem alınması gereken kombinasyonlar:
Diüretikler: Diuretik alan hastalar özellikle de volüm ve/veya tuz kaybı olanlar ADE
inhibitörü tedavisi başlanmasını takiben kan basıncında aşırı bir düşme yaşayabilirler.
Hipotansif etki olasılığı diüretiğin kesilmesi, kullanımdan önce hacim veya tuz alımının
artırılması ve tedaviye düşük dozlarda ADE inhibitörü ile başlanması ile azaltılabilir Doz
dikkatli bir şekilde artırılmalıdır.
Lityum: ADE inhibitörleri ve lityumla eş zamanlı tedavi alan hastalarda kan lityum
düzeylerinde artış ve lityum zehirlenmesi semptomları bildirilmiştir. Bu nedenle bu iki ilacın
eş zamanlı uygulaması dikkatle yapılmalıdır ve lityum kan konsantrasyonları sıklıkla kontrol
edilmelidir. Bir diüretiğin eş zamanlı uygulaması lityum toksisitesini artırabilir.
Anestetikler: ADE inhibitörleri bazı anestetik ilaçların hipotansif etkilerini artırabilir.
Narkotik ilaçlar/antipsikotikler: Postural hipotansiyon ortaya çıkabilir.
Antihipertansif ajanlar: ADE inhibitörlerinin hipotansif etkisini artırır.
Allopurinol, sitostatik veya immünosupresif ajanlar, sistemik kortikosteroidler veya
prokainamid: ADE inhibitörleri ile eş zamanlı tedavi lökopeni riskinde artışa neden olabilir.
Dikkate alınması gereken kombinasyonlar:
5Non-steroid antienflamatuar ilaçların (NSAII) eş zamanlı uygulaması: ADE inhibiörleri
NSAII (örn. Selektif Cox-2 inhibitörleri, 325 mg/gün’den itibaren asetil salisilik asit ve non-
selektif NSAII) ile birlikte verildiğinde antihipertansif etki azalabilir.
NSAII ve ADE inhibitörü eş zamanlı kullanımı renal fonksiyonda kötüleşmeyi artırabilir ve
özellikle de öncesinde bozulmuş renal fonksiyon bulunan hastalarda olası akut renal
yetmezlik ve serum potasyum artışına neden olabilir. Kombinasyon özellikle yaşlı hastalarda
dikkatle verilmelidir. Hastalar yeterli şekilde rehydrate edilmelidir ve eş zamanlı tedavi
başlatılırken renal fonksiyonların izlenmesi düşünülmelidir.
Antasitler: ADE inhibitörlerinin biyoyararlanımını azaltabilir.
Sempatomimetikler: ADE inhibitörlerinin antihipertansif etkilerini azaltabilir; istenen etkinin
elde edildiğini doğrulamak için hastalar yakından izlenmelidir.
Alkol: Hipotansif etkiyi artırır.
ADE inhibitörlerinin ve antidiyabetiklerin (oral ajanlar veya insülin) birlikte uygulanması
kombine tedavinin ilk haftalarında ve bozulmuş renal fonksiyonları olan hastalarda
antidiyabetik etkiyi artırarak hipoglisemi riskine yol açabilir.
INDAPAMİD
Önerilmeyen kombinasyonlar
Lityum: Diüretik tedavi sırasında veya düşük sodyumlu diyet esnasında serum lityum
düzeyleri artabilir. Eş zamanlı kullanım endike olduğunda serum lityum düzeyleri yakın
kontrol altında tutulmalı ve dozaj buna göre ayarlanmalıdır.
Kullanılırken önlem alınması gereken kombinasyonlar
“Torsade de pointes”e neden olabilen ilaçlar: Sınıf Ia antiaritmik ilaçlar (kinidin,
hidrokinidin, disopiramid); sınıf III antiaritmik ajanlar (amiodaron, sotalol, dofetilid, ibutilid);
antipsikotikler: Fenotiazinler (klorpromazin, siyamemazin, levopromazin, tioridazinler,
trifluperazin); benzamidler (amisulpirid, sulprid, sultoprid, tiaprid), butirofenonlar
(droperidol, haloperidol); diğerleri: Bepridil, sisaprid, difemanil, i.v. eritromisin, halofantrin,
mizolastin, pentamidin, sparfloksasin, moksifloksasin, vinkamin i.v.: Ventriküler artimi
riskinde artış, özellikle “torsade de pointes” (hipokalemi bir risk faktörüdür).
Potasyum düzeyleri kontrol edilmeli ve eş zamanlı tedavi başlanmadan önce hipokalemi
düzeltilmelidir. Belirti ve bulgular, EKG ve plazma elektrolitleri izlenmelidir.
Hipokalemi varlığında “torsades de pointes” riski ile ilişkili ilaçları kullanmayın.
Sistemik NSAII’ler (selektif COX-2 inhibitörleri dahil), salisilatlar (>3 g/gün): Indapamidin
antihipertansif etkisi azalabilir. Dehidrate hastalarda akut renal yetmezlik riski vardır (glomerüler
filtrasyonda azalma). Bu nedenle tedavi başlangıcında hastanın hidrate edilmesi ve renal fonksiyonun
izlenmesi tavsiye edilir.
ADE inhibitörleri: Sodyum kaybı olan (özellikle renal arter stenozu olan) hastalarda
ADE inhibitörü verildiğinde ani arteriyel hipotansiyon ve/veya akut renal yetmezlik riski.
Esansiyel arteriyal hipertansiyonda bir diüretikle daha önceki tedavide sodyum kaybı ortaya
çıktıysa, gerektiğinde:
 ADE-inhibitörü tedavisinin başlangıcından 3 gün önce diüretik kesilebilir ve bir
hipokalemik diüretik başlanabilir
 ADE inhibitörü düşük dozda başlanarak progresif olarak artırılabilir
6Konjestif kalp yetmezliğinde çok düşük dozda ADE inhibitörünü ilgili hipokalemik diüretiğin
dozunu azaltarak başlayın.
Tüm vakalarda renal fonksiyonu (serum kreatinin) ADE inhibitörü tedavisinin ilk haftalarında
izleyin.
Metformin: Diüretik nedenli fonksiyonel renal yetmezlik durumunda özellikle de loop
diüretikleri ile metformin kaynaklı laktik asidoz riski artar. Plazma kreatinini erkeklerde 15
mg/l (135 µmol/litre) ve kadınlarda 12 mg/l (110 µmol/litre) üzerinde ise metformin
verilmemelidir.
İyotlu kontrast maddeler: Diüretik tedavisi dehidratasyona yol açmışsa yüksek dozda
kontrast madde kullanımı ile akut renal yetmezlik riski artar. Kontrast madde vermeden önce
hasta rehidrate edilmelidir.
İmipramin benzeri (trisiklik) antidepresanlar, nöroleptikler: Bu kombinasyon antihipertansif
etkiye ve ortostatik hipotansiyona neden olabilir (aditif etki).
Kalsiyum tuzları: Kalsiyumun üriner atılımında bozulma nedeniyle hiperkalsemi riski.
Siklosporin, takrolimus: Dolaşımdaki siklosporin düzeylerinde değişim olmaksızın serum
kreatininde artış riski, sıvı ve sodyum deplesyonu olmaksızın da ortaya çıkabilir.
Kortikosteroidler, tetrakosaktid (sistemik yolla): Antihipertansif etkide azalma
(kortikosteroidlere bağlı sıvı ve sodyum retansiyonu).
4.6 Gebelik ve laktasyon
Genel tavsiye
Gebelik kategorisi D.
Çocuk doğurma potansiyeli bulunan kadınlar/Doğum kontrolü (Kontrasepsiyon)
ADE inhibitörleri plasentayı geçer ve gebe kadınlara uygulandığında fetal ve neonatal
morbidite ve mortaliteye neden olabilir.
İlk trimetserde maruziyetin fetal sonucu etkileyip etkilemediği bilinmemektedir.
İkinci ve üçüncü trimesterde ADE inhibitörüne fetal maruziyet neonatal hipotansiyon, renal
yetmezlik, yüz veya kafatası deformiteleri ve/veya ölümle ilişkilidir. Maternal
oligohidramniyoz da bildirilmiştir. Uzuv kontraktürleri, kraniyofasiyal deformiteler,
hipoplastik akciğer gelişimi ve intrauterin gelişme geriliği oligohidramniyozla ilişkili olarak
bildirilmiştir. İntrauterin ADE inhibitörü olan bebekler hipotansiyon oligüri ve hiperkalemi
açısından yakın takip edilmelidir. Oligüri kan basıncı ve renal perfüzyon desteği ile tedavi
edilmelidir.
İntrauterin gelişme geriliği, prematürite, patent duktus arteriozus ve fetal ölüm de
bildirilmiştir, fakat bunların ADE inhibitörleriylemi yoksa altta yatan maternal hastalıklarla
mı ilişkili olduğu açık değildir.
Gebelik dönemi
Genel kural olarak diüretikler gebelikte ve bu durumda kadınlarda ortaya çıkan fizyolojik
ödem tedavisinde kesinlikle kullanılmamalıdır. Diüretikler feto-plasental iskemiye ve bununla
ilişkili olarak fetal gelişme bozukluğu riskine yol açabilir.
Bu nedenlerle DELAPRİD gebelikte kontrendikedir.
7Bir ADE inhibitörü alırken gebe kalan kadınlar fetüs üzerindeki potansiyel zarar hakkında
bilgilendirilmeli ve tedavinin kesilmesi düşünülmelidir.
Laktasyon dönemi
ADE inhibitörleri ve indapamid anne sütüne geçer ve bunların emzirilen bebek üzerindeki
etkileri belirsizdir. Emziren kadınların ADE inhibitörü alırken emzirmemeleri tavsiye edilir.
DELAPRİD laktasyon döneminde kontrendikedir.
Üreme yeteneği /Fertilite
Veri yoktur.
4.7 Araç ve makine kullanımı üzerindeki etkiler
Araç veya makine kullanırken nadiren sersemlik veya dikkatsizlik veya kan basıncında düşme
ile ilişkili diğer reaksiyonların ortaya çıkabileceği dikkate alınmalıdır.
4.8 İstenmeyen etkiler
DELAPRİD tedavisinin en sık yan etkileri sersemlik veya baş dönmesi, baş ağrısı, yorgunluk,
öksürük, epigastrik ağrı, kusma, döküntü ve kaşıntıdır. Seyrek olarak CPK (kreatin
fosfokinaz) ve LDH (laktat dehidrojenaz) yükselmesi bildirilmiştir. ADE inhibitörlerinin
tersine tek başına kullanılan veya kombinasyon içerisindeki tiyazid diüretikleri potasyum
düzeylerinde önemli değişikliklerle ilişkili değildir.
Çok yaygın (≥1/10); yaygın (≥1/100 ila ≤1/10); yaygın olmayan (≥1/1.000 ila ≤1/100); seyrek
(≥1/10.000 ila ≤1/1.000); çok seyrek (≤1/10.000)
Aşağıdaki istenmeyen olaylar ADE inhibitörü tedavisi ile ilişkilidir:
Kardiyovasküler hastalıkları:
Yaygın: sersemlik, güçsüzlük hissi, görme bozukluğu ile birlikte hipotansiyon,
Seyrek: bilinç kaybı (senkop) ile birlikte hipotansiyon,
Çok seyrek: hipotansiyon ile ilişkili taşikardi, palpitasyoni aritmi, anjina pektoris, miyokard
enfarktüsü, geçici iskemik ataklar, serebral hemoraji,
Böbrek ve idrar hastalıkları:
Yaygın olmayan: akut renal yetmezlik, daha önce var olan renal yetmezlikte kötüleşme,
Solunum, göğüs bozuklukları ve mediastinal hastalıkları:
Yaygın: öksürük,
Seyrek: dispne, sinüzit, rinit, glossit, bronşit ve bronkospazm,
Çok seyrek: anjiyonörotik ödem,
Gastrointestinal hastalıkları
Çok yaygın: bulantı, kusma,
Seyrek: karın ağrısı, hazımsızlık, diyare, konstipasyon, ağız kuruluğu,
Hepatobiliyer hastalıkları
Çok seyrek: kolestatik sarılık, hepatit, pankreatit, ileus,
Deri ve derialtı doku hastalıkları ve vasküler hastalıkları
8Seyrek: döküntü, pruritus, ürtiker, eritema multiforme, Stevens-Johnson sendromu, toksik
epidermal nekroliz, psoriazis benzeri döküntüler, alopesi, ateş, miyalji, artralji, eozinofili
ve/veya ANA artışı,
Çok seyrek: yüz ve orofarengeal dokuları kapsayan anjiyonörotik ödem,
Sinir sistemi hastalıkları
Seyrek: sersemlik, yorgunluk, depresyon, uyku bozuklukları, paresteziler, impotans, denge
bozukluğu, konfüzyon, tinnitus, görme bozukluğu,
Laboratuvar parametreleri:
Seyrek: karaciğer enzimlerinde ve serum bilirubininde artış, ilaç kesildiğinde geri dönen kan
üre ve plazma kreatinin artışı, renal yetmezlik, ciddi kalp yetmezliği, renovasküler
hipertansiyon ve hemoglobin, hematokrit, trombosit ve lökosit sayısında azalma.
Çok seyrek: agranülositoz veya pansitopeni, konjenital glukoz 6 fosfat dehidrojenaz
eksikliğinde hemolitik anemi.
ADE inhibitörü tedavisi aldosteron sekresyonunu azalttığından tedavi sırasında kan potasyum
seviyeleri artabilir. Potasyum tutucu diüretiklerin (spironolakton, amilorid ve triamteren gibi)
ve potasyum desteklerinin kullanımından kaçınmak gerekir (bkz.“Diğer tıbbi ürünler ile
etkileşimler ve diğer etkileşim şekilleri”).
İNDAPAMİD türü tiyazid diüretikleri ile ilişkili istenmeyen etkiler aşağıda yer almaktadır:
Kan ve lenfatik sistem bozuklukları
Çok seyrek: trombositopeni, lökopeni, agranülositoz, aplastik anemi, hemolitik anemi,
Sinir sistemi hastalıkları:
Seyrek: sersemlik, yorgunluk, baş ağrısı, parestezi,
Kardiyak hastalıkları
Çok seyrek: aritmiler, hipotansiyon,
Gastrointestinal hastalıkları
Seyrek : bulantı, konstipasyon, ağız kuruluğu,
Çok seyrek: pankreatit,
Hepatobiliyer hastalıklar
Çok seyrek: karaciğer fonksiyon bozukluğu, karaciğer yetmezliği olanlarda hepatik
ensefalopati (bkz. “Kontrendikasyonlar” ve “Özel kullanım uyarıları ve önlemleri”).
Deri ve derialtı doku hastalıkları
Yaygın: makulopapüler döküntü,
Seyrek: purpura,
Çok seyrek: daha önce var olan akut sistemik lupus eritematozusta kötüleşme,
Laboratuvar parametreleri:
Seyrek: hipokalemi, hipokalemi ile birlikte potasyum kaybı, hipovolemi ile birlikte
hiponatremi, ürik asit ve glukoz düzeylerinde artş ve klorür iyonlarında eş zamanlı kayıbın
yol açtığı kompansatuar ikincil metabolik alkaloz,
Çok seyrek: hiperkalsemi
94.9 Doz Aşımı ve tedavisi
Doz aşımı semptomları ciddi hipotansiyon, şok, dalgınlık hali, bradikardi, elektrolit
bozuklukları ve renal yetmezliktir.
40 mg’a kadar indapamid aşırı dozları herhangi bir toksisite belirtisi oluşturmamıştır.
Akut indapamid doz aşımının ana belirtileri su/elektrolit bozukluklarıdır (hiponatremi,
hipokalemi). Klinik belirtiler bulantı, kusma, hipotansiyon, kramplar, sersemlik, halsizlik,
konfüzyon, poliüri veya oligüri ve anüridir (hipovolemi nedeniyle).
Aşırı dozun alınmasından sonra, hasta tercihen yoğun bakım ünitesi olmak üzere, yakın takip
altında tutulmalıdır. Serum elektrolitleri ve kreatinin sıklıkla izlenmelidir. Terapötik ölçümler
semptomların doğasına ve ciddiyetine bağlıdır. Elektrolit dengesizliğinin uygun şekilde
düzeltilmesi gerekir. Eğer ilaç yakın zamanda alınmışsa, emilimi önlemek için ilaç alımından
sonra 30 dakika içinde önlemler (gastrik lavaji adsorban uygulanması ve sodyum sülfat)
alınmalı ve eliminasyon hızlandırılmalıdır. Hipotansiyon ortaya çıktığında, hasta şok
poziyonuna yerleştirilmeli ve hızla salin çözeltisi verilmelidir. Anjiyotensin II ile tedavi
düşünülmelidir. Bradikardi ya da aşırı vagal reaksiyonlar atropin uygulanması ile tedavi
edilmelidir. Eğer gerekli ise bir pacemaker kullanılabilir. ADE inhibitörleri dolaşımdan
hemodiyaliz ile uzaklaştırılabilir. Yüksek akımlı poliakrilonitril membranların kullanımından
kaçının.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: renin anjiyotensin sistemi üzerine etki eden ilaçlar–ADE inhibitörleri
ve diüretikler.
ATC kodu: C09BA12.
DELAPRİD bir anjiyotensin dönüştürücü enzim (ADE) inhibitörü olan delapril ve uzun etkili
ve diüretik etkili bir antihipertansif olan indapamidin yeni bir kombinasyonudur.
Delaprilin antihipertansif etkisi anjiyotensin I’i anjiotensin II’ye dönüştüren enzimin
inhibisyonu ile ortaya çıkar; bileşiğin lipofilik etkisinden dolayı inhibisyonu esas olarak
damar duvarında gerçekleşir.
Delapril periferik direnci düşürür ve renin-anjiyotensin-aldosteron sisteminin blokajı yoluyla
sodyum ve su eliminasyonunu artırır. Arteriyel basınç düşmesi kalp hızında kompensatuar
artışa yol açmaz.
İndapamid antihipertansif etkisini ikili etki mekanizması ile ortaya çıkartır: Damar duvarına
doğrudan etkiyle periferik dirençte azalma ve periferik tübüler epitelde sodyum geri
emiliminin engellenmesi ile diüretik etki. Tiyazid diüretikleri ile kıyaslandığında potasyum
kaybı riski daha azdır ve lipid ve glukoz metabolizmasında negatif bir etki uzun dönemli
tedavilerde bile gözlemlenmemiştir. İndapamid hipertansiyonu olan hastalarda vasküler
hiperreaktiviteyi düz kas fibro-hücrelerinde transmembran iyon değişimini etkileyerek azaltır;
aynı zamanda noradrenalin ve anjiyotensin II’ye vasküler hiperreaktiviteyi de azaltır.
Delapril/indapamid kombinasyonu ile gözlemlenen etki sinerjizmi ilgili farmakolojik
etkilerdeki tamamlayıcılığa dayanır.
Indapamidin antipertansif etkisi, anjiyotensin ve aldosteron salınımını artıran plazma renin
artışı ile önlenebilir.
ADE inhibitörünün antihipertansif etkisi buna zıt olarak plazma renin aktivitesi ile yakın
ilişkidir. Delapril ve indapamid kombinasyonu ADE inhibitörünün renin-anjiyotensin-
aldosteron sistemini etkili şekilde inhibe etmesi ve indapamidin antihipertansif etkisini
tamamen koruması için optimal şartları sağlar.
Diğer bir etki sinerjizmi ise anjiyotensin II ile ilgilidir. Delapril tarafından anjiyotensin II
sentezinin inhibe edilmesi ve indapamid tarafından vazokonstriktör etkisinin inhibisyonudur.
10Her iki bileşenin yarı dozlarıyla yapılan klinik çalışmalarda önemli antihipertansif etkiler
gözlemlenmiştir, aynı zamanda tek tek bileşenlerin standart dozlarıyla karşılaştırıldığında da
aynı bulgu gözlemlenmiş ve delapril/indapamid sinerjisi doğrulanmıştır.
5.2 Farmakokinetik özellikler
DELAPRİL
Emilim:
Delapril emilimi gastrointestinal kanalda yiyecek varlığından etkilenmez.
Dağılım:
Esas serum metabolit MI’dir ve bunu MIII takip ederken, serum MII, inaktif bir siklik
metabolit ve değişmemiş delapril konsantrasyonları düşer. Metabolit MI diğer dolaşımdaki
metabolitlerle karşılaştırıldığında en yüksek zirve kan konsantrasyonu zamanlarına 1,3 – 1,6
saat içerisinde ulaşılır. Delapril ve MI %95’i aşan oranda serum proteinlerine bağlanır.
Biyotransformasyon:
Farmakokinetik çalışmalar delaprilin gastrointestinal kanalda hızla emildikten sonra aktif
formları delapril-diasit (MI) ve 5-hidroksi-delapril-diaside (MIII) metabolize edildiğini
göstermiştir.
Eliminasyon:
Ürünün yaklaşık %60’i 24 saatlik idrarla atılır, esas olarak MI ve MIII metabolitleri şeklinde
ve minimum miktarlarda MII ve değişmemiş delapril şeklindedir. Feçes ile atılım üriner
atılıma tamamlayıcıdır.
Doğrusallık/doğrusal olmayan durum:
Tekrarlanan uygulamalar delapril ve metabolitleri için birikim fenomenine yol açmaz.
İNDAPAMİD
Emilim:
Indapamid gastrointestinal kanalda hızla ve tümüyle emilir. Yiyecekler indapamidin
biyoyararlanımını değiştirmez.
Dağılım:
Tek doz oral uygulamayı takiben maksimum plazma konsantrasyonuna insanlarda 2 saat
içerisinde ulaşılır. Plazma proteinlerine bağlanma %76’dır. İndapamid eritrositlere geniş
oranda bağlanır.
Biyotransformasyon:
Indapamid yoğun olarak metabolize edilir.
Eliminasyon:
Atılım esas olarak üriner yolladır (yaklaşık %70) ve feçesle de daha düşük miktarda atılım
gerçekleşir.
Doğrusallık/doğrusal olmayan durum:
Delapril ve indapamidin eş zamanlı uygulaması her iki bileşenin farmakokinetik özellikleri
bakımından karşılıklı etkileşim göstermez.
11İki aktif maddenin tekrarlayan uygulaması tek tek bileşenler için birikim fenomenine yol
açmaz.
5.3 Klinik öncesi güvenlilik verileri
Akut toksisite
LD (sıça ve fare, os): >2.500 mg/kg.
50
LD (sıçan i.p.): 919 mg/kg
50
LD (fare, i.p.): 172 mg/kg
50
Tekrarlayan uygulamalarda toksisite
Sıçanlardaki kronik toksisite testlerinde 6 aya kadar günlük maksimum terapötik dozun 15
katına kadar dozlarda delapril indapamid kombinasyonu nazal kavite mukozasında iritatif
fenomenlere, elektrolitlerde, üre ve kreatininde bozukluklara yol açmış ve doza bağlı şekilde
potasyum, sodyum ve klorür plazma konsantrasyonlarında düşme gözlemlenmiştir. Dişi
sıçanlarda artmış tübüler bazofili ve nefrokalsinozis insidansı dikkat çekmiştir. Her iki
cinsiyetten sıçanlarda adrenal glomerüler alanda kalınlaşma gözlemlenmiştir.
Yüksek dozların uygulamasıyla seyrek gastrik ve çekum inflamasyon ve ülserasyon vakaları
görülmüştür.
Köpeklerde, maksimum terapötik dozun 125 katına kadar dozlarla kusma, yumuşak dışkılama,
gastrik değişikliklerle birlikte emesis, hemorajik odaklar ve konjesyon saptanmıştır: İki
hayvanda da ülseratif stomatit ortaya çıkmıştır.
Gözlemlenen fenomenler tekli bileşenler için tarif edilenlerden farklı değildir.
Teratojenez ve fetal toksisite
Delapril ve indapamidin reprodüktif siklüsa doğrudan etkisi bulunmamaktadır. İki bileşenin
eş zamanlı uygulaması tavşan ve sıçanlarda embryo-fetal toksik etki göstermemiştir.
Ürünün yüksek dozları ile gelişmede yavaşlama ve hidronefroz gözlemlenmiştir.
Mutajenez ve karsinojenez
Delapril-indapamid kombinasyonunun in vitro ve in vivo gerçekleştirilen testlerde mutajenik
etkisi gözlemlenmemiştir.
Kombinasyonla herhangi bir karsinojenik çalışma yapılmamıştır; ancak tek tek bileşenlerle
yapılan tüm çalışmalarda her zaman negatif sonuçlar elde edilmemiştir.
6. FARMASÖTİK ÖZELLİKLER
6.1 Yardımcı maddelerim listesi
Laktozmonohidrat, düşük substitüe hidroksipropil selüloz, hidroksipropil selüloz,
magnezyum stearat.
6.2 Geçimsizlikler
Bilinen bir geçimsizliği yoktur.
6.3 Raf ömrü
36 ay.
Belirtilen raf ömrü açılmayan ve doğru şekilde muhafaza edilen ambalaj içindir.
Ürün açıldıktan sonra 2 ay içerisinde kullanılmalıdır.
6.4 Saklamaya yönelik özel tedbirler
25 C nin altında oda sıcaklığında, ışıktan koruyarak saklayınız.
12Kullandıktan sonra şişeyi tekrar doğru şekilde kapatın.
6.5 Ambalajın niteliği ve içeriği
İç ambalaj: Çocuk emniyetli vidalı kapaklı amber renkli cam şişe. Vidalı kapak dehidrate
edici (silika jel) içeren tıpaya sahiptir.
Dış ambalaj: Baskılı ince karton kutu.
28 tablet 30 mg delapril ve 2,5 mg indapamid içeren kutu.
6.6 Beşeri tıbbi üründen arta kalan maddelerin imhası ve diğer özel önlemler
Çocuklar tarafından uygunsuz kullanımdan kaçınmak için ambalaj akılcı ve kendiliğinden bir
açma sistemine sahiptir. Bu nedenle aşağıdaki talimatlara uyulmalıdır:
1) Açmak için bastırın ve aynı zamanda kapağı çevirin
2) Kapatmak için kuvvetle bastırarak çevirin.
7. RUHSAT SAHİBİ
Chiesi İlaç Ticaret A.Ş
Büyükdere cad. No:122 Özsezen İş Merkezi C Blok Kat:3 Esentepe-Şişli İstanbul
Tel: 0212 370 9100
Fax: 0212 370 9127
8. RUHSATI NUMARASI:
127/96
9. İLK RUHSAT TARİHİ/RUHSAT YENİLENME TARİHİ
İlk ruhsat tarihi: 10.06.2009
Ruhsat yenileme tarihi:
10. KÜB’ÜN YENİLENME TARİHİ
13