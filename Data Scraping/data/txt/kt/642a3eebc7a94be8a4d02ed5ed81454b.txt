Sayfa 1/5 KULLANMA TALİMATI  
 
PROVİR %5 krem  
Haricen kullanılır.  
 
Etkin madde: Her 1 g krem %5 a/a 50 mg asiklovir içerir.  
Yardımcı maddeler: Poloksamer 188, sodyum lauril sülfat, setostearil alko l, vazelin likit,  propilen 
glikol, katı parafin, deiyonize su  
 
 
 
 
 
 
 
 
 
 
 
 
 
 
 Bu Kullanma Talimatında:  
1. PROVİR  nedir ve ne için kullanılır?  
2. PROVİR’i  kullanmadan önce dikkat edilmesi  gerekenler  
3. PROVİR  nasıl kullanılır?  
4. Olası yan etkiler  nelerdir?  
5. PROVİR’i n saklanması  
 
Başlıkları yer almaktadır.  
 
1. PROVİR  nedir ve ne için kullanılır?  
PROVİR , Herpes simplex (HSV) tip I ve II ile Varicella zoster adlı virüslere karşı etkili antiviral bir 
ilaçtır.  
 
PROVİR  etken madde olarak asiklovir içerir ve 10 g’lık tüp ambalajlarda bulunmaktadır.  
 
PROVİR , ilk ve tekrarlayan genital Herpes ve Herpes labialis de dahil  olmak üzere Herpes simplex 
deri enfeksiyonlarının (uçuk) tedavisinde  kullanılır.  
 
2. PROVİR ’i kullanmadan önce dikkat edilmesi gerekenler  
PROVİR’i  aşağıdaki durumlarda  KULLANMAYINIZ  
Eğer;  
 PROVİR’i  kullanırken bir alerjik reaksiyon gelişirse (döküntü, bölgesel ağrı veya şişme) ilacı 
kullanmayı kesin ve doktorunuza söyleyin.   Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kull anımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
  Sayfa 2/5  Eğer asiklovir, valasiklovir (bir çeşit antiviral ilaç), propilen glikol veya ilacın içeriğindeki 
diğer maddelere alerjik isen iz bu ilacı kullanmayın.  
 
PROVİR’i  aşağıdaki durumlarda DİKKATLİ KULLANINIZ  
 PROVİR’i , ağız, göz  veya  vajina  gibi alanlara  uygulanması  tahriş edici  olabileceğinden tavsiye 
edilmez. Kazara gözün içine girmemesine özellikle dikkat  edin.  
 Şiddetli bağışıklık yetmezliğiniz (örneğin; AIDS hastalığı veya kemik iliği nakli) varsa 
PROVİR’i n ağızdan alınan formları  düşünülmelidir.  
 Eğer bu tip bir hastalığınız varsa herhangi bir enfeksiyon tedavisi için mutlaka doktorunuza 
danışınız.  
 PROVİR  içeris inde bulunan setostearil alkol lokal deri reaksiyonlarına (örn. kontakt dermatite) 
sebep  olabilir.  
 PROVİR  özel bazı nedeniyle sulandırılmamalı veya diğer ilaçların sulandırmak için 
kullanılmamalıdır.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışın.  
 
PROVİR’i n yiyecek ve içecek ile birlikte kullanılması  
Geçerli değildir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Eğer hamileyseniz veya hamile olabileceğinizi düşünüyorsanız doktorunuza söyleyin. PROVİR  
hamilelikte sadece size sağlayacağı yarar oluşturabileceği risklerden fazla ise kullanılmalıdır.  
 
Tedaviniz sırasında hamile olduğunuzu fark ederseniz hemen doktorunu za veya eczacınıza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Emzirme döneminde PROVİR’i n krem formu kullanıldığında, sütten bebeğe geçecek miktarı 
önemsenmeyecek orandadır.  
 
Araç ve makine kullanımı  
Araç ve makine kullanımı üzerine veri yoktur.  
 
PROVİR'i n içeriğinde bulunan bazı yardımcı maddeler hakkında önemli bilgiler  
İçeriğindeki propilen glikol nedeniyle ciltte iritasyona neden olabilir.  
 
PROVİR  içeriğinde yer alan setostearil alkol lokal deri reaksiyonlarına ( örn. kontakt dermatit) sebep 
olabilir.  Sayfa 3/5 Kremi kullanmadan önce ve sonra daima ellerinizi yıkayınız.  
 
Diğer ilaçlar ile birlikte kullanımı  
PROVİR  diğer krem veya merhemlerle karıştırılmamalıdır.  
 
Eğer reçeteli ya da reçetesiz herhangi bir ilacı şu anda kulla nıyorsanız veya son zamanlarda 
kullandınız ise lütfen doktorunuza veya eczacınızı bunlar hakkında bilgi veriniz.  
 
3. PROVİR  nasıl kullanılır?  
Uygun kullanım ve doz/uygulama sıklığı için talimatlar:  
PROVİR ’in nasıl kullanılacağı hakkınd a doktorunuzun talimatlarını tak ip edin.  
 
PROVİR’i , günde 5 kez, gece dozu atlanmak suretiyle yaklaşık 4 saatlik aralıklarla uygulayın  
 
PROVİR ’i belirtilerin veya enfeksiyonun başlamasından sonra mümkün olduğu kadar erken hasarlı 
bölgeye uygulayın (kızarıklık veya hasta lığın başlayacağına dair sezgi). Tedaviye sonraki belirtilerde 
de (kabarıklık veya sıvı dolu kabarcık) başlayabilirsiniz.  
 
Tedavi herpes labialis için en az 4 gün ve genital herpes için de en az 5 gün devam ettirilmelidir. Eğer 
iyileşme olmazsa, tedaviye 1 0 gün kadar devam edilebilir.  
 
Uygulama yolu ve metodu:  
PROVİR’de n az bir miktar etkilenmiş bölgeye sürün.  
 
Değişik yaş grupları:  
 Çocuklarda kullanım: Veri yoktur.  
 Yaşlılarda kullanımı: Veri yoktur.  
 
Özel kullanım durumları:  
Veri yoktur.  
 
Eğer PROVİR ’in etkisinin çok güçlü veya zayıf olduğuna dair bir izleniminiz var ise doktorunuza veya 
eczacınız ile konuşun.  
 
Kullanmanız gerekenden daha fazla PROVİR  kullandıysanız:  
Herhangi bir ters etki beklenmez. Bununla birlikte kaza ile tekrarlayan dozlarda asiklovir ağız yoluyla 
birkaç gün kullanıldığında gastrointestinal (bulantı ve kusma) ve nörolojik (baş ağrısı ve konfüzyon) 
etkiler ortaya çıkmıştır. Asiklovir hemodiyaliz (kanı temizlemek amacıyla uygulanan tedavi) ile 
uzaklaştırılabilir.  
 
PROVİR ’den kul lanmanız gerekenden fazlasını kullanmışsanız bir doktor veya eczacı ile konuşunuz.  
  Sayfa 4/5 PROVİR’i  kullanmayı unutursanız  
Unutulan dozları dengelemek için çift doz almayınız.  
 
PROVİR  ile tedavi sonlandırıldığındaki oluşabilecek etkiler  
Doktorunuza danışmadan il acınızı kullanmayı bırakmayın.  
 
4. Olası yan etkiler nelerdir?  
Tüm ilaçlar gibi PROVİR’in içeriğinde bulunan maddelere duyarlı olan kişilerde yan etkiler olabilir.  
 
Aşağıdakilerden biri olursa  PROVİR ’i kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
Aşırı duyarlılık reaksiyonları  
 Döküntü, deride kaşıntı ya da kurdeşen gibi alerjik reaksiyonlar  
 Yüz, dudaklar, dil ya da vü cudun diğer bölümlerinde şişlik  
 
Aşırı duyarlılık reaksiyonları çok seyrek  görülür.  
 
Yan etkiler aşağıdaki kategorilerde gösterildiği şekilde sınıflandırılmıştır:  
 
Çok yaygın  : 10 hastanın en az birinde  görülebilir.  
Yaygın  : 10 hastanın birinden az, fakat 100 hastan ın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birin den fazla görülebilir.  
Seyrek  : 1.000 hastanın birinden az  görülebilir.  
Çok seyrek  : 10.000 hastanın birinden az  görülebilir.  
Bilinmiyor  : Eldeki verilerden h areketle tahmin  edilemiyor.  
 
Yaygın olmayan yan etkiler:  
 Ciltte geçici yanma veya  batma  
 Deride hafif kuruma ve  pullanma  
 Kaşınma  
 
Seyrek görülen yan etkiler:  
 Kızarıklık  
 Temas dermatiti (bir tür deri  hastalığı)  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklaya rak ya da 0 800 314 00 
08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamı ş olacaksınız.  
 Sayfa 5/5 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz.  
 
5. PROVİR’i n Saklanması  
PROVİR’i  çocukların göremeyeceği, erişemeyeceği yerlerde ve ambalajında saklayınız.  
 
25oC'nin altında ki oda sıcaklığında saklayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra PROVİR ’i kullanmayınız.  
 
Eğer üründe ve/veya ambalajında bozukluklar fark ederseniz PROVİR ’i kullanmayınız.  
 
Son kull anma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığı’nca belirlenen toplama sistemine veriniz.  
 
Ruhsat sahibi:  
İlsan İlaç ve Hammaddeleri San. Tic. A.Ş.  
Sancaktepe / İSTANBUL  
 
Üretim yeri:  
Farmakim İlac  Kimya Gıda Ürünleri Üretim San.Ve Dış Tic.A.Ş  
Merve Mahallesi Uzungöl Cad. No:4/A  
Yenidoğan -Sancaktepe/İstanbul  
 
 
 
 
 
Bu kullanma talimatı  17/08/2022  tarihinde onaylanmıştır.  