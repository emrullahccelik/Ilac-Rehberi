1 / 7  
 KISA ÜRÜN BİLGİLERİ  
 
 
1. BEŞERİ TIBBİ ÜRÜNÜN ADI  
 
BİTİRON 50 mcg/12.5 mcg tablet  
                                                                                                                                                                       2. KALİTATİF VE KANTİTATİF BİLEŞİM  
 Etkin madde :   
L-triiodotironin sodyum  (T3)   12.5  mcg/tablet  
L-tiroksin sodyum (T4)   50 mcg/tablet  
 
Yardımcı maddeler :    
Laktoz   (sığır sütü kaynaklı)              70.0  mg/tablet  
 
Yardımcı maddeler için 6.1’e bakınız. 
 
3. FARMASÖTİK FORM   
 
Tablet.  
Beyaz  renkli  tablet.  
 
4. KLİNİK ÖZELLİKLER  
 
4.1. Terapötik endikasyonlar  
 
• Basit (ötiroid ) guatr ve her türlü etiyolojiye sahi p hipotiroidizm (miksödem, kreti nizm  
ve her yaştaki hastalarda görülen basit hipotiroidizm) tedavisinde (subakut tiroidin iyileşme evresinde görülen geçici hipotiroidizm hariç),  
• Hipofizer T SH supresyonu amacıyla,  
• Primer atrofi ve tiroid bezinin kısmen ya da bütünüyle eksik olduğu durumlarda,  
• Tiroid supresyon testinde diagnostik amaçla,  
• Operasyon sonrası tekrarlamayı önlemek amacıyla, 
• Fonksiyonel yetmezliğe bağlı primer hipotiroidizmde,  
• Tiroi ditte,  
• Sekonder veya tersiyer hipotiroidizmde kullanılır. 
 4.2. Pozoloji ve uygulama şekli  
 
Pozo loji/uygulama sıklığı ve süresi : 
Basit guatr, tiroidit ve postoperatif tekrarı önleme tedavisinde günde 1 tablet ile başlanır ve doz 
günde 4 tablete kadar arttı rılabilir.  
 
Hipotiroidizm tedavisi: ½ tablet ile başlanmalı ve her 2 -3 haftada bir, ¼ tablet arttırılmalıdır. 
Uzun süreli miksödem  (özellikle de kardiyovasküler harabiyet söz konusu ise) durumlarında 
doz dikkatle ayarlanmalıdır. Böyle durumlarda; ¼ tablet  ile başlamalı ve günlük maksimum 
doz 100- 200 m ikrogram Tiroksin (T4) olacak şekilde düzenlenmelidir. Tedavinin ilk dört 
haftası sonunda klinik ve laboratuar tetkiklerine göre preparatın dozu yeniden ayarlanmalıdır.  
 2 / 7  
 Miksödem koması: Ani müdahale gerektiren bu durumda ilk seçenek i.v. tedavidir. Klinik 
tablo stabilize edilince oral tedaviye geçilebilir.  
 
Tiroid supresyon tedavisi: Tiroid hormonunun fizyolojik olarak üretilenden daha fazla alınması endojen hormon üretimini bastırır. Bu nedenle eksoj en tiroid hormonu bazen “tiroid supresyon 
testi”nde kullanılır. Bu supresyon dozu erişkinler için 7- 10 gün süre ile verilen kg başına günde 
2.6 mikrogram Tiroksin (T4) yani 4 tablettir.  
 
Uygulama şekli : 
BİTİRON, çiğnenmeden bir bardak su ile yutulmalıdır.   
Özel pop ülasyonlara ilişkin ek bilgiler : 
Böbrek/Karaciğer yetmezliği: Bu popülasyonda kullanımına ilişkin bir kısıtlama  
bulunmamaktadır.  
 
Pediyatrik popülasyon :  
 
Günlük Doz  
Yaş               Mcg /gün   Tablet/gün  
 T3 T4  
0-6 ay 3.10-6.25 12.5-25 ¼ - ½ 
6-12 ay  6.25 – 9.35 25.0 – 37.5 ½ - ¾ 
1 – 5 yaş  9.35 – 12.5 37.5 – 50 ¾ - 1 
6 – 12 yaş  12.50 – 18.75  50 – 75 1 - 1½ 
12 yaşından büyükler  18.75  75 1½ 
 
Konjenital olarak hipotiroidizmli çocuklarda derhal tedaviye başlanmalı ve aralıksız devam 
edilmelidir. 3 yaşında ilaç 2 -8 hafta kesilerek durum yeniden değerlendirilmeli ve gerekirse 
ilaca yeniden başlayıp uzun süre devam edilmelidir. 
 
Geriyatrik popülasyon: Yaşlılarda kullanımında doz ayarlaması yapılmasına gerek yoktur.  
 
4.3. Kontrendikasyonl ar 
 BİTİRON,  
• Etkin madde ya da bileşimindeki maddelerden herhangi birine karşı bilinen aşırı 
duyarlılığı bulunan hastalarda,  
• Tiroid hormon preparatları, genel olarak tanısı konmuş ancak tedavi edilmemiş adrenal 
korteks yetersizliğinde ve tedavi edilmemiş tirotoksikozda kontrendikedir. 
 
4.4. Özel kullanım uyarıları ve önlemleri  
 
Tiroid hormonu aktivitesine sahip ilaçlar yalnız başlarına ya da diğer ilaçlarla kombine obezite tedavisinde kullanılmıştır. Tiroid hormonları yüksek dozlarda kullanıldığında (özellikle  
sempatomimetik aminlerle birlikte) hayatı tehdit eden toksisite belirtileri sergiler. Bu nedenle obezite tedavisinde kullanılmamalıdırlar. Ayrıca etkilide değillerdir.  
 Miksödem tedavisinde, ilave olarak glukokortikoidler kullanılabilir. Özellikle korone r arterlere 
ilişkin kardiyovasküler sistem rahatsızlıklarında kullanılırken dikkatli olunmalıdır. Angina 3 / 7  
 pektoris ve gizli kardiyak hastalık olarak bilinen bu tip rahatsızlıklarda tedaviye 25 – 50 
mikrogram Levotiroksin (T4) ile başlanmalıdır.  
 
Kardiyovasküler hastalığı bulunanlarda, tiroid hormon dozajı azaltılmalıdır. Tiroid hormonu ile idame tedavisi (geçici hipotiroidizm dışında) ömür boyu sürecektir. Kişide tiroid hormonu toksisitesine ilişkin herhangi bir belirti görüldüğünde (göğüs ağrısı, hızlı nabı z, aşırı terleme, 
sinirlilik) derhal hekime başvurulmalıdır. Tiroid hormonu alan kişilerde periyodik olarak tiroid 
durumu kontrol edilmelidir. Kolestiramin’le birlikte kullanılırken; iki ilaç arasında 4 – 5 saat 
lik bir süre olmalıdır. 
 Diabetes mellitus, diabetes insipidus ve adrenokortikal yetmezliği olanlarda hastalık 
belirtilerinin şiddetlenmesine yol açar.  
 Normal tiroid bezi fonksiyonu bulunmadığı için tiroid hormonu ile idame tedavisi gören hastalar, aynı zamanda ö strojen veya oral kontraseptif kulla nıyorlarsa tiroid hormonu dozajının 
yeniden ayarlanarak arttırılması gerekebilir. Tiroid hormonu¸ androjenler, kortikosteroidler, 
östrojenler, östrojen içeren kontraseptifler, iyod içeren bileşikler ve salisilatlı bileşiklere ilişkin 
laboratuar testlerini etkileyebilir.  
 
Nadir kalıtımsal galaktoz intoleransı, Lapp laktoz yetmezliği ya da glikoz -galaktoz 
malabsorpsiyon problemi olan hastaların bu ilacı kullanmamaları gerekir.   
 
Çocuklarda kullanım:  
Tiroid hormonu ile tedavinin ilk aylarında, çocuklarda saç  dökülmesi görülebilirse de bu 
durum geçicidir.  
 
4.5.Diğer tıbbi ürünler ile etkileşimler ve diğer etkileşim şekilleri  
 
Oral antikoagülanlar : Tiroid hormonları K vitaminine bağımlı pıhtılaşma faktörlerinin 
katabolizmasında artışa neden olur.  Eğer oral antikoa gülanlarda veriliyorsa, pıhtılaşma 
faktörlerinin sentezinde kompansatuvar artışı engeller. Oral antikoagülanlarla birlikte verildiğinde bu ilaçların etkisini artırabileceği için bu hastalarda doz yeniden ayarlanmalı ve koagülasyon testleri ile yakından izl enmelidir.  
 İnsülin veya oral hipoglisemikler : Tiroid hormon replasman tedavisi insülin veya oral 
hipoglisemik ihtiyacını arttırabilir. Tiroid replasman tedavisinin başlatılması sırasında insülin veya oral hipoglisemikler alan hastalar yakından izlenmelidir.    Kolestiramin veya kolestipol ince bağırsaklarda T4 ve T3 hormonlarıyla bağlandıkları için bu tiroid hormonlarının absorbsiyonlarını engellerler. Bu nedenle tiroid hormonları ile kolestiramin veya kolestipol alımı arasında 4- 5 saat ara olmalıdır.  
 Östrojen, oral kontraseptifler : Östrojenler serum tiroksin bağlayıcı globulini artırma 
eğilimindedir. Bu nedenle tiroid hormon replasman tedavisi alan hastalarda östrojen içeren ilaçlar başlandığında serbest levotiroksin düşebilir. Ancak, hastanın tiroid bez inin yeterli 
fonksiyonu varsa, azalmış serbest tiroksin, tiroid bezinden kompansatuvar bir tiroksin salgısına neden olacaktır. Normal fonksiyon gösteren tiroid bezi olmayan hastalarda, östrojen veya östrojen içeren oral kontraseptifler verilirse, tiroid hormon dozunu artırmak gerekebilir.  
 4 / 7  
 Digital glikozitleri: Tiroid Replasman tedavisi, digitallerin toksik etkilerini potansiyelize 
edebilir.  
 Demir tuzları tiroid replasman tedavisinin etkilerini azaltabilir.  
 Levotiroksin içeren ilaçların alüminyum, magnez yum, simetikon, kalsiyum karbonat, 
kayeksalat, demir, orlistat ve s ukralfat etkin maddelerini içeren ilaçlar  ile birlikte alındığında 
emilimi bozulduğundan, iki ilacın en az 2 saat ara verilerek alınması gerekmektedir.  
4.6.Gebelik ve laktasyon  
 
Genel tavsiye  
Gebelik kategorisi A’dı r. 
 Çocuk doğurma potansiyeli bulunan kadınlar / Doğum kontrolü (Kontrasepsiyon)  
Bugüne kadar ki klinik deneyimlerde, gebe kadınlara uygulanan tiroid hormonlarının fetüs 
üzerinde herhangi bir yan etkisi belirtilmemiştir. Çocuk doğurma potansiyeli bulunan kadınlar 
BİTİRON kullanabilir.  
 
Östrojenler serum tiroksin bağlayıcı globulini artırma eğilimindedir. Bu nedenle, normal fonksiyon gösteren tiroid bezi olmayan hastalarda tiroid replasman tedavisi ile birlikte östrojen veya östrojen içeren oral kontraseptifler verilirse, tiroid hormon dozunu artırmak gerekebilir.  
 Gebelik dönemi  
Tiroid hormonlarının, düşük miktarları plasenta bariyerini aşmaktadır. Gebelikte gerekli ise, 
hekim kontrolü altında uygulanabilir. Mevcut bilgil er temelinde, hipotiroid kadınlarda 
hamilelik sırasında tiroid hormonu replasman tedavisi kesilmemelidir.  
 İyi yönetilmis epidemiyolojik çalışmalar levotiroksin sodyum ve/veya levotriiodotironin sodyum’ un gebelik üzerinde ya da fetusun/yeni doğ an çocu ğun sağlığı üzerinde advers etkileri 
olduğ unu göstermemektedir. 
BİTİRON, gebelik döneminde kullanı labilir.  
 Laktasyon dönemi  
Tiroid hormonları, az oranda anne sütüne geçmektedir. Emziren annelerde dikkatli olunmalı ve 
kullanımına hekim karar vermelidir.  
 
Üreme yeteneği / Fertilite  
Bildirilmemiştir.  
 
4.7. Araç ve makine kullanımı üzerindeki etkiler  
 Bildirilmemiştir.  
 4.8. İstenmeyen etkiler      
 İlaca bağlı olduğu kabul edilen advers reaksiyonlar aşağıda listelenmiştir:  
 5 / 7  
 Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100); 
seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden 
hareketle tahmin edilemiyor).  
Endokrin hastalıkları  
Bilinmiyor: Doza bağlı hipertiroidi belirtileri (tirotoksikozis factita), hipotiroidizm, TSH artışı, TSH azalma  
 Metabolizma ve beslenme bozuklukları  
Bilinmiyor: Kilo artışı, mide bulantısı  
 
Psikiyatrik hastalıkları  
Bilinmiyor: Anksiyete, depresyon  
 Göz hastalıkları  
Bilinmiyor: Keratokonjunktivitis sikka  
 
Kardiyak h astalıkları  
Bilinmiyor: Kalp hızı artışı, çarpıntı, kan basıncında artış, düzensiz kalp hızı,  
 
Deri ve deri alt ı doku hastal ıkları 
Bilinmiyor: Hafif şiddette alerjik belirtiler, kaşıntı, aşır ı terleme, kuru cilt, ürtiker, saç 
dökülmesi, aşırı duyarlılık  
 Kas-iskelet bozukluklar, bağ doku ve kemik hastalıkları  
Bilinmiyor: Artralji, myalji, titreme  
 Genel bozukluklar ve uygulama bölgesine ilişkin hastalıkları  
Bilinmiyor: Yorgunluk, uyuşukluk, halsizlik, baş ağrısı, göğüs ağrısı, uykusuzluk  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonların raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık mesleği mensuplarının herhangi bir şüpheli advers reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir ( www.titck.gov.tr
;             
e-posta:tufam@titck.gov .tr; tel:0 800 314 00 08; faks: 0 312 218 35 99)  
 
4.9. Doz aşımı ve tedavisi   
 
Aşırı dozaj durumunda endojen orijinli hipermetabolik tabloya benzer semptomların tümü görülür. Bu durumda doz azaltılmalı ya da tedaviye ara verilmelidir. Akut aşırı dozaj durumlarında; midenin boşaltılması, oksijen verilmesi, kardiyak glikozidlerin uygul anması, 
propranolol  kullanılması gibi yöntemler uygulanmalıdır.  
 
5. FARMAKOLOJİK ÖZELLİKLER  
 
5.1. Farmakodinamik özellikler  
 Farmakoterapötik grup: Tiroid hormonları  
ATC kodu: H03AA03  6 / 7  
 BİTİRON sentetik hormon kombinasyonu içeren bir preparattır. Bileşiminde ki T4/T3 oranı 
insan vücudundaki fizyolojik orana uygun olup 4/1’dir. 
 BİTİRON  Tablet’in bileşiminde bulunan ve sentetik olarak hazırlanmış maddeler olan tiroksin 
sodyum (T4) ve triiodotironin sodyum (T3), normal tiroid bezi tarafından salgılanan hormonların aynısıdır. Başlıca etkileri, organizmanın bazal metabolizmasını artırmaktır . 
Protein, karbonhidrat ve yağ metabolizması üzerine etki ederek; organizmada ısı üretimini 
artırırlar. Söz konusu etkileri; hücre çekirdekleri, mitokondriler ve mikrozomlar üzerinde 
bulunan spesifik reseptörler aracılığı ile gerçekleşir.  Oral yoldan alımı takiben, tiroksin sodyum ve triiodotironin sodyum’un tam bir terapötik 
etkinlik göstermesi için 1 – 3 haftalık bir süre gereklidir. Son dozun alınmasından sonra ise, 
terapötik etki yaklaşık 1 – 3 hafta devam etmektedir. 
 
5.2. Farmakokinetik özellikler  
 
Emilim:  Tiroksin sodyum ve triiodotironin sodyum, oral yoldan alımı takiben, ince 
barsaklardan yüksek oranda emilirler. Aç karnına alındıklarında, tiroksin sodyum’un yaklaşık 
% 80’i, triiodotironin sodyum’un ise yaklaşık % 78 – 95’i emilime uğrar.  
 
Dağılım:  Tiroksin sodyum ve triiodotironin sodyum’un tama yakını plazma proteinlerine 
bağlanır.  
Biyotransformasyon:  Her iki hormon, karaciğerde glukronik asit ve sülfata konjuge olurlar. 
Söz konusu konjuge bileşikler, enterohepatik yol ile biyotransformasyona uğr arlar.  
Eliminasyon: Sağlıklı bir kişide, tiroksin sodyum’un plazma eliminasyon yarı ömrü 6 – 8 gün 
iken, triiodotironin sodyum’un plazma eliminasyon yarı ömrü 1 – 1.5 gündür. Her iki hormon 
da vücuttan başlıca feçes yolu ile atılırlar.  
Hipotiroidi durumunda, tiroksin sodyum ve triiodotironin sodyum’un plazma eliminasyon yarı ömrü uzarken; hipertiroidi durumunda ise, azalmaktadır.  
 5.3. Klinik öncesi güvenlilik verileri  
 Bildirilmemiştir.  
 6. FARMASÖTİK ÖZELLİKLER  
 6.1. Yardımcı maddelerin listesi  
Laktoz (sığır sütü kaynaklı)  
Nişasta  
PVP K -30 
Alkol  
Magnezyum stearat  
 6.2. Geçimsizlikler  
Bildirilmemiştir.  
 7 / 7  
 6.3. Raf ömrü  
24 ay  
 
6.4. Saklamaya yönelik özel tedbirler  
25°C’nin altındaki oda sıcaklığında  saklayınız.  
 
6.5. Ambalajın niteliği ve içeriği  
PVC/Al blister ambalajda 50 ve 100 tablet . 
 
6.6. Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj ve Ambalaj Atıkları Kontrolü Yönetmeliği ”ne uygun olarak imha edilmelidir. 
 
7. RUHSAT SAHİBİ  
 
İbrahim Hayri Barut Veresesi  
Reşitpaşa Mah. Eski Büyükdere Cad. No: 4 34467  
Maslak / Sarıyer / İSTANBUL  
0212 366 84 00 0212 276 20 20  
8. RUHSAT NUMARASI  
 
119/93  
9. İLK RUHSAT TARİHİ/ RUHSAT YENİLEME TARİHİ  
 
İlk ruhsat tarihi:  21.01.1975 
Ruhsat yenileme tarihi: 
 
10. KÜB’ÜN YENİLENME TARİHİ  
 