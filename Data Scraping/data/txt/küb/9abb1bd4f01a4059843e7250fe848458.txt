 
 
1 / 18 
 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
RHEUMETEX  27,5 mg/0,6875 ml  enjeksiyonluk çözelti içeren kullanıma hazır enjektör  
Steril, sitotoksik  
 
2. KALİTATİF VE KANTİTATİF BİLEŞİM  
Etkin madde:  
1 ml çözelti 40 mg metotreksata eşdeğer 43,8 7 mg metotreksat disodyum  içerir. Her bir 0, 6875 
ml çözelti içeren enjektör 27,5 mg metotreksata eşdeğer 30,16  mg metotreksat disodyum içerir.  
 
Yardımcı madde (ler): 
Sodyum klorür ……………….. 5,29 mg 
Yardımcı maddeler için 6.1’e bakınız.  
 
3. FARMASÖTİK FORM  
Enjeksiyonluk çözelti  içeren kullanıma hazır enjektör  
Berrak , sarı renkli çözelti  
 
4. KLİNİK ÖZELLİKLER  
4.1.  Terapötik endikasyonlar  
Romatolojik endikasyonlar:  
- Yetişkin hastalardaki aktif romatoid artritte,  
- Non-steroid antiinflamatuvar  ilaçlara (NSAİİ) cevabın yetersiz olduğu aktif juvenil idiopatik 
artritin (JİA) poliartritik formları,  
- Aktif psöriatik artrit tedavisinde endikedir.  
Dermatolojik endikasyonlar:  
- Orta ve şiddetli psöriyazis tedavisinde endikedir.   
Diğer endikasyonlar:  
- Orta şiddetli steroid bağımlı erişkin Crohn hastalarında, steroidler ile kombine edilerek 
remisyon indüksiyonunda veya metotreksata cevap veren erişkin hastalarda monoterapi 
olarak, remisyon idamesinin devamının sağlanmasında kullanılır.  
 
  
 
2 / 18 
 4.2.  Pozoloji  ve uygulama şekli  
Pozoloji /Uygulama sıklığı ve süresi:  
RHEUMETEX , tıbbi ürünün çeşitli özelliklerini ve etki şeklini bilen doktorlar tarafından 
reçetelendirilmelidir. RHEUMETEX  haftada bir kez enjekte edilir.  
Hasta haftada bir kez uygulanması hakkında açıkça bilgilendirilmelidir.  Enjeksiyon için 
haftanın sabit ve uygun bir gün ünün  belirlenmesi tavsiye edilir.  
Metotreksat eliminasyonu üçüncü bir dağılım aralığına sahip olan hastalarda (assit, plevral 
efüzyon) azalır. Bu hastaların özellikle toksisite için dikkatli izlenmesi gerekir.  Doz azaltılması 
ya da bazı durumlarda metotreksat uygulamasının kesilmesi gerekir (bkz. Bölüm 5.2 ve Bölüm 
4.4). 
 
Romatoid artritli ve psöriatik artritli yetişkin hastalarda doz:   
Tavsiye edilen başlangıç dozu, haftada bir kez subkutan olarak uygulanan 7,5 mg 
metotreksattır. Hastalığın kişideki aktivitesine ve hastanın toleransına bağlı olarak başlangıç 
dozu dereceli olarak haftada 2,5 mg artırılabilir. Haftalık doz 30 mg’ı geçmemelidir. Bununla 
birlikte, 20 mg/haftayı aşan doz özellikle kemik iliği supresyonu gibi toksisitede önemli bir artış 
ile ilişkilidir. Yaklaşık 4 -8 hafta sonra, tedaviye cevap beklenebilir. Terapötik olarak istenilen 
sonucun elde edilmesi üzerine  doz dereceli olarak en düşük etkin idame dozuna azaltılmalıdır.  
 
Psöriazis hastalarında doz:   
Tedaviden bir hafta önce idiyosenkratik advers reaksiyonları belirlemek için, 5 -10 mg’lık bir 
test dozunun parenteral olarak uygulanması tavsiye edilmektedir. Tavsiye edilen başlangıç 
dozu, haftada bir kez subkutan olarak uygulanan 7,5 mg metotreksattır. D oz dereceli olarak 
artırılabilir fakat genellikle haftalık doz 25 mg’ı geçmemelidir. Bununla birlikte, 20 mg/haftayı 
aşan doz özellikle kemik iliği supresyonu gibi toksisitede önemli bir artış ile ilişkilidir. Yaklaşık 
2 – 6 hafta sonra, tedaviye cevap bek lenebilir. Terapötik olarak istenen sonucun elde edilmesi 
üzerine doz dereceli olarak en düşük etkin idame dozuna azaltılmalıdır.  
 
Crohn hastalığı olan yetişkin hastalarda doz:  
• Başlangıç tedavisi:  
Subkutan olarak uygulanan 25 mg/hafta  
• İdame tedavisi:  
Subkutan olarak uygulanan 15 mg/hafta  
  
 
3 / 18 
 Yaklaşık olarak 8 -12 hafta sonra tedaviye cevap beklenebilir.  
Pediyatrik popülasyonda RHEUMETEX ’in Crohn hastalığının tedavisi için kullanımı ile ilgili 
yeterli deneyim bulunmamaktadır.  
 
Uygulama şekli:  
Bu tıbbi ürün sadece tek kullanım içindir.  
RHEUMETEX  subkutan yolla uygulanabilir.  
Toplam tedavi süresine doktor tarafından karar verilmelidir.  
Not: Eğer oral uygulama parenteral  uygulamayla değiştiriliyorsa, oral uygulamadan sonra 
metotreksatın değişken biyoyararlanımına bağlı olarak doz azaltılması gerekebilir.  
Mevcut tedavi kılavuzlarına göre folik asit ilavesi düşünülebilir.  
 
Özel popülasyonlara ilişkin ek bilgiler:  
Böbrek yetmezliği:   
RHEUMETEX  zayıf böbrek fonksiyonu olan hastalarda dikkatle kullanılmalıdır.  
Aşağıdaki tabloya göre doz ayarlaması yapılmalıdır:  
Kreatin klerensi (ml/dk)  Doz 
>50 %100  
20-50 %50 
<20 RHEUMETEX  kullanılmamalıdır.  
 
Karaciğer yetmezliği:  
RHEUMETEX , özellikle alkole bağlı karaciğer hastalığı geçirmiş veya geçirmekte olan 
hastalarda dikkatle kullanılmalıdır. Eğer bilirubin > 5 mg/dl (85, 5 mikromol/l) ise, 
RHEUMETEX  kontrendikedir.  
 
Pediyatrik popülasyon:   
Juvenil idiyopatik artritin poliartritik formlarının görüldüğü 16 yaşından küçük çocuklarda doz: 
Tavsiye edilen doz haftada bir kez subkutan yolla verilen 10 – 15 mg/m2 vücut yüzey alanı 
(VYA)’dır. Tedaviye cevap alınamaması durumunda doz haftada bir kez 20 mg/m2 (VYA) 
olarak arttırılabilir.  
Bununla birlikte, 20 mg/hafta’yı aşan dozlar özellikle kemik iliği supresyonu gibi toksisitede 
önemli bir artış ile ilişkili olduğundan izlem sıklığı arttırılmalı ve toplam doz haftada 25 mg’ı 
geçmemelidir. Terapötik olarak istenilen sonucun elde edilmesi üzerine doz dereceli olarak en  
 
4 / 18 
 düşük etkin idame dozuna azaltılmalıdır. Juvenil idiyopatik artritli çocuk/ergen hastalar tedavi 
için her zaman bir romatoloji uzmanına sevk edilmelidir.  
Etkililik ve güvenliliği 3 yaşın altındaki çocuklarda değerlendirilmemiştir.  
 
Geriyatrik popülasyon:   
Yaşın artmasıyla beraber folat rezervlerinin azalmasıyla olduğu kadar, azalan karaciğer ve 
böbrek fonksiyonlarına bağlı olarak yaşlı hastalarda doz azaltılmasına gidilebilir.  
 
Üçüncü bir dağılım aralığına sahip olan hastalar (plevral efüzyon, assit):  
Metotreksat  yarılanma ömrü üçüncü bir dağılım aralığına sahip olan hastalarda normal 
zamandan 4 kat daha uzun olduğu için, doz azaltılması veya bazı vakalarda metotreksat 
uygulamasının kesilmesi gerekli olabilir (bkz. Bölüm 5.2 ve Bölüm 4.4).  
 
4.3.  Kontrendikasyonlar  
RHEUMETEX  aşağıdaki durumlarda kontrendikedir:  
• Metotreksat veya bölüm 6.1' de listelenen yardımcı maddelerden herhangi birine karşı aşırı 
duyarlılık  
• Şiddetli karaciğer yetmezliği (bkz. Bölüm 4.2)  
• Alkol bağımlılığı  
• Şiddetli renal yetmezlik (kreatinin klerensi 20 mL/dk’dan az, bkz. Bölüm 4.2 ve Bölüm 4.4)  
• Kemik iliğinde hipoplazi, lökopeni, trombositopeni veya belirgin anemi gibi önceden 
mevcut kan diskrazisi  
• Tüberküloz, HIV ve diğer immün yetmezlik sendromları gibi ciddi, akut veya kronik 
enfeksiyonlar  
• Ağız boşluğu ülserleri ve bilinen aktif gastrointestinal ülser hastalığı  
• Gebelik ve laktasyon (bkz. Bölüm 4.6)  
• Canlı aşılarla eş zamanlı olarak kullanılması  
 
4.4. Özel kullanım uyarıları ve önlemleri  
Hastalar tedavinin her gün değil haftada bir kez uygulanması gerektiği konusunda 
bilgilendirilmelidir.  
Tedavi altındaki hastalar, olası toksik etki belirtileri veya advers reaksiyonların görülmesi ve 
bunların en kısa sürede değerlendirilmesi için uygun bir şekilde takip edilmelidir. Bu yüzden  
 
5 / 18 
 metotreksat sadece antimetabolit tedavisi konusunda bilgi ve tecrübesi olan doktorların 
denetimi altında uygulanmalıdır. Şiddetli ve hatta ölümcül toksik reaksiyon olasılığı 
dolayısıyla, hasta doktor tarafından riskler ve önerilen güvenlik önlemleri hakkın da tam olarak 
bilgilendirilmelidir.  
3 yaşın altındaki çocuklarda etkililik ve güvenlilik ile ilgili yeterli deneyim olmadığından, bu 
yaş grubund a kullanılması önerilmez (bkz. B ölüm 4.2).  
 
Tavsiye edilen tetkikler ve güvenlik önlemleri:  
Metotreksat tedavisine başlanmadan önce veya dinlenme periyodundan sonra metotreksat 
tedavisine yeniden başlanmadan önce:  
Diferansiyel kan sayımı ve trombosit sayımı ile tam kan sayımı, karaciğer enzimleri, bilirubin, 
serum albümini, akciğer filmi ve böbrek fonksiyon testleri. Eğer klinik olarak belirtilmişse, 
tüberküloz ve hepatit hariç tutulmalıdır.  
 
Tedavi süresince (ilk altı ay boyunca en az ayda bir ve ondan sonra her üç ayda bir):  
Doz arttığında izleme sıklığında da artış düşünülmelidir.  
1. Mukozal değişiklikler için ağız ve boğaz muayenesi  
2. Diferansiyel kan sayımı ve trombosit sayımı ile tam kan say ımı. Metotreksatın neden olduğu 
hematopo etik baskılama aniden ve görünüşte güvenli dozlarda ortaya çıkabilir.  Beyaz kan 
hücrelerinde veya trombosit sayısında herhangi bir belirgin düşüş, tıbbi ürünün hemen 
kesilmesini ve uygun destekleyici tedaviyi gerektirir. Hastalar enfeksiyonla ilgili tüm işaretler 
ve semptomları bildirmeleri gerektiği konusunda bilgilendirilm elidir. Eş zamanlı olarak  
hematotoksik tıbbi ürünler (ör . leflunomid) kullanan hastalar kan ve trombosit sayımı il e 
yakından izlen melidir.  
3. Karaciğer fonksiyon testleri: Karaciğer toksisitesinin ortaya çıkması halinde özel dikkat 
gösterilmelidir. Karaciğer fonksiyon testlerinde veya karaciğer biyopsisinde mevcut ya da 
tedavi süresince gelişen herhangi bir anormallik durumunda tedavi yeniden dü zenlenmelidir 
veya durdurulmalıdır. Bu gibi anomaliler, hekimin insiyatifinde yeniden başlanılan tedavi 
sonrasında iki hafta içinde normale dönmelidir.  Romatolojik endikasyonlarda hepatik 
toksisitenin izlenmesi için karaciğer biyopsisinin kullanımı tartışm alıdır.  
Birbirini izleyen karaciğerin kimyasal testlerinin veya tip III kollajen propeptidinin 
hepatotoksisiteyi yeteri kadar belirleyip belirlemediğinin saptanması için daha fazla araştırma 
gereklidir. Psöriazis hastaları için tedaviden önce ya da tedavi sırasınd a karaciğer biyopsisi 
yapılma ihtiyacı mevcut bilimsel verilere göre değerlendirilmelidir. Değerlendirme hiç risk  
 
6 / 18 
 faktörü olmayan hastalar ile aşırı alkol kullanımı olan, karaciğer enzimlerinde kalıcı artışlar 
gözlenen, karaciğer hastalığı geçmişi olan, ailede genetik karaciğer hastalığı bulunan, diyabeti 
olan, obezite hastalığı olan, geçmişte uzun süre hepatotoksik i laçlara ya da kimyasallara maruz 
kalmış olan ve uzun süre veya 1, 5 g veya daha fazla kümülatif dozda metotreksat tedavisi almış 
olan gibi risk faktörü olan hastalar arasında ayrı olarak değerlendirilmelidir.   
Serumda karaciğer enzimlerinin kontrolü: Transaminazlarda normalin iki ya da üç katı geçici 
yükselmeler hastalar tarafından % 13 – 20 sıklıkta bildirilmiştir. Karaciğer enzimlerinde sabit 
bir yükseliş durumunda, dozda bir azaltma veya tedavinin kesilmesi düşünülmelidir.  
Karaciğer üzerindeki potansiyel toksik etkisi nedeniyle açıkça gerekmedikçe metotreksat ile 
tedavi süresince ek hepatotoksik tıbbi ürünler alınmamalıdır ve alkol tüketiminden kaçınmalı 
veya alkol tüket imi oldukça azaltmalıdır (bkz. B ölüm 4.5).  Beraberinde diğer tıbbi hepatotoksik 
ilaçlar (ör. leflunomid) alan hastaların karaciğer enzimleri yakından izlenmelidir. Aynı 
önlemler eş zamanlı olarak hemat otoksik tıbbi ürünler (ör . leflunomid) kul lanıldığında da 
alınmalıdır.  
4. Böbrek fonksiyonu, böbrek fonksiyon testleriyle ve idrar tahlili ile izlenmelidir (bkz. B ölüm 
4.2 ve Bölüm 4.3). Metotreksat başlıca böbrekler yoluyla elimine edildiğinden, ciddi 
istenmeyen etkilere yol açabilecek böbrek yetmezliği durumunda serum konsantrasyonlarının 
yükselmesi beklenir. Böbrek fonksiyonunun b ozuk olabileceği durumlarda (ör . yaşlılarda), 
daha sık aralıklarla izleme yapılmalıdır. Bu durum özellikle, metotreksatın eliminasyonunu 
etkileyen ve böbrek hasarına neden olan (ör. non -steroid antiinflamatuvar ilaçlar) ya da 
potansiyel olarak kan oluşumunda bozukluğa neden olabilen tıbbi ürünler ile aynı anda 
verildiğinde uygulanmalıdır. Dehidrasyon, ayrıca met otreksatın toksisitesini art ırabilir.  
5. Solunum sisteminin değerlendirmesi: Akciğer fonksiyon zayıflığı semptomları için dikkatli 
olmak ve eğer gerekirse akciğer fonksiyon testi. Pulmoner etki hızlı bir tanı ve metotreksat 
tedavisinin kesilmesini gerektirir. Metotreksat tedavisi sırasında oluşan  pulmoner belirtiler 
(özellikle kuru, prod üktif olmayan öksürük) veya spesifik olmayan pnömoni potansiyel olarak 
tehlikeli bir lezyonun belirtisi olabilir, tedavinin kesilmesini ve dikkatle izlemeyi gerektirir. 
Genellikle kan eozinofili ile ilişkili akut v eya kronik interstisyel pnömoni görülebilir ve ölümler 
rapor edilmiştir. Klinik olarak değişken olmasına rağmen, metotreksata bağlı akciğer 
hastalıkları; ateş, öksürüğe bağlı nefes darlığı, hipoksemi ve göğüs röntgen filminin üzerinde 
bir infiltrat olarak belirti gösterir, enfeksiyon bu belirtilere dahil edilmemelidir. Akciğer 
hastalığı hızlı teşhisi ve metotreksat tedavisinin kesilmesini gerektirir. Bu lez yon tüm dozlarda 
oluşabilir.   
 
7 / 18 
 6. Bağışıklık sistemi üzerine olan etkileri nedeniyle metotreksat aşıya yanıtı zayıflatabilir ve 
immünolojik testlerin sonuçlarını etkileyebilir. Muhtemel aktivasyon nedeniyle inaktif, kronik 
enfeksiyonların (ör: herpes zoster, tüberküloz, hepatit B veya C) v arlığında özel dikkat 
gerektirir. Metotreksat canlı aşılar ile aynı zamanda uygulanmamalıdır.   
Düşük doz metotreksat alan hastalarda, malign lenfomalar oluşabilir, bu durumda tedavi 
kesilmelidir. Spontan olarak gerileme işaretleri göstermeyen lenfoma, sitotoksik tedavinin 
başlamasını gerektirir.   
 
Trimetoprim/sülfametoksazol gibi folat antagonistleri ile birlikte  uygulanmasının nadir 
vakalarda akut megaloblastik pansitopeniye neden olduğu bildirilmiştir.   
 
Radyasyon kaynaklı dermatit ve güneş yanığı metotreksat tedavisi sırasında yeniden ortaya 
çıkabilir (recall -reaksiyonu). Psöriatik lezyonlar, UV ışınları ve metotreksatın aynı anda 
uygulanması sırasında şiddetlenebilir.   
 
Metotreksat eliminasyonu, üçüncü bir dağılım aralığına sahip olan hastalarda (assit, plevral 
efüzyon) azalır. Bu hastaların özellikle toksisite için dikkatli izlenmesi gerekir.  Doz azaltılması 
ya da bazı durumlarda metotreksat uygulamasının kesilmesi gerekir.  Plevral efüzyon ve assit, 
metotreksat tedavisine başlanmadan önce drene edilmel idir (bkz. B ölüm 5.2).   
 
İshal ve ülseratif stomatit metotreksatın toksik etkileri olabilir ve tedavinin kesilmesini 
gerektirir, aksi takdirde hemorajik enterit ve intestinal perforasyon sonucu ölüm meydana 
gelebilir.   
 
Vitamin preparatları veya folik asit, folinik asit veya türevlerini içeren diğer ürünler 
metotreksatın etkililiğini azaltabilir.   
 
Psöriazis tedavisinde metotreksat kullanımı; diğer tedavilerle yeterli cevap alınamayan, ciddi, 
inatçı, kişinin günlük aktivitelerini engelleyici psöriazisi bulunan hastalar ile 
sınırlandırılmalıdır ve metotreksat yalnızca tanı biyopsi ve/veya dermatolojik  konsültasyon ile 
doğrulandığında uygulanmalıdır.   
  
 
8 / 18 
 Ensefalopati/lökoensefalopati metotreksat tedavisi alan onkolojik hastalarda bildirilmiştir ve bu 
durumlar onkolojik olmayan durumlar için metotreksat tedavisi alan hastalarda da göz ardı 
edilemez.   
 
RHEUMETEX  uygulanmadan  önce hamile olunmadığına emin olunması gerekir.  Metotreksat 
insanda embriyotoksisite, düşük ve fetal defektlere yol açar. Metotreksat, uygulama süresince 
fertilitede azalmaya yol açabilecek şekilde spermatogenezi ve oogenezi etkiler. Bu etkiler 
tedaviye devam edilmezse geri dönüşümlüdür. Tedavi boyunca ve tedaviden sonra en az 6 ay 
boyunca kadında ve erkekte etkili doğum kontrolü uygulanmalıdır. Çocuk doğurma potansiyeli 
olan hastalarla, üreme üzerindeki etkilerinin potansiyel riskleri tartışılmalıdır ve e şler uygun b ir 
şekilde uyarılmalıdır (bkz. B ölüm 4.6).   
 
Bu tıbbi ürün, her dozunda 23 mg’dan (1 mmol) daha az sodyum ihtiva eder. Yani esasında 
“sodyum içermez”.  
 
4.5. Diğer tıbbi ürünler ile etkileşimler ve diğer etkileşim şekilleri  
Levetirasetam  
Levetirasetam ile metotreksatın birlikte uygulanmasının metotreksat klerensini azalttığı ve 
böylece kandaki metotreksat konsantrasyonunun potansiyel olarak toksik seviyelere kadar 
artmasına/uzamasına neden olduğu bildirilmiştir. Bu iki ilacı birlikte kulla nan hastaların kan 
metotreksat ve levetirasetam seviyeleri dikkatle incelenmelidir.  
 
Alkol, hepatotoksik tıbbi ürünler, hematotoksik tıbbi ürünler  
Düzenli alkol tüketimi ve diğer hepatotoksik tıbbi ürünlerle eş zamanlı kullanılması 
metotreksatın hepatotoksik etkilerinin görülme olasılığını artırır (bkz. Bölüm 4.4). Başka 
hepatotoksik tıbbi ürünleri (ör. leflunomid) birlikte alan hastalar dikkatle izl enmelidir. Aynı 
önlemler eş zamanlı olarak hematotoksik tıbbi ürünler (ör. leflunomid, azatiyoprin, retinoidler, 
sülfasazalin) kullanıldığında da alınmalıdır. Leflunomid, metotreksat ile kombine 
uygulandığında pansitopeni ve hepatotoksisite insidansı artab ilir. 
Asitretin veya etretinat gibi retinodler ve metotreksatın kombine tedavisi hepatotoksisite riskini 
artırır.  
 
 
  
 
9 / 18 
 Oral antibiyotikler  
Tetrasiklinler, kloramfenikol ve emilmeyen geniş spektrumlu antibiyotikler gibi oral 
antibiyotikler, bağırsak florası inhibisyonu veya bakteriyel metabolizmanın baskılanması 
yoluyla enterohepatik sirkülasyonu bozabilir.  
 
Antibiyotikler  
Bazı vakalarda, penisilinler, glikopeptidler, sülfonamidler, siprofloksasin ve sefalotin gibi 
antibiyotikler metotreksatın renal klerensini azaltabilir, böylece serumda artan metotreksat 
konsantrasyonlarıyla eş zamanlı hematolojik ve gastrointestinal toksi site oluşabilir.  
 
Plazma proteinine yüksek oranda bağlanan tıbbi ilaçlar  
Metotreksat plazma proteinine bağlanır ve salisilatlar, hipoglisemikler, diüretikler, 
sülfonamidler, difenilhidantoinler, tetrasiklinler, kloramfenikol, p -aminobenzoik asit ve asidik 
antiinflamatuvar ilaçlar gibi proteine bağlanan diğer ilaçlar ile yer değ iştirir ve metotreksatın 
bu ilaçlar ile birlikte kullanımı toksisitede artışa neden olabilir.  
 
Probenesid, zayıf organik asitler, pirazoller ve non -steroidal antiinflamatuvar ajanlar  
Probenesid, kıvrım diüretikleri gibi zayıf organik asitler ve pirazoller (fenilbütazon) 
metotreksatın eliminasyonunu azaltabilir ve yüksek serum konsantrasyonları daha yüksek 
hematolojik toksisiteye yol açabilir. Ayrıca düşük doz metotreksat ve non - steroi d 
antiinflamatuvar tıbbi ürünler veya salisilatların kombinasyonunda toksisite artışı olasılığı 
vardır.  
 
Kemik iliği üzerinde advers reaksiyonları olan tıbbi ürünler  
Kemik iliği üzerinde advers reaksiy onları olan tıbbi ürünlerle (ör.  sülfanomidler, trimetoprim -
sülfametoksazol, kloramfenikol, pirimetamin) birlikte kullanılması durumunda, kan 
oluşumunda ciddi azalma görülme ihtimaline dikkat edilmelidir.  
 
Folat eksikliğine yol açan tıbbi ürünler  
Folat eksikliğine yol açan tıbbi ürünlerin (ör : sülfanomidler, trimet oprim - sülfametoksazol) 
birlikte uygulanması metotreksat toksisitesinin artmasına yol açabilir.  
Folik asit yetersizliği durumunda özel önlem alınması tavsiye edilir.  
 
  
 
10 / 18 
 Folik asit ve folinik asit içeren ürünler  
Vitamin preparatları veya folik asit, folinik asit veya türevlerini içeren diğer ürünler 
metotreksatın etkinliğini azaltabilir.  
 
Diğer antiromatik tıbbi ürünler  
RHEUMETEX  diğer antiromatik tıbbi ürünlerle (ör . altın bileşikleri, penisilamin, 
hidroksiklorokin, sülfasalazin, azatioprin, siklosporin) beraber uygulandığında genellikle 
metotreksatın toksik etkilerinde bir artış beklenmez.  
 
Sülfasalazin  
Metotreksat ve sülfasalazin kombinasyonunun metotreksatın etkisinde bir artışa sebep olmasına 
ve sülfasalazin vasıtasıyla folik asit sentezi inhibisyonuna bağlı olarak istenmeyen etkilerde 
artış olmasına rağmen, bu istenmeyen etkiler sadece birkaç çalışma sırasında nadir vakalarda 
görülmüştür.  
 
Merkaptopü rin 
Metotreksat, merkaptopürinin  plazma seviyelerini yükseltir. Bu nedenle, metotreksat ve 
merkaptop ürin kombinasyonu doz ayarlanmasını gerektirebilir.  
 
Proton -pompası inhibitörü   
Omeprazol veya pantoprazol gibi proton pompası inhibitörleriyle birlikte uygulanması 
etkileşimlere yol açabilir: Metotreksat ve omeprazolün birlikte uygulanması metotreksatın renal 
eliminasyonunun gecikmesine yol açar. Pantoprazol ile kombinasyonu, miyalji  ile 7 - 
hidroksimetotreksat metabolitinin renal eliminasyonunu inhibe eder, bir vakada titreme 
bildirilmiştir.  
 
Teofilin  
Metotreksat teofilinin klerensini azaltabilir. Metotreksat ile beraber kullanıldığında teofilin 
seviyesi izlenmelidir.  
 
Kafein veya teofilin içeren içecekler  
Metotreksat tedavisi süresince kafein veya teofilin içeren içeceklerin (kahve, kafein içeren 
alkolsüz içecekler, siyah çay) aşırı tüketiminden kaçınmalıdır.  
  
 
11 / 18 
 Özel popülasyonlara ilişkin ek bilgiler:  
Özel popülasyonlara ilişkin herhangi bir etkileşim çalışması bulunmamaktadır.  
 
Pediyatrik popülasyon:  
Pediyatrik popülasyona ilişkin herhangi bir etkileşim çalışması bulunmamaktadır.  
 
4.6.  Gebelik ve laktasyon  
Genel tavsiye  
Gebelik kategorisi:  X 
 
Çocuk doğurma potansiyeli b ulunan kadınlar/ Doğum kontrolü  (Kontrasepsiyon)  
Metotreksat  tedavisi sırasında kadınlar hamile kalmamalıdır. Tedavi sırasında hamile kalınırsa, 
metotreksat tedavisine bağlı çocuklarda görülebilecek advers reaksiyonlarının riskleri hakkında 
medikal bilgiler araştırılmalıdır. Bu yüzden, cinsel açıdan olgun hastala r (kadın veya erkek) 
RHEUMETEX  tedavisi süresince etkili bir doğum kontrolü uygulamalıdır ve bu uygulamaya 
tedaviden sonra en az 6 ay boyunca devam etmelidir (bkz. Bölüm 4.4).  
Çocuk doğurma çağındaki kadınlar için, tedavi öncesinde gebelik testi yapılması gibi uygun 
tedbirler alınarak bu kadınların hamile olmadığından kesinlikle emin olunmalıdır.  
 
Gebelik dönemi  
RHEUMETEX  gebelik sırasında kontrendikedir (bkz. Bölüm 4.3). Hayvan çalışmalarında 
metotreksat üreme toksisitesi göstermiştir (bkz. Bölüm 5.3).  
Metotreksatın insanda teratojenik olduğu görülmüştür; fetal ölüm ve/veya konjenital 
anomalilere sebep olduğu bildirilmiştir. Sınırlı sayıda hamile kadında (42) maruziyet 
malformasyonların (kranial, kardiyovasküler ve ekstremitel) insidansında artış (1:14) ile 
sonuçlanmıştır. Eğer metotreksat kullanımına hamile kalınmadan önce son verilmişse, normal 
gebelikler bildirilmiştir.  
 
Laktasyon dönemi  
Metotreksat infant için risk olabilecek bir konsantrasyonda anne sütüyle atılmaktadır ve bundan 
dolayı uygulamadan önce ve uygulama boyunca emzirme kesilmelidir.  
 
 
Üreme yeteneği/Fertilite   
 
12 / 18 
 Metotreksat  genotoksik olduğundan hamile kalmak isteyen kadınların genetik danışmanlık 
desteği almaları tavsiye edilmektedir ve erkekler tedaviden önce spermlerini koruma imkanı 
konusunda tavsiye almalıdırlar.  
 
4.7. Araç ve makine kullanımı üzerindeki etkiler  
Tedavi boyunca yorgunluk ve baş dönmesi gibi merkezi sinir sistemine ilişkin belirtiler 
oluşabilir. RHEUMETEX ’in araç ve makine kullanımı üzerine az veya orta dereceli etkisi 
vardır.  
 
4.8. İstenmeyen etkiler  
En yaygın istenmeyen etkiler hematopoetik sistem baskılaması ve gastrointestinal 
hastalıklardır.  
Advers ilaç reaksiyonları aşağıda sıklık şeklinde listelenmiştir. Sıklıklar şu şekilde tanımlanır:  
Çok yaygın (≥1/10), yaygın (≥1/100 ila <1/10), yaygın olmaya n (≥1/1.000 ila <1/100), seyrek 
(≥1/10.000 ila <1/1.000), çok seyrek (<1/10.000), bilinmiyor (eldeki v erilerden hareketle 
tahmin edilemiyor).  
 
(Kist ve polipler de dahil olmak üzere) iyi huylu ve kötü huylu neoplazm alar 
Çok seyrek: Metotreksat tedavisi kesildiğinde azalan lenfoma vakaları bildirilmiştir.  
Son zamanlarda gerçekleştirilen bir çalışmada, metotreksat tedavisinin lenfoma insidansını 
arttırdığı kanıtlanamamıştır.  
 
Kan ve lenf sistemi hastalıkları  
Yaygın: Lökopeni, anemi, trombopeni  
Yaygın olmayan: Pansitopeni  
Çok seyrek: Agronülositoz, ciddi kemik iliği depresyonu  
 
Metabolizma ve beslenme hastalıkları  
Yaygın olmayan: Diyabetes mellitus’un tetiklenmesi  
 
Sinir sistemi hastalıkları  
Yaygın: Baş ağrısı, yorgunluk, uyku hali  
Yaygın olmayan: Baş dönmesi, konfüzyon, depresyon   
 
13 / 18 
 Çok seyrek: Görme bozukluğu, ağrı, ekstremitelerde müsküler asteni veya parestezi, tat almada 
değişiklik (metalik tat), konvülsiyonlar, menenjit, paraliz  
Bilinmiyor: Lökoensefalopati  
 
Göz hastalıkları  
Seyrek: Görsel bozukluklar  
Çok seyrek: Retinopati  
 
Kardiyak hastalıklar  
Seyrek: Perikardit, perikardiyal efüzyon, perikardiyal tamponad  
 
Vasküler hastalıklar  
Seyrek: Hipotansiyon, tromboembolik olaylar  
 
Solunum, göğüs hastalıkları ve mediastinal hastalıklar  
Yaygın: Pnömoni, çoğu kez eozinofil ile ilişkili interstisyel alveolit/akciğer iltihabı  
Ciddi akciğer hasarının (interstisyel pnömoni) potansiyel semptomları: kuru, prodüktif olmayan 
öksürük, nefes darlığı ve ateş  
Seyrek: Pulmoner fibroz, Pneumocystis carinii  pnömonisi, nefes darlığı ve bronşiyal astım, 
plevral efüzyon  
 
Gastrointestinal hastalıklar  
Çok yaygın: Stomatit, dispepsi, mide bulantısı, iştah kaybı  
Yaygın: Oral ülserler, diyare  
Yaygın olmayan: Farenjit, bağırsak iltihabı, kusma  
Seyrek: Gastrointestinal ülserler  
Çok seyrek: Hematemesis (kan kusma), aşırı kanama, toksik megakolon  
 
Hepato -bilier hastalıklar  
Çok yaygın: Transaminazların yükselmesi  
Yaygın olmayan: Siroz, fibroz  ve karaciğer yağlanması, serum albüminde azalma  
Seyrek: Akut hepatit  
Çok seyrek: Hepatik yetmezlik  
  
 
14 / 18 
 Deri ve deri altı doku hastalıkları  
Yaygın: Ekzantem, eritem, kaşıntı  
Yaygın olmayan: Işığa karşı hassasiyet, saç kaybı, romatik nodüllerin artışı, herpes zoster, 
vaskülit, derinin herpetiform döküntüleri, ürtiker  
Seyrek: Pigmentasyon artışı, akne, ekimoz  
Çok seyrek: Stevens -Johnson sendromu, toksik epidermal nekroliz (Lyell’s sendromu), 
tırnaklarda artan pigmentasyon değişiklikleri, akut paronişi, furonküloz, telanjiektazi  
 
Kas-iskelet, bağ doku ve kemik hastalıkları  
Yaygın olmayan: Artralji, miyalji, osteoporoz  
 
Böbrek ve idrar yolu hastalıkları  
Yaygın olmayan: Mesanenin inflamasyon ve ülserasyonu, renal bozukluk, idrar kaçırma  
Seyrek: Böbrek yetmezliği, oligüri, anüri, elektrolit bozukluğu  
 
Üreme sistemi ve meme hastalıkları  
Yaygın olmayan: Vajinanın inflamasyonu ve ülserasyonu  
Çok seyrek: Libido kaybı, impotens, jinekomasti, oligospermi, mensturasyon bozukluğu, 
vajinal akıntı  
 
Genel ve uygulama bölgesine ilişkin hastalıklar  
Seyrek: Alerjik reaksiyonlar, anafilaktik şok, alerjik vaskülit, ateş, konjunktivit, enfeksiyon, 
sepsis, yara iyileşmesinin yavaşlaması, hipogammaglobinemi  
Çok seyrek: Subkutan uygulamayı takiben enjeksiyon bölgesinde oluşan lokal hasar (steril apse 
oluşumu, lipodistrofi)  
 
İstenmeyen etkilerin ciddiyet derecesi ve ortaya çıkışı doz seviyesine ve uygulama sıklığına 
bağlıdır. Ancak ciddi istenmeyen etkiler düşük dozlarda da ortaya çıkabileceği için, hastaların 
doktor tarafından düzenli olarak izlenmesi gereklidir.  
 
Metotreksatın subkutan uygulanması lokal olarak iyi tolere edilmektedir. Sadece tedavi 
sırasında azalan hafif lokal cilt reaksiyonları gözlenmiştir.  
 
Şüpheli advers reaksiyonların raporlanması   
 
15 / 18 
 Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyon u Türkiye 
Farmakovijilans Merkezi (TÜFAM)’ne bildirmeleri ger ekmektedir (www.titck.gov.tr; e -posta: 
tufam@titck.gov.tr ; tel: 0 800 314 00 08; faks: 0 312 218 35 99).  
 
4.9.  Doz aşımı ve tedavisi  
a) Doz aşımı semptomları  
Metotreksat toksisitesi başlıca hematopoietik sistemi etkiler.  
b) Doz aşımı durumunda tedavi  
Kalsiyum folinat, metotreksatın  toksik istenmeyen etkilerini nötralize etmek için spesifik bir 
antidottur.  
Yanlışlıkla, alınması gerekenden fazla doz alındığında, bir saat içinde alınan metotreksat 
dozuna eşit miktarda veya daha fazla miktarda kalsiyum folinat dozu uygulanmalıdır ve bu 
işleme metotreksat serum seviyeleri 10-7 mol/l’nin altına düşene kadar devam edilmelidir.  
Aşırı doz aşımı vakalarında, renal tübüllerde metotreksatın ve metabolitlerinin çökelmesinin 
önlenmesi için hidrasyon ve üriner alkalizasyon gerekebilir.  
Hemodiyalizin ve peritoneal diyalizin metotreksat eliminasyonunu arttırdığı 
gözlemlenmemiştir. Yüksek akımlı bir diyalizör kullanılarak gerçekleştirilen akut, intermitan 
hemodiyaliz ile etkili bir metotreksat klerensi bildirilmiştir.  
 
5. FARMAKOLOJİK ÖZELLİKLER  
5.1. Farmakodinamik özellikler  
Farmakoterapötik grup : Antineoplastik ve immünomodülatör ajanlar, immünosupresanlar , 
diğer immünosupresanlar  
ATC kodu: L04AX03  
 
Juvenil idiyopatik artritin poliartritik formları ve kronik, inflamatuvar romatik hastalıkların 
tedavisi için antiromatik tıbbi ürün.  
 
Etki mekanizması  
Metotreksat, antimetabolitler olarak bilinen sitotoksik ajanlar sınıfına ait bir folik asit 
analoğudur. Dihidrofolat  redüktaz enziminin yarışmalı inhibisyonu ile etki eder ve böylece 
DNA sentezini inhibe eder. Metotreksatın psöriazis, psöriatik artrit ve kronik poliartritin  
 
16 / 18 
 tedavisinde, inflamasyon bölgesinde metotreksata bağlı ekstraselüler adenozin 
konsantrasyonunda artış sağlayan antiinflamatuvar ya da immünos upresif bir etkisi olup 
olmadığı tam olarak bilinmemektedir.  
 
5.2.  Farmakokinet ik özellikler  
Genel özellikler  
Emilim:   
Oral uygulamadan sonra metotreksat gastrointestina l kanaldan emilir. Düşük doz (7, 5 mg/m2 
ve 80 mg/m2 vücut yüzey alanı arasında doz) uygulanması durumunda, ortalama 
biyoyararlanım yaklaşık %70’tir. Fakat bireyler arasında ve birey içinde önemli derecede sapma 
(%25 -100) görülme olasılığı vardır. Maksimum serum konsantrasyonu 1 -2 saat sonra sağlanır.  
Subkutan ve intramüsküler enjeksiyonun biyoyararlanımı benzerdir ve yaklaşık %100’dür.  
 
Dağılım:  
Metotreksatın yaklaşık %50’si serum proteinlerine bağlanır. Vücut dokularına dağıldığından 
dolayı karaciğer, böbrekler ve özellikle dalakta haftalar ya da aylar süresince tutulabilen yüksek 
konsantrasyonlarda poliglutamit formu bulunmuştur.  
Küçük dozlarda uygulandığında, metotreksat az miktarda vücut sıvısına geçer. Terminal yarı 
ömrü ortalama 6 -7 saattir ve önemli ölçüde değişim gösterir (3 -17 saat). Yarı ömür, üçüncü bir 
dağılım alanına sahip olan hastalarda (plevral efüzyon, assit) normal  sürenin 4 katına kadar 
uzayabilir.  
 
Biyotransformasyon:  
Uygulanan metotreksatın yaklaşık %10’u intrahepatik olarak metabolize olur. Başlıca 
metaboliti 7 -hidroksimetotreksattır.  
 
Eliminasyon:  
Eliminasyon, öncelikle glomerular filtrasyon yoluyla ve proksimal tübülüste aktif sekresyon ile 
renal olarak, çoğunlukla değişmeden olur.  
Safra ile yaklaşık % 5 -20 metotreksat  ve % 1 - 5 7-hidroksimetotreksat elimine edilir.  
Güçlü enterohepatik kan akışı gözlenir.  
Böbrek yetmezliği durumunda eliminasyon önemli oranda gecikir. Karaciğer yetmezliğine 
bağlı olarak eliminasyonda bozulma bilinmemektedir.  
  
 
17 / 18 
 Doğrusallık/Doğrusal olmayan durum:  
Bilgi bulunmamaktadır.  
 
5.3. Klinik öncesi güvenlilik verileri  
Hayvanlarla yapılan çalışmalar metotreksatın fertiliteye zarar verdiğini ve embriyotoksik, 
fetotoksik ve teratojenik olduğunu gösterir. Metotreksat in vivo  ve in vitro  olarak mutajeniktir. 
Geleneksel karsinojen isite çalışmaları yapılmadığı ve hayvanlar üzerinde yapılan kronik 
toksisite çalışmalarının yetersiz olması nedeniyle metotreksat insanlarda karsinojenik olarak 
sınıflandırılmaz.  
 
6. FARMASÖTİK ÖZELLİKLERİ  
6.1.  Yardımcı maddelerin listesi  
Sodyum klorür  
Sodyum hidroksit/hidroklorik asit  
Enjeksiyonluk su  
 
6.2.  Geçimsizlikler  
Diğer paranteral ürünler ile geçimliliği ile ilgili çalışma yapılmamıştır. Bu tıbbi ürün, diğer tıbbi 
ürünlerle ve çözücülerle karıştırılmamalıdır.  
 
6.3. Raf ömrü  
24 ay  
 
6.4.  Saklamaya yönelik özel tedbirler  
25°C altındaki oda sıcaklığında ışıktan korunarak saklanmalıdı r. Ürün dış ambalajı içinde 
saklanmalıdır ve dondurulmamalıdır . 
 
6.5. Ambalajın niteliği ve içeriği  
Kutuda, 1 ml long steril şeffaf Tip I cam enjektör, 1 ml long klorobütil enjektör tıpası, 1 ml 
long pembe  polipropilen plastik enjektör  pistonu ve 1 ml şeffaf plastik enjektör emniyet aparatı 
ile birlikte 1 adet kullanıma hazır enjektör seperatör içerisinde kullanıma sunulmaktadır.  
 
6.6. Beşeri tıbbi üründen arta kalan maddelerin imhası ve diğer özel önlemler   
 
18 / 18 
 Yerel gerekliliklere uygun olarak taşıma ve imha şekli diğer sitotoksik preparatlarınki ile 
uyumlu olmalıdır. Hamile sağlık personeli RHEUMETEX ’i taşımamalıdır ve/veya 
uygulamamalıdır.  
Metotreksat deri veya mukoza ile temas etmemelidir. Kontaminasyon durumunda, temas eden 
bölge bol su ile hemen yıkanmalıdır.  
Kullanılmamış olan ürün “Tıbbi Atıkların Kontrolü Yönetmeliği” ve “Ambalaj Atıklarının 
Kontrol ü Yönetmeliğ i”ne uygun olarak imha edilmelidir.  
Sadece tek kullanım içindir. Kullanılmayan çözelti atılmalıdır.  
 
7. RUHSAT SAHİBİ  
VEM İlaç San. ve Tic. A.Ş.  
Maslak Mahallesi AOS 55. Sokak  
42 Maslak A Blok Sit. No: 2/134  
Sarıyer/İSTANBUL  
 
8. RUHSAT NUMARASI  
2024/527  
 
9. İLK RUHSAT TARİHİ/RUHSAT YENİLEME TARİHİ  
İlk ruhsat tarihi:  25.12.2024  
Ruhsat yenileme tarihi:  
 
10. KÜB’ÜN YENİLENME TARİHİ  
 