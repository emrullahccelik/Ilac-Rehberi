2  Bu aşıyı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza  danışınız.  
• Bu aşı kişisel olarak sizin için reçete edilmiştir, başkalarına  vermeyiniz.  
• Bu aşının kullanımı sırasında doktora veya hastaneye gittiğinizde, doktorunuza bu 
aşıyı kullandığınızı  söyleyiniz.  
• Bu talimatta yazılanlara aynen uyunuz. Aşı hakkında size önerilen dozun dışında  
yüksek veya düşük doz kullanmayınız.   
KULLANMA TALİMATI   
 
SHINGRIX 0,5 mL IM Enjeksiyonluk Süspansiyon  Hazırlamak İçin Toz ve 
Süspansiyon  
Herpes zoster aşısı (rekombinant, adjuvanlı)  
Kas içine uygulanır.  
Steril  
 
• Etkin maddeler:   
Sulandırıldıktan sonra bir dozda (0,5 mL) bulunan içerik:  
Varisella Zoster Virüsü1  glikoprotein  E antijeni2,3 50 mikrogram  
1 Varisella Zoster Virus = VZV  
2 AS01 B adjuvan, aşağıdakileri içerir:  
Quillaja saponaria Molina bitki özü, fraksiyon  21 (QS-21)  50 mikrogram  
Salmonella minnesota 'dan 3 -O-desasil -4'-monofosforil lipid  A (MPL)   50 mikrogram 
3 Çin Hamsteri  Over  (CHO)  hücrelerinde  rekombinant  DNA  teknolojisi  ile üretilen  glikoprotein 
E (gE) 
 
Glikoprotein E, Varisella Zoster Virüsünde bulunan bir proteindir. Bu protein bulaşıcı değildir.  
Adjuvan (AS01B), vücudun aşıya verdiği yanıtı iyileştirmek için kullanılır.  
• Yardımcı  maddeler:   
Toz: Sükroz, polisorbat 80 (E 433), sodyum dihidrojen fosfat dihidrat (E 339), dipotasyum 
fosfat (E 340).  
Süspansiyon: Dioleoil fosfatidilkolin (E 322), kolesterol, sodyum klorür, disodyum fosfat 
anhidrat (E 339), potasyum dihidrojen fosfat (E 340) ve enjeksiyonluk  su. 
 
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna  bakınız.  
 
 Bu Kullanma Talimatında:  
1. SHINGRIX nedir ve ne için  kullanılır?   
2. SHINGRIX’ i kullanmadan önce dikkat edilmesi  gerekenler  
3. SHINGRIX nasıl kullanılır?  
4. Olası yan etkiler  nelerdir?  
5. SHINGRIX' in saklanması  
Başlıkları yer almaktadır.  
 3  1. SHINGRIX nedir ve ne için  kullanılır?  
 
SHINGRIX  enjeksiyonluk  süspansiyon  için toz ve süspansiyondur.  Toz beyazdır.  Süspansiyon 
opalesan, renksiz ila soluk kahverengimsi bir  sıvıdır.  
 
Bir SHINGRIX ambalaj içeriği: bir flakonda 1 dozluk toz (antijen), bir flakonda 1 dozluk 
süspansiyon (adjuvan)’dur.  
 
SHINGRIX,  1 flakon  toz ve 1 flakon  süspansiyon  içeren  ambalaj  boyutunda  veya  10 flakon  toz 
ve 10 flakon süspansiyon içeren ambalaj boyutunda mevcuttur.  
Tüm paket boyutları pazarlanmayabilir. 
SHINGRIX ne için kullanılır?  
SHINGRIX, yetişkinleri zona (herpes zoster) ve zona sonrası uzun süreli sinir ağrısı olan post - 
herpetik nevraljiye (PHN) karşı korumaya yardımcı olan bir aşıdır.  
 
SHINGRIX:  
• 50 yaş ve üzeri  yetişkinler;  
• yüksek zona riski taşıyan 18 yaş ve üzeri yetişkinlere  uygulanır.  
SHINGRIX, suçiçeği hastalığını (varisella) önlemek için kullanılmamaktadır. 
Zona nedir?  
• Zona, sıklıkla ağrılı olan kabarcıklı bir döküntüdür. Genellikle vücudun bir bölümünde 
oluşur ve birkaç hafta  sürebilir.  
• Zona hastalığı, suçiçeği hastalığına neden olan aynı virüsten  kaynaklanır.  
• Suçiçeği  geçirdikten  sonra,  hastalığa  neden  olan virüs  vücudunuzda  sinir hücrelerinde  kalır.  
• Bazen, yıllar sonra, bağışıklık sisteminiz (vücudun doğal savunması) zayıflarsa (yaş, 
hastalık veya kullandığınız bir ilaç nedeniyle), virüs zonaya neden  olabilir.  
 
Zona ile ilişkili komplikasyonlar (hastalığın sebep olduğu yan etkiler) 
Zona komplikasyonlara neden olabilir.  
Zona hastalığının en sık görülen komplikasyonu:  
• Post-herpetik nevralji veya PHN olarak adlandırılan uzun süreli sinir ağrısıdır. Zona 
kabarcıkları iyileştikten sonra, aylarca veya yıllarca sürebilen ve şiddetli olabilen ağrılar 
yaşayabilirsiniz.  
 
Diğer zona komplikasyonları:  
• Kabarcıkların olduğu yerde yara  izleri  
• Cilt enfeksiyonları, halsizlik, kas felci ve işitme veya görme kaybı – bunların görülme 
sıklığı daha  azdır.  
 
SHINGRIX nasıl etki eder?  
SHINGRIX vücudunuza zonaya neden olan virüsü hatırlatır. Bu, bağışıklık sisteminizin 
(vücudun doğal savunması) virüsle savaşmaya hazır olmasına ve sizi zona ve onun 
komplikasyonlarına karşı korumaya yardımcı olur.  4  2. SHINGRIX kullanmadan önce dikkat edilmesi  gerekenler 
SHINGRIX' i aşağıdaki durumlarda  KULLANMAYINIZ   
• Bu aşının  etkin  maddelerine  veya  diğer  bileşenlerinden  herhangi  birine  karşı  alerjiniz  varsa  
(bu talimatın en üstünde listelenen etkin ve yardımcı maddelere bakınız). Alerjik reaksiyon 
belirtileri, kaşıntılı deri döküntüsü, nefes darlığı ve yüz veya dilde şişme olabilir.  
 
Yukarıdakilerden herhangi biri sizin için geçerliyse size SHINGRIX verilmemelidir. Emin 
değilseniz, doktorunuz veya eczacınız ile konuşunuz.  
 
SHINGRIX’ i aşağıdaki durumlarda DİKKATLİ KULLANINIZ   
Aşağıdaki durumlarda SHINGRIX'i kullanmadan önce doktorunuzla veya eczacınızla 
konuşunuz:  
• Yüksek ateşin eşlik ettiği ciddi bir enfeksiyonunuz varsa. Bu durumlarda, iyileşene kadar 
aşının ertelenmesi gerekebilir. Soğuk algınlığı gibi küçük bir enfeksiyon sorun 
yaratmamaktadır, ancak yine de ilk önce doktorunuzla konuşunuz.  
• Kanama probleminiz varsa veya vücudunuz kolayca  morarıyorsa  
 
Yukarıdakilerden herhangi biri sizin için geçerliyse (veya emin değilseniz), SHINGRIX'i 
kullanmadan önce doktorunuzla veya eczacınızla konuşunuz.  
 
Herhangi bir iğne enjeksiyonundan önce veya sonra bayılma meydana gelebilir. Bu nedenle, 
daha önce bir enjeksiyondan dolayı bayıldıysanız, doktorunuza veya hemşirenize söyleyiniz.  
 
Halihazırda  zona  hastalığınız  veya  zona  ile ilgili  komplikasyonlarınız  varsa,  SHINGRIX  tedavi 
olarak  kullanılamaz.  
 
Tüm aşılarda olduğu gibi, SHINGRIX de aşılanan tüm insanları tam olarak korumayabilir.  
 
SHINGRIX uygulandıktan sonra sinirlerinizde ağrı, güçsüzlük ve felce (Guillain -Barré 
sendromu denir) neden olan geçici iltihaplanma olursa doktorunuzla konuşunuz. SHINGRIX 
uygulandıktan sonra 65 yaş ve üzeri kişilerde Guillain -Barré sendromu riskinde hafif bir artış 
(uygulanan milyon doz başına tahmini 3 ek vaka) bildirilmiştir.  
 
Bu uyarılar,  geçmişteki  herhangi  bir dönemde  dahi olsa sizin  için geçerliyse  lütfen  doktorunuza 
danışınız.  
 
SHINGRIX’in yiyecek ve içecek ile kullanılması   
Kas içine enjeksiyon yolu ile uygulandığından yiyecek ve içecek ile etkileşimi yoktur.  
 
Hamilelik   
İlacı kullanmadan önce doktorunuza veya eczacınıza danışınız.  
 
Hamileyseniz, hamile olabileceğinizi düşünüyorsanız veya bebek sahibi olmayı planlıyorsanız, 
bu aşıyı kullanmadan önce doktorunuza veya eczacınıza danışınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme   
İlacı kullanmadan önce doktorunuza veya eczacınıza danışınız.  
 
Emziriyorsanız, bu aşıyı kullanmadan önce doktorunuza veya eczacınıza danışınız.  
 
 5  Araç ve makine kullanımı   
Aşağıdaki "4. Olası yan etkiler nelerdir?" bölümünde belirtilen etkilerden bazıları, araç veya 
makine kullanma yeteneğini geçici olarak etkileyebilir. Kendinizi iyi hissetmiyorsanız araç 
veya makine kullanmayınız.  
 
SHINGRIX’ in içeriğinde bulunan bazı yardımcı maddeler hakkında önemli bilgiler  
Bu tıbbi ürün her dozunda 1 mmol (23 mg)’dan daha az sodyum ihtiva eder; yani esasen 
“sodyum  içermez”.  
 
Bu tıbbi ürün her dozunda 1 mmol (39 mg)’dan daha az potasyum ihtiva eder; yani esasen 
“potasyum içermez”.  
 
Diğer ilaçlar ile birlikte kullanımı   
Reçetesiz alınan ilaçlar da dahil olmak üzere başka ilaçlar alıyorsanız veya yakın zamanda 
aldıysanız veya alacaksanız ya da yakın zamanda başka bir aşı olduysanız doktorunuza veya 
eczacınıza söyleyiniz.  
 
SHINGRIX , adjuvansız inaktive mevsimsel influenza aşısı, 23 valanlı pnömokok polisakkarit 
aşısı, 13 valanlı pnömokok konjuge aşısı, azaltılmış antijen difteri tetanos aselüler boğmaca 
aşısı veya COVID -19 mRNA aşısı gibi  diğer aşılarla aynı anda uygulanabilir. Her aşı için 
farklı bir enjeksiyon yeri kullanılacaktır.  
 
SHINGRIX ile aynı anda 23 valanlı polisakkarit pnömokok aşısı uygulandığında, ateş ve/veya 
titreme yaşama olasılığınız daha yüksek olabilir.  
 
SHINGRIX  ile aynı anda COVID -19 mRNA aşısı yapıldığında üşüme, yorgunluk, ateş, mide 
ve sindirim şikayetleri (bulantı, kusma, ishal ve/veya mide ağrısı dahil), baş ağrısı, kas ağrısı 
veya eklem ağrısı yaşama olasılığınız daha yüksek olabilir.  
 
İzlenebilirlik  
Biyoteknolojik tıbbi ürünlerin izlenebilirliğini artırmak için uygulanan ürünün adı ve seri 
numarası açıkça kaydedilmelidir.  
 
Eğer reçeteli veya reçetesiz herhangi bir ilacı şu anda kullanıyorsanız veya son zamanlarda 
kullandınız  ise veya son zamanlarda  bu aşı dışında  aşılama  yapıldıysa  lütfen  doktorunuza  veya 
eczacınıza bunlar hakkında bilgi  veriniz.  
 
3. SHINGRIX nasıl  kullanılır?   
 
Uygun kullanım ve doz/uygulama sıklığı için talimatlar:  
Uygulama yolu ve metodu:  
• SHINGRIX, bir kas içine (genellikle üst kolda) enjeksiyon olarak  uygulanır.  
• İki ay arayla 2 enjeksiyon uygulanacaktır. Aşılama programında esneklik gerekiyorsa, 
ikinci doz, ilk dozdan 2 ila 6 ay sonra  uygulanabilir.  
Tıbbi durumunuza bağlı olarak doktorunuz, ilk enjeksiyondan 1 ay sonra ikinci 
enjeksiyonu uygulanmasını önerebilir.  
• SHINGRIX'in ikinci dozu için ne zaman gelmeniz gerektiği size  bildirilecektir.  
Tüm aşı şemasını tamamladığınızdan emin olunuz. Böylece, SHINGRIX en üst düzeyde 
koruma sağlayacaktır.  6  Halihazırda zayıflatılmış canlı herpes zoster aşısı ile aşılanmışsanız SHINGRIX verilebilir. 
Daha fazla bilgi için doktorunuzla konuşunuz.  
 
Değişik yaş grupları:   
Çocuklarda kullanımı:  
SHINGRIX'in çocuklarda ve ergenlerde kullanımıyla ilgili herhangi bir veri mevcut değildir.  
 
Yaşlılarda kullanımı:   
SHINGRIX 50 yaş ve üzerindeki kişilerin aşılanmasında kullanılır.  
 
Özel kullanım durumları :   
Tıbbi durumunuza bağlı olarak doktorunuz, SHINGRIX’in nasıl ve ne zaman uygulanacağını 
önerebilir.  
 
Eğer SHINGRIX’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konu şunuz.  
 
Kullanmanız gerekenden daha fazla SHINGRIX kullandıysanız   
Doz aşımı yaşayan hasta raporlanmamıştır.  
 
Kullanmanız gerekenden daha fazla SHINGRIX kullanmışsanız doktorunuza veya eczacınız a 
danışınız.  
 
Eğer SHINGRIX almayı unutursanız   
Unutulan dozları dengelemek için çift doz almayınız.  
 
SHINGRIX ile tedavi sonlandırıldığında oluşabilecek etkiler   
SHINGRIX  ile tedavi  sonlandırıldığında  oluşabilecek  etkiler  konusunda  bilgi bulunmamaktadır.  
 
4. Olası yan etkiler  nelerdir?   
 
Tüm ilaçlar gibi SHINGRIX'in içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, SHINGRIX’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:   
 
SHINGRIX’in klinik çalışmalar sırasında ve pazarlama sonrası bildirilen yan etkileri:  
 
Seyrek   
• Döküntü, kurdeşen (ürtiker), yutma veya nefes almada zorluğa (anjiyoödem) neden 
olabilen yüzde, dilde veya boğazda şişme dahil alerjik  reaksiyonlar  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin SHINGRIX’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
 
 
 
 7  Yan etkiler aşağıdaki sıklık kategorilerinde gösterildiği şekilde sıralanmaktadır: 
Çok yaygın : 10 hastanın en az 1’inde görülebilir.  
Yaygın : 10 hastanın birinden az, fakat 100 hastanın birinden fazla görülebilir.  
Yaygın olmayan : 100 hastanın birinden az, fakat 1.000 hastanın birinden fazla görülebilir. 
Seyrek : 1.000 hastanın birinden az, fakat 10.000 hastanın birinden fazla görülebilir.  
Çok seyrek : 10.000 hastanın birinden az görülebilir. 
Bilinmiyor : Eldeki verilerden hareketle tahmin edilemiyor.  
 
SHINGRIX’in klinik çalışmalar sırasında ve pazarlama sonrası bildirilen yan etkileri:  
 
Çok yaygın   
• Baş ağrısı  
• Mide ve sindirim şikayetleri (bulantı, kusma, ishal ve/veya mide ağrısı  dahil)  
• Kas ağrısı  (miyalji)  
• Enjeksiyonun yapıldığı yerde ağrı, kızarıklık ve  şişlik  
• Yorgun hissetme, titreme,  ateş 
 
Yaygın   
• Enjeksiyonun yapıldığı yerde kaşıntı  (pruritus)  
• Kendini genel olarak iyi hissetmeme  
 
Yaygın olmayan   
• Boyun, koltuk altı veya kasıkta şişmiş  bezler  
• Eklem  ağrısı  
 
Bu yan etkilerin çoğu hafif ila orta şiddettedir ve uzun süreli değildir.  
 
18-49 yaş arası bağışıklığı baskılanmış yetişkinler, 50 yaş ve üzeri bağışıklığı baskılanmış 
yetişkinlere kıyasla daha fazla yan etki yaşayabilir.  
 
50-69 yaşındaki yetişkinler, 70 yaş ve üzeri yetişkinlere kıyasla daha fazla yan etki yaşayabilir.  
 
Eğer yan etkilerden biri ciddileşirse veya bu kullanma talimatında bahsi geçmeyen herhangi 
bir yan etki ile karşılaşırsanız doktorunuzu veya eczacınızı bilgilendiriniz . 
 
Yan etkilerin raporlanması   
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz veya hemşirenizle konuşunuz. Ayrıca karşılaştığınız yan etkileri 
www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da 0 800  
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
 
 
 
 
 
 
 
 
 8  5. SHINGRIX’in saklanması   
 
• SHINGRIX’ i çocukların  göremeyeceği,  erişemeyeceği  yerlerde  ve ambalajında 
saklayınız.  
• Bu ilacı etiket  ve karton  üzerinde  belirtilen  son kullanma  tarihinden  sonra  kullanmayınız.  
Son kullanma tarihi, o ayın son gününü ifade eder.  
• Son kullanma tarihiyle uyumlu olarak  kullanınız.   
• Buzdolabında (2°C – 8°C)  saklayınız.  
• Dondurmayınız.  
• Işıktan korumak için orijinal ambalajında  saklayınız.  
• Herhangi bir ilacı atık su veya evsel atık yoluyla atmayınız. Son kullanma tarihi geçmiş 
veya kullanılmayan ilaçları çöpe atmayınız! Çevre , Şehircilik ve İklim Değişikliği 
Bakanlığınca belirlenen toplama sistemine  veriniz.  
 
Ruhsat sahibi:   
GlaxoSmithKline İlaçları Sanayi ve Ticaret A.Ş. 
Şişli / İSTANBUL  
 
Üretim yeri:   
GlaxoSmithKline Biologicals S.A. 
Wavre, Belçika  
 
 
Bu kullanma talimatı           tarihinde onaylanmıştır.  8  ………………...………………………………………………………………………………… 
AŞAĞIDAKİ BİLGİLER BU İLACI UYGULAYACAK SAĞLIK PERSONELİ 
İÇİNDİR  
 
SHINGRIX, kahverengi geçme kapaklı bir flakon içinde toz (antijen) ve mavi -yeşil kapaklı bir 
flakon içinde süspansiyon (adjuvan) olarak sunulur.  
 
Toz ve süspansiyon, uygulamadan önce rekonstitüe edilmelidir.  
 
Antijen  
Toz Adjuvan  
Süspansiyon  
 
 
1 doz (0,5 mL)  
 
Toz ve süspansiyon,  herhangi  bir yabancı  partikül  madde  ve/veya  görünüş  değişikliği  açısından 
görsel olarak incelenmelidir. Herhangi biri gözlenirse, aşıyı rekonstitüe  etmeyiniz.  
 
SHINGRIX nasıl hazırlanır:  
SHINGRIX uygulamadan önce rekonstitüe edilmelidir.  
 
1. Süspansiyonu içeren flakonun tamamını enjektöre  çekiniz.  
2. Enjektörün tamamını toz içeren flakona  aktarınız.  
3. Toz tamamen eriyene kadar hafifçe  sallayınız.  
 
Rekonstitüe edilmiş aşı, opalesan, renksiz ila soluk kahverengimsi bir sıvıdır.  
 
Rekonstitüe edilmiş aşı, herhangi bir yabancı partikül madde ve/veya görünüş değişikliği 
açısından görsel olarak incelenmelidir. Herhangi biri gözlenirse, aşıyı uygulamayınız.  
 
Rekonstitüe edildikten sonra aşı hemen kullanılmalıdır, eğer bu mümkün değilse aşı 
buzdolabında (2°C – 8°C) saklanmalıdır. Altı saat içinde kullanılmazsa atılmalıdır.  
 
Uygulamadan önce:  
1. Rekonstitüe edilmiş aşıyı içeren flakonun tamamını enjektöre  çekiniz.  
2. Aşıyı uygulamak için enjektör iğnesini yeni bir iğne ile  değiştiriniz.  
 
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve 
"Ambalaj Atıklarının Kontrolü Yönetmeliği"ne uygun olarak imha edilmelidir.  
