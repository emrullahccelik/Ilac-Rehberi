KISA ÜRÜN BİLGİSİ
1. BEŞERİ TIBBİ ÜRÜNÜN ADI
İDEBEX 90 mg film kaplı tablet
2. KALİTATİF VE KANTİTATİF BİLEŞİM
Etkin madde:
İdebenon 90 mg
Yardımcı maddeler:
Lesitin (Soya) (E322) 0,35 mg
Gün batımı sarısı (E110) 0,079 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet.
Turuncu renkli, oblong, bikonveks film kaplı tabletler.
4. KLİNİK ÖZELLİKLER
4.1. Terapötik endikasyonlar
İDEBEX; serebral arteriyoskleroz, inme ve beyin kanaması sonucunda meydana gelen
bulgular, yaşlanmaya bağlı bilişsel eksiklik, kronik serebrovasküler hastalık, multi infarkt
demans, hafif ve orta şiddette Alzheimer tipi demans ile ilişkili irade zayıflaması, konuşma
bozuklukları, hafıza kaybı, dikkat süresinin kısalması, psikomotor aktivite azalması ve
depresyon gibi vasküler ve dejeneratif serebral patolojilerin semptomlarının tedavisinde
endikedir.
4.2. Pozoloji ve uygulama şekli
Pozoloji/ uygulama sıklığı ve süresi:
Tedavi, Alzheimer hastalığı tanı ve tedavisinde deneyimli bir hekim tarafından başlatılmalı ve
kontrol edilmelidir. Tedaviye sadece, hastanın ilaç almasını düzenli olarak izleyecek bir
bakıcının varlığında başlanmalıdır. Tanı, güncel rehberler doğrultusunda yapılmalıdır.
İDEBEX tedavisine düşük doz (günde 3 kez bir İDEBEX 45 mg film kaplı tablet) ile
başlanmalıdır. Tedavinin yetersiz olduğu durumlarda, hastanın klinik durumuna göre günlük
doz günde 3 kez bir İDEBEX 90 mg film kaplı tablete artırılabilir.
İDEBEX için önerilen maksimum günlük doz 360 mg’dır.
Uygulama şekli:
Oral yolla kullanılır.
İDEBEX, yemeklerden sonra bir bardak su ile birlikte alınmalıdır.
Tabletler çiğnenmemelidir.
1Özel popülasyonlara ilişkin ek bilgiler:
Böbrek yetmezliği:
Orta şiddetli böbrek yetmezliği olan hastalarla yapılan çalışmalarda idebenonun inaktif
metabolitlerinin plazma konsantrasyonlarında artış gözlenmiştir. Bu nedenle hafif ve orta
şiddetli böbrek yetmezliği olan hastalarda İDEBEX dikkatli kullanılmalıdır. Şiddetli böbrek
yetmezliği olan hastalarda idebenonun kullanımına ilişkin veri bulunmadığından, bu hastalarda
İDEBEX kullanılmamalıdır.
Karaciğer yetmezliği:
Hafif karaciğer yetmezliği olan hastalarla yapılan çalışmalarda, idebenonun inaktif
metabolitlerinin plazma konsantrasyonlarında artış gözlenmiştir. Bu nedenle hafif karaciğer
yetmezliği olan hastalarda İDEBEX dikkatli kullanılmalıdır. Orta veya şiddetli karaciğer
yetmezliği olan hastalarda İDEBEX kullanılmamalıdır.
Pediyatrik popülasyon:
12 yaşın altındaki hastalarda idebenonun güvenliliği ve etkililiği henüz belirlenmemiştir.
Mevcut veriler bölüm 5.1 ve 5.2'de açıklanmaktadır, ancak pozoloji hakkında herhangi bir öneri
yapılamaz.
Geriyatrik popülasyon:
65 yaşın üzerindeki hastalarda, idebenonun etkililiği ve güvenliliğine dair yeterli veri mevcut
değildir. Bu nedenle, İDEBEX 65 yaşın üzerindeki hastalarda dikkatli kullanılmalıdır.
4.3. Kontrendikasyonlar
İDEBEX, idebenon’a ya da İDEBEX’in içeriğindeki yardımcı maddelerden herhangi birine
karşı aşırı duyarlılığı olan hastalarda kontrendikedir.
İDEBEX lesitin (soya yağı) ihtiva eder. Fıstık ya da soyaya alerjisi olan hastalar, bu tıbbi ürünü
kullanmamalıdır.
4.4. Özel kullanım uyarıları ve önlemleri
Alerjik reaksiyon ve hipersensitivite reaksiyonları konusunda dikkatli olunmalıdır. Muhtemel
semptomlar nefes almada zorluk, yutkunmada zorluk, şişlik, göğüste sıkışma, deri döküntüleri
ve ürtikerdir.
Dozaj ve kullanım genellikle durumun ciddiyetine, hastanın tıbbi geçmişine ve mevcut sağlık
durumuna bağlıdır.
Doktor hastanın aşağıdaki durumları hakkında bilgi sahibi olmalıdır:
- Hamilelik veya emzirme,
- Alerji,
- Başka hastalıklar, rahatsızlıklar veya tıbbi durumlar,
- Kullanılan diğer ilaçlar,
- Vitamin veya takviye kullanımı.
2İzlem
Hastalar lokal klinik uygulamalara göre düzenli olarak izlenmelidir.
Karaciğer ve böbrek yetmezliği
Bu popülasyonlarda veri mevcut değildir. Bu nedenle, karaciğer veya böbrek yetmezliği olan
hastalara idebenon reçete edilirken dikkatli olunmalıdır.
Kromatüri
İdebenonun metabolitleri renklidir ve idrarda kırmızımsı kahverengi bir renk değişikliği gibi
semptomlar ile kromatüriye neden olabilir. Bu etki zararsızdır, hematüri ile ilişkili değildir ve
herhangi bir doz adaptasyonu veya tedavinin kesilmesini gerektirmez. Kromatürinin diğer
nedenlerle (örn. böbrek veya kan bozuklukları) renk değişikliklerini maskelememesine dikkat
edilmelidir.
İDEBEX gün batımı sarısı içermektedir. Gün batımı sarısı alerjik reaksiyonlara neden olabilir.
4.5. Diğer tıbbi ürünler ile etkileşimler ve diğer etkileşim şekilleri
İn vitro çalışmalardan elde edilen veriler idebenonun ve metaboliti QS10'un, klinik olarak ilgili
idebenon veya QS10 konsantrasyonlarında, sitokrom P450 izoformları CYP1A2, 2B6, 2C8,
2C9, 2C19, 2D6 ve 3A4'ün sistemik inhibisyonunu kullanmadığını göstermiştir. Ayrıca
CYP1A2, CYP2B6 veya CYP3A4'ün herhangi bir indüksiyonu gözlenmemiştir.
İn vivo idebenon hafif bir CYP3A4 inhibitörüdür. 32 sağlıklı gönüllüde yapılan bir ilaç
etkileşim çalışmasından elde edilen veriler, günde üç kez 300 mg oral idebenon uygulamasının
ilk gününde bir CYP3A4 substratı olan midazolamın metabolizmasını, her iki ilaç birlikte
uygulandığında değişmediğini göstermektedir. Midazolam günde üç kez 300 mg idebenon ile
kombinasyon olarak uygulandığında, tekrarlanan uygulamadan sonra, midazolamın C ve
maks
EAA değerleri sırasıyla %28 ve %34 artmıştır. Bu nedenle alfentanil, astemizol, terfenadin,
sisaprid, siklosporin, fentanil, pimozid, kinidin, sirolimus, takrolimus veya ergot alkaloidleri
(ergotamin, dihidroergotamin) gibi dar bir terapötik indekse sahip olduğu bilinen CYP3A4
substratları idebenon kullanan hastalarda dikkatle uygulanmalıdır.
İdebenon; dabigatran eteksilat, digoksin veya aliskirenin olası maruziyet artışlarıyla P-
glikoproteini (p-gp) inhibe edebilir. İdebenon, in vitro olarak, p-gp için bir substrat değildir.
Özel popülasyonlara ilişkin ek bilgiler
İDEBEX için özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon:
İDEBEX için pediyatrik popülasyona ilişkin herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
3Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar tedavi süresince etkili doğum kontrolü uygulamak
zorundadırlar.
Gebelik dönemi
İDEBEX ile ilgili gebe kadınlarda kullanıma ilişkin yeterli veri mevcut değildir. Gebe
kadınlarda idebenonun güvenliği belirlenmemiştir. Hayvan çalışmaları, üreme toksisitesi ile
ilgili doğrudan veya dolaylı zararlı etkileri göstermemektedir. İdebenon, sadece terapötik
etkinin yararının herhangi bir potansiyel riske ağır bastığı düşünülürse, hamile kadınlara veya
çocuk doğurma potansiyeli bulunan kadınlara uygulanmalıdır.
Laktasyon dönemi
Hayvanlar üzerinde yapılan çalışmalar, idebenonun anne sütüne geçtiğini göstermektedir.
Fareler üzerinde yürütülen çalışmalar idebenonun anne sütüne geçtiğini ortaya koyduğundan,
ilacın anne açısından önemi dikkate alınarak emzirmenin ya da ilaçla tedavinin kesilmesine
karar verilmelidir.
Emziren kadınlar İDEBEX kullanmamalıdır.
Üreme yeteneği/Fertilite
İdebenonun insan fertilitesi üzerindeki etkisine ilişkin veri mevcut değildir.
4.7. Araç ve makine kullanımı üzerindeki etkiler
Orta ve şiddetli Alzheimer hastalığı genellikle araba kullanma performansının veya makine
kullanma yeteneğinin azalmasına neden olur. Bununla birlikte, İDEBEX’in araç ve makine
kullanma yeteneği üzerinde etkisi yoktur veya ihmal edilebilir düzeydedir.
4.8. İstenmeyen etkiler
İdebenon için en sık bildirilen advers reaksiyonlar hafif ve orta şiddette diyare (genellikle
tedavinin kesilmesini gerektirmez), nazofarenjit, öksürük ve sırt ağrısıdır.
Advers etkiler sistem-organ sınıfına göre aşağıdaki sıklık kategorileri kullanılarak
listelenmektedir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Çok yaygın: Nazofarenjit
Bilinmiyor: Bronşit
Kan ve lenf sistemi hastalıkları
Bilinmiyor: Agranülositoz, anemi, lökositopeni, trombositopeni, nötropeni
4Bağışıklık sistemi hastalıkları
Bilinmiyor: Hipersensitivite reaksiyonları
Metabolizma ve beslenme hastalıkları
Bilinmiyor: Kolesterol seviyesinde artış, gliserit seviyesinde artış
Sinir sistemi hastalıkları
Bilinmiyor: Nöbet, deliryum, halüsinasyonlar, ajitasyon, diskinezi, hiperkinezi, poriomani, baş
dönmesi, baş ağrısı, huzursuzluk, sersemlik (stupor)
Solunum, göğüs bozuklukları ve mediastinal hastalıklar
Çok yaygın: Öksürük
Gastrointestinal hastalıklar
Yaygın: Diyare
Bilinmiyor: Bulantı, kusma, anoreksi, dispepsi
Hepato-biliyer hastalıklar
Bilinmiyor: Aspartat aminotransferaz seviyesinde artış, alanin aminotransferaz seviyesinde
artış, alkalin fosfataz seviyesinde artış, laktat dehidrojenaz seviyesinde artış, gamma-glutamil
transferaz seviyesinde artış, bilirubin seviyesinde artış, kan üre azotu seviyesinde artış, hepatit
Deri ve deri altı doku hastalıkları
Bilinmiyor: Döküntü, pruritus
Kas-iskelet sistemi, bağ doku ve kemik hastalıkları
Yaygın: Sırt ağrısı
Bilinmiyor: Ekstremite ağrısı
Böbrek ve idrar yolu hastalıkları
Bilinmiyor: Azotemi, kromatüri
Genel bozukluklar ve uygulama bölgesine ilişkin hastalıklar
Bilinmiyor: Halsizlik (malez)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
İDEBEX’in doz aşımı sonucunda meydana gelen herhangi bir toksisite vakası bildirilmemiştir.
5Klinik çalışmalarda, bölüm 4.8'de bildirilenle uyumlu bir güvenlik profili gösteren 2250 mg /
güne kadar dozlar uygulanmıştır.
İDEBEX’in spesifik bir antidotu bulunmamaktadır. Böyle bir durumda hastaya destekleyici
tedavi verilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer Psikostimülan ve Nootropikler
ATC kodu: N06BX13
Etki mekanizması
Farklı bir etki mekanizmasına sahip olan idebenon, Alzheimer tedavisinde kullanılan potansiyel
sitoprotektif bir ilaçtır. İdebenon gibi antioksidan ve serbest radikal etkili bileşikler, β-amiloid’e
bağlı nörotoksisiteyi ve bilişsel fonksiyondaki bozulmaları düzeltebilir. Lipid
peroksidasyonunu engelleme yeteneği nedeniyle idebenon, hücre membranlarını ve
mitokondriyi oksidatif hasardan korur. Antioksidan özelliği ile merkezi sinir sistemini serebral
iskemi ve sinir hasarına karşı korur. İdebenon aynı zamanda iskemi durumunda ATP
formasyonunu koruyarak ETC (elektron transport zinciri) ile etkileşime girer. Bu bileşik aynı
zamanda Alzheimer’da ve diğer nörodejeneratif hastalıkların tedavisinde önemli olan sinir
gelişim faktörünü stimüle eder. Yapılan in vitro ve in vivo çalışmalar idebenonun iskemi
nedeniyle oluşan sinir hücre hasarını azalttığını, nörotransimitter bozuklukları ve/veya serebral
metabolizmayı düzelttiğini ve öğrenmeyi kolaylaştırdığını göstermektedir. Bunlara ek olarak,
hafıza, dikkat toplanması ile oriyantasyon üzerine etkili olduğu ve hastalığın ilerlemesini
yavaşlattığı gösterilmiştir.
Klinik etkililik ve güvenlilik
Prospektif, randomize, çift kör, plasebo kontrollü, çok merkezli bir çalışmada, hafif ila orta
derecede Alzheimer tipi demansı (DAT) olan hastalarda idebenonun iki dozu ile çalışılmıştır.
300 hasta 6 ay boyunca plasebo (n=100), günde 3 kez 30 mg idebenon (n=100) veya günde 3
kez 90 mg idebenon (n=100) almak üzere randomize edilmiştir. 6 aylık tedaviden sonra günde
3 kez 90 mg idebenon alan grubun ADAS-total ve ADAS-Cog değişkenlerinde istatistiksel
olarak anlamlı düzelmeler gözlenmiştir.
6Tablo 1: Başlangıçtaki ADAS total skor değerine göre seçilen hastalar. Başlangıçtan 6. aya
kadarki ADAS skorundaki ortalama değişim (parantez içindekiler plasebo düzeltilmiş
değişimler);
ADAS Her bir gruptaki
Total’deki kişi sayısı Plasebo 30 mg 90 mg
ciddiyet (Pla/30/90)
ADAS-Cog 40/43/43 -5,3 -5,8 (-0,5) -7,8 (-2,5)
≥20 30/27/25 -5,7 -6,6 (-0,9) -9,1 (-3,5)
≥30 20/19/77 -6,8 -8,0 (-1,3) -10,7 (-4)
≥40 13/10/9 -7,9 -11,9 (-4) -14,8 (-6,9)
≥50
ADAS-NonCog
≥20 40/43/43 -1,8 -2,2 (-0,4) -3,3 (-1,5)
≥30 30/27/25 -1,7 -2,7 (-1) -4,2 (-2,5)
≥40 20/19/77 -2,4 -3,3 (-1) -4,9 (-2,5)
≥50 13/10/9 -3,5 -4,0 (-0,5) -7,3 (-3,3)
Plasebo-düzeltilmiş değişimler yuvarlanmayan değerlerden hesaplanmıştır.
CGI-Düzelmesi, ADAS-Cog ve ADAS-nonCog ölçümleri için yapılan analizde günde 3 kez 90
mg alınan idebenonun, plaseboya göre anlamlı oranda üstünlük sağladığı görülmüştür.
Tablo 2: 6 aylık tedaviden sonraki iyileşme oranları
Tedaviye yanıt verenlerin toplam hasta sayısına oranı ve yanıt verenlerin yüzdesi
Değişkenler Plasebo 30 mg 90 mg
P değeri
Oran % Oran % Oran %
Tüm hastalar
ADAS-Cog 34/83 41 35/79 44,3 47/85 55,3 0,031
ADAS-Noncog 11/83 13,3 20/79 25,3 21/85 24,7 0,035
CGI-İyileşme 56/83 67,5 57/79 72,2 71/87 81,6 0,018
ADAS-Total≥20
ADAS-Cog 24/48 50 29/51 56,9 38/51 74,5 0,006
ADAS-Noncog 9/48 18,8 16/51 31,4 20/51 39,2 0,014
CGI-İyileşme 23/48 47,9 34/51 66,7 46/52 88,5 0,000
İlişkili iyileşme: ADAS-Cog; en az -6 puan; ADAS-nonCog: en az -4 puan; CGI-İyileşme:
'az' ila “çok fazla”. Tedaviler arasındaki P değerleri Mantel – Haenteszel x2 testten hesaplanmıştır.
90 mg İdebenon ile tedaviye yanıt veren hastaların %’lik oranı plaseboya kıyasla daha üstün
bulunmuştur.
Yapılan tüm değerlendirmelerde, güvenlilik ile ilgili olumsuz bir bulguya rastlanmamıştır. Bu
çalışmanın sonuçları, DAT hastalarının tedavisinde idebenonun etkili ve güvenli olduğunu
göstermiştir.
7Hafif ila orta derecede Alzheimer tipi demansı (DAT) olan hastalarda, idebenonun etkililik ve
güvenliliğinin değerlendirildiği 2 yıllık, prospektif, randomize, çift kör, çok merkezli ve 3
paralel gruptan oluşan bir çalışma gerçekleştirilmiştir. Toplam 450 hasta, 12 ay boyunca
plasebo ve ardışık 12 ay boyunca da günde 3 kez 90 mg idebenon almak (n=153) veya 24 ay
boyunca günde 3 kez 90 mg idebenon almak (n=148) veya 24 ay boyunca günde 3 kez 120 mg
idebenon almak (n=149) üzere randomize edilmiştir. Plasebonun kullanıldığı kontrol periyodu
boyunca (tedavinin ilk yılı) idebenon, birincil etkililik değişkeni ADAS-total ve tüm ikincil
etkililik değişkenlerinde istatistiksel olarak anlamlı, doza bağımlı düzelmeler meydana
getirmiştir. Tedavinin ikinci yılı boyunca etkililiğin kaybolduğuna dair bir bulgu
gözlenmemekle birlikte, 12. ayda yapılan vizitlere göre ikinci yılda çoğu etkililik
değişkenlerinin daha da düzeldiği saptanmıştır. Ayrıca tedavinin ikinci yılı boyunca, açık bir
şekilde doza bağlı olarak etkililiğin (plasebo/90 mg idebenon < 90 mg idebenon < 120 mg
idebenon) arttığı gözlenmiştir.
Hafif ila orta şiddetli vasküler kökenli mental bozukluğu olan 108 yaşlı hasta ile yapılan
randomize, çift kör, plasebo kontrollü, çok merkezli bir çalışmada hastalar 120 gün boyunca,
günde 2 kez 45 mg oral idebenon tedavisi almışlardır. 120 gün sonra ilaç tedavisi kesilmiş ve
30 gün boyunca hasta takip edilmiştir. Çalışmanın 90. gününde İdebenon grubunda hastanın
modunda, davranışlarında, uykusunda ve hafızasında belirgin bir iyileşme gözlenirken, plasebo
grubunda ise kötüleme gözlenmiştir. Çalışmanın sonunda (150. gün) İdebenon alan hastaların
%50’sinde global durumunda iyileşme gözlenirken, geri kalan %50’sinde ise herhangi bir
gerileme gözlenmemiştir. Plasebo alan hastaların %66’sının durumu kötüleşmiş ya da aynı
kalmıştır.
Şekil 1 Demans için GBS
derecelendirme skalası:
emosyonel bozulma: veriler
ortalama ± Standart Hata
Ortalaması. *t0 vs t30 ve t0 vs
t60 idebenon, P<0,006
Tedavi sonrası yapılan değerlendirmede, idebenonun multipl infarktlı demans tedavisinde etkili
olduğu kanıtlanmıştır. Hafıza, dikkat ve bilişsel fonksiyonlardaki iyileşmeleri gösteren
testlerde, plaseboya göre idebenon tedavisiyle, anlamlı oranda düzelmiş skorlar elde edilmiştir.
İlacın iyi tolere edildiği ve multipl infarktlı demansı olan hastalarda etkili olduğu bildirilmiştir.
Tedaviden önce veya sonra, hastaların laboratuar değerlerinde herhangi bir değişiklik
gözlenmemiştir.
85.2. Farmakokinetik özellikler
Genel özellikler
Emilim:
İdebenon, oral uygulamanın ardından gastrointestinal sistemden hızlı bir şekilde emilir.
İdebenon, sağlıklı gönüllülerde 30-180 mg tek doz uygulanmasının ardından 0,9-2,1 saat
içerisinde 327-1.957 µg/L maksimum plazma konsantrasyonlarına (Cmaks) ulaşır. İdebenon
dozu 30 ile 180 mg aralığında artırıldığında, plazma konsantrasyonları da doğrusal olarak artar.
Sağlıklı gönüllülerde idebenonun tekrarlı doz uygulamasının ardından (10 gün boyunca günde
2 kez 45 mg ya da 7 gün boyunca günde 3 kez 30-120 mg) ölçülen Cmaks değerleri (369-1.896
µg/L aralığında) ile tek doz uygulanmasının ardından ölçülen değerler arasında anlamlı bir fark
yoktur. Bu da tekrarlı doz uygulaması boyunca kayda değer ilaç birikiminin olmadığını
göstermektedir.
İdebenonun absorbsiyonu, tokluk durumunda açlık durumuna göre daha yüksektir. Kahvaltıdan
önce ya da sonra tek doz 100 mg idebenon alan 3 sağlıklı gönüllüde Cmaks değerleri açlık
durumunda 439 µg/L ve tokluk durumunda 787 µg/L ve eğri altındaki alan (EAA) değerleri
açlık durumunda 2.795 µg/L.s ve tokluk durumunda 4.158 µg/L.s olarak bulunmuştur.
Dağılım:
Deneysel veriler idebenonun kan-beyin bariyerini geçtiğini ve serebral dokuda önemli
konsantrasyonlarda dağıldığını göstermiştir. Oral uygulamayı takiben, gözün aköz hümorunda
farmakolojik olarak ilgili idebenon konsantrasyonları saptanabilir.
Uzun süreler boyunca kullanılması durumunda dahi idebenon birikme eğilimi
göstermemektedir. Deneysel veriler idebenonun hematoensefalik bariyeri geçtiğini ve beyin
dokusu seviyesinde anlamlı konsantrasyonlar halinde dağıldığını ortaya koymuştur.
Biyotransformasyon:
Metabolizma; yan zincirin oksidatif kısalması, kinon halkasının indirgenmesi ve glukuronidlere
ve sülfatlara konjügasyon yoluyla meydana gelir. İdebenon, idebenon konjugatlarını
(glukuronidler ve sülfatlar [IDE-C]) ve faz I metabolitleri QS10, QS6 ve QS4’ü ve bunların
ilişkili faz II metabolitlerini (glukuronidler ve sülfatlar [QS10 + QS10-C, QS6 + QS6-C, QS4
+ QS4-C]) oluşturan yüksek bir ilk geçiş metabolizması gösterir. Plazmada ana metabolitler
IDE-C ve QS4 + QS4-C'dir.
Eliminasyon:
İdebenonun renal klirensi güçlüdür. Sağlıklı gönüllülere radyoaktif olarak işaretlenmiş tek doz
90 mg idebenon uygulanmasının ardından 7 gün sonra, % 79,8’inin (ilk 8 saatte %60,2’si)
idrarla; % 7,1’inin dışkı ile atıldığı gözlenmiştir.
Sağlıklı gönüllülerde tek doz idebenonun terminal plazma eliminasyon yarılanma ömrü (t ),
1/2β
2,6 ila 21,7 saat arasında değişmektedir. Bu çeşitliliğin, çalışmalar arasındaki metodoloji
farlılıklardan kaynaklandığı düşünülmektedir. Tekrarlı uygulamalardan sonra idebenonun
vücutta birikmediği görüldüğünden, bazı bireylerde bildirilen yüksek t değerleri muhtemelen
1/2β
9klinik olarak anlamlı değildir.
Doğrusallık/doğrusal olmayan durum:
Sağlıklı erişkin erkek gönüllülerle yapılan bir çalışmada oral yolla 1.050 mg’a kadar tek doz ve
2.250 mg’a kadar tekrarlı dozlarda alınan idebenonun doğrusal farmakokinetik özellik
gösterdiği gözlenmiştir.
5.3. Klinik öncesi güvenlilik verileri
Geleneksel güvenlilik farmakolojisi, tekrarlanan doz toksisitesi, genotoksisite, karsinojenik
potansiyel, üreme ve gelişme toksisitesi çalışmalarına dayanan klinik öncesi çalışmalar
idebenonun insanlara yönelik özel bir tehlike ortaya koymadığını göstermiştir.
6. FARMASÖTİK ÖZELLİKLER
6.1. Yardımcı maddelerin listesi
Povidon
Kolloidal silikon dioksit
Kroskarmelloz sodyum
Mannitol SD 200
Magnezyum stearat
Sodyum lauril sülfat
Opadry II 85G23634 Orange*
* içeriği olarak;
− Polivinil alkol
− Titanyum dioksit (E171)
− Talk
− Polietilen glikol/Makrogol
− Lesitin (soya) (E322)
− Sarı demir oksit (E172iii)
− Gün batımı sarısı (E110)
− Siyah demiroksit (E172i)
6.2. Geçimsizlikler
Geçerli değil.
6.3. Raf ömrü
36 ay
6.4. Saklamaya yönelik özel tedbirler
25ºC altındaki oda sıcaklığında saklayınız.
6.5. Ambalajın niteliği ve içeriği
30 ve 90 film kaplı tablet, PVC-PVDC/Alüminyum blister ambalaj içerisinde kullanma
talimatıyla beraber karton kutuda ambalajlanmıştır.
106.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Neutec İlaç San. Tic. A.Ş.
Esenler/İSTANBUL
Tel : 0850 201 23 23
Faks : 0212 481 61 11
E-mail : bilgi@neutec.com.tr
8. RUHSAT NUMARASI (LARI)
2014/21
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 22.01.2014
Ruhsat yenileme tarihi : 06.04.2020
10. KÜB’ÜN YENİLENME TARİHİ
11