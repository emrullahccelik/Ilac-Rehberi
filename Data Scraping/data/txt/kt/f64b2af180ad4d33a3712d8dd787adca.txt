 
 
1/18 KULLANMA TALİMATI  
 
GLARİN 100 U/m l sc kullanım için enjeksiyonluk çözelti içeren kalem  
Deri altına  uygulanır.  
Steril  
 
• Etkin madde : 1 mL çözelti  100 U  (3,64 mg)  insülin glarjin  içerir. Her bir kalem, 300 U 
(10,92 mg) insülin glarjin’e eşdeğer 3 mL enjeksiyonluk çözelti içerir.  
 
İnsülin glarjin, rekombinant DNA teknolojisi ile Escherichia coli  kullanılarak üretilmiş 
bir biyobenzerdir.  
 
• Yardımcı maddeler:  Çinko klorür, m -krezol, gliserin, sodyum hidroksit veya  hidroklorik 
asit ve enjeksiyonluk su. 
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan etkilerin nasıl raporlanacağını öğrenmek için 4. Bölümün sonuna bakabilirsiniz. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız . Daha sonra tekrar  okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız . 
• Bu ilaç  kişisel olarak sizin için  reçete edilmiştir, başkalarına verme yiniz.  
• Bu ilacın kullanımı sırasında, doktora veya hastaneye gittiğinizde  doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.    
  
 
Bu Kullanma Talimatında : 
 
1. GLARİN  nedir ve ne i çin kullanılır?  
2. GLARİN  kullanmadan önce dikkat e dilmesi gerekenler  
3. GLARİN  nasıl kullanılır?  
4. Olası yan etkiler nelerdir?  
5. GLARİN ’in saklanması  
Başlıkları yer almaktadır. 
 
1. GLARİN nedir ve ne için kullanılır?  
GLARİN, insülin glarjin içeren  berrak, renksiz bir enjeksiyonluk çözeltidir. İnsülin glarjin 
insan insülinine çok benzeyen, değiştirilmiş insülindir. 3 ml çözelti içeren 5 adet kalem ihtiva  
 
2/18 eden ambalajlarda piyasaya sunulmuştur . Rekombinant DNA teknolojisi ile üretilmektedir. 
İnsülin glarjinin uzun ve sabit olarak kan şekerini düşürme etkisi bulunmaktadır.    
 GLARİN şeker hastalığı (diabetes mellitus) olan yetiş kinler , adolesanlar (ergenler) ve 2 yaş 
ve üzerindeki çocuklarda  yüksek kan şekerini düşürmek i çin kullanılır. Şeker hastalı ğı 
(diabetes mellitus) , vücudunuzun kan şekerini kontrol etmek iç in yeterli ins ülini üretemedi ği 
bir hastalıktır.  İnsülin glarjin uzun süreli ve sürekli kan şekeri düşürücü etkiye sahiptir.  2. GLARİN’ i kullanmadan önce d ikkat edilmesi g erekenler  
GLARİN’ i  aşağıdaki durumlarda KULLANMAYINIZ  
Eğer insülin glarjine veya GLARİN form ülasyonundaki herhangi bir yardımcı maddeye karşı 
alerjiniz (aşırı duyarlılık) varsa.   
 GLARİN’ i aşağıdaki durumlarda DİKKATLİ KULLANINIZ  
Dozaj, izlem (kan ve idrar testleri), diyet ve fiziksel aktivite (fiziksel çalışma ve egzersiz) , 
enjeksiyon tekniği  için doktorunuz tarafından önerilen talimatları kesinlikle uygulayınız.   
Kan şekeriniz çok düşükse (hipoglisemi) metnin sonundaki hipoglisemi talimatlarına uyunuz.  
 
 
Hipokalemi (düşük serum potasyum düzeyi): GLARİN  de dahil tüm insülinler serum 
potasyum düzeylerinde düşmeye neden olabilir. Tedavi edilmeyen hipokalemi solunum felci, 
kalp ritim bozukluğu ve ölüme neden olabilir. Hipokalemi riski yaratabilecek bir ilaç 
kullanıyorsanız (potasyum düşürücü veya serum potasyum konsantrasyonlarına duyarlı ilaç) 
gerekliyse potasyum düzeyleriniz hekiminiz tarafından izlenecektir.  
 
Enjeksiyon yerinde deri değişiklikleri  
Derinin altında yumrular oluşması gibi deri değişikliklerini önlemek için, belirlenen 
enjeksiyon yerleri her enjeksiyonda dönüşümlü olarak kullanılmalıdır. Eğer yumru oluşmuş bir alana enjeksiyon yaparsanız, insülin çok iyi etki etmeyebilir (“3. GLARİN nasıl kullanılır?” bölümüne bakınız). Eğer yumru oluşmuş bir alana enjeksiyon yapmaktaysanız, bir 
başka alana enjeksiyon yapmadan önce doktorunuzla iletişime geçiniz. Doktorunuz kan 
şekerinizi daha yakından takip etmek ve insülin veya diğer diyabet ilaçlarınızın dozunu ayarlamak isteyebilir.  
 
Seyahat  
Seyahat etmeden önce doktorunuz ile görüşünüz. Aşağıdaki konularda konuşmaya ihtiyacınız olabilir:  
• seyahat edeceğiniz ülkede insülin bulunma durumu  
• insülin enjektörü bulunma durumu 
• seyahat sırasında insülinin doğru olarak saklanması  
• öğünlerin zamanı ve seyahat sırasında insülin uygulaması  
• zaman dilimi değişikliklerine bağlı olası etkiler  
• seyahat edeceğiniz ülkedeki olası yeni sağlık riskleri  
• kendinizi iyi hissetmediğiniz veya hastalanma gibi acil durumlarda yapmanız gerekenler  
  
 
3/18 Hastalıklar ve yaralanmalar   
 
Aşağıdaki durumlarda, şekerinizin düzenlenmesi çok dikkat gerektirebilir (örneğin, insülin 
dozunun ayarlanması, kan ve idrar testleri):  
• Hasta iseniz veya büyük bir yaranız varsa kan şekeriniz artabilir (hiperglisemi). • Yeterli miktarda yemiyorsanız, kan şekeriniz çok düşebilir (hipoglisemi). Böylesi durumlarda çoğu zaman bir doktora ihtiyacınız olacaktır. Hemen bir doktor ile 
temas kurunuz.  
 Tip I şeker hastalığınız (insüline bağımlı diabetes mellitus) var ise insülin kullanmayı bırakmayınız  ve yeterli miktarda karbonhidrat almaya devam ediniz . Her zaman, size bakan 
veya tedavi eden kişiye insüline ihtiyacınız olduğunu söyleyiniz . 
 İnsülin tedavisi vücudunuzun insüline karşı antikor (insüline karşı etki gösteren maddeler) üretmesine neden olabilir.   Uzun zamandır devam eden tip 2 şeker hastalığı (insüline bağımlı olmayan şeker hastalığı) ve kalp hastalığı olan veya daha önce inme geçirmiş, pioglitazon (tip 2 şeker hastalığının tedavisinde kullanılan bir diyabet ilacı) ve insülinle tedavi edilen bazı hastalarda kalp yetersizliği ortaya çıkmıştır. Sizde olağandışı nefes darlığı veya hızla kilo alma veya vücudun bir yerinde şişme (ödem) gibi kalp yetmezliği belirtileri ortaya çıkarsa, en kısa sürede doktorunuzu bilgilendiriniz.  Biyobenzer ürünlerin takip edilebilirliğinin sağlanması için uygulanan ürünün ticari ismi ve 
seri numarası mutlaka hasta dosyasına kaydedilmelidir. 
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 
GLARİN’ in yiyecek ve içecek  ile kullanılması   
Eğer alkol alıyorsanız kan şekeri seviyeniz yükselebilir ya da düşebilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamile iseniz ya da hamile kalmayı planlıyorsanız doktorunuzu bilgilendiriniz. Hamilelik 
sırasında ve doğumdan sonra insülin dozunuzun değiştirilmesi gerekebilir. Bebeğinizin sağlığı 
için şeker hastalığınızın dikkatli biçimde kontrol edilmesi ve kan şekeri düşüklüğünün önlenmesi önemlidir. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
  
 
4/18 Bebek emziriyorsanız, insülin dozunuzun ya da diyetinizin ayarlanması gerekebileceğinden 
doktorunuza danışınız.   
 
Araç ve makine kullanımı  
Aşağıdaki durumlarda odaklanma ve tepki verme yeteneğiniz azalabilir:  
- hipoglisemi (düşük kan şekeri düzeyi)  
- hiperglisemi (yüksek kan şekeri düzeyi)  
- görme ile ilgili sorunlarda  
 
Kendiniz ve başkaları için risk oluşturabilecek tüm durumlarda (araç ve makine kullanımı 
gibi) bu olası sorunu dikkate alınız. Aşağıdaki durumlarda araç kullanma konusunda öneri 
için doktorunuz ile temasa geçiniz:  
- sık hipoglisemi atağı geçiriyorsanız,  
- hipogliseminin ilk uyarıcı belirtilerinin azalması ya da ortadan kalkması halinde. 
 
GLARİN’ in içeriğinde bulunan bazı yardımcı maddeler hakkında önemli bilgiler  
Bu tıbbi ürün her “ mL’sinde  1 mmol (23 mg)’dan daha az sodyum ihtiva eder . Sodyuma bağlı 
herhangi bir etki beklenmez. Diğer ilaçlar  ile birlikte kullan ımı 
Bazı ilaçlar kan şekeri düzeyinin düşmesine, bazıları yükselmesine, bazıları da duruma göre 
her ikisine de neden olabilir. Her bir durumda, çok yüksek veya çok  düşük kan şekeri 
düzeylerinden korunmak için insülin dozunuzun ayarlanması gerekebilir. Yalnızca yeni bir 
ilaç kullanmaya başlarken değil, bir ilacı kestiğiniz zaman da dikkatli olmalısınız.  
 
Özellikle aşağıda sayılanlar başta olmak üzere, eğer herhangi bir ilacı şu anda alıyorsanız 
veya son zamanlarda aldıysanız  - hatta reçetesiz olanlar da dahil olmak üzere - lütfen 
doktorunuza veya eczacınıza bunlar hakkında bilgi veriniz. Yeni bir ilaç almaya 
başlayacaksanız, kan şekerinizi etkileyip etkilemeyeceğine ve nasıl hareket etmeniz gerektiğine dair doktorunuza danışınız.  
 
Bu ila çlar kan şekerinizin d üşmesine  (hipoglisemi)  neden olabilir:    
• Şeker hastalığı tedavisinde kullanılan diğer ilaçlar,  
• Belli bazı kalp hastalıkları, yüksek tansiyon tedavisinde kullanılan anjiotensin dönüştürücü 
enzimi baskılayan ilaçlar (ADE inhibitörleri),  
• Belli bazı kalp hastalıklarında kullanılan dizopiramid,  
• Depresyon tedavisinde kullanılan fluoksetin ve monoamin oksidaz (MAO) inhibitörleri,  
• Kan yağlarının anormal yüksekliğini azaltmak için kullanılan fibratlar,  
• Dolaşım sorunlarında kan akımının düzenlenmesi için kullanılan pentoksifilin,  
• Ağrı kesici ve ateş düşürücü olarak kullanılan pentoksifilin, propoksifen ve salisilatlar 
(örn. aspirin),  
• Sülfonamid antibiyotikleri (sülfometaksazol, sulfasetamid gibi) . 
 Bu ilaçlar kan şekerinizin yükselmesine  (hiperglisemi)  neden olabilir:    
• Enflamasyonu tedavi etmek için kullanılan kortikosteroidler ( kortizon ),  
• Kadınlarda üreme ile ilgili bozukluklarda kullanılan bir hormon türevi olan danazol,  
• Akut tansiyon yükselmesi tedavisinde kullanılan diazoksid,  
• Aşırı sıvı tutulması ve yüksek kan basıncını tedavi etmek için kullanılan idrar söktürücü ilaçlar (diüretikler),   
 
5/18 • Glukagon (şiddetli hipogliseminin tedavisinde kullanılan pankreas hormonu),  
• Tüberküloz (verem) tedavisinde kullanılan i soniazid,  
• Östrojenler ve progestojenler (örn. doğum kontrol ilaçları),      
• Ruh hastalıklarının tedavisinde kullanılan fenotiazin türevleri,  
• Büyüme hormonu somatropin,  
• Sempatik sinir sistemini uyaran ilaçlar [örn. Astım hastalığını tedavi etmek için kullanılan 
salbutamol, terbutalin veya epinefrin (adrenalin)],    
• Tiroid hormonları (tiroid bezi hastalıklarında kullanılan),   
• Psikoz adı verilen ağır ruh sağlığı hastalıklarının tedavisinde kullanılan ilaçlar (örn. olanzapin ve klozapin),  
• HIV virüsünün neden olduğu enfeksiyonun tedavisinde kullanılan proteaz inhibitörleri adı verilen ilaçlar.  
 Bu ilaçları aldığınızda kan şekeriniz düşebilir veya yükselebilir:  
• Yüksek tansiyon tedavisinde kullanılan beta  blokörler, (örn. nebivolol, karvedilol)   
• Yüksek tansiyon tedavisinde kullanılan klonidin,  
• Psikiyatrik bozuklukların (Ruh hastalıklarının) tedavisinde kullanılan lityum tuzları,  
 Parazitlerin neden olduğu bazı enfeksiyonların tedavisinde kullanılan pentamidin kan şekeri düşüklüğüne (hipoglisemi) yol açabilir ve bazen bunu kan şekeri yükselmesi (hiperglisemi) izleyebilir.  
 Sempatik sinir sistemini uyaran diğer ilaçlar (örn. klonidin, guanetidin ve rezerpin) gibi beta blokör ilaçlar da kan şekerinizin düştüğünü (hipoglisemi) farketmenizi sağlayacak ilk uyarıcı belirtilerin zayıflamasına veya tamamen ortadan kalkmasına neden olabilir.  
 Bu tür ilaçlardan birini alıp almadığınızdan emin değilseniz doktorunuza ya da eczacınıza sorunuz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. GLARİN nasıl kullanılır ? 
• Uygun kullanım ve doz/uygulama sıklığı için talimatlar:  
Bu ilacı her zaman tam olarak doktorunuzun önerdiği şekilde kullanınız. Eğer nasıl 
kullanacağınızdan emin değilseniz, doktorunuza veya eczacınıza danışınız.  
GLARİN, insülin glarjin 300 ünite/ml ile aynı etkin maddeyi içermesine rağmen, bu ilaçlar 
birbirinin yerine kullanılamaz. Bir insülin tedavisinden diğerine geçiş, tıbbi reçete, tıbbi 
gözetim ve kan şekeri izleme gerektirir. Daha fazla bilgi için lütfen doktorunuza danışınız.  
 
Yaşam tarzınız, kan şekeri (glukoz) testi sonucunuz ve daha önceki insülin dozunuz doğrultusunda doktorunuz:   
• günde ne  kadar ve ne zaman GLARİN’e  ihtiyacınız olacağını,  
• ne zaman kan şekeri seviyenizi kontrol etmeniz gerektiğini ve idrar testi yaptırıp  
yaptırmayacağınızı,  
• ne zaman daha y üksek veya daha düş ük GLARİN dozuna ihtiyacınız olacağını 
söyleyecektir.    
 
6/18  
GLARİN uzun etkili bir insülindir. Doktorunuz yüksek kan şekerine karşı kısa etkili bir 
insülin veya bir tablet ile birlikte kullanmanızı söyleyebilir.  
 Her gün, günün aynı saatinde, bir adet GLARİN enjeksiyonuna ihtiyacınız vardır.  
   Pek çok faktör kan şekeri düzeyinizi etkileyebilir. Kan şekeri düzeyinizdeki değişikliklere 
doğru tepki verebilmek ve kan şekeri düzeyinizin aşırı yükselmesini veya düşmesini önlemek 
için bu faktörlerin neler olduğunu bilmeniz gerekir.  Bu konuda daha ayrıntılı bilgi için, “olası yan etkiler nelerdir” başlıklı bölümde yer alan kutu 
içindeki bilgilere bakınız.      Uygulama yolu ve metodu:  GLARİN cilt altına enjekte edilerek uygulanır. Damar içine enjekte etmeyiniz çünkü bu , 
ilacın etkisini değiştirecektir ve kan şekeri düşüklüğüne neden olabilir.  
 
Doktorunuz GLARİN’in enjekte edilmesi gereken deri bölgesini size gösterecektir. Her bir 
enjeksiyonda kullandığınız deri bölgesini dönüşümlü olarak değiştiriniz. 
 
Diğer insülinlerden GLARİN’e geçerken kullanılmakta olan diyabet ilaçlarının dozunun 
ayarlanması gerekebilir. Diğer insülinlerden GLARİN’e geçiş sırasında ve bunu izleyen ilk haftalarda yakından izlenmeniz önerilmektedir.  
 
İnsülinlerin karıştırılması:  
GLARİN ve diğer insülinler arasında ilaç uygulama karışıklığını önlemek için ins ülin 
etiketini her enjeksiyon öncesi mutlaka kontrol ediniz. 
 
Bu kullanma talimatının sonunda yer alan “GLARİN’in Kullanımı” bölümünü dikkatle 
okuyunuz. Kalemi, GLARİN’in Kullanımı’nda tanımlandığı gibi kullanınız.  
 
Değişik yaş grupları:  
Çocuklarda kullanımı:  
GLARİN ergenlerde ve 2 yaş ve üzerindeki çocuklarda kullanılabilir.  
 
Yaşlılarda kullanımı:  
Doktorunuz böbrek fonksiyonlarınızı değerlendirerek sizin için uygun tedaviyi 
uygulayacaktır.  
 
• Özel kullanım durumları:  
Böbrek yetmezliği:  
Doktorunuz böbrek hastalığınızın ciddiyetine göre sizin için uygun dozu ayarlayacaktır.  
 
 
Karaciğer yetmezliği:  
Doktorunuz karaciğer hastalığınızın ciddiyetine göre sizin için uygun dozu ayarlayacaktır.   
 
7/18  
Eğer GLARİN’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla GLARİN kullandıysanız:  
Gereğinden fazla GLARİN enjekte ettiyseniz,  kan şekeri düzeyiniz çok düşebilir 
(hipoglisemi). Böyle bir durumda kan şekerinizi sık aralıklarla kontrol ediniz. Genel olarak, 
hipoglisemiyi önlemek için daha fazla yemeli ve kan şekerinizi ölçmelisiniz. Hipoglisemi 
tedavisi konusunda bilgi için 4. B ölümün sonundaki kutuya bakınız. 
 
GLARİN’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
GLARİN’i  kullanmayı unutursanız  
Unutulan dozları dengelemek için çift doz almayınız.  
Uygulamanız gereken GLARİN dozunu kaçırdıysanız ya da çok düşük doz enjekte ettiyseniz, 
kan şekerinin düzeyi çok yükselecektir (hiperglisemi). Böyle bir durumda kan şekerinizi sık 
aralıklarla kontrol ediniz. Hiperglisemi tedavisi konusunda bilgi için 4. Bölümün sonundaki 
kutuya bakınız.  
 
GLARİN ile tedavi sonlandırıldığında oluşabilecek etkiler  
Tedaviyi durdurduğunuzda, bu şiddetli hiperglisemiye (kan şekerinin yükselmesi) ve 
ketoasidoza (vücudun şeker yerine yağları kullanmaya başlaması  nedeniyle kanda asit 
düzeylerinin yükselmesi) yol açacaktır.  Ne yapılması gerektiğini söyleyecek olan 
doktorunuzla konuşmadan GLARİN kullanımını durdurmayınız.  
 
4. Olası yan etkiler nelerdir?  Tüm ilaçlar gibi GLARİN’in içeriğinde bulunan maddelere duyarlı olan kişilerde yan etkiler olabilir.  
 Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir. Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir. Çok seyrek: 10.000 hastanın birinden az görülebilir. Bilinmiyor: Eldeki verilerden hareketle tahmin edilemiyor. 
 Aşağıdakiler den herhangi biri olursa, GLARİN’i  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Düşük kan şekeri düzeyi (hipoglisemi) çok ciddi olabilir . Kan şekeriniz çok fazla düşerse 
bilincinizi kaybedebilirsiniz. Ciddi hipoglisemi beyin hasarına neden olabilir ve yaşamı tehdit edebilir. Eğer sizde hipoglisemi belirtileri varsa, kan şekerinizi yükseltmek için acilen doğru girişimleri yapmalısınız.  
  
 
8/18 İnsülinlere şiddetli alerjik reaksiyonlar:  Büyük çapta deri reaksiyonları (bütün vücut 
üzerinde döküntü ve kaşıntı), deride veya mukoz membranlarda ciddi şişme (anjiyo- ödem), 
nefes darlığı, kalp çarpıntısı ile kan basıncında düşüş ve terleme. Bunlar insülinlere karşı 
gelişebilen şiddetli alerjik reaksiyonların belirtileri olabilir ve yaşamı tehdit edici hale gelebilir.   Bunlar GLARİN’i n ciddi yan etkileridir.  
 Enjeksiyon bölgesinde deri değişiklikleri:  
Eğer aynı deri bölgesine  çok sık insülin enjekte ederseniz, bu bölgede deri altında yağ dokusu 
sıkışabilir ve küçülebilir  (lipoatrofi) (100 kişiden 1 kişiyi  etkileyebilir) veya kalınlaşabilir 
(lipohipertrofi) (10 kişiden 1 kişiyi  etkileye bilir). Ayrıca amiloid adı verilen bir proteinin 
birikmesi sonucu cilt altında yumrular oluşabilir  (kütanöz amiloidoz; sıklığı bilinmiyor ). Bu 
değişikliklerin oluştuğu bölgeye enjeksiyon yaparsanız , insülin çok iyi etki etmeyebilir.  Her 
enjeksiyonda enjeksiyon yerini değiştirmek,  bu gibi deri  değişikliklerini önlemeye yardımcı 
olabilir . 
 Çok yaygın  
• Hipoglisemi  
Bütün insülinlerde olduğu gibi en sık görülen yan etki hipoglisemidir. Kan şekeri düşüklüğü (hipoglisemi) kanınızda yeterli şeker olmaması demektir. Hipoglisemi ve tedavisi hakkında daha fazla bilgi edinmek için bu bölümün sonundaki kutuya bakınız.   Yaygın  
• Enjeksiyon yerindeki deri değişiklikleri   
Sıklıkla aynı deri bölgesine enjeksiyon yaparsanız, bu bölgedeki deri altı yağ dokusu küçülebilir (lipoatrofi) veya kalınlaşabilir (lipohipertrofi). Böyle bir bölgeye enjekte edilen insülin işlevini göremeyebilir. Her enjeksiyonda enjeksiyon yerinin değiştirilmesi bu tür deri değişikliklerinin oluşmasını önlemeye yardımcı olabilir.   
• Deri ve alerjik reaksiyonlar  
Hastalarda enjeksiyon bölgesinde reaksiyonlar ortaya çıkabilir (örn. kızarıklık, enjeksiyon sırasında anormal yoğun ağrı, kaşıntı, kurdeşen, şişlik veya iltihap). Bu belirtile e njeksiyon 
bölgesinin çevresine de yayılabilirler. Küçük reaksiyonların çoğu birkaç gün ile birkaç hafta arasındaki sürede geçmektedir.  Seyrek   
• İnsüline karşı ciddi alerjik reaksiyonlar   
Bu reaksiyonlar geniş deri reaksiyonları (bütün vücut üzerinde döküntü ve kaşıntı), deride veya mukoz membranlarda ciddi şişme (anjiyo- ödem), nefes darlığı, kalp çarpıntısı ile kan 
basıncında düşüş ve terlemedir.  Bunlar insülinlere karşı gelişebilen şiddetli alerjik reaksiyonların belirtileri olabilir ve yaşamı 
tehdit edici hale gelebilir.  
 
• Göz reaksiyonları   
Kan şekerinizin kontrolünde belirgin bir değişim (düzelme ya da kötüleşme) olması 
görmenizde geçici bir kötüleşmeye neden olabilir. Eğer ilerleyici retinopatiniz varsa (diyabet ile ilişkili bir göz hastalığı) ciddi hipoglisemi atakları geçici görme kaybına yol açabilir.  
 
• Genel bozukluklar    
 
9/18 Seyrek olarak, insülin tedavisi eklem ve ayak bileklerinde şişme ile geçici olarak 
vücudunuzda suyun tutulmasına da neden olabilir.   Çok seyrek yan etkiler  
Tat duyusu bozukluğu (disguzi) ve kas ağrısı (miyalji) oluşabilir.   Çocuk popülasyonu  
Genel olarak, 18 yaş ve altındaki hastalarda görülen yan etkiler 18 yaş üstü hastalar ile benzerdir.  
18 yaş ve altındaki hastalarda erişkinlere göre, göreceli olarak daha sık enjeksiyon yeri 
reaksiyonları ve deri reaksiyonları bildirilmektedir.  2 yaş altındaki hastalarda herhangi bir klinik çalışma güvenlilik bilgisi mevcut değildir.  Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç Yan Etki Bildirimi” ikonunu tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
  5. GLARİN’i n saklanması  
GLARİN’i çocukların göremeyeceği, erişemeyeceği yerlerde ve ambalajında saklayınız.   Son kullanma tarihiyle uyumlu olarak kullanınız.  Ambalajdaki son kullanma tarihinden sonra GLARİN’i kullanmayınız.  
 
Kullanılmamış kalemler  
2-8°C arası sıcaklıklarda buzdolabında saklayınız. Dondurmayınız. GLARİN’in buzdolabında 
dondurucu bölme veya soğutma paketi ile doğrudan temasını önleyiniz. Kullanıma hazır dolu 
kalemleri ışıktan korumak için karton kutusunda saklayınız.  
 
Kullanımdaki kalemler   
Kullanılmakta olan kullanıma hazır dolu enjeksiyon kalemleri veya yedek olarak taşınan 
kartuşlar en fazla 4 hafta süre ile 25°C altındaki oda sıcaklığında direkt ışıktan ve ısıdan 
korunmak şartıyla saklanabilir. Kullanımdaki kalem buzdolabında saklanmamalıdır. Bu süreden sonra kullanmayınız.   Çevreyi korumak amacıyla kullanmadığınız GLARİN ’i şehir suyuna veya çöpe atmayınız. Bu 
konuda eczacınıza danışınız.  Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığınca belirlenen toplama sistemine veriniz.  
Ruhsat sahibi  :  
KOÇAK FARMA İlaç ve Kimya Sanayi A.Ş.    
 
10/18 Mahmutbey Mah. 2477. Sok. No:23 
Bağcılar / İstanbul  
Tel: 0 212 410 39 50 Faks: 0 212 447 61 65  
 
Üretim yeri :   
KOÇAK FARMA İlaç ve Kimya Sanayi A.Ş.  
Çerkezköy Organize Sanayi Bölgesi  
Kapaklı / Tekirdağ  
 
 
Bu kullanma talimatı  --/--/----tarihinde onaylanmıştır.  
 
           
         
 
         
HİPERGLİSEMİ VE HİPOGLİSEMİ  
  
Her zaman yanınızda şeker (en az 20 gram) taşıyınız.  
Diyabetli olduğunuzu gösteren bilgileri içeren bir kart taşıyınız. 
HİPERGLİSEMİ (yüksek kan şekeri düzeyi)   
 
11/18  
Kan şekeriniz çok yüksek ise (hiperglisemi) , yeterli insülin enjeksiyonu yapmamış 
olabilirsiniz.  
 
Kan şekeriniz aşağıdaki nedenler  bağlı olarak  çok yüksek olabilir:  
• insülininizi enjekte etmemiş ya da yeterli dozda enjekte etmemiş olabilirsiniz ya da uygun 
saklanmaması nedeniyle etkisi azalmış olabilir.  
• insülin kaleminiz düzgün çalışmıyor olabilir.  
• fiziksel hareketiniz azalmış olabilir, stres altında olabilirsiniz (duygusal stres, heyecan) ya da 
yaralanma, ameliyat, ateşli hastalık ya da bazı diğer hastalıklar söz konusu olabilir.  
• Bazı başka ilaçlar alıyor ya da almış olabilirsiniz (bkz. Bölüm 2, "Diğer ilaçlar ile birlikte 
kullanımı").  
 Hipergliseminin uyarıcı belirtileri 
Susama, idrara çıkmada artış, yorgunluk, kuru deri, yüzde kızarma, iştahsızlık, kan basıncının 
düşmesi, çarpıntı ve idrarda şeker ve keton cisimlerinin artması kan şekerinizin çok yüksek 
olduğunu gösteren belirtilerdir. Mide ağrısı, hızlı ve derin soluma, uyku hali ya da hatta bilinç 
kaybı insülin yetmezliğinin sonucu oluşan ciddi koşulların (ketoasidoz) belirtisi olabilir.  
 
Hiperglisemi ortaya çıktığında ne yapmalısınız?  
Hemen kan şekerinizi ve idrardaki keton cisimlerini ölçünüz. Ciddi hiperglisemi veya ketoasidoz her zaman bir doktor tarafından ve normal olarak bir hastanede tedavi edilmelidir.  
HİPOGLİSEMİ (düşük kan şekeri düzeyi)  
Kan şekeriniz çok fazla düşerse bilincinizi kaybedebilirsiniz. Ciddi hipoglisemi kalp krizi ya da beyin hasarına neden olabilir; yaşamı tehdit edebilir. Doğru girişimde bulunabilmek için kan şekerinizin ne zaman çok düştüğünü bilmelisiniz.  
 Kan şekeriniz aşağıdaki nedenlerle çok düşük olabilir:  
• çok fazla insülin enjekte etmiş olabilirsiniz.  
• öğünü kaçırmış ya da geciktirmiş olabilirsiniz.  
• yeterince yememiş ya da normalden daha düşük karbonhidratlı yemek yemiş olabilirsiniz (şeker ve şekere benzer maddelere karbonhidrat denir; yapay tatlandırıcılar karbonhidrat DEĞİLDİR).  
• kusma veya ishal nedeniyle karbonhidrat kaybetmiş olabilirsiniz.  
• yeterince yemek yemeksizin alkol almış olabilirsiniz.  
• fiziksel hareket miktarınız alışkın olduğunuzdan fazla ya da fiziksel hareket türünüz alışkın 
olduğunuzdan farklı olabilir .  
• yaralanma, ameliyat ya da stres sonrası iyileşme döneminde olabilirsiniz.  
• ateşli hastalık ya da başka bir hastalık sonrası iyileşme döneminde olabilirsiniz.  
• bazı başka ilaçlar almış ya da alırken kesmiş olabilirsiniz (bkz. Bölüm 2, "Diğer ilaçlar ile 
birlikte kullanımı").  
 
Kan şekeri düşüklüğü aşağıdaki durumlarda daha sık görülebilir:   
• insülin tedavisine yeni başlamış ya da başka bir insülin preparatından GLARİN’e geçmişseniz 
(daha önceki bazal insülin tedavisinden GLARİN’e geçerken hipoglisemi oluşursa, bu durumun geceden daha çok sabah görülmesi beklenir). 
• kan şekeri düzeyiniz neredeyse normal ya da kararsızsa (değişkendir).   
 
12/18 • insülin enjeksiyonu yaptığınız bölgeyi değiştirdiyseniz (örn. uyluktan ön kola).  
• ciddi böbrek ya da karaciğer hastalığı ya da hipotiroidizm gibi başka hastalıklarınız varsa.  
 
Hipogliseminin uyarıcı belirtileri Vücudunuzda:  
Terleme, nemli deri, endişe, hızlı kalp atışı, kan basıncı yüksekliği, çarpıntı ve kalp atımında düzensizlik. Bu belirtiler sıklıkla beyinde kan şekeri düşüklüğü belirtilerinden önce gelişir.   Beyninizde:  
Aşağıdaki belirtiler beyinde şeker düzeyinin düşük olduğunu gösterir: Baş ağrısı, aşırı açlık, 
bulantı, kusma, halsizlik, uyku hali, uyku bozuklukları, hareketsiz duramama, saldırgan 
davranışlar, dikkat dağınıklığı, tepkisizlik, depresyon, zihin karışıklığı, konuşma bozukluğu (bazen 
konuşma kaybı), görme bozukluğu, titreme, felç, duyu bozukluğu (parestezi), hissizlik ve ağız 
bölgesinde his bozukluğu, sersemlik, kontrol kaybı, kendini idare edememe , nöbet ve bilinç kaybı.  
 
Hipogliseminin ilk belirtileri (“uyarıcı belirtiler”) aşağıdaki durumlarda değişebilir, daha hafif 
olabilir ya da tamamen olmayabilir :  
• yaşlı iseniz, uzun süredir şeker hastalığınız varsa veya diyabet nedeniyle gelişen belli bir sinir 
sistemi hastalığın aız (otonomik nöropati) varsa,  
• yakın zamanda hipoglisemi geçirmiş iseniz (örneğin , bir gün önce) veya yavaş şekilde gelişmiş 
ise,  
• hemen hemen normal ya da en azından büyük ölçüde düzeltilmiş kan şekeri düzeyine sahip 
iseniz,  
• yakın zamanda hayvan insülininden GLARİN gibi insan insülinine geçmiş iseniz,  
• başka ilaçlar alıyorsanız veya almış iseniz (bkz. B ölüm 2, "Diğer ilaçlar ile birlikte kullanımı").  
 
Böyle durumlarda sorunu anlayamadan hipoglisemi (hatta bilinç kaybı) gelişebilir. Uyarıcı belirtilere karşı dikkatli olunuz. Gerektiğinde daha sık kan şekeri testi yapılması, gözden 
kaçabilecek hafif hipoglisemi ataklarının fark edilmesini sağlar. Uyarıcı belirtileri tanıma 
konusunda kendinize güvenmediğiniz durumlarda, sizi ve başkalarını hipoglisemi nedeniyle riske atacak hareketlerden (örn. araç kullanmak) kaçınınız.  
 Hipoglisemi ortaya çıktığında ne yapmalısınız?  
1. İnsülin enjekte etmeyiniz. Hemen glukoz, küp şeker ya da şekerli içecek şeklinde 10- 20 g şeker 
alınız (Bir kaşık dolusu şeker veya glukoz tabletlerinin  ne kadar şeker içerdiğini ölçünüz). Dikkat: 
Yapay tatlandırıcılar ve bunlarla tatlandırılmış besinlerin (örneğin , diyet içecekler) hipoglisemiyi 
düzeltmediğini unutmayınız.  
2. Bundan sonra kan şekerinizi uzun süreli yükseltecek besinler alın (örn. Ekmek veya makarna). Doktorunuz bunu sizinle konuşmuş olacaktır.  GLARİN uzun süre etkili bir ilaç olduğu için hipogliseminin düzelmesi zaman alabilir.  3. Hipoglisemi tekrarlarsa yeniden 10- 20 g şeker alın.  
4. Hipoglisemiyi kontrol edemiyorsanız ya da tekrarlar ise hemen doktorunuzla konuşunuz.  
 Akraba, arkadaş ve iş arkadaşlarınıza aşağıdakileri söyleyiniz  
Şekeri yutamayacak durumda ya da bilinciniz kapalı ise glukoz ya da glukagon (kan şekerini artıran bir ilaç) enjeksiyonuna ihtiyacınız olacaktır. Bu enjeksiyonlar hipogliseminiz olduğu kesinleşmemiş olsa da yapılmalıdır.   
Şeker (glukoz) aldıktan sonra hipogliseminin doğrulanması için hemen kan şekeri testi yapılması 
önerilmektedir.   
 
13/18  
Kullanıma hazır dolu kalemde enjeksiyonluk çözelti GLARİN  
Kalemin Kullanımı  
 
 
GLARİN KALEM insülin enjeksiyonu için kullanıma hazır dolu bir kalemdir. Doktorunuz kullanma becerinize dayanarak GLARİN KALEM’in sizin için uygun olduğuna karar vermiştir. GLARİN KALEM’i kullanmadan önce uygun enjeksiyon uygulama tekniği 
hakkında doktor, eczacı ya da hemşireniz ile konuşunuz.  
 GLARİN enjeksiyon kalemini kullanmadan önce aşağıdaki talimatları dikkatle okuyunuz. Eğer tüm talimatları takip edemezseniz, talimatları takip edebilecek birinden yardım alarak GLARİN KALEM’i kullanınız. Kalemi bu talimattaki gibi tutunuz. Dozu doğru okuyabilmek için, aşağıda gösterildiği gibi, kalemi iğne sol tarafta, doz seçici sağda olacak şekilde yatay biçimde tutunuz.   1 ünitelik artışlarla, 1 ile 60 ünite arasında bir doz seçilebilir . Her kalemde birden fazla doz 
bulunmaktadır.   Gelecekte referans için, bu kullanma talimatını saklayınız. GLARİN KALEM ya da şeker hastalığı hakkında bir sorunuz varsa doktorunuza sorunuz ya da bu kullanma talimatındaki Koçak Farma telefon numarasını arayınız.  
  
 
 
Enjeksiyon kaleminin şematik çizimi  
 
GLARİN’in kullanımı için önemli bilgiler  
 
• Her kullanımdan önce yeni bir iğne takınız. Sadece GLARİN enjeksiyon kalemiyle 
uyumlu iğne kullanınız.  
• İğneyi takmadan önce doz seçmeyiniz ve/veya enjeksiyon düğmesine basmayınız. 
• Her zaman her enjeksiyondan önce güvenlilik testini uygulayınız.  
• Alkol veya başka dezenfektan veya diğer maddelerin insülin ile karışmadığından emin olunuz. 
• Bu kalem sadece sizin kullanımınız içindir. Başka kimseyle paylaşmayınız.    
• Size enjeksiyonu bir başkası yapıyorsa, bu kişinin iğne batmasıyla ilgili kazaları ya da 
enfeksiyon bulaşmasını engellemek açısından gereken önlemleri alması gerekir.   
• Eğer GLARİN enjeksiyon kalemi zarar gördüyse veya düzgün bir şekilde çalıştığından emin değilseniz, kalemi kesinlikle kullanmayınız.  
• Boş kalemleri yeniden doldurmayınız ve uygun şekilde atınız.  
 
14/18 • Kullandığınız GLARİN enjeksiyon kaleminin kaybolma veya bozulma ihtimaline karşı, 
her zaman ayrı yedek bir GLARİN kalem bulundurunuz.   
• Kan şekeri seviyenizin beklenmedik bir şekilde kötüye gittiğini fark ederseniz her zaman yeni bir kalem kullanınız. GLARİN enjeksiyon kaleminizde bir sorun olduğunu düşünüyorsanız, lütfen sağlık mesleği mensubuna danışınız. 
  1. Adım  İnsülini kontrol ediniz   
 A. Doğru insülin olduğundan emin olmak için, GLARİN üzerindeki etiketi kontrol ediniz.  
 B. Kalemin kapağı çıkarınız.     C. İnsülinin görünüşünü kontrol ediniz. GLARİN berrak bir insülindir. İnsülin çözeltisi 
bulanıksa, renkliyse veya tanecik içeriyorsa kullanmayınız. Kullanmadan önce çalkalamanız 
veya karıştırmanız gerekmez.    
 2. Adım  İğnenin takılması   
 Her zaman her enjeksiyon için yeni bir steril iğne kullanınız. Bu, bulaşma ve potansiyel iğne tıkanmasını önlemeye yardımcı olur.      A. Yeni iğne üzerindeki koruyucu filmi çıkarınız.   
 B. Kalemle iğneyi aynı hizada tutarak iğneyi kaleme takınız (iğne tipine bağlı olarak 
çevirerek veya bastırarak takınız).   
 
  
• İğne doğru tutulmadan takılırsa, kauçuk diske zarar verilebilir ve sızdırmaya neden olabilir 
veya iğnenin kırılmasına neden olabilir.   
 
 
 3. Adım  Güvenlilik testinin yapılması  
  
 
15/18 Her zaman her enjeksiyondan önce güvenlilik testi yapınız. Bu sayede:   
• Kalem ve iğnenin doğru çalıştığından emin olursunuz.   
• Hava kabarcıklarını çıkarırsınız.   
 
Böylece doğru dozu aldığınızı garanti altına alırsınız.    A.  Dozaj seçiciyi çevirerek 2 ünite doz seçiniz.   
 
 
B. İğnenin dış kapağını çıkarınız ve kenara koyunuz, bu kapağı enjeksiyondan sonra 
kullandığınız iğneyi atmak için kullanacaksınız. İğne iç kapağını çıkarınız ve atınız.   
 
 
C.  İğne yukarıya doğru gelecek şekilde kalemi tutunuz.   
 
D.  İnsülin haznesine vurarak, hava kabarcıklarının iğneye doğru toplanmasını sağlayınız.  
 
E.  Enjeksiyon düğmesine sonuna kadar basınız. İğnenin ucundan insülin çıkışını kontrol  
ediniz.    
 
 İğnenin ucundan insülin görünene kadar güvenlilik testini birkaç defa daha yapmak zorunda   
 
16/18 kalabilirsiniz.   
• Eğer iğnenin ucundan insülin gelmiyorsa, hava kabarcıkları için kontrol ediniz ve hava 
kabarcıklarını uzaklaştırmak için güvenlilik testini iki defa daha tekrar ediniz.  
• Eğer hala hiç insülin gelmiyorsa, iğne ucu tıkalı olabilir. Bu durumda iğnenizi değiştiriniz ve aynı işlemleri yeniden deneyiniz.  
• İğne değiştirildikten sonra da insülin gelmiyorsa, GLARİN KALEM arızalı olabilir. Bu GLARİN enjeksiyon kalemini kullanmayınız.  
 4. Adım  Dozun seçimi    
Doz ayarlaması 1 ünitelik artışlar halinde yapılabilir. En az 1 ünite, en fazla 60 üniteye kadar 
doz seçilebilir. Eğer 60 üniteden daha fazla doza ihtiyacınız varsa, iki veya daha fazla sayıda 
enjeksiyon ile bu dozu uygulayabilirsiniz.   A. Güvenlilik testini yaptıktan sonra, doz penceresinin “0” göstermesini kontrol ediniz.    
 B.  Doktorunuzun sizin için önerdiği dozu seçiniz (aşağıdaki örnekte, seçilen doz 30 ünitedir). 
Dozunuzu ayarlarken istediğiniz üniteyi geçtiyseniz geri çevirebilirsiniz.   
 
 
 
• Çevirme sırasında enjeksiyon düğmesine basmayınız, aksi halde iğne ucundan insülin 
çıkar.     
• Dozaj seçiciyi, kalemde kalan ünite sayısından daha fazla bir sayıya ayarlayamazsınız. Çevirmek için doz seçiciyi zorlamayınız. Bu durumda kalemde kalan miktarı enjekte edebilir ve kalan miktarı yeni bir GLARİN enjeksiyon kalemi açıp kullanarak 
tamamlayabilirsiniz veya tüm dozunuzu yeni bir GLARİN enjeksiyon kalemi kullanarak 
alabilirsiniz.   
 
5. Adım  İnsülin dozunun enjekte edilmesi   
 
A. Doktorunuz veya hemşireniz tarafından enjeksiyon tekniğini kullanınız.  
 
B. İğneyi derinize batırınız.  
  
 
17/18 
 
 
C. Enjeksiyon düğmesine sonuna kadar basarak dozu enjekte ediniz. Enjeksiyon bittiğinde 
doz penceresindeki sayı “0”’a dönecektir.   
  
 
 
D. Enjeksiyon düğmesini basılı tutunuz. İğne ucunu ciltteki uygulama bölgesinden çekmeden 
önce, enjeksiyon düğmesi basılı konumdayken, yavaş yavaş 10’a (10 saniye) kadar sayınız. 
Böylece dozun tam olarak deri altına verildiğini garanti altına almış olursunuz.     
 
Kalemin pistonu her doz ile ileri gidecektir. Piston toplam 300 ünite insülin kullanıldıktan 
sonra kartuşun sonuna ulaşacaktır.  
 
 6. Adım   İğnenin çıkarılması ve atılması    
 
Her zaman her enjeksiyondan sonra iğneyi çıkarınız ve enjeksiyon kalemini iğnesiz olarak 
saklayınız. Böylece:    
 
• bulaşma ve/veya enfeksiyonu önlersiniz,   
 
18/18 • insülin haznesi içine hava girişini ve insülin kaçağını engellersiniz. Bunlar yanlış dozlama 
yapılmasına yol açabilir.  
 A. İğne dış kapağını iğneye tekrar takarak, iğneyi kalemden çıkarınız. Kazara iğne ile 
yaralanma riskini azaltmak için asla iğne iç kapağını takmayınız.     
• Enjeksiyonunuz başka biri tarafından yapılıyorsa, bu kişi de iğnenin çıkarılması ve 
atılması sırasında özel önlemler almalıdır. İğne batmasıyla ilişkili kazaları ve hastalık geçişi riskini azaltmak için, iğnelerin çıkarılması ve atılması (örn. tek elle kapatma tekniği) için önerilen güvenlilik önlemlerine uyunuz.   
 B. Sağlık personeli tarafından size söylendiği şekilde, iğneleri güvenli biçimde atınız.   
 C. Her zaman kaleminiz ucuna kalem kapağını tekrar takınız ve bir sonraki enjeksiyonunuza 
kadar kaleminizi bu şekilde saklayınız.   
 Saklanması    
Kullanma Talimatı’nda “5. GLARİN’in saklanması” bölümüne bakınız. GLARİN’i serin bir yerde saklarsanız, enjeksiyonu yapmadan 1- 2 saat önce kaleminizi 
normal oda sıcaklığına gelmesi için serin yerden çıkarınız. Soğuk insülin enjekte edildiğinde daha fazla acı verir.  
Boş kalemleri asla kullanmayınız ve uygun bir şekilde atınız.    Bakımı   
GLARİN enjeksiyon kaleminizi kirden ve tozdan koruyunuz.  
Kaleminizin dışını nemli bir bezle silerek temizleyebilirsiniz.  
Kaleminizi suya sokmayınız, yıkamayınız, yağlamayınız. Bu işlemler kaleminize zarar verebilir.   
GLARİN enjeksiyon kaleminiz doğru ve güvenli çalışmak üzere tasarlanmıştır. Özenli kullanınız, kaleminizin zarar görebileceği durumlardan sakınınız. Kaleminizin hasar gördüğünden şüpheleniyorsanız, yeni bir GLARİN enjeksiyon kalemi kullanınız.      