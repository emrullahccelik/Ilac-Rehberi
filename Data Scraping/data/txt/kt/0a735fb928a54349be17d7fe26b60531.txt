 1 / 8 
 KULLANMA TALİMATI  
 
İNGLEX  120 mg film  kaplı tablet  
Ağız yolu ile alınır.  
 
 Etkin madde:  Her bir tablet 120 mg nateglinid içerir.  
 Yardımcı maddeler:  Laktoz monohidrat  (sığır sütü  kaynaklı ), kroskarmelloz sodyum, 
mikrokristalize selüloz PH 10 1, mikrokristalize selüloz PH 10 2, PVP K 30, kolloidal silikon 
dioksit, magnezyum stearat, Film kaplama maddesi: Opadry AMB II 88A220002  Yellow:  sarı 
demir oksit,  kırmızı demir oksit,  polivinil alkol,  talk, titanyum dioksit , gliserol 
monokaprilokaprat , sodyum lauril sülfat . 
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz.  
•  Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz  kullanmayınız.  
 
Bu kullanma talimatında:  
1. İNGLEX  nedir ve ne için kullanılır?  
2. İNGLEX  kullanmadan önce dikkat edilmesi gerekenler  
3. İNGLEX  nasıl kullanılır?  
4. Olası yan etkiler nelerdir?  
5. İNGLEX 'in saklanması  
Başlıkları yer almaktadır.  
 
1.  İNGLEX  nedir ve ne için kullanılır?  
İNGLEX  tabletler, 84 film kaplı tablet içeren blister ambalajlarda sunulmaktadır.  
 
İNGLEX , kan şekerini (glukoz ) düşürmek için kullanılan ve ağız yoluyla alınan  bir ilaçtır (bu tür 
ilaçlara oral antidiyabetikler adı verilir).  
 
İNGLEX,  tip 2 diyabet li (şeker )  yetişkin hastaları tedavi etmek için kullanı lır. Bu şeker hastalığı 
(diyabet) türü, insüline bağımlı olmaya n diabetes mellitus olarak da adlandırılır. Kandaki şeker 
seviyesini kontrol etmeye yardımcı olur.  Doktorunuz size İNGLEX’ i tek başına metforminin 
maksimum tolere edilebilen dozu na rağmen  metforminin tek başına yeterli olmadığı durumlarda  
metformin  ile birlikte reçete edecektir.  
 
İnsülin (pankreas adı verilen bir organ tarafından üretilir), özellikle yemeklerden sonra kan şekeri 
düzeylerinin düşürülmesine yardımcı olan bir maddedir. Tip 2 şeker (diyabet) hastalarında, vücut  2 / 8 
 insüline gerektiği şekild e yanıt vermez ve yanıt vermeye yemeklerden sonra yeterince hızlı bir 
şekilde başlamayabilir. İNGLEX, pankreası insülini daha hızlı üretmesi için uyararak etki gösterir 
ve bu etki yemeklerden sonra kan şekerinin kontrol altında tutulmasına yardımcı  olur. 
 
İNGLEX  tablet, alındıktan çok kısa bir süre sonra etkisini göstermeye başlar ve vücuttan hızla 
atılır.  
 
2.  İNGLEX 'i kullanmadan önce dikkat edilmesi gerekenler  
İNGLEX 'i aşağıdaki durumlarda KULLANMAYINIZ  
Eğer:  
• Nateglinide veya İNGLEX 'in içeriğinde bulunan yardımcı maddel erden herhangi birine karşı 
aşırı duyarlılığınız (alerjiniz) varsa.  
• Vücudunuz hiç insülin üretmiyorsa (Tip 1 diyabetiniz varsa)  
• Hamile iseniz ya da hamile kalmayı planlıyorsanız  
• Bebeğinizi emziriyorsanız  
• Şiddetli hiperglisemi (Kan şekerinin çok yüksek olması.) semptomlarından (Örneğin aşırı 
susama, sık idrara çıkma, halsizlik veya yorgunluk, bulantı, nefes darlığı veya konfüzyon) 
herhangi birini yaşıyorsanız. Bu durum, şeker hastalığının kontrol edilememesine bağlı  kanda 
keton cisimciklerinin (İstenmeyen madde) birikmesi sonucu komaya kadar gidebilen diyabetik 
ketoasidoza neden olabilir.  
• Şiddetli bir karaciğer sorununuz varsa  
Bunlardan herhangi biri sizin için geçerliyse doktorunuza söyleyiniz ve İNGLEX almayınız.   
Eğer alerjiniz olabileceğini düşünüyorsanız doktorunuza danışınız.  
 
İNGLEX 'i aşağıdaki durumlarda DİKKATLİ KULLANINIZ  
• Karaciğer yetmezliğiniz  varsa  
• Şiddetli bir böbrek sorununuz varsa  
• İlaç metabolizması ile ilgili sorunlarınız varsa.  
• Yakın bir zamanda a meliyat olacaksanız.  
• Kısa bir süre önce ateşiniz yükseldiyse, kaza veya enfeksiyon geçirdiyseniz.  
• Diyabetik hastalarda düşük kan şekeriyle ilgili semptomlar gelişebilir (b u durum hipoglisemi 
olarak da bilinir). İNGLEX de dahil  olmak üzere ağız yolu ile kullanılan şeker hastalığı ilaçları 
(Oral antidiyabetikler) da hipoglisemi semptomlarına neden olabilir.  Düşük kan şekeriniz varsa ,  
terleme, titreme (titreme hissi), anksiyete (kaygı), konsa ntrasyon zorluğu, konfüzyon (zihin 
karışıklığı), halsizlik veya bayılma gibi etkiler yaşay abilir ya da  "4. Olası yan etkiler nelerdir?" 
bölümünde listelenen başka etkiler görülebilir.  Böyle bir durum söz konusu olursa şekerli bir 
şeyler yiyin veya için ve doktorunuzla konuşun.  
• Bazı kişilerde d üşük kan şekeri belirtilerinin ortaya çıkma olasılığı, diğerlerine göre daha 
yüksektir. Eğer 65 yaş ve üzeriyseniz, yetersiz beslenmişseniz veya kan şekerinin düşmesine 
neden olabilecek başka bir tıbbi durumunuz varsa (örn. yeterince çalışmayan hipofiz bez i veya 
böbrek üstü bezi) dikkatli olunuz. Bunlardan herhangi biri sizin için geçerliyse, kan şekeri 
seviyenizi daha dikkatli izlenmesi gerekir.   3 / 8 
 •  Eğer her zamankinden daha ağır spor yaptıysanız veya alkol aldıysanız düşük kan şekerinin 
işaretlerine karşı te tikte olunuz.  
• Alkol kan şekeri kontrolünü bozabileceğinden, bu konuda doktorunuza danışmanız tavsiye 
edilir.  
Bu durumlardan herhangi biri sizin için geçerliyse derhal doktorunuzu bilgilendiriniz. Kan şekeri 
düzeyinizin daha dikkatli takip edilmesi, tedav inizde düzenleme  yapılması gerekebilir.  
 
Bu uya rılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
İNGLEX 'in yiyecek ve içecek ile kullanılması  
İNGLEX 'i yemeklerden önce alınız (bkz. "3. İNGLEX  nasıl kullanılır?" bölümü); yemek  sırasında 
ya da yemeklerden sonra alındığı takdirde etkisi gecikebilir.  
Alkol kan şekeri kontrolünü bozabileceğinden, İNGLEX kullanırken alkol alımı  konu sunda 
doktorunuza danışmanız tavsiye edilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamile iseniz ya da hamile kalmayı planlıyorsanız, İNGLEX kullanmayınız.  Eğer tedavi 
sırasında hamile kalırsanız derhal doktorunuza görününüz.  
 
Tedaviniz sırasında hamile olduğunuzu fark ederseniz h emen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
İNGLEX  ile tedavi edilen anneler bebeklerini emzirmemelidir.   
 
Araç ve makine kullanımı  
Eğer d üşük kan şekeriniz varsa (hipoglisemi),  İNGLEX kullanırken  konsantre olma  veya tepki 
verme  kabiliyetiniz azalabilir . Araç kullandığınızda ve kendinizi veya başkalarını riske 
atabileceğiniz makineleri çalıştırdığınızda bu durumu aklınızda bulundurun.  Sık sık hipoglisemi 
ataklarınız varsa veya hi pogliseminin ilk belirtilerini bilmiyorsanız, araç kullanmadan önce  doktor 
tavsiyesi almalısınız .  
 
İNGLEX 'in içeriğinde bulunan bazı yardımcı maddeler hakkında önemli bilgiler  
İNGLEX , laktoz (süt şekeri) içerir. Eğer daha önceden doktorunuz tarafından bazı şekerlere karşı 
intoleransınız olduğu söylenmişse bu tıbbi ürünü almadan önce doktorunuzla temasa geçiniz.  
 
Diğer ilaçlar ile birlikte kullanımı  
Başka ilaçlar İNGLEX 'in etkisini, İNGLEX  de başka ilaçların etkilerini değiştirebilir. Bu da kan 
şekeri düzeyinizin yükselmesine ya da düşmesine neden olabilir.  
  4 / 8 
 Özellikle aşağıdaki ilaçlardan herhangi birisini alıyorsanız doktorunuzun ya da eczacınızın bunu 
bilmesi çok önemlidir:  
• Steroid  yapıda olmayan iltihap giderici (nonsteroidal antiinflamatuar) ilaçlar (örneğin kas ve 
eklem ağrılarının tedavisinde kullanılır).  
• Aspirin g ibi salisilat grubu ilaçlar (ağrı  kesici olarak kullanılır).  
• Monoamin oksidaz inhibitörleri (depresyon tedavisinde k ullanılır).  
• Beta-blokerler ve anjiyotensin dönüştürücü enzim inhibitörleri (ADE) (örneğin yüksek kan 
basıncının ve kalple ilgili bazı durumların tedavisinde kullanılır).  
• İdrar söktürücüler (yüksek tansiyon tedavisinde kullanılır),  
• Prednizon  ve kortizon gibi kortikosteroidler (iltihabi hastalıkların tedavisinde kullanılır).  
• İlaç metabolizmasını engel leyen maddeler; sülfinpirazon (k ronik gut hastalığının tedavisi nde 
kullanılır.), gemfibrozil (k andaki yüksek yağ (lipid) düzeylerin in düşürülmesi  amac ıyla 
kullanılır.), flukonazol (m antar enfeksiyonlarının tedavisinde kullanılır.),  
• Sempatomimetikler (örneğin astımı tedavi etmek için kullanılır).  
• Anabolik hormonlar (Örneğin methandrostenolone),  
• Sarı kantaron (St. John’s wort) (Bitkisel ilaçlar),  
• Somatropin (Büyüme hormonu),  
• Somatostatin analogları (Örneğin lanreotid, oktreotid) , (akromegali tedavisinde kullanılır.),  
• Rifampin (Örneğin tüberküloz tedavisinde kullanılır),  
• Fenitoin (Örneğin nöbetlerin tedavisinde kullanılır),  
 
Doktorunuz bu ilaçla rın dozunu ayarlayabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3.  İNGLEX  nasıl kullanılır?  
Uygun kullanım ve doz/uygulama sıklığı için talimatlar:  
İNGLEX’i d oktorunuz veya eczacınız ın size söylediği gibi alınız. Eğer ilacı nasıl kullanacağınız 
konusunda emin değilse niz doktorunuz veya eczacınızla konuşunuz.  
 
İNGLEX’in  önerilen başlangıç dozu günde üç kez yemekler den 1 -30 dakika önce alınan 60 
mg’dır . Doktorunuz düzenli olarak aldığınız İNGLEX  miktarını kontrol edebilir ve dozu 
ihtiyaçların ız doğrultusunda ayarlayabilir. Önerilen maksimum doz,  günde üç kez ana 
yemeklerden önce alınan 180 mg’dır.  
 
Yemeklerden önce İNGLEX’i almalısınız. Yemek sırasında veya sonrasında alındığında 
İNGLE X’in etkisi gecikebilir.  
 
Genellikle üç ana öğünden önce İNGLEX’i almalısınız:  
 Kahvaltıdan önce 1 tablet  
 Öğle yemeğinden önce 1 tablet  
 Akşam yemeğinden önce 1 tablet   5 / 8 
 İNGLEX tabletleri ana yemekten hemen önce almak en iyisidir ama ana yemeklerden 30 dakika 
öncesine kadar alabilirsiniz.  
 
Diyabetiniz için ilaçlar alıyor olsanız da doktorunuzun sizin için önerdiği diyete ve/veya egzersiz 
programına uymaya devam etmeniz önemlidir.  
 
Uygulama  yolu ve metodu:  
Tabletler bir bardak suyla bütün olarak yutulmalıdır.  
 
İNGLEX 'in alınabileceği en iyi zaman bir ana öğünün hemen öncesidir, ama yemeğe başlanmadan 
önceki 30 dakika içindeki herhangi bir zamanda alınabilir.  
 
Bir ana öğünü atlamanız gerekiyorsa, bu ana öğüne karşılık gelen İNGLEX  dozunu atlayınız ve 
İNGLEX almak için bir sonraki yemeğe kadar bekleyiniz.  
 
Değişik yaş grupları:  
Çocuklarda kullanımı:  
İNGLEX 'in çocuklarda ve ergenlerde (18 yaş altı) kullanımı araştırılmamış olduğundan, bu ilacın 
çocuklarda kullanılması önerilmez.  
 
Yaşlılarda kullanımı:  
İNGLEX , 65 yaşın üzerindeki kişiler tarafından kullanılabilir. Bu gibi hastalar düşük kan 
şekerinden kaçınmak için özel özen göstermelidir.  
 
Özel kullanım durum ları:  
Böbrek yetmezliği:  
Hafif ila orta dereceli b öbrek fonksiyonları bozuk olan hastalarda doz ayarlanmasına ihtiyaç 
yoktur.  Orta ila şiddetli böbrek yetmezliği olan diyabetik hastalarda, hastanın özel ihtiyaçlarına 
göre ilaç dozunun doktor tarafından ayarlaması gerekebilir.  
 
Karaciğer yetmezliği:  
Hafif ila orta şiddette karaciğer yetmezliği olan vakalarda doz ayarlanmasına ihtiyaç yoktur. Ağır 
karaciğer yetmezliği olan hastalar incelenmemiştir ve İNGLEX  bu grupta   kullanılma malıdır.  
 
Eğer İNGLEX 'in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
 
Kullanmanız gerekenden daha fazla İNGLEX  kullandıysanız:  
Kazayla kullanmanız gerekenden çok fazla tablet aldıysanız  derhal bir  doktora  veya ecza cıya 
danışınız . Tıbbi müdahaleye gerek olabilir. Düşük kan şekeri semptomlarıyla karşılaşırsanız  (bkz. 
Bölüm 4 “Olası yan etkiler  nelerdir? ) şekerli bir şey yemeli ya da içmelisiniz.  
Şiddetli bir kan şekeri düşüşü (hipoglisemi) geçirecekmişsiniz gibi hissediyorsanız (bilinç kaybı, 
nöbet), acil tıbbi yardım çağırınız ya da birinin bunu sizin için yapmasını sağlayınız.  Bir doktora 
veya  hastaneye gitmeniz gerekiyorsa , İNGLEX kutusunu ve kullanma talimatını yanınıza alınız.   6 / 8 
  
İNGLEX 'ten kullanmanız gerekend en fazlasını kullanmışsanız bir doktor veya eczacı ile 
konuşunuz.  
 
İNGLEX 'i kullanmayı unutursanız:  
İNGLEX ’i kullanmayı unutursanız, bir sonraki öğününüzden ön ce ilacınızı almanız yeterlidir.  
Unutulan dozları dengelemek için çift doz almayınız.  
 
İNGLEX  ile tedavi sonlandırıldığındaki oluşabilecek etkiler:  
Kan şekerinizi kontrol etmeye devam edebilmeniz için doktorunuz reçete ettiği sürece bu ilacı 
almaya devam ediniz. Doktorunuz size söylemediği sürece İNGLEX’i bırakmayınız.  
Bu ilacın kullanımıyla ilgili başka sorularınız olması durumunda doktorunuzla, eczacınızla veya 
bir hemşireniz ile konuşunuz.  
 
4.  Olası yan etkiler nelerdir?  
Tüm ilaçlar gibi İNGLEX ’in içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa İNGLEX ’i kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
 Deri döküntüsü ve kaşıntı gibi alerjik reaksiyonlar (Aşırı duyarlılık reaksiyonları),  
 Dudaklarda, gözlerde  ve/veya ağızda görülen, kabarcıkların eşlik ettiği, bazen baş ağrısı, ateş 
ve/veya ishal ile birlikte seyreden deri döküntüsü.  
 
İNGLEX’in kullanılması sonucunda aşağıda belirtilen yan etkiler ortaya çıkabilir.  
Yan etkiler aşağıdaki kategorilerde gösteri ldiği şekilde sıralanmıştır:  
Çok yaygın   :10 hastanın en az 1’inde görülebilir.  
Yaygın    :10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1.000 hastanın birinden fazla görülebilir.  
Seyrek    :1.000 hastanın birinden az görülebilir.  
Çok seyrek   :10.000 hastanın birinden az görülebilir.  
Sıklığı bilinmeyen  :Eldeki veriler ile belirlenemeyecek kadar az hastada görülebilir.  
 
İNGLEX ’in neden olduğu yan etkiler genellikle hafif ila orta derecelidir.  
 
Yaygın:  
En yaygın görülen  ve genellikle hafif olan  yan etkiler,  düşük kan şekeri (Hipoglisemi) 
semptomlarıdır.  
• Terleme,  
• Sersemlik hissi,  
• Titreme,  
• Güçsüzlük,  
• Açlık hissi,  
• Çarpıntı (Hissedilebilir ve hızlı kalp atışı),   7 / 8 
 • Yorgunluk,  
• Bulantı (Hasta hissetme)  
yer alır.  
 
Bu durum, açlıktan ya da aldığınız herhangi bir şeker hastalığı (Antidiyabetik) ilacının çok yüksek 
dozda olmasından da kaynaklanabilir. Kan şekerinin düşmesi (Hipoglisemi) semptomlarıyla 
karşılaşırsanız, şekerli bir şe y yemeli ya da içmelisiniz.   
 
Diğer yan etkiler aşağıdakileri içerebilir:  
Yaygın:  
 Karın ağrısı,  
 Hazımsızlık,  
 İshal,  
 Mide bulantısı,  
 
Yaygın olmayan:  
• Kusma  
 
Seyrek :  
• Karaciğer fonksiyon testlerinde anormallikler ve  
• Deri döküntüsü ve kaşıntı gibi alerjik reaksiyonlar (Aşırı duyarlılık reaksiyonları) 
bildirilmiştir.  
 
Çok seyrek:  
 Dudaklarda, gözlerde ve/veya ağızda görülen, kabarcıkların eşlik ettiği, bazen baş ağrısı, ateş 
ve/veya ishal ile birlikte seyreden deri dök üntüsü  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan "İlaç Yan Etki Bildirimi" ikonuna tıklaya rak ya da 0800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)'ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış  olacaksınız.  
 
5.  İNGLEX 'in saklanması  
İNGLEX 'i çocukların göremeyeceği, erişemeyeceği yerlerde ve ambalajında saklayınız.  
25°C altındaki oda sıcaklığında saklayınız.  
 
İNGLEX 'i orijinal ambalajında saklayınız.  
  8 / 8 
 Son kullanma tarihiyle uyumlu olarak kullanınız.  
Blister veya ambalajın üzerinde belirtilen son kullanma tarihinden sonra İNGLEX 'i kullanmayınız.  
 
Eğer ambalajın hasar gördüğünü fark ederseniz İNGLEX 'i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve  
İklim Değişikliği  Bakanlığınca belirlenen toplama sistemine veriniz.  
 
Ruhsat sahibi:  
Deva Holding A.Ş.  
Küçükçekmece/İstanbul  
Tel:  0212 692 92 92  
Fax: 0212 697 00 24  
E-mail: deva@devaholding.com.tr   
 
Üretim yeri:   
Deva Holding A.Ş.  
Kapaklı/TEKİRDAĞ  
 
Bu kullanma talimatı  …/…/… tarihinde onaylanmıştır.  
 
 
 