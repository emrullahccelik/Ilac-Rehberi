KISA ÜRÜN BİLGİSİ
1. BEŞERİ TIBBİ ÜRÜNÜN ADI
TWINRIX ERİŞKİN IM 1.0 mL Süspansiyon İçeren Kullanıma Hazır Enjektör
Hepatit A (inaktif) virüsü ve hepatit B yüzey antijeni (HBSAG)
Steril
2. KALİTATİF VE KANTİTATİF BİLEŞİM
Etkin maddeler:
1 doz (1.0 mL) içinde:
Hepatit A virüsü (inaktif)1,2 720 ELISA Ünitesi
Hepatit B yüzey antijeni 3,4 20 mikrogram
1 İnsan diploid (MRC-5) hücrelerinden üretilmiştir.
2 Alüminyum hidroksit 0.05 miligram
3 Rekombinant DNA teknolojisi ile maya hücresinde (Saccharomyces cerevisiae) üretilmiştir.
4 Alüminyum fosfat 0.4 miligram
Yardımcı maddeler:
Sodyum klorür................................................9.0 miligram
Yardımcı maddelerin tam listesi için bölüm 6.1’e bakınız.
3. FARMASÖTİK FORM
Enjeksiyonluk süspansiyon.
Bulanık beyaz süspansiyon.
4. KLİNİK ÖZELLİKLER
4.1. Terapötik endikasyonlar
TWINRIX ERİŞKİN, hem hepatit A hem de hepatit B enfeksiyonu riski altındaki 16 yaş ve
üzerindeki adölesanlar ve erişkinlerde endikedir.
Kronik karaciğer hastalığı olanlarda hepatit A ve hepatit B enfeksiyonu ciddi sonuçlara ve
yüksek ölüm oranına yol açabilir. Kronik karaciğer hastalığı olan ya da kronik karaciğer
hastalığı riski altındaki (örn. Hepatit C virüsü taşıyıcıları, alkolikler) kişilerin hepatit A ve B’ye
karşı aşılanması önerilmektedir.
4.2. Pozoloji ve uygulama şekli
Pozoloji/uygulama sıklığı ve süresi
16 yaşından büyük adölesanlar ve erişkinlerde bir doz (1.0 ml) önerilir.
Primer bağışıklama şeması
TWINRIX ERİŞKİN ile primer aşılama şeması 3 dozdan oluşur, birinci doz seçilen bir tarihte,
ikinci doz 1 ay sonra, üçüncü doz ise ilk dozdan 6 ay sonra uygulanır.
Erişkinlerde, aşılama kürü başladıktan sonraki bir ay veya üzerindeki süre içinde seyahatin
beklendiği, ancak standart 0, 1, 6 aylık şemanın tamamlanması için yeterli sürenin bulunmadığı
1istisnai durumlarda, 0, 7 ve 21. günlerde verilecek üç intramüsküler enjeksiyonluk bir şema
kullanılabilir. Bu şema uygulandığında, ilk dozdan 12 ay sonra dördüncü bir doz
önerilmektedir. Tavsiye edilen şemaya uyulmalıdır. Bir kere başlanmışsa, primer aşılama
şeması aynı aşıyla tamamlanmalıdır.
Rapel doz
Uzun dönemli antikor kalıcılığı verileri aşılamayı takiben 15 yıla kadar mevcuttur. Kombine
aşıyla bir primer aşılama kürünü takiben gözlenen anti-HBs ve anti-HAV antikor titreleri,
monovalan aşılarla aşılamayı takiben görülen antikor titreleri ile aynı aralıktadır. Antikor
azalması kinetiği de benzerdir. Dolayısıyla, rapel aşılaması için genel öneriler monovalan
aşılarla edinilen deneyimden çıkarılabilir.
Hepatit B
Tam bir primer aşılama şemasını tamamlamış sağlıklı bireylerde hepatit B aşısının rapel dozuna
olan gereksinim belirlenmemiştir; bununla birlikte, günümüzde bazı resmi aşılama programları
hepatit B aşısının rapel dozunu önermektedir ve bu öneriye uyulmalıdır.
Bazı HBV’ye maruz kalmış birey ya da hasta kategorileri için (örn. hemodiyaliz hastaları ya da
bağışıklığı yetersiz hastalar) ≥ 10 IU/l gibi koruyucu bir antikor düzeyi sağlamak için tedbirli
bir tutum izlenmesi düşünülmelidir.
Hepatit A
Saptanabilir antikorların yokluğunda immünolojik bellek yoluyla koruma sağlanabileceğinden,
hepatit A aşılamasına yanıt vermiş olan bağışıklığı yetersiz bireylerin rapel dozlara gereksinim
duyup duymayacakları henüz tam olarak belirlenmemiştir. Rapel uygulamasına ilişkin öneriler,
koruma için antikorlar gerektiği varsayımına dayanmaktadır; anti-HAV antikorlarının en az 10
yıl süreyle kalıcı olduğu öngörülmüştür.
Hem hepatit A hem de hepatit B rapel dozunun arzu edildiği durumlarda, TWINRIX ERİŞKİN
verilebilir. Alternatif olarak, TWINRIX ERİŞKİN ile primer aşılama yapılmış bireylere
herhangi bir monovalan aşının rapel dozu uygulanabilir.
Uygulama şekli
TWINRIX ERİŞKİN tercihen deltoid kasa intramüsküler uygulama içindir.
İstisnai olarak TWINRIX ERİŞKİN trombositopeni veya kanama bozuklukları olan bireylerde
intramüsküler uygulamayı takiben kanama meydana gelebileceğinden subkutan yoldan
uygulanabilir Ancak bu uygulama aşıya suboptimal immün yanıt oluşmasına yol açabilir. (bkz.
Bölüm 4.4).
Özel popülasyonlara ilişkin ek bilgiler:
Böbrek/Karaciğer yetmezliği:
Yeterli veri mevcut değildir.
Pediyatrik popülasyon:
TWINRIX ERİŞKİN 16 yaşından küçük çocuklarda kullanılmaz. 1 - 15 yaş (15 yaş dahil)
arasındaki çocuklarda TWINRIX PEDİYATRİK kullanılır.
Geriyatrik popülasyon:
Yeterli veri mevcut değildir.
24.3. Kontrendikasyonlar
TWINRIX ERİŞKİN aşının herhangi bir komponentine veya neomisine karşı aşırı duyarlılığı
olduğu bilinen veya tekli hepatit A veya hepatit B aşısı uygulaması ardından aşırı duyarlılık
belirtileri gösteren bireylere uygulanmamalıdır.
Diğer aşılarda olduğu gibi, akut ciddi ateşli hastalık görülen bireylerde TWINRIX ERİŞKİN
uygulaması ertelenmelidir.
4.4. Özel kullanım uyarıları ve önlemleri
Aşılama sırasında kişilerin hepatit A veya hepatit B enfeksiyonunun kuluçka dönemini
geçirmekte olmaları mümkündür. Bu olgularda TWINRIX ERİŞKİN’in hepatit A ve hepatit
B’yi önleyip önleyemeyeceği bilinmemektedir.
Aşı, hepatit C, hepatit E ve karaciğeri enfekte eden diğer patojenler gibi diğer ajanların neden
olduğu enfeksiyonları önlemez.
TWINRIX ERİŞKİN temas sonrası profilaksi için önerilmez (örneğin virüslü iğne batması).
Aşı, bağışıklık sistemi bozulmuş hastalarda denenmemiştir. Hemodiyaliz hastalarında ve
immünosupresif tedavi gören veya immün sistemi bozulmuş hastalarda, primer aşılama
şemasından sonra beklenen yeterli anti-HBs ve anti-HAV antikor titrelerine ulaşılamayabilir.
Bu hastalar ek aşı dozlarına ihtiyaç duyabilir.
Obezitenin (VKİ ≥ 30 kg/m2 olarak tanımlanır) hepatit A aşısına immün yanıtı azalttığı
gözlenmiştir. Hepatit B aşışına immün yanıtı azaltan birkaç faktör gözlenmiştir. Bu faktörler
ileri yaş, erkek cinsiyet, obezite, sigara içiciliği, uygulama yolu ve bazı kronik esaslı hastalıkları
içerir. Tam bir TWINRIX ERİŞKİN şeması ardından seroproteksiyon elde edememe riski
altında olanların serolojik testlerinde dikkatli olunmalıdır. Aşı şemalarına yanıt vermeyen veya
suboptimal yanıt veren kişilerde ilave dozlar değerlendirilebilir.
Bütün diğer enjektabl aşılarda olduğu gibi aşının uygulanmasının ardından nadir olarak
anafilaktik reaksiyon görüldüğü takdirde uygun tıbbi tedavi olanakları hazır bulundurulmalıdır.
İntradermal enjeksiyon veya gluteal kasa intramusküler uygulama, aşıya suboptimal yanıt
gelişmesine yol açabileceğinden, bu yollardan kaçınılmalıdır. İstisnai olarak, TWINRIX
ERİŞKİN trombositopeni veya kanama bozuklukları olan bireylerde intramüsküler uygulamayı
takiben kanama meydana gelebileceğinden subkutan yoldan uygulanabilir (bkz Bölüm 4.2).
Her aşı için geçerli olduğu gibi, her aşıda koruyucu immün yanıt gelişmeyebilir.
İğne ile enjeksiyona karşı bir psikojenik yanıt olarak aşılamanın ardından, hatta aşılama
öncesinde özellikle ergenlerde senkop (bayılma) görülebilir. Buna geçici görme bozukluğu,
parestezi ve iyileşme sırasında tonik klonik kol ve bacak hareketleri gibi çeşitli nörolojik
belirtiler eşlik edebilir. Bayılma sebebiyle oluşabilecek yaralanmaları önlemek için gerekli
prosedürlerin hazır olması önemlidir.
TWINRIX ERİŞKİN 1.0 mL dozunda 1 mmol (23 mg)’dan daha az sodyum içerir; yani
esasında sodyum içermez.
TWINRIX ERİŞKİN kesinlikle damar içine uygulanmamalıdır.
34.5. Diğer tıbbi ürünler ile etkileşimler ve diğer etkileşim şekilleri
TWINRIX ERİŞKİN ile spesifik hepatit A immünoglobulini veya hepatit B immünoglobulinin
aynı anda kullanımı ile ilgili veri yoktur. Ancak tekli hepatit A veya hepatit B aşıları spesifik
immünoglobulinlerle aynı anda uygulandığında, daha düşük antikor titrelerine yol açabilmekle
birlikte serokonversiyon üzerinde hiçbir etki gözlenmemiştir.
TWINRIX ERİŞKİN ile diğer aşıların birlikte uygulanması özel olarak araştırılmamış olmakla
birlikte, ayrı şırıngalar ve farklı enjeksiyon yerleri kullanılması halinde herhangi bir etkileşimin
gözlenmesi beklenmemektedir.
İmmünosupresif tedavi gören ya da bağışıklık sistemi yetersiz olan hastalarda yeterli yanıt
alınamayabilir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
TWINRIX ERİŞKİN’in çocuk doğurma potansiyeli bulunan kadınlarda kullanımı ve doğum
kontrolüne ilişkin yeterli veri bulunmamaktadır.
Gebelik dönemi
Hayvanlar üzerinde yapılan çalışmalar, gebelik ve-veya embriyonal/fetal gelişim ve-veya
doğum ve-veya doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir. Gerekli olmadıkça gebelik döneminde
kullanılmamalıdır.
TWINRIX ERİŞKİN gebelikte açıkça gerekli olduğunda ve olası yararları fetüs için olası
risklerden fazla olduğunda kullanılmalıdır.
TWINRIX ERİŞKİN aşısının embriyofetal, perinatal ve postnatal sağkalım ve gelişimi
üzerindeki etkisi prospektif klinik çalışmalarda değerlendirilmemiştir.
TWINRIX ERİŞKİN aşısının embriyofetal, perinatal ve postnatal sağkalım ve gelişimi
üzerindeki etkisi sıçanlarda değerlendirilmiştir. Bu çalışmalar fertilite, gebelik, embriyofetal
gelişim, doğurma ve postnatal gelişim ile ilişkili dolaylı/dolaysız zararlı etki göstermemiştir.
Aşılanmış kadınlardaki sınırlı sayıda gebelikten elde edilen veriler TWINRIX ERİŞKİN’in
gebelikte veya fetüs/yenidoğan sağlığı üzerinde herhangi bir yan etkisini göstermemektedir.
Rekombinant hepatit B virüs yüzey antijeninin gebelikte veya fetüs üzerinde advers etkisi
beklenmese de, anneyi hepatit B enfeksiyonundan korumak için acil bir gereklilik olmadığı
sürece aşılamanın doğumdan sonraya ertelenmesi önerilmektedir.
Laktasyon dönemi
TWINRIX ERİŞKİN’in insan sütüne geçip geçmediği bilinmemektedir. TWINRIX
ERİŞKİN’in süte geçişi hayvanlarda incelenmemiştir. Çocuğu emzirmenin yararı ve kadın için
TWINRIX ERİŞKİN tedavisinin yararı dikkate alınarak, emzirmenin devam edilip
edilmeyeceğine veya TWINRIX ERİŞKİN tedavisine devam edilip edilmeyeceğine karar
verilmelidir.
4Üreme yeteneği / Fertilite
Sıçanlarda yürütülen çalışmalar aşının üreme yeteneğine doğrudan veya dolaylı bir olumsuz
etkisinin olmadığını göstermiştir.
TWINRIX ERİŞKİN, insan üreme yeteneği ve fertilite çalışmaları açısından
değerlendirilmemiştir.
4.7. Araç ve makine kullanımı üzerindeki etkiler
Aşı araç ve makine kullanma yeteneği üzerinde bir etki oluşturmaz.
4.8. İstenmeyen etkiler
Klinik çalışmalar
Aşağıda sunulan güvenlilik profili standart 0, 1, 6 aylık (n=5,683) ya da hızlandırılmış 0, 7, 21
günlük (n=320) şema ile aşılanmış en az 6000 kişinin doz başına olayların birleştirilmiş
analizine dayanmaktadır. TWINRIX ERİŞKİN uygulamasının ardından, en yaygın olarak rapor
edilen advers reaksiyonlar doz başına sırasıyla %37.6 ve %17.0 sıklıkla oluşan ağrı ve
kızarıklıktır.
TWINRIX ERİŞKİN aşısının 0, 7, 21 günlerde uygulandığı iki klinik çalışmada yukarıda
belirtilen sıklık kategorilerinde genel ve lokal semptomlar bildirilmiştir. 12. ayda verilen
dördüncü doz ardından sistemik ve lokal advers olay insidansı 0, 7, 21 günlerde uygulama
ardından görülenlerle karşılaştırılabilir bulunmuştur.
Karşılaştırmalı çalışmalarda, TWINRIX ERİŞKİN uygulamasını takiben görülen advers
olayların sıklığı, monovalan aşıların uygulamasını takiben bildirilen advers olay sıklığı ile
karşılaştırıldığında farklı bulunmamıştır.
Sıklık sınıflaması aşağıdaki gibi tanımlanmaktadır:
Çok yaygın (≥ 1/10)
Yaygın (≥ 1/100 < 1/10)
Yaygın olmayan (≥ 1/1.000 < 1/100)
Seyrek (≥ 1/10.000 < 1/1.000)
Çok seyrek (≤ 1/10.000)
Bilinmiyor (eldeki verilerden hareketle tahmin edilemiyor)
Enfeksiyonlar ve enfestasyonlar
Yaygın olmayan: Üst solunum yolu enfeksiyonu
Kan ve lenf sistemi hastalıkları
Seyrek: Lenfadenopati
Metabolizma ve beslenme hastalıkları
Seyrek: İştah kaybı
Sinir sistemi hastalıkları
Çok yaygın: Baş ağrısı
Yaygın olmayan: Baş dönmesi
Seyrek: Hipoestezi, parestezi
Vasküler hastalıklar
Seyrek: Hipotansiyon
5Gastrointestinal hastalıklar
Yaygın: Gastrointestinal semptomlar, diyare, mide bulantısı
Yaygın olmayan: Kusma, karın ağrısı*
Deri ve deri altı doku hastalıkları
Seyrek: Döküntü, kaşıntı
Çok seyrek: Ürtiker
Kas-iskelet bozuklukları, bağ doku ve kemik hastalıkları
Yaygın olmayan: Miyalji
Seyrek: Artralji
Genel bozukluklar ve uygulama bölgesine ilişkin hastalıklar
Çok yaygın: Enjeksiyon yerinde ağrı, kızarıklık, yorgunluk
Yaygın: Enjeksiyon yerinde şişme, enjeksiyon yeri reaksiyonları (hematom, pruritus ve
morarma gibi), kırıklık hali
Yaygın olmayan: Ateş (≥ 37.5 oC)
Seyrek: Grip benzeri hastalık, titreme
*Pediyatrik formülasyon ile yürütülen klinik çalışmalarda ortaya çıkan advers etkiler
Pazarlama sonrası deneyim
Aşağıdaki advers reaksiyonlar TWINRIX ERİŞKİN ya da GlaxoSmithKline monovalan hepatit
A ya da B aşıları ile bildirilmiştir:
Enfeksiyonlar ve enfestasyonlar
Bilinmiyor: Menenjit
Kan ve lenf sistemi hastalıkları
Bilinmiyor: Trombositopeni, trombositopenik purpura
Bağışıklık sistemi hastalıkları
Bilinmiyor: Anafilaksi, anafilaktoid reaksiyonlar ve serum hastalığı benzerini içeren alerjik
reaksiyonlar
Sinir sistemi hastalıkları
Bilinmiyor: Ensefalit, ensefalopati, nörit, nöropati, paraliz, konvülsiyon
Vasküler hastalıklar
Bilinmiyor: Vaskülit
Deri ve deri altı doku hastalıkları
Bilinmiyor: Anjiyonörotik ödem, liken planus, eritema multiforme
Kas-iskelet bozuklukları, bağ doku ve kemik hastalıkları
Bilinmiyor: Artrit, kas güçsüzlüğü
Genel bozukluklar ve uygulama bölgesine ilişkin hastalıklar
Bilinmiyor: Enjeksiyon yerinde akut ağrı
6Monovalan hepatit A ve/veya hepatit B aşılarının yaygın kullanımı sonrasında aşı ile zamansal
ilişkili olarak ayrıca aşağıdaki istenmeyen olaylar bildirilmiştir.
Sinir sistemi hastalıkları
Bilinmiyor: Multipl skleroz, myelit, yüz felci, Guillain-Barré sendromu gibi polinörit (asendan
paraliz ile birlikte), optik nörit
Genel bozukluklar ve uygulama bölgesine ilişkin hastalıklar
Bilinmiyor: Batma ve yanma hissi
Araştırmalar
Bilinmiyor: Anormal karaciğer fonksiyon testleri
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Pazarlama sonrası izlemde doz aşımı olguları bildirilmiştir. Doz aşımında saptanan advers
olaylar normal aşı uygulamasında bildirilen olaylarla benzerdir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Hepatit aşıları
ATC kod: J07BC20
Etki mekanizması
TWINRIX ERİŞKİN saflaştırılmış ve inaktive edilmiş hepatit A (HA) virüsü ile saflaştırılmış
hepatit B yüzey antijeninin (HBsAg) ayrı ayrı alüminyum hidroksit ve alüminyum fosfat
üzerine adsorbe edilmiş süspansiyonlarının birleştirilmesiyle formüle edilmiştir. HA virüsü
MRC5 insan diploid hücrelerinde çoğaltılmıştır.
HBsAg, selektif bir ortamda genetik mühendisliği yoluyla oluşturulan maya hücre kültüründe
üretilmiştir.
TWINRIX ERİŞKİN spesifik anti-HAV ve anti-HBs antikorlarını indükleyerek HAV ve HBV
enfeksiyonlarına karşı bağışıklık sağlar. Hepatit A ve hepatit B’ye karşı koruma 2-4 hafta içinde
başlar.
Klinik çalışmalarda hepatit A’ya karşı spesifik hümoral antikorlar deneklerin % 94’ünde ilk
dozdan bir ay sonra ve % 100’ünde üçüncü dozdan bir ay sonra (7. ayda) gözlenmiştir. Hepatit
B’ye karşı spesifik hümoral antikorlar deneklerin % 70’inde birinci dozdan sonra ve % 99’unda
üçüncü dozdan sonra gözlenmiştir.
Erişkinlerde istisnai durumlarda 0, 7 ve 21. günlerde primer şema ve 12. ayda dördüncü bir doz
uygulandığında, üçüncü dozdan 1 ve 5 hafta sonra (örneğin ilk dozdan sonra 1. ay ve 2 ayda)
7aşılananların %82 ve %85’inde seroprotektif anti-HBV antikor düzeylerine ulaşılmıştır. İlk
dozdan üç ay sonra hepatit B’ye karşı seroproteksiyon oranı %95.1’e çıkmıştır.
Anti-HAV antikorları için seropozitiflik oranları ilk dozdan 1, 2 ve 3 hafta sonra sırasıyla %100,
%99.5 ve %100 olarak bulunmuştur. Dördüncü dozdan bir ay sonra, aşıların tümünde anti HBs
antikorların seroprotektif düzeylerini göstermiştir ve anti-HAV antikorları için seropozitiftir.
40 yaş üzerindeki kişilerde yürütülen bir klinik çalışmada 0, 1, 6 aylık şema ile uygulanan
TWINRIX ERİŞKİN aşısı ve diğer kola uygulanan monovalan hepatit A ve B aşıları arasında
anti-HAV antikorları seropozitifliği ve hepatit B seroproteksiyon oranı karşılaştırılmıştır.
TWINRIX ERİŞKİN aşısı uygulaması ardından hepatit B seroproteksiyon oranı 7. ve 48. ayda
sırasıyla %92 ve %56; GlaxoSmithKline Biologicals monovalan 20μg hepatit B aşısı ile %80
ve %43; diğer onaylı monovalan 10μg hepatit B aşısı ile %71 ve %31bulunmuştur. Anti-HBs
antikor konsantrasyonu yaş ve beden kitle indeksi artışı ile azalmıştır; erkeklerde kadınlara göre
daha düşük saptanmıştır.
7. ve 48. aylarda TWINRIX ERİŞKİN aşısı uygulaması ardından anti-HAV antikor
seropozitifliği %97 olurken, GlaxoSmithKline Biologicals monovalan hepatit A aşısı ile %99
ve %93; diğer bir onaylı monovalan hepatit A aşısı ile %99 ve %97 bulunmuştur.
Primer aşılama şemasının ilk dozdan 48 ay sonra aynı aşının ek dozu uygulanmıştır. Bu dozdan
bir ay sonra TWINRIX ERİŞKİN aşısı uygulanan kişilerin %95’inde anti-HBV antikorları
seroprotektif düzeye (≥10 mIU/ml) ulaşmıştır ve geometrik ortalama konsantrasyon (GOK) 179
kat artarak (GOK: 7234 mIU/ml) immün bellek yanıtını göstermiştir.
17 ila 43 yaş arasındaki 56 erişkinde yürütülen iki uzun süreli klinik çalışmada, TWINRIX
ERİŞKİN primer aşılamasından 15 yıl sonra anti-HAV seropozitiflik oranı her iki çalışmada
%100 ve anti-HBs seroproteksiyon oranı sırasıyla %89.3 ve %92.9 bulunmuştur. Anti-HAV ve
anti-HBs antikorlarının azalma kinetiğinin monovalan aşılarla benzer olduğu gösterilmiştir.
5.2. Farmakokinetik özellikler
Aşılar için farmakokinetik özelliklerin değerlendirilmesi gerekli değildir.
5.3. Klinik öncesi güvenlilik verileri
Klinik öncesi veriler genel güvenlilik çalışma verileri temelinde insanlar için özel bir zarar
ortaya çıkarmamıştır.
6. FARMASÖTİK OZELLİKLER
6.1. Yardımcı maddelerin listesi
Alüminyum hidroksit
Alüminyum fosfat
Enjeksiyonluk aminoasitler
Formaldehit
Neomisin sülfat
Polisorbat 20
Sodyum klorür
Enjeksiyonluk su
6.2. Geçimsizlikler
TWINRIX ERİŞKİN diğer aşılarla aynı enjektörde karıştırılmamalıdır.
86.3. Raf ömrü
36 ay
6.4. Saklamaya yönelik özel tedbirler
Buzdolabında ( 2°C – 8°C’de) saklanmalıdır.
Dondurulmamalıdır. Donmuş aşı kullanılmadan atılmalıdır.
Işıktan korumak için orijinal ambalajında saklanmalıdır.
6.5. Ambalajın niteliği ve içeriği
TWINRIX ERİŞKİN IM 1.0 ml Süspansiyon içeren Kullanıma Hazır Enjektör önceden
doldurulmuş cam enjektörlerde piyasaya sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Saklanma koşuluna göre ince beyaz bir çökelti ve berrak renksiz bir üst faz gözlenebilir.
Aşı, kullanmadan önce yeniden süspande edilmelidir. Yeniden süspande edildiğinde, aşı
homojen, bulanık beyaz bir görünüme sahip olacaktır.
Homojen, bulanık, beyaz bir süspansiyon elde etmek için aşının yeniden süspande
edilmesi
Aşı aşağıdaki aşamalara göre yeniden süspande edilir.
1. Enjektörü kapalı elle dik olarak tutunuz.
2. Enjektörü aşağı doğru ve tekrar yukarı doğru çevirerek çalkalayınız.
3. Bu hareketi en az 15 saniye boyunca kuvvetlice tekrar ediniz.
4. Aşıyı tekrar gözlemleyiniz:
a. Eğer aşı, homojen, bulanık, beyaz bir süspansiyon olarak görünüyorsa,
kullanmaya hazırdır. Görünüş berrak olmamalıdır.
b. Eğer aşı, homojen, bulanık, beyaz bir süspansiyon olarak görünmüyorsa, 15
saniye daha aşağı doğru ve tekrar yukarı doğru çevirerek çalkalayınız ve tekrar
gözlemleyiniz.
Aşı uygulama öncesinde yabancı parçacık ve/veya anormal görünüm açısından göz ile kontrol
edilmelidir. Bunlar gözlendiğinde aşı atılmalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
GlaxoSmithKline İlaçları San. ve Tic. A.Ş. Levent/İstanbul.
Büyükdere cad. No.173, 1.Levent Plaza, B Blok 34394 1.Levent/İstanbul
8. RUHSAT NUMARASI:
2014/646
9. İLK RUHSAT TARİHİ/RUHSAT YENİLEME TARİHİ:
İlk ruhsat tarihi: 29.08.2014
Ruhsat yenileme tarihi:
10. KÜB’ÜN YENİLENME TARİHİ:
9