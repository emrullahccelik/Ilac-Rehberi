KISA ÜRÜN BİLGİSİ
1. BEŞERİ TIBBİ ÜRÜNÜN ADI
DOLOREX %1 Jel
2. KALİTATİF VE KANTİTATİF BİLEŞİM
Etkin madde:
1 g jelde;
Diklofenak potasyum 10 mg
Yardımcı maddeler:
Propilen glikol 50 mg
Yardımcı maddeler için 6.1’e bakınız.
3. FARMASÖTİK FORM
Jel
Beyaz veya beyazımsı, opak homojen krem görünümünde jel
4. KLİNİK ÖZELLİKLER
4.1. Terapötik endikasyonlar
DOLOREX aşağıdaki hastalıkların lokal tedavisinde analjezik ve antiinflamatuvar olarak
etkilidir:
• Osteoartrit, romatoid artrit, periartrit, tendinit, tenosinovit ve bursit gibi romatizmal
hastalıklar
• Ezilme ve burkulma gibi yumuşak doku travmaları
• Ağrı, inflamasyon ve kas gerginliği ile kendini gösteren kas-iskelet sistemi hastalıkları
4.2. Pozoloji ve uygulama şekli
Pozoloji:
Yetişkinlerde:
Tedavi edilecek etkilenen bölgenin boyutuna bağlı olarak 2-4 g DOLOREX (yaklaşık 2.0-2.5
cm çapında dairesel bir kütle) günde 3-4 kez uygulanmalıdır.
DOLOREX, diğer DOLOREX dozaj formalarına yardımcı olarak da kullanılabilir.
Uygulama sıklığı ve süresi:
Tedavi süresi endikasyona ve elde edilen cevaba bağlıdır. Doktor tarafından farklı bir
kullanım önerilmediğinde, yumuşak doku incinmelerinde ya da yumuşak doku
romatizmasında 14 günden, artrit ağrısında 21 günden fazla kullanılmamalıdır.
17 gün kullanım sonunda durumda bir gelişme olmazsa ya da kötüleşme gözlenirse doktora
danışılmalıdır.
Uygulama şekli:
Derinin etkilenen bölgesine yavaşça ovmak suretiyle uygulanır. Uygulamadan sonra eller
yıkanmalıdır (parmak eklemlerinin artrozunun tedavisinde kullanıldığı durumlar hariç).
Özel popülasyonlara ilişkin ek bilgiler:
Böbrek/ Karaciğer yetmezliği:
Böbrek ve karaciğer yetmezliği olan hastalarda doz ayarlanması gerekmez.
Pediyatrik popülasyon:
DOLOREX’in çocuklarda ve 14 yaşın altındaki adolesanlarda kullanımı için etkililik ve
güvenlilik verisi bulunmamaktadır (bkz. Bölüm 4.3. Kontrendikasyonlar). Bu sebeple;
çocuklarda ve 14 yaşın altındaki adolesanlarda kullanılmamalıdır. 14 yaş ve üzeri
adolesanlarda ağrı için 7 günden uzun süre kullanılması ya da semptomların kötüleşmesi
durumunda doktora danışılması önerilmektedir.
Geriyatrik popülasyon:
Yaşlılarda DOLOREX’in yetişkin dozları kullanılabilir.
4.3. Kontrendikasyonlar
DOLOREX, diklofenaka veya içerdiği yardımcı maddelerden (bkz. 6.1) herhangi birine karşı
aşırı duyarlılığı olduğu bilinen hastalarda kontrendikedir.
DOLOREX ayrıca, asetilsalisilik asit veya ibuprofen gibi diğer non-steroidal antiinflamatuvar
ilaçlar ile astım atağı, ürtiker veya akut rinit gibi reaksiyonlar veren hastalarda kontrendikedir.
Hamileliğin 3. trimesterinde kontrendikedir.
Çocuklarda ve 14 yaşından küçük adolesanlarda kontrendikedir.
DOLOREX, açık yaralara ya da hasar görmüş, döküntülü ve ekzemalı cilt üzerine
uygulanmamalıdır.
4.4. Özel kullanım uyarıları ve önlemleri
DOLOREX, oldukça geniş deri alanlarına ve uzunca bir süre uygulandığında sistemik yan
etki olasılığı bertaraf edilemez. Bu şekilde uygulama düşünüldüğünde DOLOREX’in oral
formlarının kısa ürün bilgisine başvurulmalıdır.
DOLOREX sadece zedelenmemiş ve sağlıklı deri üzerine uygulanmalıdır (açık yaralara
sürülmemelidir). Gözlerle ve mukoz membranlarla temas ettirilmemelidir ve yutulmamalıdır.
DOLOREX, propilen glikol içerdiğinden hastalarda ciltte hafif ve lokalize iritasyona neden
olabilir.
2Hastalar, fotosensitivite reaksiyonlarını azaltmak için aşırı güneş ışığına maruz kalmamaları
konusunda uyarılmalıdırlar.
Döküntülerin görülmesi halinde tedavi durdurulmalıdır.
Diklofenak içeren diğer ürünlerle birlikte kullanılmamalıdır.
DOLOREX kapatıcı olmayan bandajlarla kullanılabilir; ancak hava geçirmeyen kapatıcı
bandajlar kullanılmamalıdır.
Sistemik yan etkilerin artışına neden olabileceğinden DOLOREX ve NSAI ilaçlarla birlikte
kullanılacaksa dikkatli olunmalıdır.
Gastrointestinal kanama öyküsü olanlarda sistemik yan etki görülme olasılığı bildirilmiştir.
Bronşiyal astım ya da alerjik hastalığı olan/olmuş olan kişilerde bronkospazm görülebilir.
Ciddi yanık riskine karşı hastaları sigara içmemeleri veya çıplak alevlere yaklaşmamaları
konusunda uyarınız. DOLOREX ile temas eden kumaşlar (giysi, yatak takımı, elbise vb.)
daha kolay tutuşabilir ve ciddi bir yangın tehlikesi oluşturabilir. Giysileri ve yatak takımlarını
yıkamak, ürünün birikmesini azaltabilir ancak bu riski tamamen ortadan kaldırmaz.
4.5. Diğer tıbbi ürünler ile etkileşimler ve diğer etkileşim şekilleri
Jelin topikal uygulamasını takiben sistemik diklofenak absorbsiyonu çok düşük olduğundan
herhangi bir etkileşim gözlenmesi beklenmez (bkz. bölüm 4.8).
Özel popülasyonlara ilişkin ek bilgiler
Veri bulunmamaktadır.
Pediyatrik popülasyon :
Veri bulunmamaktadır.
4.6. Gebelik ve laktasyon
Genel tavsiye
Gebelik Kategorisi: C/D (3.trimesterde)
Çocuk doğurma potansiyeli bulunan kadınlar / Doğum kontrolü (Kontrasepsiyon):
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-
veya/doğum /ve-veya/doğum sonrası gelişim üzerindeki etkiler bakımından yetersizdir (bkz.
bölüm 5.3). İnsanlara yönelik potansiyel risk bilinmemektedir.
Topikal diklofenakın sistemik konsantrasyonu çok az olmasına karşın etkin maddenin fetüs ve
yenidoğana etkileri tam olarak bilinmediğinden ilacı kullanmak zorunda olanlar uygun bir
doğum kontrol yöntemiyle korunmalıdır.
3Gebelik dönemi:
Diklofenakın topikal uygulama sonrasında sistemik konsantrasyonu, oral diklofenak ile
karşılaştırıldığında daha azdır. NSAI ilaçların sistemik alımı ile tedavi deneyimlerine
dayanarak aşağıdakiler önerilir:
Prostaglandin sentezinin inhibisyonu gebelik ve/veya embriyo/fetal gelişim üzerine ters etkili
olabilir. Epidemiyolojik çalışmalardan elde edilen data erken gebelikte prostaglandin sentez
inhibitörlerinin kullanımı sonrasında düşük, kardiyak malformasyon ve gastroşizi riskinde bir
artışı ileri sürmektedir. Kardiyovasküler malformasyon için %1’'den %1.5’a kadar mutlak
artış riski bulunmaktadır. Artan doz ve tedavi süresi ile riskin arttığı kabul edilmektedir.
Hayvanlarda prostaglandin sentezi inhibitörleri uygulandığında pre- ve post-implantasyon
kaybı ve embriyo-fetal letalitede artış gösterilmiştir. Ayrıca, organoleptik periyot süresince
prostaglandin sentez inhibitörü verilen hayvanlarda kardiyovasküler dahil olmak üzere çeşitli
malformasyonların insidansında artış raporlanmıştır.
DOLOREX gerekli olmadıkça gebeliğin birinci ve ikinci trimesterinde kullanılmamalıdır.
Gebelik planlayan ya da gebeliğin birinci ya da ikinci trimesterinde kullanan kadınlarda düşük
dozla ve olabildiğince kısa süreli tedavi uygulanmalıdır. Gebeliğin üçüncü trimesterinde
kesinlikle kullanılmamalıdır.
DOLOREX’in gebelik döneminde kullanılması önerilmemektedir. Özellikle gebeliğin
3.trimesteri sırasında diklofenak, rahmin normal gelişiminin engellenmesi ve/veya ductus
arteriosusun erken kapanması olasılıkları nedeniyle kontrendikedir.
Gebeliğin üçüncü trimesterinde fetusun prostaglandin sentez inhibitörlerine maruz kalmasıyla
- Kardiyopulmoner toksisite (ductus arteriosusun erken kapanması ve pulmoner
hipertansiyon)
- Oligohidroaminozlu renal yetmezliğe kadar ilerleyebilen renal disfonksiyon
Gebeliğin sonunda anne ya da yenidoğanda:
- Kanama süresinin uzaması, çok düşük dozlarda bile ortaya çıkabilen antiagregan etki
- Uterus kasılmalarının inhibisyonu ile doğumda gecikme ya da uzama gözlenmiştir.
Sonuç olarak diklofenak gebeliğin üçüncü trimesterinde kontrendikedir.
Laktasyon dönemi:
Diğer NSAI ilaçlar gibi, diklofenak da küçük miktarlarda anne sütüne geçmektedir. Bununla
birlikte, DOLOREX’in terapötik dozlarında emzirilen çocuk üzerinde herhangi bir etki
beklenmemektedir. Emziren kadınlarda kontrollü çalışmalar olmadığından ürün yalnızca bir
sağlık uzmanının tavsiyesi ile emzirme döneminde kullanılmalıdır. Bu durumda DOLOREX,
emziren annelerin göğüslerine veya başka bir yere geniş cilt bölgelerine veya uzun bir süre
uygulanmamalıdır (bkz. Bölüm 4.4).
Üreme yeteneği / Fertilite:
Diklofenakın topikal formülasyonlarının kullanımına ve insanlarda fertilite üzerindeki
etkilerine dair herhangi bir veri mevcut değildir.
44.7. Araç ve makine kullanımı üzerindeki etkiler
DOLOREX’in araç ve makine kullanımı üzerinde etkisi yoktur.
4.8. İstenmeyen etkiler
Şu terimler ve sıklık dereceleri kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Çok seyrek: Püstüler döküntü
Bağışıklık sistemi hastalıkları
Çok seyrek: Aşırı hassasiyet reaksiyonları (üritiker dahil), anjiyoödem
Solunum, göğüs bozuklukları ve mediastinal hastalıklar
Çok seyrek: Astım
Deri ve deri altı doku hastalıkları
Yaygın: Döküntü, ekzema, eritem, dermatit (kontakt dermatit dahil), kaşıntı
Seyrek: Büllöz dermatit
Çok seyrek: Fotosensitivite reaksiyonu
Bilinmiyor: Dökülme, ciltte renk değişikliği
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; tel:0 800 314 00 08; faks: 0 312 218 35 99)
4.9. Doz aşımı ve tedavisi
Belirti ve semptomlar
Diklofenakın topikal uygulama ile sistemik absorbsiyonu çok düşük olduğundan aşırı doz
görülmesi beklenmez.
DOLOREX’in kaza ile yutulması (100 g’lık bir tüp 1000 mg diklofenak potasyuma
eşdeğerdir) sonucu beklenen yan etkiler DOLOREX Tablet’in aşırı dozu ile gözlenen
istenmeyen etkilere benzerdir. Yanlış kullanım veya kaza ile aşırı doz alımı (örneğin
çocuklarda) nedeni ile belirgin sistemik yan etkilerin görülmesi durumunda, non-steroidal
antiinflamatuvar (NSAİ) ilaçlar ile zehirlenme tedavisinde uygulanan genel önlemler
uygulanmalıdır. Özellikle ilacın alımından sonra kısa bir süre geçmiş ise (1 saatten az), gastrik
dekontaminasyon ve aktif kömür ile tedavi düşünülebilir.
Tedavi
NSAİ ilaçlar ile doz aşımında semptomatik ve destekleyici tedavi aslında önlemlerden oluşur.
5DOLOREX doz aşımı ile ortaya çıkan tipik klinik bir tablo yoktur. Hipertansiyon, böbrek
yetmezliği, konvülsiyonlar, gastrointestinal iritasyon ve solunum depresyonu gibi
komplikasyonlar için destekleyici ve semptomatik tedavi uygulanmalıdır.
Zorlu diürez, diyaliz ya da hemoperfüzyon gibi spesifik tedaviler, yüksek oranda proteinlere
bağlanan ve yaygın metabolize olan NSAİ ilaçların eliminasyonu için olasılıkla yardımcı
olmayacaktır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Topikal kullanılan non-streoidal antiinflamatuvar preparatları
ATC kodu: M02A A15
Diklofenak, etkili analjezik, antiinflamatuvar ve antipiretik özelliklere sahip güçlü bir non-
steroidal antiinflamatuvar ilaçtır (NSAİİ). Diklofenak, terapötik etkilerini esas olarak
prostaglandin sentezinin siklo-oksijenaz 2 (COX-2) tarafından inhibisyonu yoluyla gösterir.
DOLOREX haricen kullanım için formüle edilmiş antiinflamatuvar, analjezik bir üründür.
Travmatik veya romatizmal kaynaklı enflamasyonda, DOLOREX’in ağrıyı dindirdiği ve
ödemi azalttığı gösterilmiştir.
Sulu-alkolik baz olmasından dolayı, yatıştırıcı ve serinletici bir etki sağlar.
5.2. Farmakokinetik özellikler
Genel Özellikler
Emilim:
Diklofenak, lokal olarak uygulandığında etken madde ciltten emilir. Sağlıklı gönüllülerde,
diklofenak ve hidroksile metabolitlerinin idrarla atılımı ile belirlendiği üzere, uygulanan
dozun yaklaşık %6’sı absorbe edilir.
Dağılım:
Hastalardaki bulgular, diklofenakın lokal uygulamasını takiben iltihaplı bölgelere nüfuz
ettiğini doğrulamaktadır. Deriden ve alttaki dokudan diklofenak, kan dolaşımından ziyade
tercihen derin iltihaplı dokularda (eklem gibi) dağılır ve kalıcıdır.
Diklofenakın el ve diz eklemlerine topikal uygulamasından sonra diklofenak, plazma,
sinoviyal doku ve sinoviyal sıvıda ölçülebilir. Diklofenakın maksimum plazma
konsantrasyonları, DOLOREX’in oral uygulamasından sonra yaklaşık 100 kat daha düşüktür.
Biyotransformasyon:
Bilgi bulunmamaktadır.
Eliminasyon:
Bilgi bulunmamaktadır.
6Doğrusallık/doğrusal olmayan durum:
Bilgi bulunmamaktadır.
Hastalardaki karakteristik özellikler
Böbrek yetmezliği olan hastalarda diklofenak veya metabolitlerinin birikmesi beklenmez.
Diklofenakın kinetiği ve metabolizması kronik hepatit veya dekompanse olmayan siroz
hastalarında, karaciğer hastalığı olmayan hastalar ile aynıdır.
5.3. Klinik öncesi güvenlilik verileri
Bilgi bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Karbomer (974)
Adonia esansı
Likit parafin (Vazelin likit)
İzopropil alkol
Propilen glikol
Makrogol setostearil eter
Kokoil kaprilokaprat
Trolamin (Trietanolamin)
Saf su
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında saklayınız.
6.5. Ambalajın niteliği ve içeriği
50 g’lık alüminyum tüplerde kullanıma sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmelik”lerine uygun olarak imha edilmelidir.
77. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mah. Eski Büyükdere Cad. No:4 34467
Maslak / Sarıyer / İSTANBUL
0212 366 84 00
0212 276 20 20
8. RUHSAT NUMARASI
2022/697
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 30.11.2022
Ruhsat yenileme tarihi:
10. KÜB’ÜN YENİLENME TARİHİ
8