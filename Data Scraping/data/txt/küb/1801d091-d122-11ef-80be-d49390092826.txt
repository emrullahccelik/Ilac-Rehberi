KISA ÜRÜN BİLGİSİ
1. BEŞERİ TIBBİ ÜRÜNÜN ADI
JECTERA 10 mcg enjeksiyonluk çözelti hazırlamak için liyofilize toz ve çözücü
Steril
2. KALİTATİF VE KANTİTATİF BİLEŞİM
Etkin madde:
Alprostadil………………………….10 mcg
Rekonstitüye edildiğinde, her bir ml çözelti 10 mikrogram alprostadil içerir.
Yardımcı madde(ler):
Sodyum sitrat……………………………………94 mcg
Sodyum hidroksit……………………………….y.m.
Çözücü içeren ampul
Benzil alkol..........................................................9,45 mg/ml
Sodyum hidroksit.................................................y.m.
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti hazırlamak için liyofilize toz ve çözücü
Beyaz, hemen hemen beyaz liyofilize toz
4. KLİNİK ÖZELLİKLER
4.1. Terapötik endikasyonlar
JECTERA, yetişkin erkek hastalarda nörojenik, vaskülojenik, psikojenik ya da karışık
etiyoloji kaynaklı erektil disfonksiyon tedavisinde endikedir.
JECTERA, ayrıca erektil disfonksiyon teşhisinde diğer tanı testlerine yardımcı olabilir.
JECTERA’nın pediyatrik kullanım için endikasyonu yoktur.
1 / 154.2. Pozoloji ve uygulama şekli
JECTERA direkt intrakavernöz enjeksiyon ile uygulanır. Genellikle, yarım inç (1,27 cm), 27-
30 gauge iğne ile uygulanması önerilmektedir. JECTERA dozu, doktor gözetiminde, dikkatli
titrasyon ile hastaya göre ayarlanmalıdır. İlaç uygulamadan hemen önce sulandırılmalıdır.
Pozoloji/uygulama sıklığı ve süresi:
A. Etiyolojik tanıya yardımcı olarak,
1) Nörolojik işlev bozukluğuna dair belirti olmayan durumlarda; 20 mikrogram alprostadil
korpus kavernozuma enjekte edilmeli ve penis ovuşturulmalıdır. Takiben ereksiyon bir saatten
uzun sürmelidir, priapizm riskini önlemek için hasta klinikten taburcu edilmeden önce
detümesans tedavisi uygulanmalıdır (Bkz. Bölüm 4.9).
Olguların % 80’ninden fazlasında alprostadilin tek 20 mikrogramlık dozuna yanıt vermeleri
beklenir. Hasta klinikten taburcu edilmeden önce, ereksiyon tamamen sonlanmış olmalıdır ve
penis tamamen gevşek vaziyette olmalıdır.
2) Nörolojik işlev bozukluğuna dair belirti bulunan durumlarda; bu hastaların alprostadilin
daha düşük dozlarına yanıt vermesi beklenir. Nörolojik hastalık/travma kaynaklı erektil
disfonksiyonu olan hastalarda, tanısal test için uygulanan doz 10 mikrogramı geçmemelidir ve
başlangıç dozu olarak 5 mikrogram uygundur. Bir saatten daha uzun süre içerisinde peş peşe
ereksiyon oluşursa, priapizm riskini önlemek için hasta klinikten taburcu edilmeden önce
detümesans tedavisi uygulanmalıdır (Bkz. Bölüm 4.9). Hasta klinikten taburcu edilmeden
önce, ereksiyon tamamen sonlanmış olmalıdır ve penis tamamen gevşek vaziyette olmalıdır.
B. Tedavi
Spinal kord yaralanmasına bağlı nörojenik kaynaklı erektil disfonksiyonu olan hastalarda
alprostadil başlangıç dozu 1,25 mikrogram, ikinci doz 2,5 mikrogram, üçüncü doz 5
mikrogram olarak uygulanır ve sonrasında doz optimal doza ulaşılana kadar 5'er mikrogram
arttırılır. Vaskülojenik, psikolojik ya da karışık etiyoloji kaynaklı erektil disfonksiyon
tedavisinde başlangıç dozu 2,5 mikrogramdır. Eğer kısmen yanıt alındıysa, ikinci doz 5
mikrogram; eğer yanıt alınmadıysa ikinci doz 7,5 mikrogram olmalıdır. Takiben uygulanacak
olan dozlar, optimal doz elde edilene kadar art arda 5-10 mikrogram arttırılarak
uygulanmalıdır. Eğer uygulanan doz sonrası herhangi bir yanıt alınmıyorsa, bir sonraki daha
yüksek doz 1 saat içinde uygulanabilir. Eğer yanıt alınıyorsa, bir sonraki doz uygulanmadan
2 / 15önce en az 1 gün beklenmelidir. Önerilen maksimum enjeksiyon sıklığı günde bir kereden
fazla ve haftada üç kereden fazla değildir.
Alprostadilin ilk dozu tıp eğitimi almış personel tarafından uygulanmalıdır. Uygun eğitim ve
yönlendirme sonrasında, alprostadil evde uygulanabilir. Eğer kişinin kendisinin uygulaması
planlanıyorsa, doktor hastanın becerilerini ve prosedüre uygunluğunu değerlendirmelidir. Doz
ayarlaması gerektiğinde, hastanın özellikle de kendi kendine enjeksiyon tedavisine başladığı
dönemde düzenli olarak takip edilmesi (ör. her 3 ayda bir) önerilmektedir.
Kendi kendine enjeksiyon tedavisinde evde tedaviye başlamadan önce hasta veya hastanın
partnerine, ilacı nasıl hazırlayacağı ve enjeksiyonu nasıl yapacağının eğitimi verilmelidir.
Kendi kendine enjeksiyon tedavisinde seçilen doz, hastayı cinsel ilişki esnasında tatmin
edecek şekilde ayarlanmalıdır. Ereksiyon süresi bir saati geçmeyecek şekilde dozun
ayarlanması önerilmektedir. Eğer bu süre daha uzunsa, doz azaltılmalıdır. Hastalar çoğunlukla
5-20 mikrogram arasındaki dozlar uygulandığında tatmin olmaktadır. Her bir enjeksiyonda 40
mikrogramı aşmamak gerekir. En düşük etkin dozun kullanılması gerekmektedir. Ereksiyon 2
saatten uzun 4 saatten kısa ise doktora danışarak doz ayarlanması yapılabilir. Önerilen
maksimum enjeksiyon sıklığı ereksiyonlar arası en az 24 saat olacak şekilde haftada 3 kezdir.
Uygulama şekli:
İntrakavernöz enjeksiyon steril koşullarda gerçekleştirilmelidir. Enjeksiyon bölgesi genellikle
penisin proksimal 1/3’lük dorsolateral yönü boyuncadır. Görünen damarlardan kaçınılmalıdır.
Penisin her iki tarafına da enjeksiyon yapılır ve enjeksiyon bölgeleri değiştirilerek
uygulanmalıdır; enjeksiyon öncesinde, enjeksiyon bölgesi alkollü bez ile temizlenmelidir.
JECTERA’yı ampul içinde bulunan çözücü ile rekonstitüye etmek için:
Flakonun üzerindeki plastik kapak çıkarılır ve lastik tıpa antiseptik ped kullanılarak
temizlenir. 22 gauge iğne, enjektöre yerleştirilir. Çözücü içeren ampulden 1 ml çözelti çekilir
ve flakona aktarılır. Toz tamamen çözünene kadar çalkalanır. JECTERA solüsyonunun
gereken dozundan biraz fazlası yavaşça çekilir, 22 gauge iğne çıkarılır ve yerine 30 gauge
iğne takılır. Hacim, enjeksiyon için gereken doza göre ayarlanır. Uygulamayı takiben,
flakonun veya enjektörün kullanılmayan kısmı atılır.
3 / 15Özel popülasyonlara ilişkin ek bilgiler:
Böbrek/Karaciğer yetmezliği:
Alprostadilin farmakokinetiği, böbrek veya karaciğer yetmezliği olan hastalarda resmi olarak
incelenmemiştir. Alprostadilin sistemik klirensi, öncelikle akciğerler vasıtasıyla ilk geçiş
metabolizmasında olduğu için, değişmiş renal veya hepatik fonksiyonun alprostadil
farmakokinetiği üzerinde büyük bir etkisi olacağı beklenmemektedir.
Pediyatrik popülasyon:
Pediyatrik kullanım için uygun değildir.
Geriyatrik popülasyon:
80 yaşın üzerindeki hastalarda güvenliliği ve etkililiği henüz belirlenmemiştir.
Veri bulunmamaktadır.
4.3. Kontrendikasyonlar
Alprostadil;
 Ürünün içeriğindeki herhangi bir maddeye karşı aşırı duyarlılığı olanlarda,
 Orak hücre anemisi, multiple miyelom ya da lösemi gibi priapizme yatkınlığı bulunan
hastalarda,
 Angulasyon, kavernozal fibrozis ya da Peyronie hastalığı gibi penisinde anatomik
deformasyon olan hastalarda kullanılmamalıdır.
 Penil implantı bulunan hastalar alprostadil ile tedavi edilmemelidir.
 Cinsel aktivitenin tavsiye edilmediği ya da kontrendike olduğu erkeklerde alprostadil
kullanılmamalıdır (ör. şiddetli kalp hastalığı olan hastalar).
4.4. Özel kullanım uyarıları ve önlemler:
Doktor kendi kendine uygulama yapacak hasta grubunu dikkatli seçmelidir.
Alprostadilin intrakavernözal uygulanmasını takiben uzatılmış ereksiyon ve/veya priapizm
meydana gelebilir. Riski en aza indirgemek için, en düşük etkin doz seçilmelidir. Hastalar, 4
saat gibi uzun bir süre boyunca devam eden ereksiyon söz konusu olursa doktora bildirmeleri
ya da acil tıbbi yardımı aramaları konusunda uyarılmalıdır. Priapizmin tedavisi 6 saatten fazla
geciktirilmemelidir (Bkz. Bölüm 4.9) ve tıbbi uygulamalara uygun olarak yapılmalıdır.
4 / 15Ağrılı ereksiyon gözlenme olasılığı angulasyon, fimozis, kavernozal fibrozis, Peyronie
hastalığı ya da plağı olan hastalarda daha yüksektir. İntrakavernözal alprostadil uygulamasını
takiben angulasyon, kavernozal fibrozis, fibrotik nodüller ve Peyronie hastalığı dahil penil
fibrozis oluşumu gözlenebilir. Fibrozis oluşumu, kullanım süresinin uzatılması ile artabilir.
Penil fibrozis ya da Peyronie hastalığı belirtilerinin tespit edilebilmesi için hastaların düzenli
olarak dikkatli penis muayenesi ile takip edilmesi önerilmektedir. Penil angulasyon,
kavernozal fibrozis ya da Peyronie hastalığı gelişen hastalarda alprostadil tedavisinin
sonlandırılması gerekir.
Varfarin ya da heparin gibi antikoagulanlar kullanan hastalarda intrakavernozal enjeksiyon
sonrasında kanama artışı gözlenebilir.
Erektil disfonksiyonun temelinde yatan, tedavi edilebilir sağlık sorunları teşhis edilmeli ve
alprostadil tedavisine başlanmadan önce tedavi edilmelidir.
İntrakavernöz alprostadil uygulaması, cinsel yolla bulaşan hastalıklardan korunmayı
sağlamaz. Alprostadil kullanan bireyler, insan immün yetmezlik virüsü (HIV) dahil cinsel
yolla bulaşan hastalıklardan koruyucu önlemler ile ilgili bilgilendirilmelidir. Bazı hastalarda,
alprostadil enjeksiyonu, enjeksiyon bölgesinde az miktarda kanamaya neden olabilir. Bu
durum kan yoluyla bulaşan hastalıklarla enfekte olmuş hastalarda, partnerlerine de hastalığın
bulaşma riskini arttırabilir.
Alprostadil kardiyovasküler ve serebrovasküler risk faktörü olan hastalarda dikkatli
kullanılmalıdır.
Alprostadil, daha önce geçici iskemik ataklar yaşayan ya da değişken kardiyovasküler
rahatsızlığı olan hastalarda dikkatli kullanılmalıdır.
Alprostadil, erektil disfonksiyon tedavisinde kullanılan başka bir ilaç ile birlikte
kullanılmamalıdır (Bkz. Bölüm 4.5).
Alprostadilin kötüye kullanımı ihtimali göz önünde bulundurularak psikiyatrik bozukluk ya
da bağımlılık geçmişi olan hastalarda dikkatli kullanılmalıdır.
Cinsel uyarılma ve cinsel ilişki, koroner kalp rahatsızlığı, konjestif kalp yetmezliği ve akciğer
hastalığı olanlarda, kardiyak ve pulmoner olaylara yol açabilir. Bu hastalar alprostadil
kullandıklarında cinsel faaliyetlerde çok dikkatli olmalıdır.
5 / 15Rekonstitüye solüsyonlar tek kullanımlıktır, hemen kullanılmalı ve saklanmamalıdır. Enjektör
ve artan solüsyon uygun biçimde imha edilmelidir.
Gerekli durumlarda partnerin eğitilmesi: ör. morbid obez hastada
JECTERA’nın uygulanmasında çok ince iğne kullanır. İnce olan bütün iğnelerde olduğu gibi,
iğnenin kırılma ihtimali mevcuttur. Eğer iğne eğilmiş ise iğne kullanılmamalı ve düzeltilmeye
çalışılmamalıdır. İğne şırıngadan çıkartılarak atılmalı ve şırıngaya yeni, kullanılmamış steril
bir iğne takılmalıdır.
JECTERA’nın çözücüsü benzil alkol içermektedir. Benzil alkol aşırı duyarlılık
reaksiyonlarına neden olabilir ve bu “nefes darlığı sendromu” da dahil olmak üzere ciddi
advers etkiler ve pediyatrik hastalarda ölüm ile ilişkilendirilmiştir. Toksisitenin oluşabileceği
minimum benzil alkol miktarı bilinmemektedir. Benzil alkolün toksisite riski, verilen miktara
ve kimyasalın detoksifikasyon kapasitesine bağlıdır. Erken ve düşük doğum ağırlıklı
bebeklerin toksisite geliştirme olasılıkları daha yüksek olabilir.
Liyofilize toz ve çözücüden oluşan bu tıbbi ürün;
 1 mmol (23 mg)’den daha az sodyum ihtiva eder; yani esasında “sodyum içermez”.
 Her ml’sinde 9,45 mg benzil alkol ihtiva eder. Prematüre bebekler ve yeni doğanlara
uygulanmaması gerekir. Bebeklerde ve 3 yaşına kadar olan çocuklarda toksik
reaksiyonlara ve alerjik reaksiyonlara sebebiyet verebilir.
4.5. Diğer tıbbi ürünler ile etkileşimler ve diğer etkileşim şekilleri
Alprostadil ile diğer erektil disfonksiyon tedavileri (ör. sildenafil) ya da ereksiyonu tetikleyen
diğer ilaçların (ör. papaverin) kombinasyonunun etkileri üzerinde çalışılmamıştır. Bu gibi
maddeler, ereksiyon süresini uzatma ihtimali göz önünde bulundurularak alprostadil ile
birlikte kullanılmamalıdır.
Sempatomimetikler, alprostadilin etkisini azaltabilir. Alprostadil, antihipertansif ilaçların,
vazodilatör ajanların, antikoagülanların (ör. heparin, varfarin) ve trombosit agregasyon
inhibitörlerin etkilerini arttırabilir.
6 / 15Özel popülasyonlara ilişkin ek bilgiler
Özel popülasyonlara ait etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
JECTERA, kadınların kullanımı için endike değildir.
Çocuk doğurma potansiyeli bulunan kadınlar partnerinin tedavisi süresince etkili doğum
kontrolü yöntemi uygulamalıdır.
Gebelik dönemi
JECTERA, kadınlarda kullanım için endike değildir.
JECTERA’nın gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan araştırmalar üreme toksisitesinin bulunduğunu göstermiştir (Bkz. Bölüm
5.3). İnsanlara yönelik potansiyel risk bilinmemektedir.
JECTERA içeriğinde bulunan alprostadil (PGE spermde yer alan doğal miktardaki PGE ’i
1) 1
artırabilir. Erkek partnerler, vajinal tahrişi ve erken doğum yapma riskini önlemek için ilişki
sırasında prezervatif kullanmalıdır.
Laktasyon dönemi
JECTERA, kadınlarda kullanım için endike değildir.
JECTERA’nın insan sütüyle atılıp atılmadığı bilinmemektedir. Hayvan sütüyle atılıp
atılmadığına dair veri mevcut değildir.
Üreme yeteneği/Fertilite
Yüksek doz alprostadilin (deri altına 0,5-2 mg/kg) erkek sıçanların üreme potansiyeli üzerinde
advers etkisi olmasına rağmen düşük dozlarda (0,05-0,2 mg/kg) advers etkisi yoktur.
İnsanlarda önerilen intrapenil dozun 200 katı sıçanlara uygulandığında alprostadil
spermatogenezi etkilememiştir.
Aşağıdaki mutajenite testleri ile bakteriyel mutasyon, alkalin elüsyon, sıçan mikronükleus,
kardeş kromatid değişimi, CHO/HGPRT memeli hücresi ileri gen mutasyonu ve
planlanmamış DNA sentezi (UDS) mutajenez için potansiyel olmadığı ortaya koymuştur.
7 / 151 yıllık irritans çalışması haftada iki kere intrakavernöz olarak ya alet ya da 3 veya 8,25 mcg
alprostadil/enjeksiyon ile enjekte edilen üç gruptaki 5 erkek Cynomolgus maymunu ile
gerçekleştirilmiştir. Her bir 6 maymunun ek iki grubuna haftalık olarak iki kez alet veya 8,25
mcg/enjeksiyonla enjekte edilmiş; 44, 48 ve 52. hafta boyunca birden fazla doz almışlardır.
Her bir gruptaki üç maymun, 4 haftalık bir iyileşme için muhafaza edilmiştir. Alprostadil ile
direkt ilişkili olabilen, ilaca bağlı penil iritasyon veya akabinde doku lezyonlarına dair bir
kanıt bulunmamaktadır. Kontrol ve tedavi edilen maymunlar için not edilen irritans,
enjeksiyon prosedürünün bir sonucu olarak kabul edilmiş ve kaydedilen herhangi bir lezyonun
reversibl olduğu gösterilmiştir. 4 haftalık iyileşme periyodunun sonunda, penisdeki histolojik
değişiklikler gerilemiştir.
4.7. Araç ve makine kullanımı üzerindeki etkiler
Alprostadilin araç ve makine kullanımını etkilemesi beklenmez.
4.8. İstenmeyen etkiler
Alprostadil intrakavernöz enjeksiyonu sonrası en sık görülen advers etki penis ağrısıdır.
Hastaların % 30’unda en az bir kere penis ağrısı rapor edilmiştir; fakat bu ağrının sadece %
11'i enjeksiyon uygulaması ile ilgilidir. Olguların büyük çoğunluğunda, ağrı hafif ya da orta
şiddettedir. Hastaların % 3'ü bu ağrı nedeniyle tedaviyi sonlandırmıştır.
Alprostadil uygulamasından sonra hastaların % 4’ünde uzamış ereksiyon (4-6 saat süren
ereksiyon olarak tanımlanır) rapor edilmiştir. Priapizm sıklığı (6 saat ya da daha uzun süren
ağrılı-ereksiyon olarak tanımlanır) % 0,4’tür. Olguların büyük çoğunluğunda spontan
detumesans gelişmiştir.
Angulasyon, fibrotik nodüller ve Peyronie hastalığı dahil penil fibrozis bütün klinik
hastaların % 3’ünde rapor edilmiştir, fakat kullanım süresi yaklaşık 18 ay olan bir
kendi kendine enjeksiyon çalışmasında penil fibrozis oranı yaklaşık % 8 olarak daha
yüksek bulunmuştur.
Enjeksiyon bölgesinde hematom ve ekimoz oluşumu, alprostadilin etkisinden ziyade
enjeksiyon tekniğinden kaynaklı olarak, sırasıyla hastaların % 3 ve % 2’sinde gözlenmektedir.
Penil ödem ya da kızarıklık, alprostadil ile tedavi edilen hastaların % 1’inde rapor edilmiştir.
8 / 15Klinik deneyler ve pazarlama sonrası bildirilen advers reaksiyonlar aşağıdaki tabloda
verilmiştir, sıklıklar şu şekilde sıralanmıştır; çok yaygın (≥1/10); yaygın (≥1/100 ila <1/10);
yaygın olmayan (≥1/1.000 ila <1/100); seyrek (≥1/10.000 ila <1/1.000); çok seyrek
(<1/10.000); bilinmiyor (eldeki verilerden hareketle tahmin edilemiyor).
Enfeksiyonlar ve enfestasyonlar
Yaygın olmayan: Mantar enfeksiyonu, soğuk algınlığı
Kan ve lenf sistemi hastalıkları
Çok seyrek: İzole trombositopeni vakaları
Bağışıklık sistemi hastalıkları
Seyrek: Hipersensitivite (dermatit, alerjik, ürtiker, anaflaktik/anaflaktoid reaksiyonlar)
Sinir sistemi hastalıkları
Yaygın olmayan: Hipoestezi, hiperestezi, presenkop, baş ağrısı
Seyrek: Baş dönmesi, sersemlik
Bilinmiyor: Amnezi, serebrovasküler olay
Göz hastalıkları
Yaygın olmayan: Midriyaz
Kardiyak hastalıklar
Yaygın olmayan: Supraventriküler ekstrasistol
Seyrek: Dolaşım bozukluğu (ör. kısa süreli hipotansiyon)
Bilinmiyor: Miyokardiyal iskemisi, miyokardiyal infaktüs
Vasküler hastalıklar
Yaygın: Hematom
Yaygın olmayan: Damar hastalıkları, hipotansiyon, periferik vasküler hastalık,
vazodilatasyon, venöz kanama, venöz fonksiyon bozukluğu
Gastrointestinal hastalıklar
Yaygın olmayan: Bulantı, ağız kuruluğu
9 / 15Deri ve deri altı doku hastalıkları
Yaygın olmayan: Eritem, hiperhidroz, döküntü, pruritus (kaşıntı), skrotal eritem
Seyrek: Ürtiker
Kas-iskelet bozuklukları, bağ doku ve kemik hastalıkları
Yaygın: Kas spazmı
Böbrek ve idrar yolu hastalıkları
Yaygın olmayan: Dizüri, hematuri, polaküri, idrar sıkışması, üretral kanama
Üreme sistemi ve meme hastalıkları
Çok yaygın: Penil ağrı (penis ağrısı)
Yaygın: Ereksiyonda artış, Peyronie hastalığı, penis bozukluğu, fibrotik değişiklikler (fibrotik
nodül, enjeksiyon yerinde korpus kavernozumda plak)
Yaygın olmayan: Erektil disfonksiyon, ejakülasyon disfonksiyon, balanit, ağrılı ereksiyon,
fimozis, priapizm, testiküler ağrı, skrotal hastalık, skrotal eritem, skrotal ağrı, spermatosel,
skrotal ödem, testiküler hastalık, testiküler şişkinlik, testiküler ödem, testiküler kitle, pelvik
ağrı.
Seyrek: Kavernöz fibrotik değişiklikler (4 yıla kadar süren uzun süreli uygulamalarda)
Genel bozukluklar ve uygulama bölgesine ilişkin hastalıklar
Yaygın: Enjeksiyon bölgesinde hematom, hematom, ekimoz, enjeksiyon sırasında ve
sonrasında yanma hissi
Yaygın olmayan: Kanama, enjeksiyon bölgesinde kanama, inflamasyon, enjeksiyon
bölgesinde inflamasyon, enjeksiyon bölgesi ödemleri, enjeksiyon bölgesinde şişme,
enjeksiyon bölgesinde ağrı, enjeksiyon bölgesi tahriş, asteni, enjeksiyon bölgesinde anestezi,
ödem, periferik ödem, enjeksiyon bölgesinde pruritus
Araştırmalar
Yaygın olmayan: Kan kreatininde artış, kan basıncında düşüş, kalp atımında artış,
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
10 / 15olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Alprostadilin farmakotoksik belirtileri bütün hayvan türlerinde benzerdir ve depresyon,
yumuşak dışkı ya da ishal ve hızlı nefes alıp vermeyi kapsamaktadır. Hayvanlarda, en düşük
akut LD 12 mg/kg’dır, bu değer insanlar için önerilen maksimum doz olan 60 mg/kg’ın
50
12.000 katıdır.
İnsanlarda, uzamış ereksiyonun ve/veya priapizmin, alprostadil dahil vazoaktif maddelerin
intrakavernöz uygulanmasından sonra oluştuğu bilinmektedir. Hastalar, 4 saat ya da daha
uzun süreli ereksiyon durumu oluştuğunda doktora bildirmeleri konusunda
bilgilendirilmelidir.
Alprostadilin klinik çalışmalarında doz aşımı gözlenmemiştir. Eğer intrakavernöz alprostadil
doz aşımı oluşursa, sistemik etkiler bitene kadar ve/veya penil yumuşama gerçekleşene kadar
hasta tıbbi gözetim altında tutulmalıdır. Sistematik belirtilerin semptomatik tedavisi uygun
olabilir.
Priapizm (uzamış ereksiyon) tedavisi 6 saatten fazla geciktirilmemelidir. İlk tedavi penis
aspirasyonu olmalıdır. Steril teknikler kullanılarak, korpus kavernozum içinde 19-21 gauge
kelebek iğne yerleştirilir ve 20-50 ml kan çekilir. Bu uygulama penisi yumuşatabilir. Eğer
gerekirse, toplamda yaklaşık 100 ml kan çekilene kadar aynı işlem penisin diğer tarafına
uygulanabilir. Eğer hala başarısız olunursa, intrakavernöz alfa-adrenerjik ilaç uygulaması
önerilir. Priapizm tedavisinde vazokonstriktörün intrapenil uygulaması kontrendike
olmamasına rağmen, bu uygulama gerçekleştirilirken dikkatli olunmalıdır. Kan basıncı ve
nabız işlem süresince gözlenmelidir. Koroner kalp hastalığı, kontrolsüz hipertansiyonu,
serebral iskemisi ve monoamin oksidaz inhibitörü alan hastalarda çok daha dikkatli
olunmalıdır. Tıbbı merkez hipertansif krizleri yönetebilecek şekilde donanımlı olmalıdır. 200
mikrogram/ml fenilefrin solüsyonu hazırlanmalı ve 0,5-1 ml solüsyon her 5-10 dakikada bir
enjekte edilmelidir. Alternatif olarak, 20 mikrogram/ml adrenalin solüsyonu da kullanılabilir.
Eğer gerekirse, bu işlemleri takiben aynı kelebek iğne ile daha fazla kan çekilebilir.
Fenilefrinin maksimum dozu 1 mg, adrenalinin ise 100 mikrogram (5 ml solüsyon) olmalıdır.
11 / 15Alternatif olarak metaraminol kullanılabilir fakat daha önce rapor edilmiş ölümcül hipertansif
krizler göz önünde bulundurulmalıdır. Eğer hala priapizm giderilemediyse, şant operasyonu
da dahil acil cerrahi müdahale gerekebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Ürolojikler, erektil disfonksiyonlarda kullanılan ilaçlar
ATC kodu: G04BE01
Alprostadilin [Prostaglandin E (PGE1)] çeşitli memeli doku ve sıvılarında endojen olarak
1
bulunduğu tespit edilmiştir. İnsan seminal sıvısında yüksek konsantrasyonda bulunur.
Esansiyel bir yağ asidi olan dihomogammalinolenik asitten kaynaklanır. Çok çeşitli
farmakolojik profile sahiptir, bunlar arasında vazodilasyon, trombosit agregasyon inhibitörü,
mide sekresyon inhibitörü ve de bağırsak ve uterus düz kas stimülasyonu bulunmaktadır.
Erektil disfonksiyon tedavisinde alprostadilin farmakolojik etkisinin penil dokudaki alfa -
1
adrenerjik etkinin inhibisyonu ve kavernozal düz kasları gevşetici etkisi aracılığı ile olduğu
düşünülmektedir.
5.2. Farmakokinetik özellikler
Genel özellikler
Emilim:
Sulandırıldıktan sonra, alprostadil (PGE ) α-siklodekstrin klatratından ayrılır. Semptomatik
1
gönüllülerde intrakavernöz enjeksiyondan önce ölçülen sistemik ortalama endojen PGE
1
venöz plazma konsantrasyonları yaklaşık 1 pg/mL’dir. 20 mcg alprostadil enjeksiyonundan
sonra, PGE venöz plazma konsantrasyonları, yaklaşık 10-20 pg/ml konsantrasyonlara kadar
1
hızla artmaktadır. PGE plazma konsantrasyonları, 2 saat içinde başlangıç seviyesine yakın
1
konsantrasyonlara döner.
Dağılım:
Plazmada bulunan PGE ’in yaklaşık % 90’ı protein ile bağlanır.
1
Biyotransformasyon:
C15-hidroksi grubunun enzimatik oksidasyonu ve C13,14 çift bağının indirgenmesi, birincil
metabolitler olan 15keto-PGE , PGE (13,14 dihidro PGE ) ve 15-ketoPGE üretir. İnsan
1 0 1 0
12 / 15plazmasında sadece PGE ve 15keto-PGE saptanmıştır. Ana bileşiğe göre daha az
0 0
farmakolojik olarak aktif olan 15-keto metabolitlerinin aksine, PGE çoğu açıdan PGE ’e
0 1
benzer bir potense sahiptir.
Semptomatik gönüllülerde intrakavernöz enjeksiyon öncesinde ölçülen ortalama endojen
PGE venöz plazma konsantrasyonları yaklaşık 1 pg/mL’dir. 20 mcg alprostadil
0
enjeksiyonundan sonra, PGE plazma konsantrasyonları, 20 dakika içinde yaklaşık 5 pg/ml
0
konsantrasyona yükselir ve ardından başlangıç seviyesine yakın konsantrasyonlara geri
dönülür. PGE ’ın terminal yarı ömrü yaklaşık 30 dakikadır.
0
Eliminasyon:
Birincil metabolitlerin beta ve omega oksidasyonu ile bozunmasından sonra, daha fazla polar
metabolitler esas olarak idrar (%88) ve dışkılarla (%12) atılır ve PGE ’in veya
1
metabolitlerinin doku tutulumuna dair herhangi bir kanıt yoktur.
5.3. Klinik öncesi güvenlilik verileri
KÜB’ün diğer bölümlerine ek olarak herhangi bir klinik öncesi güvenlilik verisi yoktur.
6. FARMASÖTİK ÖZELLİKLER
6.1. Yardımcı maddelerin listesi
Liyofilize toz içeren flakon;
 Laktoz monohidrat (sığır sütünden üretilir)
 Sodyum sitrat
 Alfa-siklo dekstrin
 Sodyum hidroksit ve/veya hidroklorik asit
 Enjeksiyonluk su
Çözücüyü içeren ampul;
 Benzil alkol
 Sodyum hidroksit ve/veya hidroklorik asit
 Enjeksiyonluk su
13 / 156.2. Geçimsizlikler
Alprostadil başka ilaçlarla birlikte ya da karıştırılarak kullanılmamalıdır.
6.3. Raf ömrü
24 ay.
Çözücü ile çözündürülerek hazırlanmış çözeltiler hemen kullanılmalıdır. Kullanılmayan kısım
atılmalıdır.
6.4. Saklamaya yönelik özel tedbirler
25˚C’nin altındaki oda sıcaklığında ve ışıktan korumak amacıyla orijinal ambalajında
saklayınız. Rekonstitüye solüsyonlar tek kullanımlıktır, hemen kullanılmalı ve kullanılmayan
kısım imha edilmelidir.
Bu ürün ve/veya ambalajı herhangi bir bozukluk içeriyorsa kullanılmamalıdır.
6.5. Ambalajın niteliği ve içeriği
Liyofilize toz: 5 ml kapasiteli Tip I renksiz cam flakon
Çözücü: 2 ml kapasiteli Tip I renksiz cam ampul
Ambalaj içerisinde liyofilize toz içeren flakon ve çözücü içeren ampule ilave olarak, 1 mL
hacminde boş enjektör, 22G ve 30G kalınlıkta iki adet steril iğne ve iki adet alkol emdirilmiş
pamuk yer almaktadır.
6.6. Beşeri tıbbi üründen arta kalan maddelerin imhası ve özel önlemler
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’ ve
‘Ambalaj ve Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
VEM İLAÇ San. ve Tic. A.Ş
Söğütözü Mahallesi 2177. Cadde
No:10B/49 Çankaya/ANKARA
8. RUHSAT NUMARASI
2018/696
14 / 159. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 14.12.2018
Ruhsat yenileme tarihi:
10. KÜB'ÜN YENİLENME TARİHİ
15 / 15