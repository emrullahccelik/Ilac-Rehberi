KISA ÜRÜN BİLGİSİ
1. BEŞERİ TIBBİ ÜRÜNÜN ADI
PROSTAVASİN® 20 mcg i.a/i.v infüzyon için kuru toz içeren ampul
2. KALİTATİF VE KANTİTATİF BİLEŞİM
Etkin madde:
Her bir ampuldeki 48,2 mg kuru toz, 20 µg alprostadil (alfadex ile 1:1 klatrat kompleksi olarak)
içerir.
Yardımcı madde(ler):
Susuz laktoz 47.5 mg
Yardımcı maddeler için 6.1’e bakınız.
3. FARMASÖTİK FORM
İnfüzyon çözeltisi için toz
Ampulün dibine yapışık beyaz renkli liyofilizat
4. KLİNİK ÖZELLİKLER
4.1 Terapötik endikasyonlar
Vazodilatasyon prosedürünün mümkün olmadığı veya başarısız olduğu evre III ve evre IV kronik
oklüziv hastalığın tedavisinde endikedir.
4.2 Pozoloji ve uygulama şekli
Pozoloji /Uygulama sıklığı ve süresi:
Evre III’de intravenöz infüzyon tedavisi:
Günümüz bilgileri ışığında, aksi tavsiye edilmedikçe, intravenöz PROSTAVASİN® tedavisi için
aşağıdaki doz çizelgesi önerilmektedir:
2 ampul PROSTAVASİN® (40 µg alprostadil) içeriği, 50-250 ml serum fizyolojik solüsyonu
(%0.9 NaCl) içerisinde çözülür. Bu çözelti 2 saatte intravenöz infüzyon şeklinde verilir. Bu doz
günde iki kez intravenöz olarak uygulanır.
Alternatif olarak, günde bir kez, 50-250 ml serum fizyolojik solüsyonu (%0.9 NaCl) içerisinde
çözülen 3 ampul PROSTAVASİN® (60 µg alprostadil) 3 saatte intravenöz infüzyon şeklinde
verilebilir.
Böbrek fonksiyon bozukluğu olan hastalarda (kreatinin değerinin >1,5 mg/dL olduğu böbrek
yetmezliği) intravenöz tedaviye, günde iki kez, 2 saatte uygulanacak olan 1 ampul
1/12PROSTAVASİN® (2 x 20 µg alprostadil) ile başlanmalıdır. Genel klinik duruma göre, doz; 2-3
gün içerisinde yukarıda belirtilen normal doza çıkarılabilir.
Böbrek yetmezliği olan hastalar ve kardiyak riskleri olan hastalarda infüzyon hacmi günlük 50-100
ml ile sınırlandırılmalı ve infüzyon, infüzyon pompası ile yapılmalıdır (bkz. bölüm 4.4).
Evre III ve evre IV’te intra-arteriyel tedavi:
Günümüz bilgileri ışığında, intra-arteriyel PROSTAVASİN® tedavisi için aşağıdaki doz çizelgesi
önerilmektedir:
Bir ampul PROSTAVASİN® (20 µg alprostadile eşdeğer) içeriği, 50 ml serum fizyolojik
solüsyonu (%0.9 NaCl) içerisinde çözülür.
Yarım ampul PROSTAVASİN® (10 µg alprostadil) infüzyon pompasıyla 60-120 dakikada intra-
arteriyel infüzyon şeklinde verilir. Gerektiğinde, özellikle nekroz varsa, tolere edildiği sürece doz,
1 ampule (20 µg alprostadil) çıkarılabilir. Genel doz günde bir infüzyondur.
Eğer intra-arteriyel infüzyon, tolerabilite ve hastalığın şiddetine bağlı olarak kalıcı kateterden
veriliyorsa, dozun, dakikada 0,1-0,6 ng/kg (0,25 - 1,5 ampul PROSTAVASİN® ‘e eşdeğer) olacak
şekilde, infüzyon pompasıyla 12 saatte verilmesi önerilir.
PROSTAVASİN® ile üç haftalık tedavi sonrası infüzyona devam etmenin klinik fayda sağlayıp
sağlamayacağına karar verilmelidir. Terapötik başarı sağlanamadığında tedavi kesilmelidir.
Toplam tedavi süresi 4 haftayı aşmamalıdır.
Uygulama şekli:
PROSTAVASİN®; intra-arteriyel ve intravenöz infüzyon şeklinde verilir. İnfüzyon çözeltisi
uygulamadan hemen önce hazırlanmalıdır.
Serum fizyolojik solüsyonu (%0.9 NaCl) ilave edilince toz hemen çözünür. Çözelti
hazırlandığında, başlangıçta, hava kabarcıklarından dolayı hafif bulanık olabilir. Bu hava
kabarcıkları kısa sürede kaybolur ve şeffaf bir çözelti oluşur.
Evre IV periferal arterial oklüziv hastalığında intravenöz kullanım önerilmemektedir.
Özel popülasyonlara ilişkin ek bilgiler:
Kalp yetmezliğine yaşla ilgili olarak eğilimi olan hastalar veya koroner kalp hastalığı olan
hastalar:
Kalp yetmezliğine yaşla ilgili olarak eğilimi olan hastalar veya koroner kalp hastalığı olan hastalar
izlenmelidir (bkz. bölüm 4.4).
2/12Periferal ödemi olan hastalar:
Periferal ödemi olan hastalar izlenmelidir (bkz. bölüm 4.4).
Böbrek/Karaciğer yetmezliği:
Böbrek yetmezliği olan hastalar yakından izlenmelidir (örn: sıvı dengesi ve böbrek fonksiyon
testleri) (bkz. bölüm 4.4).
Böbrek fonksiyon bozukluğu olan hastalarda (kreatinin değerinin >1,5 mg/dL olduğu böbrek
yetmezliği) intravenöz tedaviye, günde iki kez, 2 saatte uygulanacak olan 1 ampul
PROSTAVASİN® (2 x 20 µg alprostadil) ile başlanmalıdır. Genel klinik duruma göre, doz; 2-3
gün içerisinde yukarıda belirtilen normal doza çıkarılabilir.
Böbrek yetmezliği olan hastalar ve kardiyak riskleri olan hastalarda infüzyon hacmi günlük 50-100
ml ile sınırlandırılmalı ve infüzyon, infüzyon pompası ile yapılmalıdır (bkz. bölüm 4.4).
Karaciğer yetmezliği olan hastalarda kullanılması kontendikedir (bkz. bölüm 4.3).
Pediyatrik popülasyon:
Alprostadilin pediyatrik yaş grubunda kullanılması tavsiye edilmez (bkz. bölüm 4.4).
Geriyatrik popülasyon:
Veri yoktur.
4.3 Kontrendikasyonlar
PROSTAVASİN® aşağıdaki durumlarda kullanılmamalıdır:
• Alprostadil veya bölüm 6.1’de listelenen yardımcı maddelerden herhangi birine hassasiyeti
olanlarda
• Aşağıda belirtilen kardiyak problemleri olan hastalarda
(cid:1) New York Kalp Derneği (NYHA) sınıflamasına göre sınıf III ve IV kalp yetmezliği,
(cid:1) yeterli tedavi edilmemiş kalp yetmezliği,
(cid:1) hemodinamik olarak belirgin aritmi,
(cid:1) yeterli tedavi edilmemiş kardiyak aritmi,
(cid:1) mitral ve/veya aort kapağı stenozu ve/veya yetersizliği,
(cid:1) kontrol altına alınamamış koroner kalp hastalığı,
(cid:1) son 6 ay içerisinde geçirilmiş miyokard infarktüsü
• Klinik veya radyolojik olarak akut/kronik pulmoner ödem şüphesi olan veya pulmoner ödem
ya da akciğer infiltrasyonu hikayesi olan hastalarda
• Şiddetli kronik obstrüktif akciğer hastalığı (KOAH) veya pulmoner venooklüsif hastalığı
olanlarda
3/12• Akut hepatik yetmezlik bulgularına sahip (yükselmiş transaminazlar veya GGT) veya bilinen
şiddetli hepatik yetmezliği olan hastalar da dahil olmak üzere bilinen karaciğer hastalığı olan
hastalarda
• Böbrek disfonksiyonu (oligoanüri) olan hastalarda
• Akut erosif veya kanayan gastrik ve/veya duodenal ülseri olan ve çoklu yaralanması
(politravma) olan hastalar gibi kanama eğilimi olan hastalarda
• Son 6 ay içerisinde serebrovasküler olay hikayesi olan hastalarda
• Şiddetli hipotansiyonu olan hastalarda
• Hamilelik süresi ve emzirme dönemi boyunca
• İnfüzyon tedeavisine karşı genel kontrendikasyonu olan kişilerde (konjestif kalp
yetmezliği, pulmoner veya serebral ödem ve hiperhidrasyon gibi)
4.4 Özel kullanım uyarıları ve önlemleri
PROSTAVASİN® alan hastalar her doz boyunca yakından izlenmelidir. Özellikle; kalp
yetmezliğine yaşla ilgili olarak eğilimi olan hastalar veya koroner kalp hastalığı olan hastalar
PROSTAVASİN® ile tedavi boyunca ve tedavi sonrası bir gün hastaneye yatırılarak izlenmelidir.
Sık sık, kan basıncı, kalp hızı ve sıvı dengesini de içeren kardiyovasküler fonksiyon kontrolleri
yapılmalıdır. Gerektiğinde kilo kontrolleri, santral venöz basınç ölçümleri veya ekokardiyografik
değerlendirme yapılmalıdır. Hiperhidrasyon semptomlarından kaçınmak için alprostadilin
infüzyon volümü 50-100 mL/gün’ü aşmamalı ve infüzyon süresi olarak da bölüm 4.2’de belirtilen
infüzyon sürelerine kesinlikle uyulmalıdır. Hasta taburcu edilmeden önce stabil kardiyovasküler
durum sağlanmalıdır.
Benzer izlem periferal ödemi olan hastalar için de gereklidir.
Renal bozukluğu (serum kreatinin >1.5 mg/dL veya GFR <90 mL/dk) olan hastalar yakından
takip edilmelidir (örn: sıvı dengesi ve böbrek fonksiyon testleri).
Alprostadil sadece, periferal arteriyel tıkayıcı hastalığının tedavisinde deneyimli ve
kardiyovasküler fonksiyonların izlenmesine aşina ve yeterli olanaklara sahip olan doktorlar
tarafından uygulanmalıdır. Alprostadil bolus enjeksiyon (puşe) şeklinde uygulanmamalıdır.
Eğer PROSTAVASİN® antihipertansif ajanlar, vazodilatörler ve koroner kalp hastalığının
tedavisi için kullanılan ilaçlarla eş zamanlı olarak uygulanırsa yakın bir kardiyovasküler izlem
yapılmalıdır (bkz. bölüm 4.5).
Çocuk doğurma potansiyeli bulunan kadınlar tedavi süresince etkili bir doğum kontrol yöntemi
kullanmalıdır.
Alprostadilin pediyatrik yaş grubunda kullanılması tavsiye edilmez.
4/12PROSTAVASİN® laktoz içerir; ancak kullanım yolu nedeni ile herhangi bir uyarı
gerekmemektedir.
4.5 Diğer tıbbi ürünler ile etkileşimler ve diğer etkileşim şekilleri
Alprostadil, beraber alınması sonrasında aşağıdaki ilaçların etkilerini arttırır:
• Antihipertansif ajanlar
• Vazodilatörler (alprostadilin vazodilatör özellikleri olmasından dolayı aynı zamanda
diğer vasodilatörleri de alan hastalarda dikkat edilmelidir)
• Koroner kalp hastalığı tedavisinde kullanılan ilaçlar
PROSTAVASİN® ’in koagülasyonu geciktiren ürünlerle (antikoagülanlar, trombosit agregasyon
inhibitörleri) aynı zamanda alınması, artmış bir kanama eğilimine yol açabilir. Alprostadil in-
vitro olarak zayıf bir trombosit agregasyonu inhibitörü olduğundan, beraberinde antikoagülan
alan hastalarda dikkatli olunmalıdır.
Alprostadil herhangi bir kan basıncı düşürücü ilacın (örn. antihipertansif ilaçlar, vazodilatör
ilaçlar) etkisini artırabildiği için bu ilaçları alan hastalarda yakın kan basıncı takibi
yapılmalıdır.
Özel popülasyonlara ilişkin ek bilgiler
Pediyatrik popülasyon:
Veri bulunmamaktadır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon):
Çocuk doğurma potansiyeli bulunan kadınlar tedavi süresince etkili bir doğum kontrol yöntemi
kullanmalıdır (bkz. bölüm 4.4 ve 4.6).
Gebelik dönemi:
PROSTAVASİN® ’in gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan çalışmalar, gebelik /ve-veya/ embriyonal/fetal gelişim /ve-veya/ doğum /ve-
veya/ doğum sonrası gelişim üzerindeki etkiler bakımından yetersizdir (bkz. kısım 5.3).
İnsanlara yönelik potansiyel risk bilinmemektedir. PROSTAVASİN® gerekli olmadıkça gebelik
5/12döneminde kullanılmamalıdır. Yüksek dozlarda alprostadil uygulanmasının uterusun premature
kasılmalarına sebep olduğu bilindiğinden ve muhtemelen düşüğe neden olabileceği için, hamilelik
boyunca PROSTAVASİN® uygulanması kesinlikle kontrendikedir.
Laktasyon dönemi:
Alprostadilin insan ya da hayvan sütü ile atılmasına ilişkin yeterli bilgi yoktur. Emzirme
dönemindeki çocuk açısından bir risk olduğu göz ardı edilemez. PROSTAVASİN® emziren
anneler tarafından kullanılmamalıdır.
Üreme yeteneği / Fertilite:
Pre-klinik fertilite çalışmaları yapılmış ve alprostadilin önerilen klinik dozlarında fertilite
üzerine bir etkisi beklenmemektedir.
Hayvanlarda yapılan üreme çalışmaları alprostadil veya alfadexin herhangi bir teratojenik
etkisinin olmadığını ortaya koymuştur. Üreme veya yavruda doğum sonrası büyüme üzerine etkisi
yoktur. İnsanlarda hamilelik ve laktasyon sırasında PROSTAVASİN® kullanımının güvenirliliği
ile ilgili deneyim yoktur.
4.7 Araç ve makine kullanımı üzerindeki etkiler
Alprostadilin sistolik kan basıncını düşürebileceğinden araç ve makine kullanma becerisi üzerine
orta düzeyde bir etkisi olabilir. Hastalar bu ihtimal konusunda uyarılmalı ve eğer araç veya
makine kullanacaksa dikkat etmesi gerektiği söylenmelidir.
4.8 İstenmeyen etkiler
İstenmeyen etkilerin açıklamasında aşağıdaki sıklık oranları esas alınmıştır:
Çok yaygın (≥1/10), yaygın (≥1/100 - <1/10), yaygın olmayan (≥1/1000 - <1/100), seyrek
(≥1/10.000 - <1/1000), çok seyrek (<1/10.000), bilinmiyor (mevcut verilerden tahmin
edilemiyor).
Kan ve lenf sistemi hastalıkları
Seyrek: Trombositopeni, lökopeni, lökositoz
Bağışıklık sistemi hastalıkları
Yaygın olmayan: Allerjik reaksiyonlar (döküntü gibi cilt hipersensitivitesi, eklem rahatsızlığı,
febril reaksiyonlar, terleme, titreme)
Çok seyrek: Anafilaktik veya anafilaktoid reaksiyonlar
6/12Sinir sistemi hastalıkları
Yaygın: Başağrısı, hastalıklı ekstiremitede duyu bozukluğu
Yaygın olmayan: Konfüzyonel durumlar
Seyrek: Serebral kaynaklı konvülsiyon
Bilinmiyor: Serebrovasküler olay
Kardiyak hastalıkları
Yaygın olmayan: Kan basıncında düşme, taşikardi, anjina pektoris
Seyrek: Aritmi, tam bir kalp yetmezliğine yol açabilecek akut pulmoner ödemin oluştuğu
kardiyak dekompansasyon
Bilinmiyor: Miyokard infarktüsü
Solunum, göğüs bozuklukları ve mediastinal hastalıkları
Seyrek: Pulmoner ödem
Bilinmiyor: Dispne
Gastrointestinal hastalıkları
Yaygın olmayan: İshal, bulantı, kusma
Hepato-bilier hastalıkları
Seyrek: Karaciğer enzim anormallikleri
Deri ve deri altı doku hastalıkları
Yaygın: Kızarıklık, ödem, flushing
Kas-iskelet bozuklukları, bağ doku ve kemik hastalıkları
Yaygın olmayan: Artiküler semptomlar
Çok seyrek: Dört haftadan fazla tedavi sonrası uzun tubüler kemiklerin geri dönüşümlü
hiperostozu
Genel bozukluklar ve uygulama bölgesine ilişkin hastalıkları
Çok yaygın: Ağrı, intra-arteriyel uygulama sonrası infüzyon yapılan ekstremitede eritem ve
ödem
Yaygın: İntravenöz uygulamada da benzer semptomlar, ilaveten infüzyon yapılan vende
kızarıklık
7/12İntra-arteriyel uygulama sonrası:
Sıcaklık hissi, şişme hissi, lokal ödem, parestezi
Yaygın olmayan: Aşırı terleme, titreme, ateş
İntravenöz uygulama sonrası:
Sıcaklık hissi, şişme hissi, lokal ödem, parestezi
Bilinmiyor: Enjeksiyon bölgesinde flebit, kateter ucunun olduğu yerde tromboz, lokal kanama
Araştırmalar
Yaygın olmayan: Karaciğer enzimlerinin yükselmesi (transaminazlar), yüksek ateş, CRP (C-
reaktif protein)’de değişiklikler (tedavinin sona ermesinden sonra hızlı bir şekilde normale
döner)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ ne bildirmeleri gerekmektedir (www.titck.gov.tr e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
PROSTAVASİN® ’in yüksek dozda alımı durumunda vazodilatör etkisinden dolayı taşikardi ile
birlikte kan basıncında düşme meydana gelebilir.
Başka semptomlar da gözlenebilir: Soluklukla birlikte vazovagal senkop, terleme, bulantı ve
kusma, miyokard iskemisi ve kalp yetmezliği.
İnfüzyon yapılan damar boyunca ağrı, ödem ve kızarma gibi lokal semptomlar görülebilir.
Doz aşımı semptomları meydana gelirse, infüzyon hemen azaltılmalı ya da durdurulmalıdır.
Hipotansiyon durumunda, hasta yatar duruma getirilmeli ve bacakları yüksekte tutulmalıdır. Eğer
semptomlar devam ederse, kardiyak muayene/testler yapılmalıdır. Gerektiğinde sempatomimetik
ajanlar kullanılabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Periferik vazodilatörler, prostaglandinler
ATC Kodu: C01EA 01
8/12PROSTAVASİN®’in etkin maddesi olan alprostadil, bir vazodilatördür ve arterleri ve
prekapiller sfinkterleri gevşeterek kan akımını arttırır. Alprostadil mikrosirkülasyonu artırır.
Alprostadil kanın reolojik özelliklerini artırır. Gönüllülerde ve hastalarda intravenöz infüzyonu
sonrası alprostadilin eritrosit fleksibilitesini arttırdığı ve ex-vivo eritrosit agregasyonunu inhibe
ettiği görülmüştür.
Alprostadil, in-vitro, hayvanlarda ve insanlarda platelet aktivasyonunun aktif bir inhibitörüdür.
İnhibisyon, agregasyon-destekleyici tromboksan oluşumunun yanında platelet şekil değişikliğini,
agregasyonu, granül içeriğinin sekresyonunu kapsar. Hayvan deneylerinde, alprostadil, in-vivo
trombus oluşumunu azaltmıştır.
Alprostadil, in-vitro düşük nanomolar konsantrasyonlarda, vasküler düz kas hücrelerinin (VSMC)
stimule proliferasyonunu inhibe eder. Terapötik dozlarda, alprostadil tavşanlarda VSMC’lerin
deneysel olarak arttırılmış mitotik aktivitelerini zayıflatır ve insanlarda periferik damarlarda aktive
olmuş VSMC’lerin sayılarını azaltır.
Bunun yanında alprostadil izole insan monositlerinde kolesterol sentezini konsantrasyona bağlı
olarak inhibe eder. Alprostadilin tavşanlarda aterosklerotik lezyonlu vasküler duvarda, kolesterol
alımını azalttığı, insan, domuz ve sıçanların karaciğerinde LDL-reseptör aktivitelerini arttırdığı
gözlenmiştir.
Alprostadilin, glukoz ve oksijen serbestleşmesini ve iskemik dokularda kullanımını arttırarak
hücresel metabolizmada iyileşme sağladığı görülmüştür.
Alprostadil toksik metabolitlerin sekresyonunu azaltarak nötrofil aktivasyonunu in-vivo ve in-
vitro inhibe eder. Bu şekilde inflamasyonla veya muhtemelen iskemi nedeniyle oluşan doku
hasarının patolojisindeki tek anahtar mekanizma giderilmiş olur.
İnsanlarda terapötik uygulama, fibrinolizin stimülasyonuna ve endojen fibrinoliz parametrelerinin
(plazminojen, plazmin, doku plazminojen aktivatör aktivitesi) artmasına sebep olur.
5.2 Farmakokinetik özellikler
Genel Özellikler
İnfüzyon solüsyonu hazırlanınca alprostadil (PGE ) ve alfadex (α-siklodekstrin) kompleksi
1
bileşenlerine ayrılır. İki bileşenin farmakokinetikleri liyofilizattaki kompleksinkinden bağımsızdır.
Emilim:
PROSTAVASİN® damar içine uygulanmaktadır.
Dağılım:
Alprostadil 60 µg/2 saat’lik intravenöz infüzyon sonrası, alprostadil plasebo fazının (2,4 pg/mL)
9/12üzerinde, 6 pg/mL maksimum plazma konsantrasyonuna ulaşır. Eliminasyon yarı ömrü; α-fazı
için 0,2 dakika (tahmini değer) ve β-fazı için 8 dakikadır. Böylece kararlı durum
konsantrasyonuna infüzyonun başlamasından hemen sonra ulaşılır.
Biyotransformasyon ve Eliminasyon:
Alprostadil başlıca akciğerde metabolize olur (bir geçiş sırasında %80-90). Primer metabolitleri;
15-keto-PGE , PGE (13,14-dihidro-PGE ) ve 15-keto-PGE oluşur ve bunlar da daha sonra
1 0 1 0
başlıca β-oksidasyon ve Ω-oksidasyonla ileri metabolize olur. Metabolitler; %88 idrar ve %12
feçes ile atılır. Eliminasyon 72 saatte tamamlanır. Primer metabolitlerden 15-keto-PGE sadece
0
in-vitro akciğer homojenatlarında tespit edilebilir. Gönüllülerde alprostadil 60 µg/2 saat’lik
uygulaması sonrası, PGE ; α-fazı için 2 dakika ve β-fazı için 33 dakika olan eliminasyon yarı
0
ömrü ile, plasebo fazının (1.7 pg/mL) üzerinde, 11.8 pg/mL maksimum plazma
konsantrasyonuna ulaşır. T ’a 119 dakika sonra ulaşılır. 15-keto-PGE için karşılık gelen
max 0
değerler: C 151 pg/mL (plasebo 8 pg/mL), t yaklaşık 2 dakika, t 20 dakika ve T 106
max 1/2α 1/2β max
dakika.
Alprostadil plazmada %93 oranında makromoleküler bileşenlere bağlanır. Hayvan deneylerinde
alfadexin eliminasyon yarı ömrü yaklaşık 7 dakikadır. Alfadex değişmeden böbreklerden atılır.
Doğrusallık/Doğrusal Olamayan Durum:
PGE plazma konsantrasyonundaki artış, uygulanan dozla orantılıdır (infüzyon hızları: 30
1
µg/2 saat, 60 µg/2 saat, 120 µg/2 saat).
5.3 Klinik öncesi güvenlilik verileri
Toksikoloji:
Akut toksisite:
Tek bir intravenöz veya intra-arteriyel bolus enjeksiyondan sonra, fare ve sıçanlarda yaklaşık
LD (medyan letal doz) 20 mg alprostadil/kg’dır. Köpeklerdeki yaklaşık LD 15 mg
50 50
alprostadil/kg’dır. Bu sonuçlar geniş bir terapötik aralıktadır. Toksisitenin belirgin işaretleri
bradipne, yüz kızarması ve diyaredir.
Kronik toksisite:
Çalışmalar, 6 ay boyunca sıçanlarda ve köpeklerde yürütülmüştür (intra-arteriyel, intravenöz
ve/veya intraperitoneal uygulama).
Sıçanlara 90 gün boyunca her gün i.v. bolus enjeksiyon, günlük alprostadil dozu referans
alındığında, 60 µg/kg’nin altında, “en düşük toksik doz” (sistemik) ile sonuçlanmıştır. Altı ay
boyunca günde bir defa intraperitoneal uygulama sonrası, toksik belirtilerin görülmediği doz, 50
ile 100 µg alprostadil günlük doz aralığıdır.
10/12Yüksek toksik doz seviyelerinde (örn: günlük alprostadil dozu referans alındığında, 6000 µg/kg)
etkilenen organlar testisler ve böbreklerdir.
Köpeklerde, 30 gün süreyle, günde 6 saatlik intra-arteriyel infüzyon sonrası, toksik belirtilerin
görülmediği doz, 3.6 ile 36 µg alprostadil/kg/gün arasındadır.
Köpeklerde, 6 ay süreyle, günde 2 saatlik intravenöz infüzyon sonrası, toksik belirtilerin
görülmediği doz, 15 ile 45 µg alprostadil/kg/gün arasındadır.
Günde 45 µg/kg ve üzeri dozların testisler üzerindeki etkiler (sıklıkla fokal atrofi) dışlanamaz.
Bu ilacın talimatlara uygun kullanımı; geniş bir terapötik aralık sağlar ve testisler üzerindeki
etkileri olası değildir.
Mutajenite ve Karsinojenite:
Yeterli mutajenite çalışmaları, alprostadil veya alfadexin mutajenik etkilerinin olmadığını ortaya
koymuştur. Kronik toksisite ve mutajenite çalışmalarının sonuçlarına dayanarak ve terapötik
kullanım süresi dikkate alındığında, ihtiyaç duyulmadığından spesifik karsinojenite çalışmaları
yapılmamıştır.
6. FARMASÖTİK ÖZELLİKLER
6.1 Yardımcı maddelerin listesi
Alfadex
Susuz laktoz
6.2 Geçimsizlikler
Isı, nem ve ışığa maruziyet sonrası 11. pozisyondaki OH grubunun ayrılmasıyla prostaglandin A
1
oluşabilir.
6.3 Raf ömrü
48 ay
6.4 Saklamaya yönelik özel uyarılar
25°C’nin altındaki oda sıcaklığında saklayınız.
İnfüzyon çözeltileri kullanımdan hemen önce taze olarak hazırlanmalıdır.
Mikrobiyolojik açıdan ürün hemen kullanılmalıdır. Hemen kullanılmayacaksa, serum fizyolojik
solüsyonu (%0.9 NaCl) ile çözüldükten sonra kullanılacağı zamana kadar, saklama süresi ve
saklama koşulları kullanıcının sorumluluğundadır ve bu süre normalde 2-8 °C arasında 24 saatten
uzun olmamalıdır.
11/126.5 Ambalajin niteliği ve içeriği
15 ampullük ve 30 ampullük ambalajlarda, renksiz 5 ml cam ampulde (Tip I cam), infüzyon
çözeltisi için 48,2 mg toz.
Ampul, dibinde yaklaşık 3 mm kalınlığında kompakt bir tabaka oluşturacak şekilde beyaz toz
içerir. Bu tabakada bazen çatlaklar görülebilir ve tabaka bazen hafifçe parçalanabilir. Ampul zarar
görürse normalde kuru olan içerik nemlenir ve yapışkan hale gelir ve hacim kaybı olur. Bu
durumda, zarar görmüş ampulü kullanmayın.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
UCB Pharma GmbH – Monheim, Almanya lisansı ile;
ADEKA İlaç Sanayi ve Ticaret A.Ş.
Necipbey Cad. No. 88
55020 - SAMSUN
Tel : (0362) 431 60 45 (Fabrika)
(0362 ) 431 60 46 (Fabrika)
Fax : (0362) 431 96 72 (Fabrika)
8. RUHSAT NUMARASI
26.09.2014 – 2014/768
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 26.09.2014
Son yenileme tarihi:
10. KÜB’ün YENİLENME TARİHİ:
12/12