Sayfa 1 / 10 
 KULLANMA TALİMATI  
 
TEMOTU 250 mg Sert Kapsül  
Ağızdan alınır.  
Sitotoksik  
 
Etkin madde: Her bir kapsül etkin madde olarak 250 mg t emozolomid içerir.  
Yardımcı madde(ler): Kapsül içeriği:  Susuz laktoz ( sığırdan elde edilir ), sodyum nişasta 
glikolat  (Tip A) , kolloidal silikon  dioksit, tartarik asit, stearik asit; Kapsül kabuğu: Titanyum 
dioksit, jelatin (sığırdan elde edilir ),su. 
 
Bu ilacı kullanmadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde bu ilacı 
kullandığınızı doktorunuza söyleyiniz.  
 Bu talimatta yazılanlara aynen uyunuz. İlaç hakkında size öner ilen dozun dışında 
yüksek veya düşük  doz kullanmayınız.  
 
Bu Kullanma Talimatında:  
1. TEMOTU nedir ve ne için kullanılır?  
2. TEMOTU’yu kullanmadan önce dikkat edilmesi gerekenler  
3. TEMOTU nasıl kullanılır?  
4. Olası yan etkiler nelerdir?  
5. TEMOTU’nu n saklanması  
Başlıkları yer almaktadır.  
 
1. TEMOTU nedir ve ne için kullanılır?  
 
TEMOTU, opak beyaz  kapaklı ve opak beyaz gövdeli kapsüller halindedir. Bir blister 5 kapsül 
içerir ve alüminyum saşe içerisinde 1 ya da 4 adet blister olarak (toplam 5 ya da 20 kapsül) 
sunulmaktadır.  Ürün bileşimindeki susuz laktoz ve kapsül kabuğundaki jelatin sığır 
kaynaklıdır.  
 
TEMOTU, bazı özel beyin tümör lerinin  tedavisinde kullanıl ır:  
 
- Yeni tanı almış g lioblastoma multiforme ’li erişkinlerde Temotu , önce radyoterapi il e birlikte  
(tedavinin eş zamanlı aşamasında) ve sonra tek başına ( tedavinin monoterapi aşamasında) 
kullanılır.  
Sayfa 2 / 10 
 - Glioblastoma multifo rme veya anaplastik astrositoma  gibi malign glioma  olan 3 yaş ve üstü 
çocuklarda ve yetişkin hastalarda, standart tedavi sonrası hastalık geri dönerse veya kötüleşirse 
TEMOTU kullanılır.   
TEMOTU, bir cilt kanseri türü olan metastatik melanom hastalarının tedavisinde kullanılır.  
 
2.TEMOTU’yu kullanmadan ön ce dikkat edilmesi gerekenler  
TEMOTU’yu aşağıdaki durumlarda KULLANMAYINIZ  
 Temozolomid veya bu ilacın içindeki yardımcı maddelerden herhangi birine karşı aşırı 
duyarlı (alerjik) iseniz (yardımcı maddelere bakınız).  
 Dakarbazine (kimi zaman DTIC olarak adl andırılan bir antikanser ilacı) karşı alerjik 
reaksiyon göstermiş iseniz. Alerjik reaksiyon belirtileri şunları içermektedir: kaşıntı 
hissi, nefessiz kalmak ya da hırıltılı solunum, yüzde, dudaklarda, dilde ya da boğazda 
şişme.  
 Lökosit sayısı ve trombosit  sayısı gibi belirli kan hücrelerinin sayıları ileri derecede 
azalmışsa (miyelosupresyon). Bu kan hücreleri, enfeksiyonla savaşma ve uygun şekilde 
kan pıhtılaşması için önemlidir. Tedaviye başlamadan önce doktorunuz bu hücrelerin 
yeterli miktarlarına sahip  olduğunuzdan emin olmak için kanınızı test edecektir.  
 Hamile iseniz.  
 
TEMOTU’yu aşağıdaki durumlarda DİKKATLİ KULLANINIZ  
TEMOTU almadan önce doktorunuz, eczacınız veya hemşireniz ile konuşunuz çünkü;  
 Pneumocystis jirovecii pnömonisi (PCP) olarak adlandırılan ciddi bir göğüs hastalığı 
formunun gelişimi yönünden yakından izlenmeniz gerekmektedir. Yeni tanı konmuş bir 
hasta iseniz (glioblastoma multiforme) TEMOTU’yu radyoterapiyle birlikte 42 gün 
boyunca alıyor olabilirsiniz. B u durumda doktorunuz bu pnömoni tipini (PCP) 
önlemeye yardımcı olacak ilaç da reçeteleyecektir.   
 Daha önce hepatit B enfeksiyonu geçirdiyseniz veya sizde hepatit B enfeksiyonu olma 
ihtimali varsa. Çünkü TEMOTU, ölümcül olabilen bazı vakalarda hepatit B’ni n tekrar 
aktif hale gelmesine neden olabilir. Tedaviye başlanmadan önce hastalar, bu 
enfeksiyonun belirtileri için doktorları tarafından dikkatle kontrol edilecektir.  
 Tedaviye başlanmadan önce anemi (kırmızı kan hücreleri sayısının düşük olma durumu) 
varsa, akyuvar (beyaz kan hücresi) ve trombosit (pıhtılaşmayı sağlayan kan hücresi) 
sayınız düşük ise veya kanınızın pıhtılaşmasıyla ilgili sorunlarınız varsa ya da bunlar, 
tedavi sırasında gelişirse, doktorunuz kullandığınız ilacın dozunu azaltmak, tedavinize  
ara vermek, tedavinizi durdurmak veya değiştirmek ihtiyacını duyabilir. Başka 
tedavilere de ihtiyacınız olabilir. Bazı durumlarda TEMOTU tedavisinin durdurulması 
gerekebilir. TEMOTU’nun kan hücreleriniz üzerindeki yan etkilerini takip etmek 
amacıyla size sık aralıklarla kan testi yapılacaktır.  
 Lösemi dahil olmak üzere kan hücrelerinde başka değişikliklere dair düşük bir risk 
olabilir.  
 TEMOTU’nun çok yaygın yan etkileri olan bulantı (kusacakmış gibi olmak) ve/veya 
kusma yaşarsanız (bkz. bölüm 4), doktorun uz size kusmanızı önlemeye yardımcı olacak 
Sayfa 3 / 10 
 bir ilaç (antiemetik adı verilir) reçeteleyebilir. Tedavi öncesinde veya sırasında sık sık 
kusuyorsanız, kusmayı kontrol altına alıncaya kadar TEMOTU’yu almanızın ne zaman 
en uygun olacağını doktorunuza sorunuz. T EMOTU dozunuzu aldıktan sonra 
kusarsanız, aynı gün içerisinde ikinci bir doz almayınız.  
 Ateşlenirseniz ya da enfeksiyon belirtileri fark ederseniz, hemen doktorunuzla temasa 
geçiniz.  
 70 yaşın üzerindeyseniz, enfeksiyonlara, morluklara veya kanamaya daha yatkın 
olabilirsiniz.  
 Karaciğer veya böbrek sorunlarınız varsa, TEMOTU  dozunuzun ayarlanması 
gerekebilir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
Çocuklar ve ergenler  
Bu ilaç 3 yaşınd an küçük çocuklarda çalışılmadığından TEMOTU’yu 3 yaşından küçük 
çocuklara vermeyiniz. TEMOTU almış 3 yaşından büyük hastalara ilişkin veriler sınırlıdır.  
 
TEMOTU’nun  yiyecek ve içecek ile kullanılması  
TEMOTU yemekten en az bir saat önce, aç karnına verilmelidir. Uygulamadan önce veya sonra 
bulantı ve kusmayı önleyen tedavi uygulanabilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamile iseniz, hamile kalmış olabileceğinizi düşünüyorsanız veya bebek sahibi olmayı 
planlıyorsanız bu ilacı almadan önce doktorunuzdan veya eczacınızdan tavsiye alınız. 
Doktorunuz tarafından kesin olarak gerekli görülmedikçe gebelik döneminde TEMOTU ile 
tedavi edilmemeniz gerekmektedir.  
 
TEMOTU ile tedavi sırasında ve tedavinin tamamlanmasını takiben en az 6 ay boyunca gebe 
kalabilecek kadın hastalar da etkili doğum kontrol önlemleri alınmalıdır.   
 
Tedaviniz sırasında hamile olduğunuzu fark ederseniz hemen  doktorunuza veya eczacınıza  
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
TEMOTU ile tedavi edildiğiniz dönemde bebeğinizi emzirmeye son veriniz.  
  
Sayfa 4 / 10 
 Erkek üreme yetisi  
TEMOTU kalıcı kısırlığa (infertiliteye) yol açabilir. Erkek hastalar tedaviyi durdurduktan sonra 
en az 3 ay süreyle etkili doğum kontrol yöntemlerini doktorundan öğrenmeli ve kullanmalı ve 
baba olmamalıdır. Tedaviden önce sperm korunumu hakkında tavsiye al ınması önerilir.  
 
Araç ve makine kullanımı  
TEMOTU kullanırken kendinizi yorgun veya uykulu hissedebilirsiniz. Bu durumda ilacın sizi 
nasıl etkilediğini görünceye kadar herhangi bir araç veya makine kullanmayınız (bkz. bölüm 
4). 
 
TEMOTU’nun içeriğinde bulu nan bazı yardımcı maddeler hakkında önemli bilgiler  
Laktoz: Bu ilaç susuz laktoz içerdiğinden eğer daha önceden doktorunuz tarafından bazı 
şekerlere karşı intoleransınız olduğu söylenmişse, bu tıbbi ürünü almadan önce doktorunuzla 
temasa geçiniz.  
 
Diğer i laçlar ile birlikte kullanımı  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandı ysanız,  lütfen doktorunuza veya eczacınıza bunlar hakkında bilgi veriniz.  
 
3. TEMOTU nasıl kullanılır?  
 
Uygun kullanım ve doz/uygulama sıklığı için talimatlar:  
Doktorunuz, kullanacağınız TEMOTU dozunun ne olduğunu, vücut ölçülerinize (boyunuza ve 
kilonuza) ve daha önce kemoterapi görmüş olup olmamanıza göre size söyleyecektir. Size, mide 
bulantısının ve kus manın önlenmesi veya kontrol altına alınabilmesi için ilaç da verilebilir.   
 
TEMOTU’yu ışın tedavisiyle birlikte kullanıyorsanız (yeni teşhis edilmiş hastalar):  
Tedavi, TEMOTU’nun ışın tedavisiyle birlikte kullanıldığı eşzamanlı dönem ve bunu takiben 
tek başına kullanıldığı monoterapi dönemi olarak iki dönemde uygulanacaktır.  
 
Eşzamanlı tedavi dönemi  
TEMOTU’nun ışın tedavisi devam ederken kullanıldığı dönem, eşz amanlı tedavi dönemidir.  
 
Doktorunuz TEMOTU tedavisini günde bir defa 75 mg/m2’lik dozla başlatacak ve alacağınız 
kesin dozu, boyunuza ve kilonuza göre hesaplayacaktır. Bu dozu, ışın tedavisiyle birlikte olmak 
üzere 42 (en fazla 49) gün boyunca her gün al acaksınız. Bu dönem tedavinin, “eşzamanlı 
tedavi” olarak adlandırılan ilk dönemidir.  
 
Kan sayımı sonuçlarınıza ve/veya ilacınızı eş zamanlı tedavi döneminde tolere etme derecenize 
göre TEMOTU dozu geciktirilebilir veya TEMOTU tedavisine son verilebilir.  
 
 
 
Sayfa 5 / 10 
 Işın tedavisi tamamlandığında tedaviye vücudunuza kendini toparlama şansını tanımak için 4 
hafta süreyle ara verilecektir.  
 
4 haftalık bu ara sona erdiğinde, monoterapi dönemine başlayacaksınız.  
 
Monoterapi dönemi (tek ilaçla tedavi)  
Bu dönemde kulla nacağınız TEMOTU  dozu ve kullanma şekli, eşzamanlı tedavi 
dönemindekinden farklı olacaktır. Bu dönem, her biri 28 günde tamamlanmak üzere en fazla 6 
kür boyunca uygulanır. Birinci kürün ilk 5 günü boyunca yeni TEMOTU dozunuzu (günde bir 
defa 150 mg/m2) alacak, kürün geriye kalan 23 günü boyunca TEMOTU kullanmayacak ve 
böylece 28 günlük kürü tamamlamış olacaksınız. Kürün 28. günü tamamlandığında, bu ilacı 
yine ilk 5 gün boyunca kullanıp sonraki 23 gün boyunca kullanmayacağınız, bir sonraki kür 
başlayacaktır.  Kan sayımı sonuçlarınıza ve/veya ilaç tolere etme derecenize göre TEMOTU 
dozu her kürde ayarlanabilir, geciktirilebilir veya TEMOTU tedavisi durdurulabilir.  
 
Yalnızca TEMOTU kullanıyorsanız (nüks veya hastalığı ilerleyen hastalar):  
TEMOTU tedavisinde bi r kür, 28 günde tamamlanır. Bu 28 günlük sürenin ilk beş günü (“doz 
günleri”) boyunca kapsüllerinizi günde bir defa alacak ve beşinci günden itibaren 23 gün 
boyunca hiç TEMOTU almayarak 28 günü tamamlayacaksınız. 28 gün tamamlandıktan sonra; 
yine ilk beş g ünde bir defa TEMOTU alacağınız, sonraki 23 gün boyunca TEMOTU 
kullanmayacağınız bir sonraki kür başlayacaktır. TEMOTU dozunda ayarlama yapılmasına 
ihtiyaç duyup duymadığınızın anlaşılabilmesi için her tedavi küründen önce kan testi 
yapılacaktır.  
 
Daha ön ce kemoterapi görmemişseniz; ilk beş gün (“doz günleri”) boyunca günde bir defa 200 
mg/m2 TEMOTU  kullanacak ve sonraki 23 gün boyunca TEMOTU kullanmayacaksınız. Daha 
önce kemoterapi görmüşseniz; ilk beş gün (“doz günleri”) boyunca günde bir defa 150 mg/m2 
TEMOTU kullanacak ve sonraki 23 gün boyunca TEMOTU kullanmayacaksınız.  
 
Kan testi sonuçlarınıza göre doktorunuz, bir sonraki kürde kullanacağınız TEMOTU dozunda 
ayarlama yapabilir.  
 
Her yeni tedavi kürüne başladığınızda her gün kaç tane, kaç miligram TEMOTU  kapsül 
kullanacağınızı ve bu dozu kullanmaya ne süre devam edeceğinizi anladığınıza emin olun.  
 
Tüm hastalar için  
 Her kapsülden ne kadar almanız gerektiğini tam olarak anlamış olmalısınız.  
 Hangi günlerin “doz günü” olduğundan tamamen emin olunuz.   
 Her yeni küre başlarken TEMOTU dozunu doktorunuzla birlikte gözden 
geçirdiğinizden emin olun. Bazen kullanacağınız yeni doz veya kapsül karışımı, bir 
öncekinden farklı olabilir.  
  
Sayfa 6 / 10 
 Uygulama yolu ve metodu:  
 TEMOTU aç karnına alınmalıdır (yemekten en az bir saat önce).  
 Kapsüller bir bardak su ile yutulmalıdır.  
 Kapsüller açılmamalı veya çiğnenmemelidir.  
 Doz mümkün olan minimum sayıda kapsül ile sağlanmalıdır.  
 Kapsülün tahrip olması halinde, cilt ya da muköz  membranların kapsülün toz içeriği ile 
temasından kaçınılmalıdır. Temas olduğu takdirde bölge hemen ve iyice yıkanmalıdır.  
 
Değişik yaş grupları:  
Çocuklarda kullanımı:  
Nüks veya hastalığı ilerleyen çocuklarda: Üç yaş ve daha büyük hastalarda TEMOTU  28 
günlük kürlerde, 5 gün süreyle 200 mg/m2 dozunda verilir. Önceden kemoterapi uygulanmış 
çocuk hastalarda başlangıç dozu 5 gün süreyle günde bir defa 150 mg/m2 olmalı ve toksisite 
yoksa doz bir sonraki kürde 5 gün süreyle günde bir defa 200 mg/m2’ye yükselti lmelidir.  
 
Yaşlılarda kullanımı:  
19-78 yaş arasındaki kişilerde temozolomid kandan temizlenme hızı yaştan etkilenmez. 
Bununla birlikte, 70 yaş üstündeki yaşlı hastalarda genç hastalara göre kan hücresi sayımında 
düşüş (nötropeni ve trombositopeni) riski daha fazladır. Bu yüzden, yaşlı has talarda TEMOTU 
kullanımında dikkatli olunmalıdır.  
 
Özel kullanım durumları  
Karaciğer veya böbrek yetmezliği:  
Karaciğerinizde veya böbreklerinizde sorun varsa, TEMOTU dozunuzun ayarlanması 
gerekebilir; doktorunuz, TEMOTU  tedavisini tolere ettiğiniz den emin olmak için, karaciğer ve 
böbrek fonksiyonlarınızı kontrol edecektir.  
 
Eğer TEMOTU’ nun etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla TEMOTU kullandıysanız:  
TEMOTU’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Eğer TEMOTU  kullanmayı unutursanız  
Unuttuğunuz dozu aynı gün içerisinde mümkün olan en kısa zamand a alın. Aradan tam bir gün 
geçmişse, doktorunuza danışınız.  
 
Unutulan dozları dengelemek için çift doz almayınız.  
 
Bu ilacın kullanımıyla ilgili başka sorularınız varsa doktorunuza, eczacınıza veya hemşirenize 
sorunuz.  
 
Sayfa 7 / 10 
 4. Olası yan etkiler nelerdir?  
Tüm ilaçlar gibi TEMOTU  da yan etkilere neden olabilir ancak bunlar herkeste görülmez.  
 
Aşağıdakilerden biri olursa TEMOTU’yu  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
- Şiddetli alerjik  (hipersensitivite) reaksiyon  (kurdeşen, hırıltılı solunum  veya diğer 
solunum güçlükleri) , 
- Kontrol altına alınamayan kanama,  
- Nöbetler (konvülsiyon),  
- Ateş,  
- Titreme , 
- Bir tür lü dinmeyen şiddetli baş ağrısı,  
 
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza gerek 
olabilir.  
 
TEMOTU tedavisi belirli kan hücresi tiplerinin sayısını azaltarak kanama veya morlukların 
artmasına, anemiye (alyuvar azlığı), ateşe ve enfeksiyonlar karşısındaki direncin azalmasına 
yol açabilir. Ka n hücrelerinin sayısındaki azalmalar genellikle geçicidir fakat bazı hastalarda 
uzun sürebilir ve aplastik anemi adı verilen, son derece ağır bir anemi türüne neden olabilir. 
Doktorunuz, söz konusu hücrelerin sayılarında meydana gelebilecek değişikliklerin  fark 
edilebilmesi için kan sayımınızı düzenli aralıklarla izleyecek ve herhangi bir özel tedaviye 
ihtiyaç olup olmadığına karar verecektir. Bazı durumlarda TEMOTU  dozu azaltılacak veya 
TEMOTU tedavisi durdurulacaktır.  
 
Bunların hepsi çok ciddi yan etkile rdir. Eğer bunlardan biri sizde mevcut ise, sizin 
TEMOTU’ya  karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın  : 10 hastanın en az 1’inde görülebilir  
Yaygın  : 10 hastanın birinden az fakat100 hastanın birinden fazla görülebilir.  
Yaygın olmayan  : 100 hastanın birinden az, fakat 1000 hastanın birinden fazla 
görülebilir.  
Seyrek  : 1000 hastanın birinden az, fakat 10.000  hastanın birinden fazla 
görülebilir.  
Çok seyrek  : 10.000 hastanın 1’inden az görülebilir.  
Bilinmiyor  : Eldeki verilerden hareketle tahmin edilemiyor.  
 
Raporlanan diğer yan etkiler aşağıda liste halinde sunulmaktadır:  
 
 
 
Sayfa 8 / 10 
 Çok yaygın:  
- İştah kaybı, konuşma güçlüğü, baş ağrısı  
- Kusma, bulantı, ishal, kabızlık  
- Döküntü, saç dökülmesi  
- Yorgunluk  
 
Yaygın :  
- Enfeksiyonlar, ağız enfeksiyonları  
- Kan hücrelerinin sayısında azalma (nötropeni, lenfopeni, trombositopeni)  
- Alerjik reaksiyon  
- Kan şekerinde artış  
- Hafıza bozukluğu, depresyon, yoğun endişe, kafa karışıklığı, uykuya dalamamak veya 
uykunun bölünmesi  
- Koordinasyon ve denge bozukluğu  
- Konsantrasyon güçlüğü, zihinsel durumda veya dikkatte değişiklikler, unutkanlık  
- Baş dönmesi, duyularda bozukluk, karıncalanma hiss i, titreme, anormal tat duyumu  
- Kısmi görme kaybı, görmede anormallik, çift görme, gözlerde ağrı  
- Sağırlık, kulak çınlaması, kulak ağrısı  
- Akciğerlerde veya bacaklarda kan pıhtısı, yüksek kan basıncı  
- Zatürre, nefes darlığı, bronşit, öksürük, sinüs iltihabı  
- Mide veya karın ağrısı, mide rahatsızlığı/mide yanması, yutma güçlüğü  
- Cilt kuruluğu, kaşıntı  
- Kas hasarı, kas güçsüzlüğü, kas sızıları ve ağrısı  
- Eklemlerde ağrı, sırt ağrısı  
- Sık idrara çıkma, idrarı tutma güçlüğü  
- Ateş, grip benzeri belirtiler, ağrı, kendini iyi hissetmeme, soğuk algınlığı veya grip  
- Sıvı tutulması, bacaklarda şişlik  
- Karaciğer enzimlerinde yükselmeler  
- Kilo kaybı, kilo artışı  
- Radyasyona bağlı hasar  
 
Yaygın o lmayan:  
- Ölümle sonuçlanan vakalar dahil olmak üzere, herpes virüsünden kaynaklanan beyin  
enfeksiyonu vakaları  (herpetik meningoensefalit)  
- Yara enfeksiyonları  
- Yeni veya tekrar aktifleşen sitomegalovirüs enfeksiyonları  
- Yeniden aktifleşen hepatit B virüs enfeksiyonları  
- İkincil kanserler (lösemi dahil)  
- Kan hücrelerinin sayısında azalma (pansitope ni, anemi, lökopeni)  
- Derinin altında kırmızı lekeler  
- Diabetes insipidus (idrara daha fazla çıkma ve susama hissi gibi belirtileri içeren tuz ve 
su dengesizliği bozuklukları ), kanda düşük potasyum düzeyi  
- Ruh halinde değişiklikler, sanrılar  
- Kısmi felç, koku duyumunda değişiklik  
- İşitme bozukluğu, orta kulak enfeksiyonu  
- Çarpıntı (kalp atışlarının duyumsanması), sıcak basması  
- Midede şişkinlik, bağırsak hareketlerinin (dışkılama) kontrolünde güçlük, hemoroidler, 
ağız kuruluğu  
- Hepatit ve karaciğer hasarı (ölümle s onuçlanan karaciğer yetmezliği dahil), kolestaz, 
bilirübin artışı  
Sayfa 9 / 10 
 - Vücutta veya ağızda yaralar, derinin soyulması, deride kabartılar, deride ağrılı 
kızarıklık, deride şişlikle birlikte şiddetli döküntü (avuç içleri ve ayak tabanları dahil 
olmak üzere)  
- Güneş ışığına duyarlılıkta artış, ürtiker (kurdeşen), terleme artışı, cilt renginde 
değişiklik  
- İdrar yapma güçlüğü  
- Vajinal kanama, vajina tahrişi, adet kanamalarının olmaması veya ağır adet kanamaları, 
meme ağrısı, cinsel iktidarsızlık  
- Yüksek ateşli hastalıklarda görülen titreme, yüzde şişme, dil renginde değişiklik, 
susuzluk, diş hastalıkları  
- Gözlerde kuruluk  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkile rin raporlanması  
Kullanma Talimatında yer alan veya yer almayan herhangi bir yan etki meydana gelmesi 
durumunda doktorunuz , eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bil dirimi” ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edin ilmesine katkı sağlamış olacaksınız.  
 
5. TEMOTU’nun saklanması  
TEMOTU’yu çocukların göremeyeceği, erişemeyeceği yerlerde ve ambalajında saklayınız.  
Tercihen kilitli bir dolapta saklayınız; kazara yutulması çocuklar için ölümcül olabilir.  
 
25 °C’nin alt ında orijinal ambalajında saklanmalıdır.  
Kapsüllerin görünüşünde herhangi bir değişiklik fark ederseniz, eczacınıza söyleyiniz.  
 
Son kullanma tarihiyle uyumlu olarak kullanınız.  
Ambalajda belirtilmiş olan son kullanma tarihinden sonra TEMOTU’yu kullanmayınız.  
 
Eğer üründe ve/veya ambalajında bozukluklar fark ederseniz TEMOTU’yu  kullanmayınız.  
 
Son kullanma tarihi geçmiş veya kullanılmayan ilaçları  kanalizasyona veya  çöpe atmayınız! 
Çevre , Şehircilik  ve İklim Değişikliği  Bakanlığı ’nca belirlenen toplama sistemine veriniz.  
 
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR ve bu atıkların yönetimi 2/4/2015 tarihli ve 29314 sayılı 
Resmi Gazetede yayımlanan Atık Yönetimi Yönetmeliğine göre yapılır.  
 
 
 
 
 
Sayfa 10 / 10 
 Ruhsat sahibi :  
Onko İlaç Sanayi ve Ticaret A.Ş  
Gebze OSB 2 Mah. 1700. Sk. No 1703/2  
41420 Çayırova / Kocaeli  
Telefon: +90  850 250 66 56  
e-mail: info@onkokocsel.com   
 
Üretim yeri:  
Onko İlaç Sanayi ve Ticaret A.Ş.  
Gebze Organize San. Bölgesi  
1700 Sokak, No:1703 Çayırova / Kocaeli  
Telefon : +90 850 250 66 56  
 
 
Bu kullanma talimatı 22/03/2024  tarihinde onaylanmıştır.  
