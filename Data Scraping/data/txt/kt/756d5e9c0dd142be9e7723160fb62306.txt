1  Bu aşıyı  kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu aşı kişisel  olarak  sizin için reçete edilmiştir,  başkalarına  vermeyiniz.  
• Bu aşının  kullanımı  sırasında,  doktora  veya hastaneye  gittiğinizde  doktorunuza  bu 
aşıyı kullandığınızı söyleyiniz.  
• Bu talimatta  yazılanlara  aynen  uyunuz.  Aşı hakkında  size önerilen  dozun  dışında  
yüksek  veya düşük  doz kullanmayınız.  KULLANMA  TALİMATI  
 
HepB  Erişkin  20 mcg /1  mL IM enjeksiyon luk süspansiyon  
Kas içine uygulanır.  
Steril  
 
• Etkin  madde : HepB  Erişkin  her 1 ml’sinde 20  mikrogram  saflaştırılmış  hepatit  B virüsü  
yüzey  antijeni  (HBsAg)*  içerir.  
* Rekombinant  DNA  teknolojisi  ile maya  hücrelerinde  (Sacc haromyces  cerevisiae)  
üretilmiştir.  
 
• Yardımcı maddeler: Alüminyuma eşdeğer alüminyum  hidroksit  jel, monobazik 
potasyum  fosfat, dibazik  sodyum fosfat, sodyum klorür ve enjeksiyonluk  su. 
 
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak 
belirlenmesini  sağlayacaktır.  Meydana  gelen  herhangi  bir yan etkiyi  raporlayarak  yardımcı 
olabilirsiniz. Yan etkilerin nasıl raporlanacağını öğrenmek için 4. Bölümün sonuna 
bakabilirsiniz.  
Bu Kullanma  Talimatında : 
 
1. HepB  Erişkin  nedir  ve ne için kullanılır?  
2. HepB  Erişkin’i  kullanmadan  önce  dikkat  edilmesi  gerekenler  
3. HepB  Erişkin  nasıl  kullanılır?  
4. Olası  yan etkiler  nelerdir?  
5. HepB  Erişkin’in  saklanması  
 
Başlıkları  yer almaktadır.  
2  1. HepB  Erişkin  nedir  ve ne için kullanılır?  
Bu aşı, hepatit B virüsüne maruz kalma riski bulunan 16 yaş ve üstü bireylerde hepatit B 
virüsünün bilinen bütün alt tiplerinin neden olduğu enfeksiyonlara karşı aktif bağışıklama için 
endikedir.  
 
2. HepB  Erişkin’i  kullanmadan  önce  dikkat  edilmesi  gerekenler  
 
HepB   Erişkin’i  aşağıdaki   durumlarda  KULLANMAYINIZ  
 
Eğer;  
• Bu aşının içeriğinde bulunan etkin maddeye veya herhangi bir yardımcı maddeye karşı 
alerjiniz (aşırı duyarlılığınız) varsa, HepB’ yi kullanmayınız. Alerjik reaksiyonun 
belirtileri  arasında  kaşıntılı  deri döküntüsü,  nefes  darlığı,  yüz veya  dilde  şişme  buluna bilir.  
• Herhangi  bir hepatit  B aşısına  karşı  daha  önce  alerjik  reaksiyon gösterdiyseniz.  
 
• Yüksek ateş ile birlikte  şiddetli bir enfeksiyon hastalığınız varsa, aşı siz iyileştikten sonra 
uygulanabilir. Soğuk algınlığı gibi küçük enfeksiyonlar aşının uygulanması açısından 
herhangi bir sorun oluşturmaz ancak, öncelikle doktorunuz ile konuşunuz.  
 
HepB  Erişkin’i  aşağıdaki  durumlarda  DİKKATLİ  KULLANINIZ  
Eğer  siz veya  çocuğunuzda;  
 
• akut yüksek  ateşli  (38˚C’nin  üstünde)  ciddi  bir hastalık  geçiriyorsanız.  Bu durumlarda, 
kendinizi daha iyi hissedene kadar aşılama ertelenir.  
• multipl  skleroz  (merkezi sinir  sistemini  etkileyen  bir hastalık)  varsa  
 
Tüm  aşılarda  olduğu  gibi, her aşılanmış  kişi enfeksiyondan  korunmayabilir.  Ayrıca,  HepB 
Erişkin aşısı olmadan önce farkına varmadan hepatit B virüsü ile enfekte  olduysanız,  HepB Erişkin 
hastalanmanızı önleyemeyebilir.  
Aşılamanın  ne kadar  etkili  olduğunu  kontrol  etmek  için aşılama  şemasının  tamamlanmasından 
sonra doktorunuz kan tahlilinizin yapılmasını önerebilir. Aşının ilave dozlarına gerek 
duyulabilir. Doktorunuz sizi bilgilendirecektir.  
Herhangi bir iğne enjeksiyonundan sonra veya  hatta önce bile bayılma (özellikle ergenlerde) 
görülebilir. Bu nedenle doktorunuza veya hemşirenize daha önceki herhangi bir aşılamanız 
sırasında bayıldığınızı söyleyiniz.  
Bu uyarılar,  geçmişteki  herhangi  bir dönemde  dahi olsa sizin  için geçerliyse  lütfen  doktorunuza 
danışınız.  3  HepB  Erişkin’in  yiyecek  ve içeceklerle  birlikte  kullanımı  
Kas içine  enjeksiyon  yolu ile  uygulandığından  yiyecek  ve içecek  ile etkileşimi yoktur.  
 
Hamilelik  
Aşıyı  kullanmadan  önce doktorunuza  veya eczacınıza  danışınız.  
 
Hamileyseniz  herhangi  bir ilaç almadan önce  doktorunuza  veya  eczacınıza  danışınız.  
 
Aşılama  döneminde  hamile  olduğunuzu  fark ederseniz  hemen  doktorunuza  veya eczacınıza 
danışınız.  
 
Emzirme  
Aşıyı  kullanmadan  önce doktorunuza  veya eczacınıza  danışınız.  
Emzirme  dönemindeyseniz  herhangi  bir ilaç almadan  önce  doktorunuza  veya  eczacınıza 
danışınız.  
 
Araç  ve makine  kullanımı  
Aşının  araç ve makine  kullanımı  üzerine  etki göstermesi  beklenmemektedir. HepB 
uygulaması sonrasında kendinizi yorgun hissedebilirsiniz veya baş ağrınız olabilir. Eğer bunlar 
olursa, araç veya makine kullanırken dikkatli olunuz.  
 
HepB  Erişkin’in  içeriğinde  bulunan  bazı yardımcı  maddeler  hakkında  önemli bilgiler  
Bu tıbbi ürün her “doz”unda  1 mmol  (23 mg)’dan daha  az sodyum  ihtiva  eder;  yani aslında 
“sodyum içermez”.  
Bu tıbbi ürün her “doz”unda  1 mmol  (39 mg)’dan  daha  az potasyum  ihtiva  eder;  yani aslında 
“potasyum içermez”.  
Bu tıbbi ürünün  üretim sürecinde tiyomersal  kullanılmıştır ve bunun  kalıntıları  nihai  üründe 
bulunmaktadır. Bu nedenle duyarlılık reaksiyonları meydana gelebilir.  
“Siz ya da çocuğunuz”  daha  önce  bir aşı uygulamasından  sonra  sağlık  problemleri  yaşamışsanız bu 
durumu doktor unuza belirtiniz.  
Diğer  ilaçlar  ile birlikte kullanımı  
Genel  olarak,  hepatit  B aşıları  diğer  aşılarla  aynı zamanda,  ayrı enjeksiyon  yerine  ve ayrı 
enjektörlerle uygulanabilir.  
HepB  ve diğer  aşılar  arasında  en az 2 ila 3 haftalık  bir ara bırakmalısınız.  
HepB bir hepatit B “immüno -globülin” enjeksiyonu ile birlikte  verilmek zorunda olabilir. Bu 
durumda doktorunuz aşının ve diğer enjeksiyonun vücudun farklı bölümlerinden enjekte 
edileceğinden emin olacaktır.  
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son zamanlarda  4  kullandınız  ise veya son zamanlarda  bu aşı dışında  herhangi  bir aşılama  yapıldıysa  lütfen 
doktorunuza veya eczacınıza bunlar hakkında bilgi veriniz.  
3. HepB  Erişkin  nasıl  kullanılır?  
 
Uygun  kullanım  ve doz/uygulama  sıklığı  için talimatlar:  
 
Bir yetişkin  dozu  (16 yaşından  itibaren)  20 mikrogram  HBsAg  içeren  1,0 ml’dir.  
 
HepB  Erişkin,  genellikle  aşağıda  gösterildiği  gibi, 6 aylık  sürede  toplam  üç ayrı 
enjeksiyon olarak uygulanır:  
• Birinci  doz: seçilen  bir tarihte  
• İkinci  doz: 1 ay sonra  
• Üçüncü  doz: ilk dozdan  6 ay sonra  
 
3 aylık  sürede  toplam  üç doz HepB  Erişkin  aşağıda  gösterildiği  gibi de uygulanabilir (Bu 
şema hızlı korumaya ihtiyacı olan kişilere uygulanabilir):  
o Birinci  doz: seçilen  bir tarihte  
o İkinci  doz: 1 ay sonra  
o Üçüncü  doz: ilk dozdan  2 ay sonra  
İlk dozdan  12 ay  sonra  dördüncü  doz önerilmektedir.  
 
Uygulama  yolu ve metodu:  
HepB  Erişkin  genellikle  üst kol kasına  enjekte  edilir.  Aşı asla damar  içine  enjekte edilmemelidir. 
Gluteal  bölgede ve intradermal yolla uygulanmamalıdır.  
 
Özel  kullanım  durumları:  
Belirli  durumlarda  ve özellikle  böbrek  hastalığı  geçirdiyseniz,  başka  aşılama  şemaları  da 
mümkündür. Doktorunuzun talimatlarına uymalısınız.  
Biyoteknolojik  ürünlerin  takip  edilebilir liğinin  sağlanması  için uygulanan  ürünün  ticari  ismi ve 
seri numarası mutlaka hasta dosyasına kaydedilmelidir.  
Eğer  HepB  Erişkin’in  etkisinin  çok güçlü  veya zayıf  olduğuna  dair bir izleniminiz  var ise 
doktorunuz  veya eczacınız  ile konuşun.  
 
Kullanmanız  gerekenden  daha  fazla  HepB  Erişkin  kullandıysanız:  
HepB  Erişkin’i  kullanmanız  gerekenden  fazlasını  kullanmışsanız  bir doktor  veya eczacı ile 
konuşunuz.  5  HepB  Erişkin’i  kullanmayı  unutursanız:  
Aşı takviminde  bulunan  bir aşılamanın  zamanını  geçirmişseniz,  doktorunuza  söyleyiniz. 
Unutulan dozun ne zaman verileceğine doktorunuz karar verecektir.  
Unutulan  dozları  dengelemek  için çift doz almayınız.  
 
Ürünün  kullanımı  ile ilgili  ilave  sorularınız  varsa doktorunuza  veya  eczacını za danışınız.  
4. Olası  yan etkiler  nelerdir?  
Tüm  ilaçlar  ve aşılar  gibi HepB  Erişkin’in  içeriğinde  bulunan  maddelere  duyarlı  olan kişilerde 
yan etkiler olabilir.  
Yan etkiler  aşağıdaki  kategorilerde  gösterildiği  şekilde  sıralanmıştır: 
Çok yaygın  : 10 hastanın en az birinde görülebilir.  
Yaygın  : 10 hastanın birinden az, fakat 100 hastanın birinden fazla görülebilir. 
Yaygın olmayan  : 100 hastanın  birinden  az, fakat  1.000  hastanın  birinden  fazla  görülebilir. 
Seyrek  : 1.000 hastanın birinden az görülebilir . fakat 10.000 hastanın birinden 
fazla görülebilir.  
Çok seyrek: 10.000 hastanın birinden az görülebilir. 
Bilinmiyor:  Eldeki  verilerden  hareketle  tahmin  edilemiyor.  
 
Çok yaygın  
• Enjeksiyon  bölgesinde  ağrı 
 
Yaygın  
• İştahsızlık  (anoreksi)  
• Uykusuzluk,  sinirlilik,  uyaranlara  karşı  aşırı duyarlı  olma  durumu  (iritabilite)  
• Baş ağrısı,  sersemlik  
• Bölgesel  kan birikmesi  (hematom)  
• Karın  ağrısı,  ishal,  kusma  
• Kızarık  döküntü,  deri üzerinde  oluşan  kızarıklık  (eritem)  
• Ateş,  sertleşme,  ödem  hassasiyet,  iltihap  (enflamasyon)  
 
Yaygın  olmayan  
• Pamukçuk  (moniliyaz),  nezle  (rinit)  
• Gül hastalığı  (pitriyazis  rozea),  döküntü,  deriden  hafif kabarık  (makülopapüler) döküntü  
• Yenidoğan  sarılığı  6  Seyrek  
• Anormal  ağlama,  uykululuk  hali 
• Bulantı  
• Kas ağrısı,  eklem  iltihabı  (artrit)  
• Halsizlik,  yorgunluk  
• Karaciğer  enzimlerinde  yükselme  
 
Çok seyrek  
• Göz sinirlerinde iltihaplanma (optik nevrit), yüz felci, Guillain -Barré sendromu (viral 
enfeksiyon sonrası gelişen bir rahatsızlık), dissemine sklerozun (kroni k ilerleyici sinir 
sistemi hastalığı) alevlenmesi  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz . 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer al an “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)‘ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında  daha fazla bilgi edinilmesine katkı sağlamış olacaksınız.  
 
5. HepB  Erişkin’in  Saklanması  
HepB  Erişkin’i  çocukların  göremeyeceği,  erişemeyeceği  yerlerde  ve ambalajında saklayınız.  
2ºC ila 8ºC arası  sıcaklıklarda  (buzdolabında)  saklayınız.  
Aşı kesinlikle  dondurulmamalıdır.  Donması  durumunda  aşı bozulur.  
Açıldıktan sonra hemen kullanılmalıdır. Işıktan korunarak saklanmalıdır.  
 
Son kullanma  tarihiyle  uyumlu  olarak  kullanınız.  
Ambalajdaki  son kullanma  tarihinden  sonra  HepB  Erişkin’i  kullanmayınız.  
 
Son kullanma  tarihi  geçmiş  veya kullanılmayan  ilaçları  çöpe  atmayınız!  Çevre, Şehircilik ve  
İklim Değişikliği Bakanlığınca  belirlenen toplama sistemine veriniz.  7  Ruhsat  Sahibi : 
Turk İlaç  ve Serum  Sanayi  A.Ş. 
Büğdüz  Mah.  Enver  Paşa Cad. No:8,  06750 
Akyurt/Ankara  
 
Üretim  Yeri:  
LG Chem,  Ltd. 
Iksan Plant 129, Jeollabuk -do 
Kore Cumhuriyeti  
Bu kullanma  talimatı  08/09/2022  tarihinde  onaylanmıştır.  
 
 
AŞAĞIDAKİ  BİLGİLER  BU İLACI  UYGULAYACAK  SAĞLIK  PERSONELİ  İÇİNDİR  
 
Saklandığında  üzerinde  berrak  renksiz  çözelti  olan ince beyaz  bir çökelti  gözlenebilir.  Aşı, hafif 
opak, beyaz bir süspansiyonun elde edilmesi için iyice çalkalanmalıdır.  
Uygulanmadan önce aşının içinde yabancı parçacıklar olup olmadığı ve/veya fiziksel 
görünümünde anormallik ol up olmadığı kontrol edilmelidir. Bunlardan birinin gözlenmesi 
durumunda, aşı kullanılmadan atılmalıdır.  
Kalan  ürün veya  kullanılmış  malzeme,  ulusal  gereklilikler  doğrultusunda  atılmalıdır.  