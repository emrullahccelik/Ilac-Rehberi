1 
 KULLANMA TALİMATI  
 
PEREBRON® 50 mg/ 5 ml şurup  
Ağızdan alınır.  
 
• Etkin madde:  5 ml (1 ölçek) şurup, 50 mg oksolamin fosfat içerir.  
• Yardımcı maddeler:  Sitrik asit susuz, metil paraben (E218), ponso 4R (E124), frambuaz 
esansı, şeker ve distile su. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza ve ya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu Kullanma Talimatında:  
 
1. PEREBRON® nedir ve ne için kullanılır?  
2. PEREBRON®’u kullanmadan önce dikkat edilmesi gerekenler  
3. PEREBRON® nasıl kullanılır?  
4. Olası yan etkil er nelerdir?  
5. PEREBRON®’un saklanması  
 
Başlıkları yer almaktadır. 
 
1. PEREBRON® nedir ve n e için k ullanılır?  
• PEREBRON®, etkin maddesi oksolamin fosfat sayesinde solunum yolları mukozasının 
inflamasyonuna (iltihap, yangı) bağlı ateş, ağrı ve tahrişi ortad an kaldıran; balgamı eritici 
etkisi ile salgıları sulandıran ve böylece öksürüğü sebebi ile birlikte tedavi eden bir ajandır.  
• PEREBRON®, 120 ml şurup içeren renkli cam şişede, 5 ml’lik plastik  kaşığı  ile birlikte 
sunulur. Kırmızı berrak şurup görünümündedi r.  
• PEREBRON®, soğuk algınlığı ve üst solunum yolu enfeksiyonlarına eşlik eden öksürüğün 
semptomatik tedavisinde kullanılabilir.  
 
2. PEREBRON®’u kullanmadan önce dikkat edilmesi gerekenler  
PEREBRON®’u aşağıdaki durumlarda KULLANMAYINIZ  
• Eğer PEREBRON®’un herhangi bir bileşenine karşı aşırı duyarlıysanız.  
• 6 yaş altındakilerde kullanılmamalıdır.  
 
PEREBRON®’u aşağıdaki durumlarda DİKKATLİ KULLANINIZ  
• Eğer mide hassasiyetiniz varsa yemekten sonra kullanınız. Şurubun eşit miktarda su ile 
karıştırılması ile yan etkiler genellikle önlenebilir.  
 2 
 Bu uyarılar geçmişteki herhangi  bir dönemde dahi olsa sizin için geçerliyse lütfen 
doktorunuza danışınız.  
 
PEREBRON®’un yiyecek ve içecek ile kullanılması  
Veri yoktur.  
 
Hamilelik  
İlacı kullanmadan önce doktorunuza veya eczacı nıza danışınız.  
Hamilelerde yeterli çalışma bulunmadığından, PEREBRON® hamilelik dönemi boyunca 
kullanılmamalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Emziren kadınlarda yeterli çalışma bulunmadığından, PEREBRON® emzirme dönemi 
boyunca kullanılmamalıdır.  
 
Araç ve makine kullanımı  
PEREBRON®, araç ve makine kullanma yeteneğini etkilemez.  
 
PEREBRON®’un içeriğinde bulunan bazı yar dımcı maddeler hakkında önemli bilgiler  
PEREBRON®, şeker içermektedir. Eğer daha önceden doktorunuz tarafından bazı şekerlere 
karşı toleransınızın bulunmadığı söylenmişse, bu tıbbi ürünü almadan önce doktorunuzla 
temasa geçiniz.  
PEREBRON®’un içeriğindeki ponso 4R (E124), alerjik reaksiyonlara sebep olabilir.   
PEREBRON®’un içeriğinde bulunan metil paraben (E218) alerjik reaksiyonlara (muhtemelen 
gecikmiş) sebebiyet verebilir. 
 
Diğer ilaçlar ile birlikte kullanımı 
Antikoagülan (kanın pıhtılaşmasını önleyen) ilaçlarla tedavi görüyorsanız PEREBRON®’u 
kullanmadan önce doktorunuza danışınız.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz . 
 
3. PEREBRON® nasıl kullanılır?  
• Uygun kullanım ve doz/uygulama sıklığı için talimatlar: Yetişkinlerde, 5 ml’lik 3 
ölçek; 6 yaşından büyük çocuklarda ise 5 ml’lik 1- 2 ölçek günde 4 kere yemekten sonra 
kullanılır.  
Doktorunuz PEREBRON® ile tedavinizin ne ka dar süreceğini size bildirecektir.  
• Uygulama yolu ve metodu: Yemeklerden sonra ağız yoluyla alınır. Gereğinde eşit 
miktarda su ile sulandırılarak kullanılır.  
 
• Değişik yaş grupları  
Çocuklarda kullanımı: 6 yaş ından küçük çocuklarda kullanılmamalıdır.  
  Yaşlılarda kullanımı:  Yaşlı hastalarda kullanımına ilişkin özel bir durum 
bulunmamaktadır. 
 
• Özel kullanım durumları 3 
  Özel kullanım durumları bulunmamaktadır. 
 
Eğer PEREBRON®’un etkisinin çok güçlü ya da zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla PEREBRON® kullandıysanız  
Aşırı doz durumunda baş dönmesi, renk solgunluğu, kusma ve heyecanlanma görülebilir.  
PEREBRON®’dan kullanmanız gerekenden fazlasını kullanmışsanız bir doktor vey a eczacı ile 
konuşunuz.  
 
PEREBRON®’u kullanmayı unutursanız  
Unutulan dozları dengelemek için çift doz almayınız . 
 
PEREBRON® ile tedavi sonlandırıldığında oluşabilecek etkiler  
Veri yoktur.  
 
4. Olası yan etkiler nelerdir? 
Tüm ilaçlar gibi, PEREBRON®’un içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa PEREBRON®’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Ağız, yüz ve/veya boğazda şişme ( anjiyonörotik ödem [ mukoza ve cilt altı dokularda 
meydana gelen ani şişme]) ,  
• Nefes alma güçlükleri (göğüste sıkışıklık veya hırıltı),  
• Ölümcül olabilen veya şoka sebebiyet veren kan basıncında ani düşme.  
Bunların hepsi çok ciddi yan etkilerdir. Eğer bunlar dan biri sizde mevcut ise, sizin 
PEREBRON®’a karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
Bu çok ciddi yan etkilerin hepsi oldukça seyrek görülür. 
 
PEREBRON® kullanımına bağlı aşağıdaki yan etkiler  de görülebilir:  
 
Yaygın olmayan (1000 hastada 1’den fazla ve 100 hastada 1’den az):  
- Çocuklarda göz yanılsamasına sebep olabilir.  
 
 
Seyrek (10.000 hastada 1’den fazla ve 1.000 hastada 1’den az):  
- Özellikle hassas bir yapıya sahipseniz aç karnına verilince bulantı, kusma, mide 
yanması ve bağırsak hareketlerinde artmaya sebep olabilir. Şurubun eşit miktarda su 
ile karıştırılması ve yemekten biraz sonra verilmesi ile bu durum genellikle 
önlenebilir.  
 
Çok seyrek (10.000 hastada 1’den az) : 
- Ağız mukozasında  geçic i his azalması  
- Aşırı hassasiyeti olanlarda kurdeşen  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 4 Yan etkilerin raporlanması 
Kullanma Talimatında  yer alan veya almayan herhangi bi r yan etki meydana  gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkiler i www.titck.gov.tr sitesinde  yer alan “İlaç Yan Etki Bildirimi” ikonuna  tıklayarak ya da 
0 800 314 00 08 numaralı ya n etki bildir im hattını arayarak Türkiye Farmakovijilans  Merkezi 
(TÜFAM)’ne bildiriniz . Meydana gele n yan etkileri bildirere k kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
5. PEREBRON®’un saklanması
PEREBRON®’u çocukların gör emeyeceği, erişemeyeceği yerlerde ve ambalajında saklayınız. 
25 °C’nin altındaki oda sıcaklığında saklayınız.
Son kullanma tarihiyle uyumlu olarak kullanınız. 
Kutu üzerinde yazılı olan son kullanma tarihinden sonra PEREBRON®’u kul lanmayınız. 
Son kullanma tarihi  geçmiş veya kullanılmayan ilaçlar ı çöpe  atmayınız! Çevre ve Şehircilik 
Bakanlığınca belirlenen toplama sistemine veriniz 
Ruhsat  Sahibi: Angelini İlaç San. ve Tic. A.Ş. 
RSD 4, Nispetiye Ma h. Aytar Ca d. Fecri Ebcioğl u Sok. No: 4, Zemi n Kat Levent , Beşiktaş -
İSTANBUL 
Tel: 0212 266 24 23  
Faks: 0212 266 24 22 
Üretim Yeri: Santa Farma İlaç Sanayii A.Ş.  
GEBKİM 41455 D ilovası - KOCAELİ  
Tel: (+90 262) 674 23 00  
Fax: (+90 262) 674 23 21  
Bu kullanma talimatı …/…/… tarihinde onay lanmıştır. 