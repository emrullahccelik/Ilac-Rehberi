KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
FERICOSE 100 mg/5 ml İ.V. enjeksiyonluk çözelti içeren ampul
Steril
2. KALİTATİF VE KANTİTATİF BİLEŞİM
Etkin madde:
Demir hidroksit sükroz kompleksi...................2700 mg/5ml
(100 mg elementer demir’e eşdeğer)
Yardımcı madde(ler):
Sodyum hidroksit………….....y.m.
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti içeren ampul
Berrak, kahve renkli çözelti
4. KLİNİK ÖZELLİKLER
4.1. Terapötik endikasyonlar
 Gastrointestinal sistemden demir emiliminin bozulduğu durumlarda gelişen demir
eksikliği anemisinde,
 Aktif gastrointestinal kanaması olan hastalarda gelişen demir eksikliği anemisinde,
 Total veya subtotal gastrektomili hastalarda gelişen demir eksikliği anemisinde,
 Oral demir tedavisini tolere edemeyen demir eksikliği anemisi olgularında,
 Oral demir tedavisine dirençli demir eksikliği anemilerinde,
 Hızlı bir şekilde demir sağlanması için klinik ihtiyacın olduğu durumlarda,
 Eritropoetin (EPO) tedavisi alan diyalize bağımlı olan veya olmayan kronik böbrek
yetmezliği hastalarında demir eksikliği varlığında endikedir.
1FERICOSE ilk trimesterde önerilmemelidir. II. ve III. trimesterde ise hekimin zorunlu
bulduğu hallerde kullanılmalıdır.
FERICOSE, gerekli ve uygun kan tetkikleri (hematokrit, hemoglobin, ferritin düzeyi, eritrosit
sayısı tayini gibi) yapıldıktan sonra uygulanmalıdır.
4.2. Pozoloji ve uygulama şekli
Pozoloji/uygulama sıklığı ve süresi:
Erişkinlerde; 1-2 ampul (100-200 mg demir) FERICOSE, hemoglobin düzeylerine göre
haftada 1-3 kez şeklinde uygulanır. Hemodiyaliz hastalarında toplam doz, 10 dozda
uygulanacak şekilde 1000 mg’dır. Gerektiğinde önerilen doz tekrarlanabilir. Doz uygulama
sıklığı haftada 3 defadan fazla olmamalıdır.
Uygulama şekli:
FERICOSE, sadece intravenöz yoldan (yavaş enjeksiyon veya infüzyon şeklinde)
uygulanması gereken bir üründür. İntramüsküler veya bolus intravenöz enjeksiyonla
uygulanmamalıdır.
FERICOSE uygulanması sırasında ve her bir uygulamayı takiben, aşırı duyarlılık
reaksiyonlarının semptomları ve belirtileri açısından hastalar dikkatlice takip edilmelidir.
FERICOSE sadece anafilaktik reaksiyonları acilen değerlendirme ve yönetme eğitimi almış
personelin varlığında, tüm resüsitasyon araçlarının sağlandığı yerlerde uygulanmalıdır.
Her FERICOSE enjeksiyonunu takiben hasta en az 30 dakika boyunca advers etkiler
açısından gözlemlenmelidir (Bkz. Bölüm 4.4). Eğer uygulama sırasında herhangi bir alerjik
reaksiyon ya da intolerans ortaya çıkarsa tedavi hemen kesilmelidir.
İntravenöz enjeksiyon
FERICOSE yavaş intravenöz enjeksiyon olarak dilüe edilmeden de uygulanabilir. Önerilen
miktar dakikada 1 ml FERICOSE (20 mg demir) şeklinde (5 ml FERICOSE en az beş
dakikada) uygulanmalıdır. Bir enjeksiyonda, en fazla 200 mg FERICOSE uygulanabilir, daha
fazla uygulama yapılmamalıdır. Kullanılmayan FERICOSE ampul içeriği atılmalıdır.
Yeni bir hastaya tedaviye başlarken erişkinde 1 ml FERICOSE (20 mg demir) test dozu
olarak uygulanır. 15 dakika içinde bir yan etki görülmezse geri kalan doz da uygun sürede
verilir.
2İnfüzyon olarak
FERICOSE ampul hipotansiyon ve paravenöz enjeksiyon riskini azaltmak amacıyla tercihen
infüzyon şeklinde uygulanmalıdır. Bu amaçla 5 ml ampul (100 mg demir) en fazla 100 ml
%0,9 NaCl ile dilüe edilmelidir. Uygulama süresi 100 mg demir için en az 15 dakika, 200 mg
demir için en az 30 dakika, 300 mg demir için en az 1,5 saat, 400 mg demir için en az 2,5
saat, 500 mg demir için en az 3,5 saat olmalıdır. Bir kerede uygulanacak maksimum demir
dozu 7 mg demir/kg vücut ağırlığını, 500 mg demiri aşmamalı ve dozdan bağımsız olarak en
az 3,5 saatte uygulanmalıdır.
Yeni bir hastaya tedaviye başlarken erişkinde ve 14 kg'ın üstündeki çocuklarda 1 ml
FERICOSE (20 mg demir) test dozu olarak uygulanır. 14 kg'ın altındaki çocuklarda ise
günlük dozun yarısı (1,5 mg demir/kg) test dozu şeklinde uygulanır. 15 dakika içinde bir yan
etki görülmezse geri kalan doz da uygun sürede verilir.
Kullanılmayan FERICOSE ampul içeriği atılmalıdır.
FERICOSE hemodiyaliz esnasında diyalizörün venöz tarafına doğrudan uygulanabilir.
Uygulama intravenöz uygulama gibi yapılmalıdır.
Özel popülasyonlara ilişkin ek bilgiler:
Böbrek/karaciğer yetmezliği:
Böbrek ve karaciğer yetmezliği olanlarda doz ayarlamasına gerek yoktur.
Pediyatrik popülasyon:
Yeterli klinik deneyim olmaması nedeniyle 14 yaş altındaki çocuklarda parenteral demir
preparatlarının kullanımı önerilmez.
Uygulama süresince oral demir alımı kesilmelidir.
Geriyatrik popülasyon:
Yaşlı hastalarda doz ayarlamasına gerek yoktur.
4.3. Kontrendikasyonlar
FERICOSE kullanımı;
 Etkin maddeye, FERICOSE’a ya da 6.1 bölümünde listelenmiş herhangi bir yardımcı
maddeye aşırı duyarlılık durumlarında,
 Diğer parenteral demir ilaçlarına karşı bilinen aşırı duyarlılık durumlarında,
3 Demir yüklenmesinin olduğu ya da demir kullanımı azalmasının söz konusu olduğu
durumlarda,
 Demir eksikliğine bağlı olmayan anemilerde,
 Astım, ekzema ya da diğer atopik alerji hikâyesi olan hastalarda ve
 Gebeliğin ilk 3 ayında kontrendikedir.
4.4. Özel kullanım uyarıları ve önlemleri
Çocuklarda demir içeren ürünlerin yanlışlıkla alınması/yutulması fatal(ölümcül)
zehirlenmelere yol açar. Bu nedenle bu ilaçları çocukların erişemeyeceği yerlerde saklayınız.
Aşırı dozda alındığında doktorunuzu ya da zehir danışmayı derhal arayınız.
Parenteral olarak demir hidroksit sükroz kompleksi uygulanan hastalarda nadiren de olsa
anafilaktik şok, bilinç kaybı, kollaps, hipotansiyon, dispne, konvülsiyon ile karakterize,
ölümcül olabilen aşırı duyarlık reaksiyonları gelişebilmektedir. Bu tip reaksiyonlar demir
karbonhidrat kompleksi içeren pek çok preparatın kullanılması sırasında gözlenmektedir. Bu
nedenle, i.v. yoldan FERICOSE uygulanması sırasında da bir önlem olarak kardiyopulmoner
resusitasyon için gerekli donanımlar hazır edilmelidir. Her ne kadar demir hidroksit sükroz
kompleksi ile yapılan klinik çalışmalarda ölümcül aşırı duyarlık reaksiyonları bildirilmemişse
de FERICOSE ve tüm İ.V. demir preparatlarının uygulanması sırasında, ilgili hekimlerin
dikkatli olması önerilir.
Parenteral olarak uygulanan demir ilaçları, ciddi ve potansiyel fatal anafilaktik/anafilaktoid
reaksiyonları içeren aşırı duyarlılık reaksiyonlarına neden olabilir. Parenteral demir
komplekslerinin önceden sorunsuz seyreden dozlarından sonra da aşırı duyarlılık
reaksiyonları bildirilmiştir.
Şiddetli astım, ekzema veya diğer atopik alerji öyküsü ile ilaç alerjisi olduğu bilinen
hastalarda risk artmaktadır. İmmün sistem hastalıkları ya da enfeksiyon durumlarında (örn.
sistemik lupus eritematozus, romatoid artrit) parenteral demir komplekslerine karşı aşırı
duyarlılık reaksiyonlarında da artış olmaktadır.
FERICOSE sadece anafilaktik reaksiyonları acilen değerlendirme ve yönetme eğitimi almış
personelin varlığında, tüm resüsitasyon araçlarının sağlandığı yerlerde uygulanmalıdır. Her
FERICOSE enjeksiyonunu takiben hasta en az 30 dakika boyunca advers etkiler açısından
4gözlemlenmelidir. Uygulama esnasında aşırı duyarlılık reaksiyonları veya intolerans belirtileri
meydana gelirse tedavi hemen durdurulmalıdır. Akut anafilaktik/anafilaktoid reaksiyonları
yönetmek için, kalp-solunum resüsitasyon araçları ve 1:1000 enjektabl adrenalin çözeltisini
de içeren malzemeler hazır bulundurulmalıdır. Gerekli olduğu durumlarda, antihistaminikler
ve/veya kortikosteroidler ek tedavi olarak verilebilir.
Vücuttan demir atılımı sınırlı olduğundan ve dokulardaki demir fazlalığı tehlikeli
olabileceğinden, FERICOSE uygulanan hastalarda, periyodik olarak kan tetkiklerinin
(hemoglobin, hematokrit, serum ferritin ve transferrin saturasyonu) yapılması gereklidir.
Demir yüklenmesi şüphesi olan tüm hastalarda demir tedavisi kesilmelidir.
FERICOSE karaciğer yetmezliği olan hastalara dikkatli uygulanmalıdır.
FERICOSE yüksek ferritin seviyeleri olan akut ya da kronik enfeksiyonu olan hastalarda
dikkatli uygulanmalıdır. Parenteral demir bakteriyel veya viral enfeksiyonu olan hastalarda
istenmeyen etkiler oluşturabilir.
Eğer enjeksiyon hızlı uygulanırsa hipotansiyon oluşturabilir.
FERICOSE uygulanırken paravenöz enjeksiyondan kaçınılmalıdır. Eğer paravenöz
enjeksiyon olursa cilt altı doku hasarı ve kahverengi renk değişimi olabilir. Böyle durumlarda
heparin içeren jel veya merhemlerle tedavi edilmelidir.
İstenmeyen yan etkilerin meydana gelme olasılığını azaltmak için FERICOSE önerilen dozda
kullanılmalıdır.
Bu tıbbi ürün her 5ml’sinde 1 mmol (23 mg)’dan daha az sodyum içerir; bu dozda sodyuma
bağlı herhangi bir yan etki beklenmemektedir.
4.5. Diğer tıbbi ürünler ile etkileşimler ve diğer etkileşim şekilleri
Oral yoldan alınan demirin emilimini azaltabileceği için FERICOSE oral demir preparatları
ile birlikte kullanılmamalıdır. Oral demir tedavisi son FERICOSE dozundan en az 5 gün sonra
başlatılmalıdır.
Levotroksin içeren ilaçların FERICOSE ile birlikte alındığında emilimi bozulduğundan, iki
ilacın en az 2 saat ara verilerek alınması gerekmektedir.
54.6. Gebelik ve laktasyon
Genel tavsiye
Gebelik kategorisi B’dir.
Bu gebelik kategorisine rağmen hekim, gebenin ilacı kullanıp kullanmaması konusundaki
nihai kararını; gebelik haftasına, gebenin var olan/tespit edilen hastalığına ve diğer
özelliklerine göre ayrıntılı yarar-risk değerlendirmesi yaparak vermelidir.
Risk kategorileri ilacın gebelikteki potansiyel riski konusunda sağlık personeline yardımcı
olmakla birlikte, hekimin değerlendirmesi esastır.
Çocuk doğurma potansiyeli bulunan kadınlar/Doğum kontrolü (kontrasepsiyon)
Hastaların FERİCOSE kullanımı sırasında, hamile kalma ya da hamilelik kararı alma gibi
durumlarda doktoru bilgilendirmesi konusunda uyarılması gerekir.
Gebelik dönemi
Hayvanlarda yapılan çalışmalarda teratojenik etkiler saptanmamakla birlikte, gebe kadınlarda
kullanım ile ilgili yeterli ve iyi kontrol edilmiş çalışma bulunmamaktadır. Hayvan üreme
çalışmaları, daima insandaki yanıtı göstermediğinden, bu ilaç, gebelikte ancak kesin olarak
gerekiyorsa kullanılmalıdır. Gebeliğin ilk üç ayında kullanılmamalıdır.
Gebelik sırasında kullanılmadan önce, dikkatli bir yarar/risk değerlendirmesi yapılmalı ve
açık bir biçimde gerekli değilse gebelik sırasında FERICOSE kullanılmamalıdır.
Hamileliğin ilk trimesterinde ortaya çıkan demir eksikliği anemisi, birçok vakada oral demir
ile tedavi edilebilir. FERICOSE’un fetüs ve anne için olan potansiyel riskine karşılık yarar
yönü ağır bastığı değerlendirilirse, tedavi ikinci ya da üçüncü trimester ile sınırlandırılmalıdır.
Laktasyon dönemi
Ferrik (Demir III) hidroksit sükroz, anne sütü ile atılmamaktadır. FERICOSE emzirme
döneminde kullanılabilir.
Üreme yeteneği/Fertilite
Üreme yeteneği üzerine etkisi bulunmamaktadır.
4.7. Araç ve makine kullanımı üzerindeki etkiler
FERICOSE kullanımından sonra baş dönmesi, konfüzyon ya da sersemlik gelişebileceğinden,
bu semptomlar geçinceye kadar hastalar araç veya makine kullanmamalıdır.
64.8. İstenmeyen etkiler
İlaca bağlı olduğu kabul edilen advers reaksiyonlar aşağıda listelenmiştir:
Sıklıklar şu şekilde tanımlanır: Çok yaygın (≥1/10); yaygın (≥1/100 ila < 1/10); yaygın
olmayan (≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000),
bilinmiyor (eldeki verilerden hareketle tahmin edilemiyor).
Bağışıklık sistemi hastalıkları
Seyrek: Anaflaktoid reaksiyonlar
Sinir sistemi hastalıkları
Yaygın: Geçici tat bozuklukları (özellikle metalik tat)
Yaygın olmayan: Baş ağrısı, sersemlik hissi
Seyrek: Parestezi, bayılma, ateş basması
Vasküler hastalıklar
Yaygın olmayan: Hipotansiyon ve kollaps;
Seyrek: Hipertansiyon
Kardiyak hastalıklar
Yaygın olmayan: Taşikardi ve palpitasyon
Solunum, göğüs bozuklukları ve mediastinal hastalıklar
Yaygın olmayan: Bronkospazm, dispne
Gastrointestinal hastalıklar
Yaygın olmayan: Bulantı, kusma, karın ağrısı, diyare
Deri ve deri altı doku hastalıkları
Yaygın olmayan: Kaşıntı, ürtiker, döküntü, eritem ve egzantem
Kas-iskelet bozuklukları, bağ dokusu ve kemik hastalıkları
Yaygın olmayan: Kas krampları, miyalji
7Genel ve uygulama bölgesine ilişkin hastalıklar
Yaygın olmayan: Ateş, titreme, kızarma, göğüs ağrısı ve sıkışması. Yüzeysel filebrit, yanma,
şişme gibi enjeksiyon yeri bozuklukları.
Seyrek: Anafilaktoid reaksiyonlar (nadiren artralji ile birlikte), periferik ödem, halsizlik,
güçsüzlük.
İzole olgularda: Bilinç düzeyinde azalma, konfüzyon, anjiyo-ödem, eklem şişmesi.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
FERICOSE ile doz aşımı durumunda, demirin vücutta depolanmasına bağlı olarak
hemosideroz tablosu gelişebilir. Söz konusu tablonun tanısı açısından, serum ferritin
düzeyinin ve transferrin satürasyonunun periyodik olarak izlenmesi yardımcı olabilir.
FERICOSE demir yüklenmesi olan hastalarda uygulanmamalı ve serum ferritin düzeyleri
normal ya da normalin üzeri değerlere ulaştığında tedavi sonlandırılmalıdır. Tedaviye yanıt
vermeyen bir aneminin yanlışlıkla demir eksikliği anemisi olarak teşhis edildiği durumlarda
demir yüklenmesini önlemek için özel bir dikkat gösterilmelidir.
FERICOSE ile doz aşımı durumunda ya da FERICOSE’un çok hızlı biçimde infüzyon yolu
ile uygulanması halinde hipotansiyon, baş ağrısı, kusma, bulantı, baş dönmesi, eklem ağrıları,
parestezi, karın ve kas ağrısı, ödem ve kardiyovasküler kollaps gibi semptomlar ortaya çıkar.
Söz konusu semptomların çoğu i.v. yoldan sıvı, hidrokortizon ve/veya antihistaminik
uygulanması ile başarılı bir şekilde ortadan kaldırılabilir. FERICOSE’un önerilen hızda ya da
daha yavaş bir şekilde uygulanması ile semptomlar hafifleyebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: 3 değerlikli Parenteral Demir Preparatları
ATC kodu: B03AC02
8FERICOSE’un bileşiminde bulunan üç değerlikli demir, demir (III) hidroksit sakkaroz
makromoleküler kompleksidir. Polinükleer demir (III) hidroksit çekirdeğini çevreleyen çok
sayıdaki non-kovalent bağlarla bağlanmış sükroz molekülü, molekül ağırlığı yaklaşık 43
kDalton olan bir kütle oluşturur. Bu, böbreklerden atılımı engelleyecek bir büyüklüktür.
Sonuç olarak bu kompleks fizyolojik ortamlarda stabildir ve yapısındaki demiri serbest
bırakmaz. Polinükleer çekirdeğin merkezindeki demir, yapısal olarak fizyolojik olarak
bulunan ferritine benzer.
Demir hidroksit sükroz kompleksinin demir kinetiği kronik böbrek yetmezliği ve anemisi olan
6 hastada işaretlenmiş Fe59 ve Fe52 kullanılarak değerlendirilmiş, Fe52’nin plazma klerensinin
60-100 dakika arasında olduğu, Fe52’nin karaciğer, dalak ve kemik iliğine dağıldığı,
uygulamadan 2-4 hafta sonra uygulanan Fe59’in %68-97 oranında eritrositlerin yapısında
bulunduğu saptanmıştır.
5.2. Farmakokinetik özellikler
Genel özellikler
Emilim:
FERICOSE İ.V. kullanımı sonrasında eliminasyon yarılanma ömrü 6 saat, total klerens 1,2
L/saat.
Dağılım:
FERICOSE İ.V. kullanımı sonrasında kararlı durumda olmayan dağılım hacmi 10 L ve kararlı
durumdaki dağılım hacmi 7,9 L’dir.
Biyotransformasyon:
FERICOSE İ.V. uygulamasından sonra, retiküloendotelyal sistemde demir ve sükroza ayrışır.
Eliminasyon:
Sükroz kısmı temel olarak idrar ile atılır. 4 saatte alınan sükrozun %68’i, 24 saatte ise %75’i
idrar ile uzaklaşır. Her dozdaki uygulamada ise verilen demirin en fazla %5’i idrarla 24 saatte
atılabilmektedir.
Özel Klinik Durumlar
Renal veya hepatik fonksiyon bozukluğu olan hastalarda demir (III) hidroksit sükroz
kompleksinin farmakolojik özellikleri hakkında henüz herhangi bir bilgi mevcut değildir.
95.3. Klinik öncesi güvenlilik verileri
Hayvanlarda yapılan çalışmalara dayanılarak bildirilen klinik öncesi verilerde tekrarlayan
toksisite, gen toksisitesi ve üreme toksisitesine ait zararlı etkiler görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Sodyum hidroksit
Enjeksiyonluk su
6.2. Geçimsizlikler
Bildirilmemiştir.
6.3. Raf Ömrü
36 ay
6.4. Saklamaya yönelik özel tedbirler
25°C altında oda sıcaklığında ve kuru bir yerde ışıktan koruyarak saklayınız. Dondurmayınız.
6.5. Ambalajın niteliği ve içeriği
5 ml çözelti içeren, 5 ml kapasiteli tip I renksiz cam ampullerde kullanıma sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
VEM İLAÇ San. ve Tic. A.Ş
Söğütözü Mahallesi 2177. Cadde
No:10B/49 Çankaya/ANKARA
8. RUHSAT NUMARASI
252/21
109. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 23.07.2013
Ruhsat yenileme tarihi:
10. KÜB’ÜN YENİLEME TARİHİ
11