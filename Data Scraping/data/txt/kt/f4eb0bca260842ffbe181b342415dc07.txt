 
1 
 KULLANMA TALİMATI 
 
TERNEX oral sprey %0.15 
Haricen uygulanır. 
 
Etkin Madde:  30 ml sprey solüsyonunda 45 mg benzidamin HCl bulunur. Bir püskürtme 0,18 
ml’dir ve 0,27 mg benzidamin HCl içerir 
Yardımcı Maddeler: Gliserin, sakkarin, sodyum bikarbonat, etanol (%95), metil 
parahidroksibenzoat, nane esansı, polisorbat 20 ve deiyonize su. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
 Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde dok torunuza bu 
ilacı kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.   
 
 
Bu Kullanma Talimatında : 
 
1. TERNEX nedir ve ne için kullanılır? 
2. TERNEX’i k ullanmadan önce dikkat edilmesi gerekenler 
3. TERNEX nasıl kullanılır? 
4. Olası yan etkiler nelerdir? 
5. TERNEX'in saklanması 
 
Başlıkları yer almaktadır. 
 
1.TERNEX  nedir ve ne için kullanılır? 
 
• TERNEX, yangı önleyici ve ağrı kesici özelliklere sahip bir ajandır. Boğaz, ağız ve diş 
etlerinin enflamasyonuna (iltihap) bağlı ağrıyı yatıştırır. 
• TERNEX, 30 ml’lik şişe ve plastik püskürtme adaptörü ile sunulur. Renksiz, berrak, nane 
kokulu s
ıvıdır. 
• TERNEX,  
- a
ğız ve boğazda ağrı ile seyreden dişeti iltihabı, ağızı, yutağı ve boğazı çevreleyen 
dokunun iltihabı,  
- hastanın yutma fonksiyonunun rahatlatılması ve diş eti rahatsızlıklarında gözlenen 
bulguların azaltılması, 
- diş 
ile çevre dokuların cerrahi girişimlerinden sonra ağrı ve iltihabı gidermek amacıyla 
kullanılır. 
  
2 
 2. TERNEX’ i kullanmadan önce dikkat edilmesi gerekenler 
TERNEX’i aşağıdaki durumlarda KULLANMAYINIZ 
 
• Eğer TERNEX’ in herhangi bir bileşenine karşı aşırı duyarlıysanız. 
 
TERNEX’i  aşağıdaki durumlarda DİKKATLİ KULLANINIZ  
Gözlerle temasından kaçınınız. 
• TERNEX’in  tavsiye edilen dozu (1 defada 4 püskürtme: 1,08 mg; günde 6 defa: 6,48 mg) 
ağızdan alınan dozun yaklaşık 20’de biridir. Bu sebeple, sistemik aşırı doz ve toksisite 
durumunun söz konusu olmadığını göz önünde bulundurunuz. 
• Kısa süreli tedaviden sonra iyileşme görülmezse doktorunuza danışını z. 
•Uzun süreli kullanıldığında hassaslaşma durumuna neden olabilir; böyle bir durumda 
il
acınızı kesip doktorunuza haber veriniz, 
• Sınırlı sayıdaki hastada ağız boşluğu ve yutak bölgesindeki yaralar ciddi hastalıkların 
belirtisi olabilir. Bu nedenle, belirtilerin 3 günden daha uzun sürdüğü durumlarda doktorunuza 
veya diş hekiminize başvurunuz. 
• Asetilsalisilik asit veya diğer NSAİİ (steroid olmayan ağrı ve iltihap giderici ilaç)’lere karşı 
aşırı duyarlılığınız varsa bu konuda doktorunuzu bilgilendiriniz. 
• Geçmişte bronşiyal astım nöbetleri geçirdiyseniz TERNEX kullanırken dikkatli olunuz. 
Çünkü bronşlarınızda daralma oluşabilir. 
• TERNEX, özellikle gargara yapma güçlüğü çeken hastalar için uygundur. 
•Spor yapanlarda etanol içeren ilaçların kullanılması, bazı spor federasyonları tarafından 
endike olan alkol konsantrasyonlarının sınırlarına göre doping testinde pozitif sonuçlara 
neden olabilir. 
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız. 
 
TERNEX’ in yiyecek ve içecek ile kullanılması 
 
TERNEX’in yiyecek ve içecekler ile etkileşimi yoktur. 
 
Hamilelik 
İlacı kullanmadan önce doktorunuza veya eczacınıza danışınız.  
Hamilelikte yeterli sayıda çalışma olmadığından kullanılmamalıdır.   
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
 
Emzirme 
İlacı kullanmadan önce doktorunuza veya eczacınıza danışınız.  
Emziren kadınlarda yeterli sayıda çalışma olmadığından emzirme döneminde 
kullanılmamalıdır. 
 
Araç ve makine kullanımı 
TERNEX’in önerilen dozlarda haricen kullanımı araç veya makine kullanma yeteneğini 
olumsuz yönde etkilemez. 
 
TERNEX’ in içeriğinde bulunan bazı yardımcı maddeler hakkında önemli bilgiler  
3 
 TERNEX’ in içeriğinde bulunan metil paraben (E218) alerjik reaksiyonlara (muhtemelen 
gecikmiş) sebebiyet verebilir. 
Bu tıbbi ürün 1 mmol (23 mg)’dan daha az sodyum ihtiva eder; yani esasında “sodyum 
içermez” 
Bu tıbbi urun az miktarda – her doz da 100 mg dan daha az- etanol (alkol) içerir 
 
Diğe
r ilaçlar ile birlikte kullanımı  
 
TERNEX ile diğer ilaçlar arasında bilinen bir etkileşim mevcut değildir. 
Eğe
r reçeteli yada reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz. 
 
3. TERNEX nasıl kullanılır? 
 
Uygun kullanım ve doz/ uygulama sıklığı için talimatlar 
 
Yetişkinlerde: Günde 2-6 kez her bir seferde 4-8 püskürtme şeklinde uygulanır. 
Önerilen dozlar aşılmamalıdır. 
Tedavi süresi ortalama 4-5 gündür. Bu süreç içerisinde olumlu sonuç almadığınız takdirde 
doktorunuza danışınız. Doktorunuz TERNEX ile tedavinizin ne kadar süreceğini size 
bildirecektir. 
• Uygulama yolu ve metodu:  
- İlk kullanımda düzenli bir püskürtme elde edinceye kadar pompalama düğmesine birkaç kez 
basın, 
- Ağzınızı iyice açın ve sprey borusunu ağzınıza sokarak hastalıklı bölgeye doğru yönlendirin, 
- İlacı püskürtmek için pompalama düğmesine süratle basın; bu işlemi yukarıda belirtilen 
sayılarda tekrarlayın, 
- Şişeyi kutusuna yerleştirip dik duracak şekilde saklayın. 
 
• Değişik yaş grupları: 
Çocuklarda kullanımı: 
6 yaş üzerinde kullanılabilir. 
6-12 yaş arası çocuklarda: Günde 2-6 kez 4 püskürtme şeklinde uygulanır. 
 
Yaşlı
larda kullanımı:  Yaşlı hastalarda kullanımına ilişkin özel bir durum 
bulunmamaktadır. 
Özel kullanım durumları : Özel kullanım durumları bulunmamaktadır. 
 
Doktorunuz ayrı bir tavsiyede bulunmadıkça, bu talimatları takip ediniz. 
Eğe
r TERNEX’ in etkisinin çok güçlü ya da zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla TERNEX kullandıysanız: 
Yanlışlıkla içilse dahi doz aşımı söz konusu değildir. Çocuklar yanlışlıkla içerse halüsinasyon, 
nöbet, uyarılma ve uyku hali görülebilir; belirtileri önlemeye yönelik tedavi uygulanır. 
TERNEX’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
TERNEX’in aşırı dozunu kazayla yutma durumunda derhal doktorunuzu arayınız veya en 
yakın hastaneye gidiniz. 
  
4 
 TERNEX’ i kullanmayı unutursanız 
Unutulan dozları dengelemek için çift doz almayınız. 
 
TERNEX ile tedavi sonlandırıldığında oluşabilecek etkiler 
Bilinmemektedir. 
 
4. Olası yan etkiler nelerdir? 
 
Tüm 
ilaçlar gibi TERNEX’in içeriğinde bulunan maddelere duyarlı olan kişilerde yan etkiler 
olabilir. 
 
Aşağıdakilerden biri olursa TERNEX’i kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz. 
 
Çok seyrek (10.000 hastada 1’den az) yan etkiler: 
• Aşırı duyarlılık reaksiyonları (bu reaksiyonlar; kaşıntı, döküntü, kurdeşen ve bazen de hava 
yollarının etrafındaki kasların kasılması sebebiyle nefessiz kalma gibi belirtiler şeklinde 
görülebilir) 
Uzun süreli tedaviler, hassaslaşma durumlarına neden olabilir. Her iki durumda da ilacı kesip 
doktorunuza danışınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
 
Yan etkilerin raporlanması 
Herhangi bir yan etki meydana gelmesi durumunda hekiminiz, eczacınız veya hemşireniz ile 
konuşunuz. Ayrıca yan etkileri www.titck.gov.tr sitesinde yer alan “İlaç Yan Etki Bildirimi” 
ikonuna tıklayarak doğrudan Türkiye Farmakovijilans Merkezi (TÜFAM)’ne 
bildirebileceğiniz gibi, 0 800 314 00 08 numaralı yan etki bildirim hattını da kullanabilirsiniz. 
Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız. 
 
5. TERNEX’in saklanması   
 
TERNEX’i çocukların göremeyeceği, erişemeyeceği yerlerde ve ambalajında saklayınız .   
30 0C’nin altındaki oda sıcaklığında saklayınız. 
Son kullanma tarihiyle uyumlu olarak kullanınız. 
Ambalajdaki son kullanma tarihinden sonra TERNEX’i kullanmayınız. 
 
R
uhsat Sahibi:  
Tripharma İlaç San. ve Tic. A.Ş. 
Reşitpaşa mahallesi, Eski Büyükdere Caddesi No:4 
34467 Maslak/Sarıyer/İstanbul 
 
Üretim Yeri:  
Abdi İbrahim İlaç San. ve Tic. A.Ş. 
S
anayi Mah. Tunç Cad. No: 3 
Esenyurt / İstanbul 
 
Bu kullanma talimatı …/… /… tarihinde onaylanmıştır.  