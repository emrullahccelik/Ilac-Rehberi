1  Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz,  çünkü sizin için önemli  bilgiler  içermektedir.  
 
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete  edilmiştir,  başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuza  bu ilacı 
kullandığınızı  söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  
yüksek  veya düşük  doz kullanmayınız.  KULLANMA  TALİMATI  
 
RULİD® 300 mg film tablet   
Ağızdan  alınır.  
 
• Etkin madde:  Roksitromisin 300  mg 
• Yardımcı  maddeler:  Mısır nişastası,  propil  selüloz  LHPC , pluronik  F68, povidon  30, 
magnezyum  stearat,  talk, aerosil  200, metil  hidroksipropil  selüloz,  dekstroz  (susuz),  propilen 
glikol 1,2, titanyum  dioksit  
 
Bu Kullanma  Talimatında:  
 
1. RULİD  nedir  ve ne için kullanılır?  
2. RULİD  kullanmadan  önce  dikkat  edilmesi  gerekenler  
3. RULİD  nasıl  kullanılır?  
4. Olası  yan etkiler  nelerdir?  
5. RULİD’in  saklanması  
Başlıkları  yer almaktadır.  
 
1. RULİD  nedir  ve ne için kullanılır?  
 
RULİD,  1 tablette  300 mg roksitromisin  etkin  maddesi ni içeren beyaz renkli silindirik bir 
film kaplı tablettir . 7 film tablet  içeren  blister ambalajlarda  kullanıma  sunulmuştur.  
Piyasada  RULİD  150 mg film tablet  adlı bir formu  daha  bulunmaktadır.  
 
RULİD,  makrolidler  adı verilen  gruba  dahil  bir antibiyotiktir.  Duyarlı  mikroorganizmaların  
neden  olduğu enfeksiyonların tedavisinde  kullanılır.  
 
RULİD  300 mg film tablet  yetişkinlerde  aşağıdaki durumlarda  kullanılır:  
 
- Kulak,  burun  veya  boğaz bölgesinde  yerleşmiş  bir enfeksiyonu  tedavi  etmek  için 
- Solunum  yollarına  (akciğerler,  bronşlar  gibi)  yerleşmiş  bir enfeksiyonu  tedavi  etmek  için 
- Üreme  organlarına  yerleşmiş  bir enfeksiyonu  tedavi  etmek  için 
- Cinsel  temasla  geçen  bir enfeksiyonu  tedavi  etmek için  
- Derinizde  veya  yumuşak  dokularda  yerle şen bir  enfeksiyonu  tedavi etmek  için 
- Ağız  boşluğunda  yerleşmiş  bir enfeksiyonu  tedavi  etmek  için 2  2. RULİD’i  kullanmadan  önce  dikkat  edilmesi  gerekenler  
 
RULİD’i  aşağıdaki  durumlarda  KULLANMAYINIZ  
• Roksitromisin  ya da azitromisin,  klaritromisin  veya  eritromisin  gibi makrolidler  denen  
antibiyotik grubu ilaçlara veya bu ilacın içerdiği diğer maddelerden herhangi birine karşı  
alerjiniz  varsa,  
• Şiddetli  karaciğer  yetmezliğiniz  varsa,  
• Damarları  daraltıcı  etkiye  sahip,  migren  baş ağrılarında  kullanılan  ergot  alkaloidleri  adı 
verilen  kan damarlarını  büzücü etkisi  bulunan ilaç  grubundan  bir ilaç  kullanıyorsanız,  
 
RULİD’i  aşağıdaki  durumlarda  DİKKATLİ  KULLANINIZ  
 
• Hafif ile orta derecede karaciğer yetmezliğiniz, sarılık ve/veya asidin eşlik ettiği sirozunuz  
varsa (Doktorunuz bu duruma rağmen ilacın kullanılmasına karar verdiyse, düzenli aralıklarla  
karaciğer fonksiyon testleri yaparak ve gerekirse dozu azaltarak sizi yakından takip etmeyi  
isteyebilir).  
• Kanınızda potasyum ve magnezyum düşüklüğü varsa ve bu durum henüz düzeltilmemişse  
(Kalbinizde rit im bozukluğu olabileceğinden doktorunuz kalp fonksiyonlarınızı yakından 
takip  etmek  isteyebilir)  
• Diğer  makrolid  grubu  antibiyotiklerde  olduğu  gibi myastenia  gravis’in  (Bir tür kas 
güçsüzlüğü  hastalığı) ciddiyetini artırabilir.  
• Kalpte rit im bozukluğunun tedavisinde kullanılan  ilaçlar (Sınıf IA (disopiramid gibi)  ve 
Sınıf III (amiodaron, sotalol, bretilyum gibi) anti -aritmi k) ve astemizol, sisprid veya pimozid  
gibi ilaçlar  kullanmakta  olan hastalarda  kullanılmamalıdır.  
• Kalbinizle ilgili uzamış QT sendromu (kalpte ciddi ritim bozukluklarına ve ani ölümlere yol  
açabilen  bir durum)  sizde doğuştan mevcutsa kullanılmamalıdır.  
• Eğer tedaviniz sırasında şiddetli deri reaksiyonları (Stevens -Johnson Sendromu ve Toksik  
Epide rmal Nekroliz  belirti veya  semptomları)  gözlenirse  tedaviyi sonlandırınız.  
• Eğer tedaviniz sırasında  veya tedavi  sonrasında  ishal  gelişirse,  özellikle şiddetli,  kalıcı  
ve/veya  kanlı  olması  durumunda,  psödomembranöz  kolit sendromu  (ciddi  bir bağırsak  
iltihabı)  oluşabilmektedir.  Böyle  bir durumdan  şüphelenilirse, tedaviyi  sonlandırınız.  
• Böbrek yetmezliği varsa serum kreatin klirensinin izlenmesi gerekir. Doz gerekirse azaltılır  
veya  doz aralıkları uzatılır.  
• Tüm antibiyotik ilaçlarda olduğu gibi, uzun süreli veya tekrarlı kullanımı duyarlı olmayan  
bakterilerin ve mantarların (ilaca direnç geliştiren organizmaların) artmasına neden olabili r, 
eğer böyle bir süper  enfeksiyon (herhangi bir enfeksiyon ile zayıf düşen bünyede ikinci bir  
enfeksiyonun  başlaması)  gelişirse,  uygun tedavi başlatılmalıdır.  
• Gıdalar, koruyucular veya boyalar gibi diğer maddelere karşı alerjiniz varsa doktorunuza 
veya ec zacınıza söyleyiniz.  
• Ameliyat olmayı planlıyorsanız doktorunuza veya eczacınıza söyleyiniz.  
 
Bu uyarılar  geçmişteki  herhangi  bir dönemde  dahi olsa sizin  için geçerliyse  lütfen  
doktorunuza  danışınız.  
 
RULİD'in  yiyecek  ve içecek  ile kullanılması  
RULİD’in emilimi yiyeceklerden etkilendiği için tabletleri yemeklerden en az 15 dakika önce  
veya aç karna (örneğin yemeklerden 3 saat sonra) yeterli miktarda sıvı ile doktorunuzun  
önerdiği  miktarda  çiğnemeden, bütün olarak yutunuz.  
 
 3  Hamilelik  
İlacı kullanmadan  önce  doktorunuza  veya eczacınıza  danışınız.  
Hamileyseniz veya hamile kalmayı planlıyorsanız doktorunuza veya eczacınıza söyleyiniz.  
 
Hamilelik  sırasında  RULİD’in  kullanımı  konusunda  doktorunuzun  tavsiyelerine  uyunuz.  
RULİD  gerekli olmadıkça  hamilelik döneminde kullanılmamalıdır.  
 
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza  
danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
 
Emzirme  sırasında  RULİD  ile tedavi  edilmeniz  gerekiyorsa,  bebeği  az miktarda  anne  sütüne  
geçen  etkin maddeden korumak için,  emzirmeyi bırakmanız  gerek ebilir  ya da emzirmeye ara 
verilmelidir.  
 
Araç  ve makine  kullanımı  
Araç ve makine kullanma ve dikkat gerektiren işlerin yapılma sı durumunda sersemlik hissi  
konusunda  dikkatli  olunmalıdır.  Bu etki ilacı kullanmaya  başladığınız  günlerde,  doz 
artırımında,  ilaç değiştirilmesi  durumunda  veya alkolle birlikte  daha  belirgin  hale gelir.  
 
RULİD’in  içeriğinde  bulunan  bazı yardımcı  maddeler  hakkında  önemli  bilgiler  
Uyarı  gerektiren  herhangi  bir yardımcı  madde  içermemektedir.  
 
Diğer  ilaçlar  ile birlikte  kullanımı  
- Migren tedavisinde kullanılan ergot alkaloidleri (ergotamin ve çavdar mahmuzundan elde  
edilen ve damar daraltıcı etki yapan ilaçlar) ile birlikte kullanıldığında ergotizm adı verilen bir  
zehirlenme  tablosunun gelişmesine  yol açabilir.  
 
- Terfenadin  (alerjik  hastalıklar,  grip ve sinüzit  tedavisinde  kullanılır)  ile birlikte  
kullanıldığında  kalpte  ritim bozukluklarına yol açabilir.  
 
- Karaciğerde  aynı enzim  sistemiyle  parçalanan  ilaçlar:  
• Astemizol  (alerjik  hastalıklar,  grip ve sinüzit  tedavisinde kullanılır),  
• Sisaprid  (mide  barsak sistemindeki hareket bozukluklarında kullanılır),  
• Pimozid  (bazı  psikiyatrik hastalıklarda  kullanılır)  gibi ilaçlar  ile birlikte kullanıldığında  
kalpte  ritim bozukluklarına yol açabilir.  
 
- Bromokriptin  (Parkinson  hastalığı,  bazı hipofiz  hastalıkları  ve üreme  bozukluklarında  
kullanılır)  ile birlikte kullanıldığında kanda  bromokriptin seviyesi artabilir.  
 
- Siklosporin ( bağışıklık sistemini baskılayan bir ilaçtır) ile birlikte kullanıldığında kanda  
siklosporin seviyesi artabilir. Birlikte kullanılacağı zaman siklosporin dozu azaltılmalı ve  
böbrek  fonksiyonu kontrol edilmelidir.  
 
- K vitamini  antagonistleri,  varfarin  (damarda  tıkanıklık  oluşumunun  önlenmesi  için 
kullanılan ilaçlar) ile birlikte kullanıldığında, protrombin zamanını ölçen test düzenli olarak  
takip  edilmelidir.  
 
- Disopiramid  (kalpteki  ritim bozukluklarının  tedavisinde  kullanılan  bir ilaç) ile birlikte  
kullanıldığında,  EKG  takibi  ve kanda  disopiramid  seviyesinin izlenmesi gerekir.  4   
- Digoksin  ve diğer  kalp glikozidleri  (kalp yetmezliği  tedavisinde  kullanılan  ilaçlar)  ile 
birlikte  kullanıldığında,  bulantı,  kusma,  ishal,  baş ağrısı,  sersemlik  hissi ve kalpte  ritim  
bozukluğu ile kendini gösteren ve kanda bu ilaçların seviyesinde artışın görüldüğü zehirlenme  
tablosuna  yol açabilir.  EKG  takibi ve  kanda  kalp glikozidlerinin  seviyesinin  izlenmesi gerekir.  
 
- Midazolam  (anestezide kullanılan bir ilaç) ile birlikte kullanıldığında midazolamın etkisi  
uzayabilir  ve güçlenebilir.  
 
- Sınıf IA (disopiramid gibi) ve sınıf III (amiodaron, sotalol, bretilyum gibi) anti-aritmik  
ilaçlar (Kalpte ritm bozukluğunu engelleyen ilaçlar)  ile birlikte kullanıldığında kalpte ritim  
bozukluğunu  artırabilir.  
 
- Teofilin (astım ve benzeri solunum güçlüğü hastalıkları tedavisinde kullanılır) ile birlikte  
kullanıldığında plazma konsan trasyonlarında genellikle doz ayarlaması  gerektirmeyen hafif  
bir yükselme  olduğu gösterilmiştir.  
 
- Rifabutin (verem (tüberküloz) tedavisinde kullanılır) gibi ilaçlar ile birlikte kullanıldığında  
dikkatli olunmalıdır.  
 
Bu ilaçlar  ile RULİD  birlikte  kullanıldığında  birbirini  etkileyebilir.  Farklı  dozlarda  
kullanmanız veya farklı ilaçlar kullanmanız gerekebilir. Bunu doktorunuz veya eczacınız size  
bildirecektir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlar da 
kullandınız  ise lütfen doktorunuza  veya eczacınıza  bunlar  hakkında bilgi  veriniz.  
 
3. RULİD  nasıl  kullanılır?  
 
Uygun  kullanım  ve doz/uygulama  sıklığı  için talimatlar:  
Doktorunuzun başka bir  önerisi yoksa kullanacağınız günlük  doz, bir  tablet  RULİD 300  
mg’dır.  
 
RULİD  enfeksiyonların  tedavisi  için genel  olarak  5 ile 10 gün alınır.  Ancak,  bazen  
doktorunuz  daha  uzun süre  kullanımı için reçeteleyebilir.  
 
Kutudaki  tabletler  bitene  kadar  veya  hekiminiz  veya  eczacınızın  belirttiği  süre boyunca  
tabletlerinizi  almaya  devam ediniz.  
 
Uygulama  yolu ve  metodu:  
RULİD  ağızdan  alınır.  
 
Tabletleri bir bardak su ile doktorunuzun önerdiği miktarda yutunuz. Tabletleri, yemeklerden  
az 15 dakika önce veya aç karna (örneğin yemeklerden 3 saat sonra) ve çiğnemed en, bütün  
olarak  yeterli miktarda  sıvı ile  alınız.  
Değişik  yaş grupları:  
Çocuklarda  kullanım:  
RULİD 300  mg film tablet çocuklarda kullanılmaz. Çocuklarda kullanım için piyasada 
RULİD 150 mg film tablet adlı bir  formu bulunmaktadır.  
 
 5  Yaşlılarda  kullanım:  
Yaşlı hastalarda  günde  2 kez 150 mg veya  günde bir  kez 300 mg  tablet  olarak kullanılabilir.  
 
Özel  kullanım  durumları  
Böbrek  yetmezliğinde  kullanım:  
Böbrek yetmezliği olan hastalarda günde 2 kez 150 mg veya günde bir kez 300 mg tablet  
şeklinde kul lanılabilir. Ancak serum kreatin klirensinin izlenmesi  gerekir. Duruma göre doz  
azaltılabilir  veya  doz aralıkları uzatılabilir.  
 
Karaciğer  yetmezliğinde  kullanım:  
Şiddetli karaciğer yetmezliği olan hastalarda günde tek doz 150 mg RULİD kullanılabilir.  
RULİD  300 mg tablet  şiddetli karaciğer  yetmezliği  durumunda kullanılmamalıdır.  
Eğer  RULİD’in  etkisinin  çok güçlü  veya zayıf  olduğuna  dair bir izleniminiz  var ise 
doktorunuz  veya eczacınız  ile konuşunuz.  
 
Kullanmanız  gerekenden  daha  fazla  RULİD  kullandıysanız:  
 
RULİD’ten  kullanmanız  gerekenden  fazlasını  kullanmışsanız,  bir doktor  veya eczacı  ile 
konuşunuz.  
 
Acil tıbbi yardıma  ihtiyacınız  olabilir.  Fazla RULİD kullanımında ( yani doz aşımında) mide 
yıkanmalı ve semptomatik ( hastalığı tam olarak tedavi etmeden hastalık belirtilerini ve 
bulgularını ortadan kaldırmaya yönelik ) tedavi  uygulanmalıdır. RULİD’in özel bir antidotu 
(ilacın etkilerine zıt yönde etki yapan madde ) bulunmamaktadır .  
 
RULİD'i  kullanmayı  unutursanız:  
 
Unutulan  dozları  dengelemek  için çift doz almayınız.  
 
Bu istenmeyen  etkiler  olması ihtimalini artırır.  
 
Eğer  unuttuğunuzu  fark ettiğinizde  neredeyse  bir sonraki  dozunuzun  zamanı  geldiyse,  
unuttuğunuz  dozu atlayın  ve bir sonraki  dozu  zamanında alınız.  
 
Eğer unuttuğunuzu fark ettiğinizde bir sonraki dozunuzu almaya daha uzun zaman varsa,  
hatırlar hatırlamaz unuttuğunuz dozu alın ve eskisi gibi normal saatinde dozunuzu almaya  
devam  ediniz.  
 
Eğer  ne yapmanız  gerektiğine  emin değilseniz,  doktorunuza  veya  eczacınıza  danışınız.  
 
RULİD  ile tedavi  sonlandırıldığındaki oluşabilecek  etkiler:  
 
RULİD tedavisini doktorunuzun onayı olmadan bırakırsanız, enfeksiyona bağlı şikayetleriniz 
yeniden başlayabilir.  
 
4. Olası  yan etkiler  nelerdir?  
 
Tüm  ilaçlar  gibi RULİD’in  içeriğinde  bulunan  maddelere  duyarlı  olan kişilerde  yan etkiler  
olabilir.  6   
Yan etkiler aşağıdaki kategorilerde gösterildiği şekilde sıralanmıştır:  
Çok yaygın  : 10 hastanın en az  1’inde  görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek  : 1.000 hastanın birinden az, fakat 10.000 hastanın birinden fazla görülebilir.  
Çok seyre k : 10.000 hastanın birinden az  görülebilir.  
Bilinmiyor  : Eldeki  veriler den hareketle tahmin edilemiyor . 
 
Aşağıdakilerden  biri olursa,  RULİD’i  kullanmayı  durdurunuz  ve DERHAL  
doktorunuza  bildiriniz  veya  size en yakın hastanenin  acil bölümüne  başvurunuz:  
 
• Yüz, dil ve boğaz çevresinde yutmayı zorlaştıran şişliklere benzer durumlar  (anafilaktik 
benzeri reaksiyonlar ), ses tellerinde ödem ( glottik ödem ), genel ödem  
• Zorlukla  ve hırıltılı  bir şekilde  nefes  almaya  başlarsanız  (bronkospazm)  
• Yüz,  dil veya  boğazınızda, yutmayı  veya  nefes  almayı  zorlaştıracak  bir şişme  ortaya  çıkarsa  
(anafilaktik şok)  
• Derinizde  aşırı kaşıntıyla  birlikte  yaygın kırmızı  döküntüler ve  toplu  iğne başı 
büyüklüğünde  morluklar  olursa  (Stevens -Johnson Sendromu  (SJS) , Toksik Epidermal 
Nekroliz (TEN), Akut Jeneralize Ekzantematöz Püstüloz (AGEP) ya da eritema multiforme 
gibi şiddetli deri reaksiyonları ) 
• Ateş,  şiddetli  titremeler,  boğaz  ağrısı  veya  ağız ülserleri  gibi sık enfeksiyonlar  
• Şiddetli  inatçı ishal  
• Alerjik  reaksiyon  (örneğin  kaşıntılı  cilt, döküntü,  şişlik,  astım)  
• Dudaklar,  gözler,  ağız,  burun  ve genital organlarda  şiddetli  içi su dolu kabarcıklar  ve kanama  
• Şiddetli  cilt döküntüsü  
 
Bunların  hepsi  çok ciddi  yan etkilerdir.  
Eğer  bunlardan  biri sizde  mevcut  ise, sizin  RULİD'e  karşı  ciddi  alerjiniz  var demektir.  Acil 
tıbbi müdahaleye  veya  hastaneye  yatırılmanıza  gerek olabilir.  
 
Aşağıdakilerden  herhangi  birini  fark ederseniz,  hemen  doktorunuza bildiriniz  ve size en 
yakın hastanenin  acil bölümüne  başvurunuz:  
 
Yaygın  olmayan:  
• Eozinofili  (bir tip beyaz kan  hücresi  sayısında  artış)  
 
Bilinmiyor:  
• Kanlı  olabilen  su gibi ve şiddetli  ishal,  beraberinde  ateş de görülebilir.  
• Karında  veya  midede  şiddetli  kramplar beraberinde  ateş de görülebilir.  
• Karında  şiddeti  giderek  artan  ağrı, beraberinde  bulantı  ve kusma  olmasıyla  kendini  gösteren  
pankreas  iltihaplanması  ve kalın bağırsak iltihaplanması  
• Bulantı,  karın  ağrısı,  halsizlik,  iştahsızlık,  eklem  ağrıları  ile birlikte  göz aklarında  ve deride  
sararma,  idrar renginde koyulaşma  ile kendini  belli eden akut  karaciğer iltihaplanması  
• Kalbinizle ilgili  uzamış  QT sendromu  (kalpte  ciddi  ritim  bozukluklarına ve  ani ölümlere  yol 
açabilen  bir durum)  
• Agranülositoz ve nötropeni (beyaz kan hücreleri sayılarında azalma), trombositopeni (kan  
pulcuğu  sayısında  azalma)  
• AST,  ALT  ve alkalin fosfataz  gibi karaciğer enzimlerin in kandaki seviyelerinde  orta şiddette  
yükselme  7  • Uzun süreli kullanımda bu antibiyotiğe duyarlı olmayan mikroorganizmaların aşırı üremesi  
(süperenfeksiyon) söz konusu olabilir. Buna bağlı olarak üste eklenen bir başka enfeksiyon 
varlığı açısından  doktorunuz  sizi düzenli olarak izlemek isteyebilir.  
 
Bunların  hepsi  ciddi  yan etkilerdir.  Acil tıbbi müdahale  gerekebilir.  
 
Aşağıdakilerden  herhangi  birini  fark ederseniz,  doktorunuza  söyleyiniz:  
 
Yaygın:  
• Bulantı,  kusma,  mide  ağrısı, ishal  
• Sersemlik  hissi,  baş ağrısı  
• Döküntü  
 
Yaygın  olmayan:  
• Kurdeşen  
• Vücudun her yerindeki deride simetrik, kırmızı döküntüler ( eritema multiforme ) 
• Beyaz kan hücresi tipinin artması (e ozinofili ) 
 
Bilinmiyor:  
• Tat alımında bozukluk, tat  duyusu kaybı  (agüzi), koku alımında bozukluk, koku duyusu 
kaybı ( anosmi)  
• Bulanık  görme  ve/veya  görme  kaybı  
• Kulak  çınlaması,  geçici  sağırlık,  işitme  yeteneğinin azalması , vertigo  (denge  
bozukluğundan  kaynaklanan baş  dönmesi)  
• Varsanı,  hayal  görme  (halüsinasyonlar)   
• Bilinç bulanıklığı  (konfüzyon)  
• İştah kaybı (anoreksi)  
• Hazımsızlık,  gaz  
• Ağızda  pamukçuk  – beyaz, tüylü, ağrılı dil  ve ağız 
• Vajinada pamukçuk –ağrılı ve kaşıntılı vajina ve/veya akıntı   
• Vücudun  herhangi  bir bölgesinde  yanma,  karıncalanma  veya   uyuşma  şeklinde  hissedilen 
öznel duyu bozukluğu (parestezi)  
• Kırgınlık hissi  
 
Bunlar  RULİD'in  hafif  yan etkileridir.  
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu  veya eczacınızı  bilgilendiriniz.  
 
Yan etkilerin  raporlanması  
Kullanma  talimatında  yer alan veya  almayan  herhangi  bir yan etki meydana  gelmesi  
durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan  
etkileri www.titck.gov.tr  sitesinde yer alan “İlaç Yan Etki Bildirimi” ikonunu tıklayarak ya da  
0 800 314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM)’ne bildiriniz. Meydana gele n yan etkileri bildirerek kullanmakta olduğunuz ilacın  
güvenliliği  hakkında  daha fazla  bilgi edinilmesine  katkı sağlamış olacaksınız.  
 
5. RULİD'in  saklanması  
 
RULİD'i  çocukların  göremeyeceği,  erişemeyeceği  yerlerde  ve ambalajında  saklayınız.  8  30°C altındaki  oda sıcaklığında  saklayınız.  
 
Son kullanma  tarihiyle  uyumlu  olarak  kullanınız.  
 
Ambalajdaki  son kullanma  tarihinden  sonra  RULİD’i  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği  Bakanlığınca  belirlenen toplama sistemine  veriniz.  
 
Ruhsat  Sahibi:  
Sanofi Sağlık Ürünleri Ltd. Şti.    
Şişli-İstanbul  
 
Üretim  Yeri:  
Sanofi  İlaç San. ve Tic. A.Ş. 
Lüleburgaz -Kırklareli  
 
Bu kullanma  talimatı  .....................  tarihinde  onaylanmıştır.  