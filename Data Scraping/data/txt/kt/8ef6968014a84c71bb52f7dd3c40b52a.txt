1  KULLANMA TALİMATI  
 
SUGALEX 200 mg/2 mL IV enjeksiyonluk çözelti 
Damar içine uygulanır. 
Steril  
 
Etkin madde: Her bir flakon 200 mg sugammadekse eşdeğer 217,60 mg sugammadeks sodyum 
içerir.  
Yardımcı maddeler: Hidroklorik asit, sodyum hidroksit, enjeksiyonluk su. 
 
 
 Bu Kullanma Talimatında:  
 
1. SUGALEX  nedir ve ne için  kullanılır?  
2. SUGALEX  kullanmadan önce dikkat edilmesi  gerekenler  
3. SUGALEX  nasıl  kullanılır?  
4. Olası yan etkiler  nelerdir?  
5. SUGALEX ’ in saklanması  
 
Başlıkları yer almaktadır. 
 
1. SUGALEX nedir ve ne için  kullanılır?  
 
SUGALEX etkin madde olarak sugammadeks içerir.  
 
• SUGALEX seçici kas gevşeticileri bağlayıcı madde olarak adlandırılır; çünkü sadece 
spesifik kas gevşeticileriyle (roküronyum bromür ve veküronyum bromür) birlikte etki 
gösterir.  
 
• SUGALEX, 2 mL’lik 10 adet cam flakon içeren kutular içerisinde ambalajlanmaktadır. 1 mL SUGALEX 100 mg sugammadeks  içermektedir.  
 
• SUGALEX, ameliyattan sonra kaslarınızın yeniden işlevlerini yerine getirmesi için kullanılır.  
 
Bazı türdeki ameliyatları olacağınız zaman, kaslarınızın tamamen gevşemesi gerekir. Kaslarınızın gevşemesi ameliyatın yapılması için doktorunuza kolaylık sağlar. Bu amaçla, tüm vücutta uyuşmayı sağlayan ilaçlar kullanılarak kaslarınız gevşetilir. Bunlara kas gevşeticiler denir ve örneğin roküronyum bromür ve veküronyum bromür bu türden ilaçlardır. 
Bu ilaçlar ayrıca nefes alıp verirken kullandığınız kaslarınızı da gevşettiği için, yeniden kendi 
kendinize nefes alıp verene kadar ameliyat sırasında ve ameliyattan sonra nefes almak için yardıma ihtiyacınız olur (yapay havalandırma).  Bu ilacı kullanmaya başlamadan önce KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı  bilgilendiriniz.  
• Bu ilaç yalnı zca uzmanlar tarafından hastanelerde, ameliyat sırasında uygulanabilir. 
Bireysel kullanım için  değildir.  2  SUGALEX tekrar kendi başını za solunum yapabilmenize imkan vermek için ameliyattan 
sonra kaslarınızın iyileşmesini hızlandırmak için kullanılır. SUGALEX bunu vücudunuzdaki 
roküronyum bromür ya da veküronyum bromür ile birleşerek yapar. SUGALEX yetişkinlerde 
roküronyum bromür ya da veküronyum bromürün kullanıldığı her durumda ve çocuklarda ve 
ergenlerde (2 -17 yaş arası) roküronyum bromür orta düzeyde gevşeme amaçlı kullanıldığında 
uygulanabilir. 
 
2. SUGALEX’ i kullanmadan önce dikkat edilmesi gerekenler 
SUGALEX’ i aşağıdaki durumlarda KULLANMAYINIZ  
Eğer; SUGALEX’ in içindeki sugammadeks ya da diğer maddelere karşı aşırı duyarlılığınız 
varsa, bu durumu anestezi uzmanınıza söyleyiniz.  
 
SUGALEX’ i  aşağıdaki durumlarda DİKKATLİ KULLANINIZ  
 
Eğer;  
- SUGALEX böbrekler yoluyla vücuttan atıldığı  için geçmişte böbrek hastalığı 
yaşadıysanız veya şu anda  yaşıyorsanız,  
- Geçmişte karaciğer hastalığınız olduysa veya şu anda karaciğer hastalığınız  varsa.  
- Vücudunuz su topluyorsa  (ödem),  
- Kanama riskini arttırdığı bilinen hastalıklarınız varsa (kanın pıhtılaşmasında  bozukluklar) 
veya pıhtılaşmayı önleyici ilaç  alıyorsanız.  
 
Bu durumları anestezi uzmanınıza söyleyiniz.  
 
Bu uyarılar geçmişteki herhangi bir dönemde dahil olsa sizin için geçerliyse lütfen doktorunuza  danışınız.  
 
Çocuklar ve  ergenler  
Bu ilaç 2 yaşından küçük bebeklere önerilmez.  
 
SUGALEX’ in yiyecek ve içecek ile kullanılması:  
Ameliyat sırasında ve ameliyattan sonra yeniden kendi kendinize nefes almak için kullanılan SUGALEX için, ameliyat öncesinde herhangi bir şey yemediğimiz ve içmediğimiz için aç 
olmanız gerektiği doktorunuz veya anestezi uzmanınız tarafından size önerilecektir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Eğer hamile iseniz veya hamile olup olmadığınızdan emin değilseniz veya emziriyorsanız bu durumu anestezi uzmanınıza söyleyiniz.  
 
Hamile olsanız da SUGALEX almaya devam edebilirsiniz, ancak ilk önce bunu doktorunuzla 
görüşmelisiniz.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme  3  İlacı kullanmadan önce doktorunuza veya eczacınıza danışınız.  
 
Emziriyorsanız bu durumu anestezi uzmanınıza söyleyiniz. Sugammadeksin anne sütüne 
geçip geçmediği bilinmemektedir. Bebeği emzirmenin faydası ve SUGALEX’ in annenin 
tedavisine yararı göz önünde bulundurularak, emzirmeyi kesmek ya da sugammadeks 
tedavisini kesip/kesmemek konusunda anestezi uzmanınız karar vermenize  yardımcı  
olacaktır.  
  
Araç ve makine kullanımı  
SUGALEX’ in araç ve makine kullanma becerisi üzerinde herhangi bir bilinen etkisi 
bulunmamaktadır. 
 
SUGALEX’ in içeriğinde bulunan bazı yardımcı maddeler hakkında önemli bilgiler  
Bu ilaç her 1 mL başına 23 mg’den daha az sodyum (yemek pişirmenin temel bileşeni/sofra tuzu) içerir; yani aslında “sodyum içermez”. Eğer 2,4 mL ve üzerinde çözeltinin uygulanması gerekiyorsa, hastanın kontrollü sodyum diyetinde olup olmadığı dikkate alınmalıdır. Kontrollü sodyum diyetine devam ediyorsanız, bunu anestezi uzmanınıza  söyleyiniz. 
 
Diğer ilaçlarla birlikte kullanımı  
SUGALEX ve diğer bazı ilaçlar birbirleriyle etkileşebilir. Şu anda almakta olduğunuz ya da 
yakın zamanda aldığınız reçeteli veya reçetesiz ilaçları, anestezi uzmanınıza söyleyiniz.  
 
Bazı ilaçlar SUGALEX’ in etkisini azaltır.  
Aşağıdaki ilaçları yakın bir tarihte aldıysanız bunları anestezi uzmanınıza söylemeniz 
önemlidir: 
• Toremifen (meme kanserinin tedavisinde  kullanılır)  
• Fusidik asit (bir tür  antibiyotik)  
 
SUGALEX hormonal doğum kontrol ilaçlarını  etkileyebilir.  
SUGALEX vücudunuzda üretilen progestojen hormonunu (üreme ile ilgili bir tür hormon) 
azalttığı için, hap, vajinal halka, implant ya da hormonal Rahim İçi Araç (spiral -RIA) dahil 
olmak üzere hormonal doğum kontrol ilaçlarının daha az etkili olmasına neden olabilir. 
SUGALEX kullanımına bağlı progestojen hormonundaki azalma miktarı, bir doz oral 
kontraseptif (doğum kontrol ilacı) atlanmasına eşittir. 
 
→ Eğer SUGALEX aldığınız gün hap alırsanız, hapın kullanma talimatındaki atlanan doz 
durumunda yapılması gerekenleri uygulayınız.  
 
→ Diğer hormonal doğum kontrol yöntemlerini (örneğin, vajinal halka, implant ya da RİA) 
kullanıyorsanız sonraki 7 gün boyunca hormon içermeyen ilave bir doğum kontrol yöntemi (prezervatif gibi) kullanmalısınız ve kullanma talimatındaki tavsiyelere uymalısınız.  
 
Kan testlerine olan etkiler  
Genel olarak, SUGALEX’ in laboratuvar testlerine etkisi yoktur. Ancak, progestojen adlı 
hormon için yapılan kan testinin sonuçlarını etkileyebilir. SUGALEX aldığınız gün 
progesteron düzeylerinizin test edilmesi gerekiyorsa doktorunuzla  konuşunuz. 4  Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen doktorunuza veya eczacınıza bunlar hakkında bilgi veriniz.  
 
3. SUGALEX nasıl  kullanılır?  
 
SUGALEX size bir anestezi uzmanı tarafından veya anestezi uzmanının gözetiminde 
verilecektir.  
 
Uygun kullanım ve doz/uygulama sıklığı için talimatlar:  
Anestezi uzmanını z, kilonuz ve ne kadar miktardaki kas gevşetici ilacın size etki edeceğine 
göre ihtiyacınız olan SUGALEX dozunu size verecektir.  
 
Normal doz, yetişkinler ve 2- 17 yaş arası çocuklar ve ergenler için vücut ağırlığının kilogramı 
başına 2 -4 mg’dı r. Kas gevşemesinden acil iyileşme gerekliyse yetişkinlerde 16 mg/kg’lık bir 
doz kullanılabilir. 
 
Uygulama yolu ve metodu:  
SUGALEX anestezi uzmanınız tarafından tek enjeksiyon olarak damar içine verilecektir.  
 
Değişik yaş grupları:  
Çocuklarda kullanımı:  
Normal doz, 2- 17 yaş arası çocuklar ve ergenler için vücut ağırlığının kilogramı başına 2- 4 
mg’dır.  
 
Yaşlılarda kullanımı:  
Yaşlılar için de yetişkinler ile aynı doz tavsiyesi uygulanmalıdır. 
 
Özel kullanım durumları:  
Böbrek yetmezliği ve karaciğer yetmezliği  
Hafif ve orta şiddetli böbrek yetmezliği veya karaciğer yetmezliği olan hastalarda doz 
tavsiyeleri yetişkinler ile aynıdır.  
 
Ancak ağır böbrek yetmezliğinde SUGALEX kesinlikle kullanılmamalıdır.  
 
Eğer SUGALEX ’in etkisinin çok güçlü veya zayıf olduğuna dair bir izleniminiz var ise 
doktorunuz ya da eczacınız ile konuşunuz. 
 
Kullanmanız gerekenden daha fazla SUGALEX kullandıysanız  
Anestezi uzmanınız durumunuzu dikkatli şekilde takip edeceği için SUGALEX’d en fazla 
miktarda almanız mümkün değildir. Yine de böyle bir durum meydana gelirse herhangi bir 
probleme neden olmayacaktır. 
 
SUGALEX kullanmayı unutursanız  
SUGALEX ’i anestezi uzmanınız size uygulayacaktır.  
 
4. Olası yan etkiler  nelerdir?  
 
Tüm ilaçlar gibi SUGALEX da yan etkilere neden olabilir ancak bunlar herkeste görülmez.  5  Eğer size anestezi uygulanırken yan etki meydana gelirse, bu yan etkiler anestezi uzmanınız 
tarafından fark edilip tedavi edilecektir.  
Yan etkiler aşağıdaki kategorilerde gösterildiği şekilde sıralanmıştır: 
Çok yaygın: 10 hastanın en az 1’inde görülebilir.  
Yaygın: 10 hastanın 1’inden az, fakat 100 hastanın 1’inden fazla görülebilir. 
Yaygın olmayan: 100 hastanın 1’inden az, fakat 1.000 hastanın 1’inden fazla görülebilir. Seyrek: 1.000 hastanın 1’inden az, fakat 10.000 hastanın 1’inden fazla görülebilir. Çok seyrek: 10.000 hastanın 1’inden az görülebilir. Bilinmiyor: Eldeki verilerden hareketle tahmin edilemiyor. 
 
Yaygın:  
• Öksürük 
• Solunum yolu sorunları; öksürük veya uyanıyormuş veya nefes alıyormuş gibi hareket  
• Hafif Anestezi - Derin uykudan çıkmanıza neden olur ve daha fazla anesteziye ihtiyaç  
duyabilirsiniz. Bu durum ameliyat sonunda hareket etmenize ya da öksürmenize neden olabilir  
• Kalp atımında değişiklik, öksürük veya hareket gibi işlem esnasında oluşan durumlar  
• Cerrahi işlem nedeniyle düşük kan basıncı  
 
Yaygın olmayan:  
• Akciğer sorunu hikayesi olan hastalarda solunum yollarında  kas kramplarına bağlı 
nefes darlığı. (bronkospazm)  
• Allerjik (ilaca bağlı aşırı duyarlılık reaksiyonları) - örneğin, deride döküntü ve 
kızarıklık, dilin ve/veya boğazın şiş mesi, kimi zaman kan basıncının ciddi bir şekilde 
düşmesiyle sonuçlanan kan basıncı veya kalp hızı değişiklikleri. Şiddetli allerjik veya allerji benzeri reaksiyonlar hayatı tehdit edebilir. Sağlıklı, bilinci açık gönüllülerde alerjik reaksiyonlar daha yaygın olarak bildirilmiştir.  
• Kas gevşemesinin operasyon sonrası geri  gelmesi  
 
Bilinmiyor:  
• SUGALEX uygulandığında kalpte ciddi yavaşlama ve kalbin durma noktasına 
gelecek kadar yavaşlaması (kardiyak arest)  görülebilir. 
 
Eğer ameliyattan sonra, herhangi bir yan etkinin şiddetlendiğini fark eder, veya bu listede 
yer almayan bir yan etki ile karşılaşırsanız, bu durumu hemen doktorunuza veya anestezi uzmanınıza bildiriniz.  
 
 Yan etkilerin raporlanması   
Herhangi bir yan etki meydana gelmesi durumunda hekiminiz, eczacınız veya hemşireniz ile 
konuşunuz. Ayrıca yan etkileri www.titck.gov.tr  sitesinde yer alan “İlaç Yan Etki Bildirimi” 
ikonuna tıklayarak doğrudan Türkiye Farmakovijilans Merkezi (TÜFAM)’ne bildirebileceğiniz gibi, 0 800 314 00 08 numaralı yan etki bildirim hattını da kullanabilirsiniz. Meydana gelen yan etkileri bildirerek kullanmakta olduğunuz ilacın güvenliliği hakkında  daha fazla bilgi edinilmesine katkı sağlamış  olacaksınız.  
 
5. SUGALEX’ in saklanması  6  SUGALEX ’i çocukların göremeyeceği, erişemeyeceği yerlerde ve ambalajında saklayınız. 
 
Bu ürün sağlı k-bakım profesyonelleri tarafından saklanır. 
25°C altındaki oda sıcaklığında saklanır. Dondurmayınız. 
Işıktan korumak için flakon dış karton kutu içerisinde saklanmalıdır.  
 
İlk kez açıldıktan ve seyreltildikten sonra 2°C -  8°C arası nda 24 saat içerisinde kullanılabilir. 
 
Ürün ilk kez açıldıktan sonra ve 9 mg/ml (%0.9) Sodyum Klorür, 50 mg/ml (%5.0) Glukoz, 4.5 mg/ml (%0.45) Sodyum Klorür ve 25 mg/ml (%2.5) Glukoz, Ringer Laktat Çözeltisi, Ringer Çözeltisi, 9 mg/ml (%0.9) Sodyum Klorür’de 50 mg/ml (%5) Glukoz çözeltileri ile seyreltildikten sonra, 2- 8˚C ve 25˚ C’de 48 saat fiziksel ve kimyasal olarak stabildir. Aseptik olmayan ortamda 
seyreltilen ürün 2- 8˚C’de 24 saat stabildir. 
 
Son kullanma tarihiyle uyumlu olarak kullanınız . 
 
Flakon ve karton kutudaki son kullanma tarihinden sonra SUGALEX ’i kullanmayınız. Son 
kullanma tarihinden önce kullanınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim Değişikliği Bakanlığınca belirlenen toplama sistemine veriniz. 
 
Ruhsat Sahibi:  
KOÇAK FARMA İlaç ve Kimya Sanayi A.Ş.  
Mahmutbey Mah. 2477. Sok. No: 23 Bağcılar/İSTANBUL  
 
Üretim Yeri:  
KOÇAK FARMA İlaç ve Kimya San. A.Ş. Çerkezköy Organize Sanayi Bölgesi  
Karaağaç Mah. 11. Sok, No:5 Kapaklı/TEKİRDAĞ  
 
Bu kullanma talimatı 16/09/2024 tarihinde onaylanmıştır.  