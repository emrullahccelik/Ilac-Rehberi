KISA ÜRÜN BİLGİSİ
1. BEŞERİ TIBBİ ÜRÜNÜN ADI
UMAN ALBUMIN 20 g/100 mL 50 mL IV infüzyon için çözelti içeren flakon
Steril
2. KALİTATİF VE KANTİTATİF BİLEŞİM
Etkin madde:
Minimum %95’i insan albumini olan 20 g/100 mL plazma proteinleri içeren hiperonkotik
çözelti.
Yardımcı madde(ler):
Sodyum klorür: .............. 0,226 g
Sodyum kaprilat: 0,133 g
Bitmiş ürün formülasyonunda hayvansal kaynaklı yardımcı madde mevcut değildir.
Yardımcı maddeler için bölüm 6.1’ e bakınız.
3. FARMASÖTİK FORM
İnfüzyonluk çözelti.
Saydam, hafif viskoz sıvı; hemen hemen renksiz, sarı, amber veya yeşil.
4. KLİNİK ÖZELLİKLER
4.1 Terapötik endikasyonlar
Hacim yetersizliğinin gösterildiği kan hacim sirkülasyonunun yenilenmesi ve korunması ve
kolloidin kullanımı aşağıdaki durumlarda uygundur:
₋ Child sınıflandırılmasına göre CHILD-C grubunda olup massif refrakter asiti olan ve kan
albumin düzeyi ≤ 2 g/dL olarak saptanan kronik karaciğer hastalarında,
₋ Asit varlığında “Spontan bakteriyel peritonit” gelişen hastalarda tedaviye yardımcı olarak,
₋ Plazmaferez ve plazma değişimi sırasında kan albumin düzeyinden bağımsız olarak,
₋ Kök hücre transplantasyonu ve veno oklüzif hastalık tedavisinde,
₋ Septik şok tablosunda kristalloid sıvı resüsitasyonuna yanıt vermeyen ve kan albumin düzeyi
≤ 2 g/dL olan yoğun bakım hastalarında,
₋ Pediyatrik yaş grubundaki hastalarda Nefrotik Sendrom tanılı ve kan albumin düzeyi
≤2 g /dL olan ve beraberinde plevral efüzyon, asit, akciğer ödemi semptom ve bulguları olan
pediyatrik hastalarda,
₋ Gebelik toksemisinde; kan albumin düzeyi ≤2 g/dL olan olgularda (preeklampsi ve eklampsi
tablolarında),
₋ İyatrojenik ovarian hiperstimülasyon (OHSS) sendromunda; kan albumin düzeyi ≤2 g/dL
altında olan ve beraberinde plevral efüzyon, asit, akciğer ödemi semptom ve bulguları olan
hastalarda endikedir.
Sayfa 1 / 9Hastanede yatan diyabetik nefropatili hastalarda sınıf IV kalp yetmezliği, tedaviye yanıtsız ödem
ve hipervolemi varlığında kan albumin düzeyi ≤2,5 g/dL olduğunda diüretik tedaviye yardımcı
olarak kısa süreli kullanılabilir.
4.2 Pozoloji ve uygulama şekli
Pozoloji:
Albumin preparatlarının konsantrasyonu, dozu ve infüzyon hızı, her bir hastanın bireysel
gereksinimlerine göre ayarlanmalıdır.
Uygulama sıklığı ve süresi:
Gerekli olan doz, hastanın kilosuna, travma ya da hastalığın şiddetine, devam etmekte olan sıvı
ve protein kaybına bağlıdır.
Gereken dozun belirlenmesinde plazma albumin düzeyleri değil, dolaşımdaki hacmin
yeterliliğinin ölçülmesi esas alınmalıdır.
UMAN ALBUMIN uygulandığında, hastanın hemodinamik performansı düzenli olarak
izlenmelidir.
Hemodinamik performans izlenirken:
₋ Atardamar kan basıncı ve nabız sayısı
₋ Santral venöz basınç
₋ Pulmoner arter kapanma basıncı
₋ İdrar çıkışı
₋ Elektrolit
₋ Hematokrit/hemoglobin değerlerine,
bakılmalıdır.
Uygulama şekli:
İnsan albumini intravenöz yolla doğrudan uygulanabilir veya izotonik bir çözelti içinde
seyreltilerek uygulanabilir (örneğin %5 glukoz ve %0,9 sodyum klorür).
İnfüzyon hızı, her bir hastanın bireysel durumuna ve endikasyona göre ayarlanmalıdır.
Plazma değişiminde infüzyon hızı, uzaklaştırma hızına göre ayarlanmalıdır.
Özel popülasyonlara ilişkin ek veriler:
Böbrek/Karaciğer yetmezliği:
Alüminyum içeriğinin 200 mikrogram/L’den fazla olmadığı durumlarda diyaliz hastalarına
uygulanabilir. Aynı zamanda kan albumin düzeyi < 2 g/dL olarak saptanan kronik karaciğer
hastalarında kullanılabilir.
Pediyatrik popülasyon:
UMAN ALBUMIN' in çocuklarda güvenliliği ve etkililiği kontrollü klinik araştırmalarla
kanıtlanmamıştır ve çocuklarda kullanımı sadece tıbbi uygulamalara dayanmaktadır.
Sayfa 2 / 9Bu nedenle, UMAN ALBUMIN çocuklarda yalnızca, açıkça gerekli olması halinde
kullanılmalıdır.
Geriyatrik popülasyon:
Veri bulunmamaktadır.
4.3 Kontrendikasyonlar
• Albumin preparatlarına veya yardımcı maddelerden herhangi birine karşı aşırı duyarlılığı
olan hastalarda (bkz. Bölüm 6.1),
• Ciddi anemisi ve kalp yetmezliği olan hastalarda kontrendikedir.
4.4 Özel kullanım uyarıları ve önlemleri
Virüs güvenliği
UMAN ALBUMIN insan plazmasından elde edilmektedir. İnsan plazmasından elde
edilen ilaçlar, virüsler ve teorik olarak Varyant Creutzfeldt-Jacob (v-CJD) gibi, çeşitli
hastalıklara yol açabilen enfeksiyon yapıcı ajanlar içerebilirler. UMAN ALBUMIN’de
Varyant Creutzfeldt-Jacob hastalığının bulaşma riski teorik olarak minimumken, klasik
Creutzfeldt-Jacob hastalığının bulaşma riski hiçbir kanıtla desteklenmez. Alınan
önlemlere rağmen, bu tür ürünler halen potansiyel olarak hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya
inaktivasyonu ile azaltılmıştır. Bütün bu önlemlere rağmen, bu ürünler hala potansiyel
olarak hastalık bulaştırabilirler. Ayrıca, henüz bilinmeyen enfeksiyon yapıcı ajanların
bu ürünlerin içersinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüsler için etkili
önlemlerin alınmasına dikkat edilmelidir. Parvovirüs B19 gibi zarflı olmayan virüslere
karşı alınan tedbirler sınırlı sayıda olabilir. Parvovirüs B19 enfeksiyonu, gebelikte (fetal
infeksiyon) ve immün yetmezlik ya da kırmızı kan hücre üretiminde artış olan
hastalarda tehlikeli olabilir (hemolitik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
Avrupa Farmakopesi spesifikasyonlarına göre belirlenen prosesler ile üretilen
albuminden virüs geçişi ile ilgili herhangi bir rapor bulunmamaktadır.
Hasta ile ürünün serisi arasındaki bağlantının devam etmesi için her zaman hastaya uygulanan
UMAN ALBUMIN’in adı ve seri numarasının kaydedilmesi kesinlikle önerilir.
Sayfa 3 / 9Düzenli ve tekrarlanan sürelerle UMAN ALBUMIN kullanılması gerekiyorsa, doktorunuz
tarafından hastalık yapıcı etkenlerin bulaşmasını önlemek için uygun aşıların (Hepatit A, Hepatit
B vb.) yaptırılması önerilebilir.
Alerjik veya anaflaktik tip reaksiyon şüphesi varsa infüzyon derhal kesilmelidir. Şok durumunda
şok tedavisi için standart tıbbi tedavi uygulanmalıdır.
Albumin, hipervolemi ve bunun sonuçlarının ya da hemadilüsyonun hastalar için özel bir risk
oluşturduğu durumlar için dikkatle kullanılmalıdır. Bu durumun örnekleri aşağıdaki gibidir:
₋ Dekompanse kalp yetmezliği
₋ Hipertansiyon
₋ Özofagus varisleri
₋ Pulmoner ödem
₋ Hemorajik diyatez
₋ Ağır anemi
₋ Renal ve post-renal anüri
₋ Dehidratasyon
₋ Hipervolemi
₋ Hiperhidratasyon
İnsan albumin 200 veya 250 g/L’in kolloid-ozmotik etkisi yaklaşık olarak kan plazmasının
dört katıdır.
Bundan dolayı, konsantre albumin uygulanacağı zaman, hastaların yeterince hidrate
olduklarından emin olunmalıdır. Hastalar dolaşımda aşırı yükleme ve hiperhidratasyon
olasılığına karşı dikkatle izlenmelidir.
200–250 g/L insan albumin çözeltisindeki elektrolitler, 40–50 g/L insan albumin çözeltisi ile
karşılaştırıldığında nispeten düşük miktardadır. Albumin verildiği zaman hastaların elektrolit
seviyeleri takip edilmelidir (bkz. Bölüm 4.2) ve elektrolit dengesinin düzeltilmesi veya
korunması için uygun tedbirler alınmalıdır.
Albumin çözeltileri, alıcılarda hemolize neden olabileceği için, enjeksiyonluk su ile
seyreltilmemelidir.
Nispeten büyük hacim replasmanı gerektiğinde, koagülasyon ve hematokrit kontrolü gereklidir.
Diğer kan bileşenlerinin yeteri kadar yerine koyulduğunu garantilemek için gerekli önlemler
alınmalıdır (koagülasyon faktörleri, elektrolitler, plateletler ve eritrositler).
Eğer hematokrit %30’un altına düşerse, eritrosit süspansiyonu kanın oksijen taşıma kapasitesini
sürdürmek için verilmelidir.
Hipervolemi, dozaj ve infüzyon hızının hastanın dolaşım durumuna göre ayarlanmadığı
durumlarda meydana gelebilir. Kardiyovasküler aşırı yüklenmeye dair ilk klinik belirtiler (baş
ağrısı, dispne, juguler ven konjesyonu), veya kan basıncında yükselme, ven basıncının
yükselmesi ve pulmoner ödem görüldüğünde infüzyon derhal durdurulmalıdır.
Sayfa 4 / 9Pediyatrik popülasyon
Ürünün çocuklarda kullanımına ilişkin herhangi bir spesifik veri olmamasına rağmen, klinik
tecrübelerde, UMAN ALBUMIN’in çocuklarda kullanımı ile yetişkinlerde kullanımı arasında,
aşırı yüklemeden kaçınacak şekilde doza özel bir dikkat gösterilmesi kaydıyla, herhangi bir fark
beklenmemektedir.
Bu tıbbi ürün her 50 mL’lik flakonda 6,8 mmol (157 mg) sodyum ihtiva eder. Bu durum
kontrollü sodyum diyetinde olan hastalar için göz önünde bulundurulmalıdır.
4.5 Diğer tıbbi ürünlerle etkileşimler ve diğer etkileşim şekilleri
İnsan albuminin diğer tıbbi ürünlerle spesifik etkileşimi bilinmemektedir.
Özel popülasyona ilişkin ek bilgiler
Veri bulunmamaktadır.
Pediyatrik popülasyon
Veri bulunmamaktadır.
4.6 Gebelik ve laktasyon
Genel tavsiye
Gebelik kategorisi: C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
UMAN ALBUMIN’in çocuk doğurma potansiyeli bulunan kadınlarda ve gebe kadınlarda
kullanımına ilişkin yeterli veri bulunmamaktadır.
Gebelik dönemi
UMAN ALBUMIN’in gebe kadınlarda kullanımına ilişkin yeterli veri mevcut değildir. Bununla
birlikte, albumin ile ilgili klinik deneyimler, gebelik sırasında, veya fetus ve yeni doğanda
hiçbir zararlı etki beklenmediğini göstermektedir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. Bölüm
5.3). İnsanlara yönelik potansiyel risk bilinmemektedir.
Hamilelikte yerine koyma tedavilerinde kullanılması gerektiğinde, ayrıca dikkat edilmelidir.
Laktasyon dönemi
UMAN ALBUMIN’in anne sütüyle atılıp atılmadığı bilinmemektedir. UMAN ALBUMIN’in süt
ile atılımı hayvanlar üzerinde araştırılmamıştır. İnsan albumini kanın normal bir bileşeni
olduğundan, emziren annenin UMAN ALBUMIN kullanmasının emzirilen bebek için bir risk
teşkil etmesi beklenmez. Emzirmenin durdurulup durdurulmayacağına ya da UMAN ALBUMIN
tedavisinin durdurulup durdurulmayacağına/tedaviden kaçınılıp kaçınılmayacağına ilişkin karar
verilirken, emzirmenin çocuk açısından faydası ve UMAN ALBUMIN tedavisinin emziren
anne açısından faydası dikkate alınmalıdır.
Üreme yeteneği/ Fertilite
UMAN ALBUMIN’in üreme yeteneğine etkisi hayvanlar üzerinde araştırılmamıştır. Ancak,
insan albumini, insan kanının normal bileşenlerinden biridir.
Sayfa 5 / 94.7 Araç ve makine kullanımı üzerindeki etkiler
Araç ve makine kullanımı üzerine bilinen bir etkisi yoktur ya da göz ardı edilebilir düzeydedir.
4.8 İstenmeyen etkiler
Güvenlik profili özeti
Çok seyrek olarak, şok gibi şiddetli reaksiyonlar meydana gelebilir. Bu durumlarda, infüzyon
derhal durdurulmalı ve uygun bir tedavi başlatılmalıdır.
Seyrek olarak, kızarma, ürtiker, ateş ve mide bulantısı gibi hafif şiddette reaksiyonlar görülebilir.
Bu reaksiyonlar, infüzyon durdurulduğunda ya da infüzyon hızı azaltıldığında normal olarak hızla
kaybolur.
Advers reaksiyonların tablosu
Tablo MedRA sistem organ sınıflandırmasına (SOC) ve Tercih Edilen Terim Seviyesi (PT) göre
aşağıda sunulmuştur ve insan albumin çözeltilerinin kullanımı ile ilgili meydana gelen
istenmeyen etkileri içermektedir.
Rapor edilen istenmeyen etkiler aşağıdaki sıklık derecesine göre listelenmiştir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Klinik çalışmalardan elde edilmiş, istenmeyen etkilerin sıklığına dair sağlıklı bir veri yoktur.
Aşağıdaki veriler, insan albumin çözeltilerinin güvenlik profili ile uyumludur ve pazarlama
sonrası deneyim ile doğrulanmıştır; çünkü advers reaksiyonların pazarlama sonrası raporlanması
isteğe bağlıdır ve büyüklüğü bilinmeyen bir popülasyondan elde edilmektedir, bu reaksiyonların
sıklığını güvenilir bir şekilde tahmin etmek mümkün değildir:
MedDRA Sistem Organ Sınıfı Advers Reaksiyonlar Sıklık
(SOC) (MedDRA Tercih Edilen Terim)
Sinir sistemi hastalıkları
Tremor Bilinmiyor
Vasküler hastalıklar Bilinmiyor
Hipotansiyon
Solunum, göğüs bozuklukları ve
Dispne
mediastinal hastalıklar Bilinmiyor
Eritem Bilinmiyor
Deri ve deri altı doku hastalıkları
Ürtiker Bilinmiyor
Pirurit Bilinmiyor
Genel bozukluklar ve uygulama Yüksek ateş Bilinmiyor
bölgesine ilişkin hastalıklar
Üşüme hissi Bilinmiyor
Bulaşıcı ajanlarla ilgili güvenlik bilgileri için, bkz. Bölüm 4.4.
Pediyatrik popülasyon
Pediyatrik popülasyona ilişkin spesifik veri bulunmamaktadır.
Sayfa 6 / 9Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Doz ve infüzyon hızı çok yüksek olduğunda hipervolemi meydana gelebilir. Kardiyovasküler
aşırı yüklenmenin ilk klinik belirtileri (baş ağrısı, dispne, jugular ven konjesyonu) görüldüğünde
veya kan basıncının artması, merkezi ven basıncının yükselmesi ve pulmoner ödem durumunda,
infüzyon derhal durdurulmalı ve hastanın hemodinamik parametreleri dikkatle izlenmelidir.
Ayrıca, klinik durumun şiddetine göre diürez veya kalp debisi arttırılmalıdır.
5 FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Kan yerine kullanılanlar ve plazma protein fraksiyonları
ATC Kodu: B05AA01.
İnsan albumini kantitatif olarak plazmadaki toplam proteinin yarısından fazlasını, karaciğerdeki
protein sentezi aktivitesinin yaklaşık %10’unu oluşturur.
Fiziko-kimyasal veriler: UMAN ALBUMIN 200 g/L uygun hiperonkotik etkiye sahiptir.
Albumin’in en önemli fizyolojik fonksiyonları kanın onkotik basıncına katkıda bulunması ve
taşıma fonksiyonudur Albumin dolaşan kan hacmini stabilize eder ve hormonlar, enzimler, tıbbi
ürünler ve toksinleri taşır.
Pediyatrik popülasyon
Pediyatrik popülasyonda kullanımı üzerine etkinlik ve güvenlik çalışması yapılmamıştır.
5.2 Farmakokinetik özellikler
Genel özellikler
Emilim:
Sağlıklı kişilerde, uygulanan albuminin %10’undan daha azı, infüzyonu takip eden ilk 2 saat
içinde, damar içini terk eder. Plazma hacmindeki etkisi önemli derecede bireysel farklılık
gösterir. Bazı hastalarda plazma hacmi birkaç saat boyunca yüksek kalabilir. Bununla birlikte
klinik olarak kritik durumdaki hastalarda albumin, ciddi miktarlarda, öngörülmeyen hızla
vasküler boşluğun dışına çıkabilir.
Dağılım:
Normal şartlar altında, %40-45’i intravasküler ve %55-60’ı ekstravasküler bölmelerde olmak
üzere, toplam değiştirilebilir albumin havuzu, vücut ağırlığının kg’ı başına 4-5 g’dır, Kapiller
geçirgenliğinin artması albumin kinetiğini değiştirir ve septik şok ve ağır yanıklar gibi
durumlarda anormal dağılım meydana gelebilir.
Sayfa 7 / 9Biyotransformasyon:
Normal şartlar altında, ortalama albumin yarılanma ömrü yaklaşık 19 gündür. Sentezi ve yıkımı
arasındaki denge normal olarak geribildirim regülasyonu ile sağlanır.
Eliminasyon:
Eliminasyon çoğunlukla hücre içidir ve lizozom proteazlara bağlıdır.
Doğrusallık/doğrusal olmayan durum:
UMAN ALBUMIN’in lineer ve non-lineer kinetiği hakkında veri bulunmamaktadır.
Pediyatrik popülasyon
Pediyatrik popülasyonda kullanımı üzerine etkinlik ve güvenlik çalışması yapılmamıştır.
5.3 Klinik öncesi güvenlilik verileri
İnsan albumini insan plazmasının normal bir bileşenidir ve fizyolojik albumin gibi hareket
eder.
Hayvanlarda tek doz toksisite testinin bir anlamı yoktur, toksik veya ölümcül dozların veya
doz etki ilişkisinin değerlendirilmesine imkan vermez.
Tekrarlanan doz toksisite testi, hayvan modellerindeki heterolog proteinlere karşı gelişen
antikorlar nedeni ile uygulanabilir değildir.
Şu ana kadar, insan albuminin embriyofetal toksisitesi, onkojenik veya mutajenik potansiyeli ile
ilgili herhangi bir rapor bulunmamaktadır.
Hayvan modellerinde herhangi bir akut toksisite belirtisi tanımlanmamıştır.
6 FARMASÖTİK ÖZELLİKLER
6.1 Yardımcı maddelerin listesi
Sodyum klorür
Sodyum kaprilat
Asetiltriptofan
Enjeksiyonluk su
6.2 Geçimsizlikler
UMAN ALBUMIN diğer tıbbi ürünlerle (bölüm 6.6’da belirtilen önerilen seyrelticiler hariç),
tam kan ve eritrosit süspansiyonu ile karıştırılmamalıdır.
6.3 Raf ömrü
36 ay
6.4 Saklamaya yönelik özel tedbirler
30°C’nin altında, ışıktan koruyarak, ambalajında saklayınız.
Dondurmayınız. Dondurulmuş ürünleri çözüp tekrar kullanmayınız.
Saklama koşullarına kesinlikle uyulmalıdır.
Bulanık veya tortulu çözeltileri kullanmayınız. Bu durum proteinin stabil olmadığını veya
Sayfa 8 / 9çözeltinin kontamine olduğunu gösterir. Kutu açıldıktan sonra ürün derhal kullanılmalıdır.
6.5 Ambalajın niteliği ve içeriği
Delinebilir kauçuk tıpayla bir şişe flakon.
UMAN ALBUMIN 200 g/L
50 mL ve 100 mL Tip II cam flakonlarda
6.6 Beşeri tıbbi üründen arta kalan maddelerin imhası ve diğer özel önlemler
Çözelti, intravenöz yolla doğrudan uygulanabilir veya izotonik bir çözeltide (örn. % 5 glukoz
veya % 0,9 sodyum klorür) seyreltilebilir.
Albumin çözeltileri, alıcılarda hemolize neden olabileceği için enjeksiyonluk su ile
seyreltilmemelidir.
Yüksek hacimde uygulanacağı zaman, ürün kullanılmadan önce oda sıcaklığına veya vücut
sıcaklığına getirilmelidir.
Bulanık veya tortulu çözeltileri kullanmayınız. Bu durum proteinin stabil olmadığını veya
çözeltinin kontamine olduğunu gösterir. Kutu açıldıktan sonra ürün derhal kullanılmalıdır.
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği” ne uygun olarak imha edilmelidir.
7 RUHSAT SAHİBİ
Kedrion Betaphar Biyofarmasötik İlaç Sanayi ve Ticaret A.Ş.
Çankaya Mahallesi Cemal Nadir Sk. No 18/1
Çankaya/ Ankara
Tel: 312- 419 15 27
Faks: 312- 419 66 30
8 RUHSAT NUMARASI(LARI)
2020/127
9 İLK RUHSAT TARİHİ/RUHSAT YENİLEME TARİHİ
İlk ruhsat tarihi: 08/06/2020
Ruhsat yenileme tarihi: -
10 KÜB’ÜN YENİLENME TARİHİ
Sayfa 9 / 9