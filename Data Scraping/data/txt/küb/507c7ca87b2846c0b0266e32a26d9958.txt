  
Sayfa 1 / 9 
 KISA ÜRÜN BİLGİSİ  
  
1. BEŞERİ TIBBİ ÜRÜNÜN ADI 
 
BESIVANCE 6 mg/ml göz damlası, süspansiyon 
Steril 
 
2. KALİTATİF VE KANTİTATİF BİLEŞİM  
 
Her 1 ml’de  
 
Etkin madde 
6 mg besifloksasin’e eşdeğer 6,63 mg besifloksasin hidroklorür  
 
Yardımcı maddeler 
Koruyucu olarak Benzalkonyum Klorür (% 0.01) 
 
Yardımcı maddeler için 6.1’e bakınız. 
 
3. FARMASÖTİK FORM  
 
Göz damlası, süspansiyon  
Beyazımsı – hafif sarı, opak süspansiyon 
 
4. KLİNİK ÖZELLİKLER  
 
4.1. Terapötik endikasyonlar  
 
BESIVANCE aşağıda listesi verilen bakterilerin hassas suşlarından kaynaklanan bakteriyel 
konjonktivitin tedavisinde endikedir.  
 
Aerococcus viridans* 
CDC coryneform grup G 
Corynebacterium pseudodiphtheriticum* 
Corynebacterium striatum* 
Haemophilus influenzae 
Moraxella catarrhalis* 
Moraxella lacunata* 
Pseudomonas aeruginosa* 
Staphylococcus aureus 
Staphylococcus epidermidis  
Staphylococcus hominis* 
Staphylococcus lugdunensis* 
Staphylococcus warneri* 
Streptococcus mitis grubu 
Streptococcus oralis 
Streptococcus pneumoniae 
Streptococcus salivarius*  
 
*Bu organizmalar için etkililik 10 enfeksiyondan daha az sayıda çalışılmıştır.  
 
  
 Sayfa 2 / 9 
  
4.2. Pozoloji ve uygulama şekli  
 
Pozoloji, uygulama sıklığı ve süresi: 
Etkilenmiş göz(ler)e 7 gün boyunca , günde 3 kez, 4-12 saat ara ile 1 damla damlatınız.  
 
Uygulama şekli:  
Kullanmadan önce kapalı şişeyi (baş aşağı olacak şekilde) ters çeviriniz ve bir kez sallayınız. 
Şişe ters durumda iken kapağını çıkartınız. Başınızı arkaya atınız, şişeyi ters şekilde iken hafifçe 
sıkarak etkilenmiş göz(ler)e bir damla damlatınız.  
 
Özel popülasyonlara ilişkin ek bilgiler 
 
Böbrek yetmezliği:   
Bildirilmemiştir. 
 
Karaciğer yetmezliği:   
Bildirilmemiştir. 
 
Pediyatrik popülasyon:   
 
Bir yaşın altındaki bebeklerde besifloksasinin etkililik ve güvenliliği kanıtlanmamıştır.  
Bir ve üzerindeki yaştaki çocuklarda besifloksasin oftalmik süspansiyonun bakteriyel 
konjonktivitte etkililiği kontrollü klinik çalışmalarda gösterilmiştir. (Bkz. Klinik Çalışmalar) 
 
Bazı kinolonların immatür hayvanlarda artropatiye neden olduğu gösterildiği halde, kinolonların 
oftalmik uygulamalarının ağırlık taşıyan eklemler üzerinde etkisi olduğuna dair bir kanıt 
bulunmamaktadır.  
 
Geriyatrik popülasyon:  
 
İlacın etkililik ve güvenliliğinde genç ve yaşlı hastalar arasında bir farklılık gözlemlenmemiştir.  
 
4.3. Kontrendikasyonlar   
 
BESIVANCE, 
- Besifloksasin ve içerdiği diğer yardımcı maddelere hassasiyeti olan hastalarda,  
- Diğer kinolonlara hassasiyeti olan hastalarda kontrendikedir.  
 
4.4. Özel kullanım uyarıları ve önlemleri  
 
 Sadece topikal kullanım içindir. 
GÖZ İÇİNE ENJEKTE EDİLMEZ.  
BESIVANCE sadece topikal oftalmik uygulama içindir ve subkonjonktival olarak enjekte 
edilmemeli, gözün ön kamarasına direkt olarak uygulanmamalıdır.  
 
 Uzun süreli kullanımda dirençli organizmaların üremesi 
Diğer antiinfektiflerde olduğu gibi BESIVANCE’ın uzun süreli kullanımı mantarların da 
dahil olduğu hassas olmayan organizmaların fazla üremesine neden olabilir. 
Süperenfeksiyonun oluştuğu durumlarda kullanım sonlandırılır ve alternatif tedaviye 
başlanır. Klinik olarak uygun olduğu durumlarda hasta yarıklı lamba, biyomikroskopi ve 
uygun olduğu durumlarda florosein boyama gibi magnifikasyon yardımı ile muayene 
edilmelidir.  Sayfa 3 / 9 
  Kontak lens kullanımından kaçınılması 
Hastalar, bakteriyel konjonktivit belirtilerinin olduğu veya besifloksasin oftalmik 
süspansiyon tedavisi sırasında kontakt lens kullanmamalıdır.  
 
 Kontaminasyondan kaçınma 
Hastalar, uygulamadan önce ellerini dikkatle yıkamaları ve aplikatör ucunun gözler, 
parmaklar veya farklı bir kaynakla temas ederek kirletilmemesi konusunda uyarılmalıdır.  
 Anafilaksi ve aşırı duyarlılık 
Her ne kadar BESIVANCE sistemik olarak uygulanmak için geliştirilmemiş olsa da, 
sistemik uygulanan kinolonlar, tek bir dozu bile takiben aşırı hassasiyet reaksiyonları ile 
ilişkilendirilebilir. Hastalara döküntü veya alerjik reaksiyonlar ile ilk karşılaştıkları anda 
ilacı kullanmayı hemen sonlandırmaları ve doktorlarına danışmaları önerilmelidir.  
 
 Benzalkonyum klorür içermesi sebebiyle gözde irritasyona sebep olabilir. Yumuşak 
kontakt lenslerle temasından kaçınınız. Yumuşak kontakt lenslerin renklerinin 
bozulmasına neden olduğu bilinmektedir. 
 
 
4.5. Diğer tıbbi ürünlerle etkileşim ve diğer etkileşim şekilleri  
 
BESIVANCE ile spesifik etkileşim çalışmaları yapılmamıştır. Eğer birden fazla topikal oftalmik 
tıbbi ürün kullanılacaksa uygulamalar arasında en az 15 dakika olmasına dikkat edilmelidir.  
Özel popülasyonlara ilişkin ek bilgiler 
Bildirilmemiştir.  
 
Pediyatrik popülasyon 
Bildirilmemiştir. 
 
4.6. Gebelik ve laktasyon  
 
Genel tavsiye  
Gebelik kategorisi: C  
 
Çocuk doğurma potansiyeli bulunan kadınlar/Doğum kontrolü (Kontrasepsiyon): 
Çocuk doğurma potansiyeli bulunan kadınlarda BESIVANCE kullanımı ve/veya BESIVANCE 
kullanan kadınlarda kontrasepsiyon gerekliliği ile ilgili bilgi mevcut değildir. 
 
Gebelik dönemi: 
Hayvanlar üzerinde yapılan çalışmalar, gebelik ve/veya embriyonel/fetal gelişim ve/veya doğum 
ve/veya doğum sonrası gelişim üzerindeki etkiler bakımından yetersizdir. İnsanlara yönelik 
potansiyel risk bilinmemektedir.  
Gebelik sırasında BESIVANCE kullanımına ilişkin, ilaca bağlı risklerin bildirimi için gerekli 
insan verisi bulunmamaktadır; bununla birlikte oküler uygulama ile besifloksasine sistemik 
maruziyet düşüktür. 
Besifloksasinin organogenez sırasında veya doğum öncesi / sonrası dönemde gebe sıçanlara oral 
yoldan uygulanması, klinik açıdan önemli sistemik maruziyet düzeylerinde embriyofetal olarak 
veya yavrular üzerinde advers etkilere yol açmamıştır. (Lütfen aşağıdaki veriye bakınız.) Sayfa 4 / 9 
  
Veri 
Hayvan verileri 
Sıçanlarda yapılan bir embriyofetal gelişim çalışmasında, organogenez sırasında 1.000 mg / kg / 
güne kadar oral dozlarda besifloksasin uygulaması, sıçan fetüslerinde iç organ veya iskelet 
malformasyonları ile ilişkili bulunmamıştır, ancak bu doz maternal toksisite (düşük ağırlık artışı 
ve yiyecek tüketimi) ve maternal mortalite ile ilişkilendirilmiştir. Ayrıca implantasyon sonrası 
kayıpta artış, fetal vücut ağırlıklarında azalma ve fetal ossifikasyonda düşüş de gözlenmiştir. Bu 
dozda, anne sıçanlardaki ortalama C maks yaklaşık 20 mcg / mL olup bu değer, önerilen insan 
oftalmik dozunda (RHOD) insanlarda ölçülen ortalama plazma konsantrasyonlarının yaklaşık 
46.500 katıdır. Bu embriyofetal gelişim çalışmasının Advers Etki Gözlenmeyen Düzey (NOAEL) 
değeri 100 mg / kg / gün olarak saptanmıştır (C maks, 5 mcg / mL, RHOD’da insanlarda ölçülen 
ortalama plazma konsantrasyonunun yaklaşık 11.600 katı). 
 
Sıçanlarda yapılan prenatal ve postnatal gelişim çalışmasında fetal ve maternal toksisite için de 
NOAEL 100 mg/kg/gün olarak belirlenmiştir. 1000 mg/kg/gün dozda sıçan yavruları kontrol 
grubundan daha az ağırlıklı idi ve neonatal sağkalım oranları daha düşüktür. Her ne kadar bu doz 
grubunda sağ kalan ve maturiteye erişen yavrular aktivite, öğrenme ve hatırlamanın da dahil 
olduğu davranışsal eksiklikler göstermemiş olsalar ve üreme kapasiteleri normal görünse de 
gelişimsel işaretleri ve cinsel olgunluğa erişimleri  gecikme göstermiştir.  
 
Laktasyon dönemi: 
BESIVANCE’in anne sütüne geçip geçmediği, emzirilen bebek üzerindeki etkileri veya süt 
üretimi üzerindeki etkileri hakkında veri bulunmamaktadır. Bununla birlikte, topikal oküler 
uygulama sonrasında besifloksasine sistemik maruziyet düşüktür (Lütfen Klinik Öncesi Güvenlik 
Verileri Bölümü’ne bakınız.) ve topikal oküler uygulamadan sonra anne sütünde ölçülebilir 
besifloksasin seviyelerinin bulunup bulunmayacağı bilinmemektedir. 
Emzirmenin gelişim ve sağlık üzerindeki faydaları, annenin BESIVANCE'a olan klinik ihtiyacı 
ve BESIVANCE'in emzirilen bebek üzerindeki olası advers etkileri ile birlikte düşünülmelidir. 
 
Üreme yeteneği /Fertilite  
Sıçanlarda yapılan üreme ve erken embriyonik gelişim çalışmasında besifloksasin 500mg/kg/gün  
dozunda, erkek ve dişi sıçanlarda fertiliteyi etkilememiştir. Bu doz, insanlarda önerilen günlük 
oftalmik dozun 10.000 katından fazladır.  
 
4.7. Araç ve makine kullanımı üzerindeki etkiler 
Hastalar ilaç uygulanan gözde geçici bulanık görme, kızarıklık, ağrı veya kaşınma yaşayabilirler. 
Uygulama sırasında hastada görme bulanıklığı oluşursa hasta araç ve makine kullanmadan önce 
görüşünün düzelmesini beklemelidir.  
 
4.8. İstenmeyen etkiler  
 
Klinik çalışmalar farklı değişkenlerin olduğu ortamlarda gerçekleştirildiği için bir klinik çalışmada 
bildirilen istenmeyen etki oranları aynı veya farklı ilaçlar ile gerçekleştirilen klinik çalışmalardaki 
oranlar ile doğrudan karşılaştırılamaz. Aşağıda sunulan veriler besifloksasin oftalmik süspansiyon 
uygulanan, bakteriyel konjonktivit belirtileri olan ve yaşları 1-98 arasında değişen yaklaşık 1000 
hastayı yansıtmaktadır.  
 Sayfa 5 / 9 
 En sık raporlanan istenmeyen etki konjonktival kızarıklık olup %2 hastada rastlanmaktadır. 
 
Sıklıklar şu şekilde tanımlanır: çok yaygın (≥ 1/10); yaygın (≥ 1/100 ila < 1/10); yaygın olmayan 
(≥ 1/1.000 ila < 1/100); seyrek (≥ 1/10.000 ila < 1/1.000); çok seyrek (< 1/10.000), bilinmiyor 
(eldeki verilerden hareketle tahmin edilemiyor). 
 
Besivance alan hastalardaki diğer istenmeyen etkiler yaklaşık %1-2 oranında rastlanmakta olan 
bulanık görme, göz ağrısı, göz irritasyonu, gözde kaşıntı ve başağrısı olarak raporlanmıştır. 
 
Sinir sistemi hastalıkları 
Yaygın: Baş ağrısı 
 
Göz hastalıkları 
Yaygın: Konjonktivada kızarıklık, görmede bulanıklık, gözde ağrı, gözde iritasyon, gözde kaşıntı. 
 
Şüpheli advers reaksiyonların raporlanması 
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak 
sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-posta: 
tufam@titck.gov.tr; tel: 0 800 314 00 08; faks: 0 312 218 35 99). 
 
4.9. Doz aşımı ve tedavisi  
 
Oküler uygulama ile ilgili olarak bir doz aşımı bildirilmemiştir. Doz aşımı söz konusu olursa, 
semptomatik ve destekleyici tedavi uygulanmalıdır.  
 
5. FARMAKOLOJİK ÖZELLİKLER  
 
5.1. Farmakodinamik özellikler  
 
Farmakoterapötik grup : Oftalmik antiinfektif ilaçlar/kinolonlar  
ATC kodu    : S01AE08   
 
Besifloksasin oftalmik süspansiyon bir florokinolon antibakteriyeldir.  
 
Besifloksasin oftalmik süspansiyon N-1 siklopropil grubu bulunan 8-kloro florokinolondur. 
Bileşik bakteriyel DNA giraz ve topoizomeraz IV inhibisyonuna bağlı olarak Gram-pozitif ve 
Gram-negatif bakterilere karşı aktivitesi bulunmaktadır. DNA giraz replikasyon, transkripsiyon ve 
bakteriyel DNA’nın tamiri için gereken esansiyel bir enzimdir. Topoizomeraz IV bakteriyel hücre 
divizyonu sırasında kromozomal DNA’nın bölümlere ayrılması için gerekli olan esansiyel bir 
enzimdir.  
 
Besifloksasin genel olarak bir kez dilüe edilmiş minimum inhibitor konsantrasyonlar (MİK) 
içerisinde, minimum bakterisidal konsantrasyonlarda bakterisid etkiye sahiptir.   
 
Besifloksasinin de dahil olduğu florokinolonların etki mekanizması aminoglikozid, makrolid ve 
beta laktam antibiyotiklerden farklıdır. Bu nedenle, besifloksasin bu antibiyotiklere dirençli olan 
patojenlere, bu antibiyotikler de besifloksasine dirençli olan patojenlere karşı aktif olabilir. İn vitro 
çalışmalar besifloksasin ve bazı florokinolonlar arasında çapraz direnç olduğunu göstermiştir.   Sayfa 6 / 9 
  
Besifloksasine karşı in vitro direnç çok basamaklı mutasyonlarla gelişir ve Staphylococcus aureus 
için 3.3 x 10-10’dan, Streptococcus pneumonia için 7 x 10-10’dan daha düşük bir sıklıkta 
gerçekleşir.  
 
Besifloksasin 4.1. Terapötik endikasyonlar kısmında tanımlandığı gibi klinik araştırmalarda tedavi 
edilen hem in vitro hem de konjonktival enfeksiyonlarda en çok aşağıdaki bakterileri izole etmede 
etkinlik göstermiştir: 
 
Aerococcus viridans* 
CDC coryneform grup G 
Corynebacterium pseudodiphtheriticum* 
Corynebacterium striatum* 
Haemophilus influenzae 
Moraxella catarrhalis* 
Moraxella lacunata* 
Pseudomonas aeruginosa* 
Staphylococcus aureus 
Staphylococcus epidermidis  
Staphylococcus hominis* 
Staphylococcus lugdunensis* 
Staphylococcus warneri* 
Streptococcus mitis grubu 
Streptococcus oralis 
Streptococcus pneumoniae 
Streptococcus salivarius*  
 
*Bu organizmalar için etkililik 10 enfeksiyondan daha az sayıda çalışılmıştır. 
 
1-98 yaş arasındaki hastalara 5 gün boyunca, günde 3 kez Besivance uygulanan, randomize, çift-
kör, plasebo kontrollü çok merkezli bir klinik araştırmada Besivance bakteriyel konjonktivitli 
hastalarda plaseboya üstünlük göstermiştir.  Klinik iyileşme, Besivance ile tedavi edilen grup için 
%45 (90/198) iken plasebo ile tedavi edilen grup için %33 (63/191) olarak bulunmuştur.  (fark % 
12, %95 GA %3-%22). Mikrobiyolojik sonuçlar, nedensel patojenlerin eradikasyon oranları 
açısından Besivance ile tedavi edilen grup için %91 (181/198), plasebo grubunda %60 (114/191) 
olarak bulunmuştur; eradikasyon oranları arasındaki fark %31’dir (%95 GA, %23-%40) ve 
istatistiksel olarak anlamlıdır.  Mikrobiyolojik eradikasyon, anti-infektif çalışmalarda her zaman 
klinik sonuçlar ile korele değildir. 
 
5.2 Farmakokinetik özellikler   
 
Genel özellikler 
 
Emilim: 
 
Bakteriyel konjonktivit tanısı ile günde 3 kez (toplam 16 doz) bilateral BESIVANCE alan erişkin 
hastalarda besifloksasin plazma konsantrasyonu ölçüldü. İlk ve son dozu takiben her hastada 
maksimum plazma konsantrasyonu 1.3 ng/mL’den düşüktür. 1. günde ortalama besifloksasin 
Cmax 0.37 ng/mL, 6. günde 0.43 ng/mL idi. Çoklu uygulamayı takiben plazmada ortalama 
eliminasyon yarılanma ömrü 7 saat olarak hesaplanmıştır.  
 
Sıçanlarda besifloksasin tek oral uygulamayı takiben hızla emilmiş ve plazmada maksimum 
konsantrasyon uygulamadan 2 saat sonra gözlenmiştir.   Sayfa 7 / 9 
  
Dağılım: 
 
Her iki göze, tek damla BESIVANCE uygulanan sağlıklı, erişkin hastalarda gözyaşı sıvısında 
besifloksasin konsantrasyonu ölçülmüştür. Bu çalışmanın sonuçları, ortalama tek doz uygulamayı 
takiben en az 24 saat için gözyaşında 1.6 µg/g üzerinde yüksek besifloksasin konsantrasyonu 
(Cmax=610 ± 540 µg/g) göstermiştir.  
 
Tavşan ve maymunlara topikal oküler besifloksasin uygulamasını takiben besifloksasin hızla ve 
yaygın olarak oküler dokuya dağılır. Besifloksasinin oküler uygulmasını takiben hayvan ve 
insanlarda sistemik maruziyet plazma proteinlerine düşük bağlanma (<50%) nedeniyle  çok 
düşüktür,  
 
Biyotransformasyon: 
 
İn vitro ve in vivo çalışmaların sonuçları besafloksasinin metabolik olarak stabil olduğunu ve 
minimal metabolize olduğunu göstermektedir.   
Eliminasyon: 
 
İnsanlarda tekrarlanmış oküler uygulamayı takiben, besifloksasin sistemik dolaşımdan görünür 
terminal eliminasyon yarılanma ömrü 6.8 saat ile elimine olmuştur. Besifloksasinin atılımı 
insanlarda çalışılmamıştır.  
 
Hayvanlarda yapılan oküler ve sistemik farmakokinetik çalışmaların sonuçları besifloksasinin 
öncelikli olarak fekal ve üriner yol ile değişmeden elimine edildiğini göstermektedir. Sıçanlarda 
[14C] besifloksasin oral uygulamasını takiben, uygulanan dozun %80’inden fazlası 24 saat içinde 
elimine edilmiştir. [14C] Besifloksasin tek veya tekrar edilen topikal oküler uygulamaları 
sonucunda oküler olmayan dokularda en yüksek radyoaktivite oküler uygulama ile uyumlu olarak 
gastrointestinal yolak, böbrek ve mesanenin de dahil olduğu boşaltım organlarında gözlenmiştir.  
 
Hastalardaki karakteristik özellikler 
 
Pediyatrik popülasyon: Bir yaşın altındaki bebeklerde besifloksasinin etkililik ve güvenliliği 
kanıtlanmamıştır.  Bir ve üzerindeki yaştaki çocuklarda besifloksasin oftalmik süspansiyonun 
bakteriyel konjonktivitte etkililiği kontrollü klinik çalışmalarda gösterilmiştir.  
 
5.3. Klinik öncesi güvenlilik verileri 
 
Hayvanlarda besifloksasinin karsinojenik potansiyelini araştıran uzun süreli çalışmalar 
yapılmamıştır.  
 
Besifloksasin, in vitro mutajenik aktivitesi Salmonella typhimurium TA98, TA100, TA1535,  
TA1537 ve Escherichia coli WP2uvrA bakteriyel test suşlarında Ames test ile (3.33 mcg/plate’e 
kadar) gözlenmemiştir.  
 
Ancak, S. typhimurium  suşu TA102 ve E. coli suşunda  WP2(pKM101) mutajeniktir. Bu 
suşlardaki pozitif cevap diğer kinolonlarda da görülmüştür ve topoizomeraz inhibisyonu ile ilişkili 
olduğu düşünülmektedir.  
 
Besifloksasin in vitro ortamda CHO hücrelerinde kromozomal sapmayı indüklemişti ve ≥ 1500 
mg/kg oral dozlarda in vivo bir fare mikronükleus serisinde pozitiftir. Besifloksasin,   oral yolla 
2,000mg/kg’ya varan dozlarda  test bileşiği verilen sıçan hepatosit kültüründeki programlanmamış Sayfa 8 / 9 
 DNA sentezini indüklememiştir. Fertilite ve erken embriyonik gelişim çalışmasında besifloksasin 
500mg/kg/gün oral dozda erkek ve dişi sıçanlarda fertiliteyi etkilememiştir. Bu doz, insanda 
oftalmik olarak kullanılması önerilen dozun 10,000 katından fazladır.  
 
1 yaş ve üzerindeki 1161 bakteriyel konjonktivitli hastanın katıldığı ve Besivance oftalmik 
süspansiyon %0.6 ile moksifloksasin oftalmik süspansiyon %0.5’in klinik ve antimikrobiyal 
etkililiğinin karşılaştırıldığı, çok merkezli, çift-maskeli, paralel gruplu, aktif-kontrollü, bir eşit 
etkinlik klinik çalışmasında; Besivance oftalmik süspansiyon moksifloksasin oftalmik 
süspansiyona eşit bir güvenlilik ve etkililik (klinik ve mikrobiyolojik) göstermiştir. 
 
6. FARMASÖTİK ÖZELLİKLER  
 
6.1. Yardımcı maddelerin listesi  
 
Benzalkonyum klorür 
DuraSite® (polikarbofil, edetat disodyum dihidrat ve sodyum klorür) 
Mannitol 
Poloksamer 407 
Sodyum hidroksit 
Enjeksiyonluk su 
 
6.2. Geçimsizlikler  
 
Bilinen bir geçimsizlik yoktur. 
 
6.3. Raf ömrü  
 
24 ay. 
Şişe ilk açıldıktan sonra 30ºC’nin altındaki oda sıcaklığında saklanması şartıyla 31 gün içinde 
kullanılmalıdır. 
 
6.4. Saklamaya yönelik özel uyarılar  
 
25ºC’nin altındaki oda sıcaklığında saklayınız. Güneşten koruyunuz.  
 
6.5. Ambalajın niteliği ve içeriği  
 
Besifloksasin oftalmik süspansiyon 5ml steril oftalmik süspansiyon olarak; 7.5ml lik, beyaz, düşük 
dansiteli polietilen (LDPE) şişede kontrollü damlalıklı, taba rengi polipropilen kapakla 
sunulmaktadır. Emniyet belirteci, kapak ve şişe boynu çevresine yerleştirilen bant ile sağlanır.  
 
6.6. Beşeri tıbbi üründen arta kalan maddelerin imhası ve diğer özel önlemler  
 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj ve Ambalaj Atıkları Kontrolü Yönetmeliği” ne uygun olarak imha edilmelidir. 
 
7. RUHSAT SAHİBİ 
 
Bausch & Lomb Sağlık ve Optik Ürünleri Ticaret A.Ş 
Metrocity İş Merkezi  
Büyükdere Cad. Kırgülü Sok.No:4 K:3  
Esentepe Şişli/İstanbul   Sayfa 9 / 9 
  
8. RUHSAT NUMARASI 
 
2015/22 
 
9. İLK RUHSAT TARİHİ/RUHSAT YENİLEME TARİHİ  
 
İlk ruhsat tarihi  : 23.01.2015  
Ruhsat yenileme tarihi : 11.03.2020 
 
10. KÜB’ün YENİLENME TARİHİ  
 
 