KISA ÜRÜN BİLGİSİ

Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
Dropoetin 2000 IU/0.2 mL SC/IV enjeksiyon için çözelti içeren kullanıma hazır şırınga
Steril
2. KALİTATİF VE KANTİTATİF BİLEŞİM
Etkin madde:
Epoetin alfa* (rekombinant insan eritropoietini) 80 – 88 µg/mL (10000 IU/mL)
* Epoetin alfa, rekombinant DNA teknolojisi ile genetik olarak modifiye edilmiş Çin Hamster’ı
yumurtalık hücrelerinin kültürü kullanılarak üretilmiş bir biyobenzerdir.
Yardımcı maddeler:
Sodyum klorür 5,5 mg/mL
Monobazik sodyum fosfat monohidrat 0,425 mg/mL
Dibazik sodyumfosfat heptahidrat 1,85 mg/mL
Yardımcı maddeler için Bölüm 6.1’e bakınız.
3. FARMASÖTİK FORM
Kullanıma hazır enjektörde enjeksiyonluk çözelti
Berrak, renksiz veya sarımsı çözelti
4. KLİNİK ÖZELLİKLER
4.1. Terapötik endikasyonlar
 Antianemiktir.
 Diyalize giren hastalarda kronik böbrek yetmezliği ile ilgili renal anemi tedavisi
 Prediyaliz hastalarında semptomatik renal anemi tedavisi
 Hb ≤ 10 g/dL olan hastalarda ve myelodisplastik sendromların (MDS) alt grubu olan RA
(refrakter anemi), RARS (refrakter anemi ringed-halkalı sideroblastlarda giden) ve RCMD
1 / 29(refrakter sitopeni multilineage-birden fazla seride displazi ile giden) ve tedavi öncesi bazal
EPO düzeyi ≤ 500 MU/mL ve kemik iliğinde blast sayısı < %5 altında olan hastalarda ESA
ajanların kullanılması endikedir.
 DROPOETİN ve diğer ESA (Eritropoezis Stimüle Edici Ajanlar)’ın kullanımında hedef
hemoglobin (Hb) düzeyi 10-12 g/dL’dir. Hedef hemoglobin Hb > 12 g/dL üzerine
çıkarılmamalıdır. ESA’lar, Hb=12 g/dL olunca kesilmelidir.
4.2. Pozoloji ve uygulama şekli
Pozoloji/uygulama sıklığı ve süresi:
Aneminin tüm diğer nedenleri (demir, folik asit veya vitamin B eksikliği, alüminyum
12
intoksikasyonu, enfeksiyon veya enflamasyon, kan kaybı, hemoliz ve herhangi bir nedenden
kaynaklanan kemik iliği fibrozu), epoetin alfa tedavisine başlamadan önce ve doz artışına
karar verildiğinde değerlendirilmeli ve tedavi edilmelidir. Epoetin alfaya optimum yanıtı
garanti etmek için, yeterli demir deposu sağlanmalı ve gerekirse demir takviyesi
uygulanmalıdır (Bkz. Bölüm 4.4).
Erişkin kronik böbrek yetmezliği hastalarında semptomatik aneminin tedavisi
Anemi semptomları ve sekelleri yaş, cinsiyet ve eşlik eden tıbbi durumlara bağlı olarak
farklılık gösterebilir; her bir hastanın klinik seyri ve durumunun bir hekim tarafından
değerlendirilmesi gerekir.
Önerilen istenen hemoglobin konsantrasyonu aralığı, 10 g/dL ila 12 g/dL (6,2 ila 7,4 mmol/L)
arasındadır. DROPOETİN, hemoglobini en fazla 12 g/dL (7,4 mmol/L) düzeyine çıkarmak
amacıyla uygulanmalıdır. Dört haftalık bir süre içinde hemoglobin düzeyinde 2 g/dL (1,25
mmol/L) üzerindeki bir artıştan kaçınılmalıdır. Bu olursa, belirtildiği şekilde uygun doz
ayarlaması yapılmalıdır.
Aynı hastadaki değişkenlikten dolayı, zaman zaman bir hasta için istenen hemoglobin
konsantrasyon aralığının üzerinde ve altında bireysel hemoglobin değerleri gözlenebilir.
Hemoglobin değişkenliği, hemoglobin konsantrasyon aralığı 10 g/dL (6,2 mmol/L) ila 12 g/dL
(7,4 mmol/L) dikkate alınarak, doz yönetimi yoluyla ele alınmalıdır.
Hemoglobin düzeyinin sürekli 12 g/dL (6,8 mmol/L) üzerinde olmasından kaçınılmalıdır.
Hemoglobin ayda 2 g/dL (1,25 mmol/L) üzerinde artarsa ya da sürekli hemoglobin 12 g/dL
(7,4 mmol/L) düzeyini aşarsa, DROPOETİN dozu %25 oranında azaltılmalıdır. Hemoglobin,
12 g/dL (7,4 mmol/L) düzeyini aşarsa, 10 g/dL (6,2 mmol/L) ile 12 g/dL (7,4 mmol/L) arasına
düşünceye kadar tedavi kesilmelidir ve daha sonra önceki dozun %25 altındaki bir dozda
2 / 29DROPOETİN tedavisine yeniden başlanmalıdır.
Hastalar, anemi ve anemi semptomlarının yeterli kontrolünü sağlamak için onaylı en düşük
DROPOETİN dozunun kullanıldığından emin olmak üzere yakından izlenmelidir.
DROPOETİN ile tedavi iki aşamaya ayrılır - başlangıç fazı (dozu) ve idame fazı (dozu).
Erişkin hemodiyaliz hastaları
Kolayca intravenöz giriş sağlanabilen hemodiyaliz hastalarında, intravenöz yoldan uygulama
tercih edilir.
Başlangıç fazı:
Başlangıç dozu, haftada 3 kez 50 IU/kg'dır.
Gerekirse, 10 g/dL ila 12 g/dL (6,2 ila 7,4 mmol/L) arasındaki istenen hemoglobin
konsantrasyon aralığı elde edilinceye kadar, dozu 25 IU/kg (haftada 3 kez) oranında
arttırılmalı veya azaltılmalıdır (bu, en az dört haftalık aşamalarla yapılmalıdır).
İdame fazı:
Önerilen toplam haftalık doz, 75 IU/kg - 300 IU/kg arasındadır.
Hemoglobin değerlerini, 10 g/dL ila 12 g/dL (6,2 ila 7,4 mmol/L) arasındaki istenen hemoglobin
konsantrasyon aralığında tutmak amacıyla uygun doz ayarlaması yapılmalıdır.
Başlangıçtaki hemoglobin düzeyleri çok düşük (< 6 g/dL veya < 3,75 mmol/L) olan hastalar,
başlangıçtaki anemisi daha az şiddetli (> 8 g/dL veya > 5 mmol/L) olan hastalara kıyasla daha
yüksek idame dozlarına gereksinim duyabilirler.
Henüz diyalize girmeyen erişkin böbrek yetmezliği hastaları
Kolayca intravenöz giriş sağlanamayan durumlarda, DROPOETİN subkutan yolla
uygulanabilir.
Başlangıç fazı:
Haftada 3 kez 50 IU/kg’lık başlangıç dozunu takiben, gerekirse, istenen hedefe ulaşılıncaya
kadar haftada 3 kez 25 IU/kg artışlarla dozaj artışı (bu, en az dört haftalık aşamalarla
yapılmalıdır).
İdame fazı:
İdame fazında, DROPOETİN, ya haftada 3 kez ya da subkutan uygulama durumunda, haftada
3 / 29bir ya da her 2 haftada bir kez uygulanabilir.
Hemoglobin değerlerini istenen düzeyde tutmak amacıyla uygun doz ve doz aralıkları
ayarlaması yapılmalıdır: 10 g/dL ila 12 g/dL (6,2 ila 7,4 mmol/L) arasındaki hemoglobin.
Doz aralıklarının uzatılması, dozda artış yapılmasını gerektirebilir.
Maksimum dozaj, haftada 3 kez 150 IU/kg, haftada bir kez 240 IU/kg (maksimum 20.000
IU'ye kadar) ya da her 2 haftada bir 480 IU/kg (maksimum 40.000 IU'ya kadar) düzeyini
aşmamalıdır.
Erişkin periton diyalizi hastaları
Kolayca intravenöz giriş sağlanamayan durumlarda, DROPOETİN subkutan yolla
uygulanabilir.
Başlangıç fazı:
Başlangıç dozu, haftada 2 kez 50 IU/kg'dır.
İdame fazı:
Önerilen idame dozu, haftada 2 kez 2 eşit enjeksiyon halinde 25 IU/kg - 50 IU/kg arasındadır.
Hemoglobin değerlerini, 10 g/dL ila 12 g/dL (6,2 ila 7,4 mmol/L) arasındaki istenen düzeyde
tutmak amacıyla uygun doz ayarlaması yapılmalıdır.
Pediyatrik popülasyon
Hemodiyalize giren kronik böbrek yetmezliği hastalarında semptomatik aneminin tedavisi
Anemi semptomları ve sekelleri yaş, cinsiyet ve eşlik eden tıbbi durumlara bağlı olarak
farklılık gösterebilir; her bir hastanın klinik seyri ve durumunun bir hekim tarafından
değerlendirilmesi gerekir.
Pediyatrik hastalarda önerilen hemoglobin konsantrasyon aralığı, 9,5 g/dL ila 11 g/dL (5,9 ila
6,8 mmol/L) arasındadır. DROPOETİN, hemoglobini en fazla 11 g/dL (6,8 mmol/L) düzeyine
çıkarmak amacıyla uygulanmalıdır. Hemoglobin düzeyinde dört haftalık bir süre içinde 2
g/dL (1,25 mmol/L) üzerindeki bir artıştan kaçınılmalıdır. Bu olursa, belirtildiği şekilde uygun
doz ayarlaması yapılmalıdır.
Hastalar, anemi ve anemi semptomlarının yeterli kontrolünü sağlamak için onaylı en düşük
DROPOETİN dozunun kullanıldığından emin olmak üzere yakından izlenmelidir.
DROPOETİN ile tedavi iki aşamaya ayrılır – başlangıç fazı (dozu) ve idame fazı (dozu).
4 / 29Kolayca intravenöz giriş sağlanabilen pediyatrik hemodiyaliz hastalarında, intravenöz yoldan
uygulama tercih edilir.
Başlangıç fazı:
Başlangıç dozu, haftada 3 kez intravenöz yoldan 50 IU/kg'dır.
Gerekirse, 9,5 g/dL ila 11 g/dL (5,9 ila 6,8 mmol/L) arasındaki istenen hemoglobin
konsantrasyon aralığı elde edilinceye kadar, dozu haftada 3 kez 25 IU/kg oranında arttırın
veya azaltın (bu, en az dört haftalık aşamalarla yapılmalıdır).
İdame fazı:
Hemoglobin değerlerini, 9,5 g/dL ila 11 g/dL (5,9 ila 6,8 mmol/L) arasındaki istenen
hemoglobin konsantrasyon aralığında tutmak amacıyla uygun doz ayarlaması yapılmalıdır.
Genellikle, 30 kg altındaki çocuklar, 30 kg üzeri çocuklar ve erişkinlere kıyasla daha yüksek
idame dozlarına gereksinim duyarlar.
Başlangıçtaki hemoglobin düzeyleri çok düşük (< 6,8 g/dL veya < 4,25 mmol/L) olan
pediyatrik hastalar, başlangıçtaki hemoglobin düzeyi daha yüksek (> 6,8 g/dL veya > 4,25
mmol/L) olan hastalara kıyasla daha yüksek idame dozlarına gereksinim duyabilirler.
Uygulama şekli
Tıbbi ürünü kullanmadan veya uygulanmadan önce alınacak önlemler. Kullanmadan önce, oda
sıcaklığına gelinceye kadar (15-30 dakika) bekleyin.
Erişkin kronik böbrek yetmezliği hastalarında semptomatik aneminin tedavisi
İntravenöz girişin rutin olarak hazır olduğu kronik böbrek yetmezliği hastalarında
(hemodiyaliz hastaları), DROPOETİN’in intravenöz yoldan uygulanması tercih edilir.
Kolayca intravenöz giriş sağlanamayan durumlarda (henüz diyalize girmeyen hastalar ve
periton diyaliz hastaları), DROPOETİN subkutan enjeksiyon yoluyla uygulanabilir.
Hemodiyalize giren pediyatrik kronik böbrek yetmezliği hastalarında semptomatik aneminin
tedavisi
İntravenöz girişin rutin olarak hazır olduğu pediyatrik kronik böbrek yetmezliği hastalarında
(hemodiyaliz hastaları), DROPOETİN’in intravenöz yoldan uygulanması tercih edilir.
İntravenöz uygulama
5 / 29Toplam doza bağlı olarak, en az bir ila beş dakika boyunca uygulayın. Hemodiyaliz
hastalarında, diyaliz seansı sırasında diyaliz hattındaki uygun bir venöz giriş yoluyla bir bolus
enjeksiyonu uygulanabilir. Alternatif olarak, enjeksiyon, diyaliz seansının sonunda fistül iğne
borusu yoluyla uygulanabilir, ardından 10 mL izotonik tuzlu su verilerek boru yıkanır ve
ürünün yeterli derecede dolaşıma enjeksiyonu sağlanır.
Tedaviye "grip benzeri" semptomlarla tepki veren hastalarda daha yavaş uygulama tercih
edilir (Bkz. Bölüm 4.8).
DROPOETİN’i intravenöz infüzyon ile ya da diğer ilaç çözeltileri ile birlikte uygulamayın.
Subkutan uygulama
Bir enjeksiyon bölgesinde maksimum 1 mL hacim genellikle aşılmamalıdır. Daha büyük
hacimler söz konusu olduğunda, birden fazla enjeksiyon yeri seçilmelidir.
Enjeksiyonlar, ekstremitelere veya anterior abdominal duvara uygulanmalıdır.
Hekimin, DROPOETİN’in hasta veya bakıcısı tarafından güvenli ve etkili biçimde subkutan
yoldan uygulanabileceğine karar verdiği durumlarda, uygun dozaj ve uygulamaya ilişkin
talimat sağlanmalıdır.
Başka herhangi bir enjektabl ürün ile olduğu gibi, çözelti içinde partikül veya renginde
değişiklik olmadığını kontrol edin.
Özel popülasyonlara ilişkin ek bilgiler
Böbrek yetmezliği:
DROPOETİN, hemodiyaliz tedavisi gören pediyatrik ve erişkin hastalarla periton diyalizi
uygulanan erişkin hastalarda kronik böbrek yetmezliği ile ilişkili aneminin tedavisi için
kullanılabilmektedir.
Karaciğer yetmezliği:
DROPOETİN, kronik karaciğer yetmezliği olan hastalarda dikkatli kullanılmalıdır.
DROPOETİN’in karaciğer fonksiyon bozukluğu olan hastalardaki güvenliliği belirlenmemiştir.
Pediyatrik popülasyon:
Pediyatrik popülasyonda kullanım için ‘’Pozoloji/uygulama sıklığı ve süresi’’ bölümüne
bakınız.
Geriyatrik popülasyon:
6 / 29Diyaliz uygulanmakta olan kronik böbrek yetmezliği hastalarında yapılan 3 araştırmaya
kaydedilen 882 hastanın 757’sine epoetin alfa ve 125’ine plasebo uygulanmıştır. Epoetin
alfa verilen 757 hastanın 361’i (%47) 65 yaş ve üzerindeki olgulardan, 100’ü (%13) 75 yaş
ve üzerindeki olgulardan oluşmuştur. Geriatrik hastalar ve daha genç hastalar arasında,
güvenlilik ya da etkililik açısından herhangi bir farklılık gözlenmemiştir. Yaşlı hastalar için
doz seçimi ve doz ayarlaması, elde edilecek ve sürdürülecek olan hemoglobin konsantrasyon
aralığına (Bkz. Bölüm 4.2) göre bireyselleştirilmelidir.
4.3. Kontrendikasyonlar
 Etkin madde veya yardımcı maddelerden herhangi birine aşırı duyarlılık.
 Herhangi bir eritropoietinle tedaviyi takiben antikorların aracılık ettiği Saf Kırmızı Hücre
Aplazisi (SKHA) gelişen hastalar, DROPOETİN’i veya diğer herhangi bir eritropoietini
almamalıdır (Bkz. Bölüm 4.4).
 Kontrolsüz hipertansiyon.
 DROPOETİN verilen hastalarda otolog kan bağışı öncesi programları ile ilişkili tüm
kontrendikasyonlara dikkat edilmelidir.
 Majör elektif ortopedik cerrahi planlanan ve bir otolog kan bağışı öncesi programa
katılmayan hastalarda, DROPOETİN kullanımı, yakın zamanda miyokard enfarktüsü ya
da serebrovasküler olay yaşamış hastalar dahil olmak üzere, şiddetli koroner, periferik
arteriyel, karotis ya da serebral vasküler hastalığı olan hastalarda kontrendikedir.
 Herhangi bir nedenle yeterli antitrombotik profilaksi alamayan cerrahi hastaları.
4.4. Özel kullanım uyarıları ve önlemleri
UYARI: ESA’LAR ÖLÜM, MİYOKARD İNFARKTÜS, İNME, VENÖZ
TROMBOEMBOLİZM, VASKÜLER GİRİŞ YOLU TROMBOZU VE TÜMÖR
PROGRESYONU VEYA NÜKSETMESİ RİSKİNİ ARTIRIR.
Kronik böbrek hastalarında eritropoezis-stimüle edilen ajanlar ile tedaviye hemoglobin düzeyi 10
g/dL’nin altında başlanması düşünülmeli ve 12 g/dL’nin üzerinde tedavi kesilmelidir.
Doz bireyselleştirilmeli ve kırmızı kan hücreleri transfüzyonu ihtiyacını azaltmak için yeterli olan
en düşük doz kullanılmalıdır.
Özellikle, tedaviye yeterli cevap vermeyen hastalarda hedef hemoglobin düzeyine (10-12 g/dL)
ulaşmak için yapılacak doz artışında dikkatli olunmalıdır.
7 / 29Diğer tüm terapotik proteinlerde olduğu gibi DROPOETİN için de potansiyel immunojenesite
riski söz konusudur.
Genel:
DROPOETİN kullanan tüm hastalarda kan basıncı yakından kontrol ve takip edilmelidir.
DROPOETİN, tedavi edilmeyen, yetersiz veya zayıf bir şekilde kontrol edilebilen
hipertansiyon varlığında dikkatli kullanılmalıdır.
DROPOETİN tedavisi sırasında antihipertansif tedaviye başlamak veya bu tedaviyi artırmak
gerekli olabilir. Kan basıncı kontrol edilemiyorsa, DROPOETİNtedavisi kesilmelidir.
Önceden normal veya düşük kan basıncı olan hastalarda, epoetin alfa tedavisi sırasında,
derhal bir hekimin ilgisini ve yoğun tıbbi bakım gerektiren ensefalopati ve nöbetlerle
seyreden hipertansif kriz de meydana gelmiştir. Bıçak gibi saplanan, ani migren benzeri baş
ağrısına olası bir uyarı işareti olarak özellikle dikkat edilmelidir.
Epoetin alfa, epilepsili, epileptik nöbet hikayesi veya santral sinir sistemi enfeksiyonu ve
beyin metastazı gibi nöbet aktivitesine yatkınlıkla ilişkili tıbbi rahatsızlıkları olan hastalarda
da dikkatli kullanılmalıdır.
Epoetin alfa, kronik karaciğer yetmezliği olan hastalarda dikkatli kullanılmalıdır. Karaciğer
fonksiyon bozukluğu olan hastalarda epoetin alfanın güvenliliği belirlenmemiştir.
ESA kullanan hastalarda, trombotik vasküler olayların (TVE) sıklığında artış gözlemlenmiştir
(Bkz. Bölüm 4.8). Bunlar arasında derin ven trombozu, pulmoner emboli, retina trombozu,
miyokard enfarktüsü gibi venöz ve arteriyal trombozlar ile emboliler (bazıları ölümcül
sonuçları olan) bulunur. Ayrıca, serebrovasküler olaylar da (serebral enfarktüs, serebral
kanama ve geçici iskemik ataklar dahil olacak şekilde) bildirilmiştir.
TVE için bildirilen risk, özellikle, obezite ve geçirilmiş TVE öyküsü (örneğin; derin ven
trombozu, pulmoner emboli ve serebrovasküler olay) dahil olmak üzere TVE yönünden
önceden risk faktörü taşıyan hastalarda epoetin alfa tedavisinin sağladığı yararlara karşı
dikkatle hesaplanmalıdır.
Kullanım endikasyonunda hedeflenen aralığın üzerindeki hemoglobin konsantrasyonlarında
8 / 29tedavi edildiğinde ölümcül sonuçlar ve tromboembolik olay riskindeki potansiyel artış
nedeniyle hemoglobin düzeyleri tüm hastalarda yakından takip edilmelidir.
DROPOETİN ile tedavi sırasında trombosit sayısında normal sınırlar içinde doza bağlı orta
derecede bir artış olabilir. Bu, devam eden tedavi sırasında geriler. Buna ek olarak, normal
sınırların üzerinde trombositemi bildirilmiştir. Tedavinin ilk 8 haftası sırasında trombosit
sayısının düzenli olarak takip edilmesi önerilmektedir.
Tüm diğer anemi nedenleri (demir, folik asit ya da vitamin B eksikliği, alüminyum
12
intoksikasyonu, enfeksiyon ya da inflamasyon, kan kaybı, hemoliz ve herhangi bir sebebe
bağlı kemik iliği fibrozisi) değerlendirilmeli ve epoetin alfa ile tedaviye başlanmadan önce ve
doz artışına karar verilirken tedavi edilmelidir. Birçok olguda, serumdaki ferritin değerleri
hematokritteki artışla eşzamanlı olarak düşer. Epoetin alfaya en uygun cevabın verildiğinden
emin olmak için yeterli demir stoğunun bulunması temin edilmelidir; gerekli olduğunda demir
takviyesi uygulanmalıdır (Bkz. bölüm 4.2):
 Kronik böbrek yetmezliği olan hastalarda serum ferritin düzeyleri 100 ng/mL’nin
altındaysa, demir takviyesi (yetişkinler için ağız yoluyla 200-300 mg/gün; çocuklar için
ağız yoluyla 100-200 mg/gün elementer demir) tavsiye edilir.
Çok nadiren, epoetin alfa ile tedavi edilen hastalarda, porfiriyanın ilk defa ortaya çıkışı ya da
şiddetlendiği görülmüştür. Epoetin alfa, porfiriyası olan hastalarda dikkatli kullanılmalıdır.
Epoetin tedavisi ile ilişkili olarak Stevens-Johnson Sendromu (SJS) ve toksik epidermal
nekroliz (TEN) dahil olmak üzere hayatı tehdit edici veya ölümcül olabilecek şiddetli kutanöz
advers reaksiyonlar (SCARs) bildirilmiştir (bkz. Bölüm 4.8). Uzun etkili epoetinler ile daha
şiddetli vakalar gözlenmiştir.
Reçeteleme sırasında hastalar, belirtiler ve semptomlar konusunda bilgilendirilmeli ve cilt
reaksiyonları için yakından izlenmelidir. Bu reaksiyonları düşündüren belirti ve bulgular ortaya
çıkarsa DROPOETİN tedavisi derhal sonlandırılmalı ve alternatif bir tedavi düşünülmelidir.
DROPOETİN kullanımı nedeniyle SJS veya TEN gibi ciddi bir kutanöz cilt reaksiyonu
gelişirse, bu hastalarda ESA (eritropoietin stimüle edici ajan) tedavisi tekrar başlatılmamalıdır.
Hastalar sadece uygun gözetim altında bir ESA'dan diğerine geçirilmelidir.
9 / 29Kronik böbrek yetmezliği olan hastalarda, idame hemoglobin konsantrasyonu, “4.2 Pozoloji
ve uygulama şekli” başlıklı bölümde önerildiği gibi, hemoglobin konsantrasyon aralığının üst
sınırını aşmamalıdır.
Kronik böbrek hastalarında ESA (eritropoezis-stimüle edici ajan) tedavisine, hemoglobin
düzeyi 10 g/dL’nin altında olduğu zaman başlanılması düşünülmelidir. Doz bireyselleştirilmeli
ve kırmızı kan hücreleri transfüzyonu ihtiyacını azaltmak için yeterli olan en düşük dozda
kullanılmalıdır. Hedef hemoglobin düzeyi 10-12 g/dL arasındadır. Özellikle, tedaviye yeterli
cevap vermeyen hastalarda hedef hemoglobin düzeyine ulaşmak için yapılacak doz artışında
dikkatli olunmalıdır.
Kronik böbrek yetmezliği olan ve ESA tedavisine yetersiz hemoglobin yanıtı veren hastalar,
kardiyovasküler olaylar ve ölüm açısından diğer hastalara göre daha fazla risk taşıyabilirler.
Kronik böbrek yetmezliği olan hastalarda idame hemoglobin konsantrasyonu, bölüm 4.2'de
önerildiği gibi hemoglobin konsantrasyonu aralığının üst sınırını aşmamalıdır. Klinik
çalışmalarda, ESA'lar 12 g/dL'den (7,5 mmol/L) daha yüksek bir hemoglobin konsantrasyonu
seviyesine ulaşmak için uygulandığında ölüm ve ciddi kardiyovasküler olaylar riskinde artış
gözlemlenmiştir.
Kontrollü klinik araştırmalar, hemoglobin konsantrasyonu anemi semptomlarını kontrol etmek
ve kan transfüzyonunu önlemek için gerekli seviyenin üzerine çıkarıldığında epoetin
uygulanmasına atfedilebilecek önemli faydalar göstermemiştir. Yüksek kümülatif epoetin
dozları artmış mortalite riski, ciddi kardiyovasküler ve serebrovasküler olaylar ile ilişkili
olabileceğinden, kronik böbrek yetmezliği olan hastalarda DROPOETİN dozlarının arttırılması
konusunda dikkatli olunmalıdır. Epoetinlere hemoglobin yetersiz hastalarda, yetersiz yanıt için
alternatif açıklamalar dikkate alınmalıdır (bkz. bölüm 4.2 ve 5.1).
Subkutan yoldan epoetin alfa ile tedavi edilen kronik böbrek yetmezliği hastaları, daha önceden
bu tedaviye yanıt vermiş hastalarda epoetin alfa tedavisine yanıt olmaması ya da yanıt
azalması olarak tanımlanan etkinlik kaybı açısından düzenli olarak izlenmelidir. Bu durum,
epoetin alfa dozunda artışa rağmen hemoglobin düzeyinde sürekli azalma ile karakterizedir
(Bkz. Bölüm 4.8).
Epoetin alfa dozaj aralıkları daha fazla uzatılan (haftada birden fazla) bazı hastalar, yeterli
hemoglobin düzeylerini koruyamayabilir (Bkz. Bölüm 5.1) ve epoetin alfa dozunda artış
10 / 29gerektirebilirler. Hemoglobin düzeyleri düzenli olarak izlenmelidir.
Bugüne kadar elde edilen bilgilere göre, epoetin alfanın prediyaliz (son dönem böbrek
yetersizliği) hastalarında kullanımı böbrek yetersizliğinin ilerleme hızını artırmamaktadır.
Hemodiyaliz hastalarında, özellikle hipotansiyon eğilimi olan ya da arteriyo-venöz fistülleri
komplikasyon gösteren (örneğin; stenoz, anevrizma v.b.) hastalarda şant trombozu oluşmuştur.
Bu hastalarda erken şant revizyonu, örneğin, asetilsalisilik asit uygulanmasıyla tromboz
proflaksisi önerilmektedir.
Münferit vakalarda nedensellik ilişkisi olmasa da hiperkalemi gözlemlenmiştir. Kronik
böbrek yetmezliği hastalarında serum elektrolitleri izlenmelidir. Yüksek ya da yükselmekte
olan serum potasyum düzeyinin fark edilmesi halinde, hiperkaleminin uygun tedavisine ek
olarak, serum potasyum düzeyi düzeltilene kadar epoetin alfa uygulamasının durdurulması
düşünülmelidir.
Hematokritteki artışın bir sonucu olarak epoetin alfa kullanan hemodiyaliz hastalarında diyaliz
sırasında sıklıkla heparin dozunun artırılması gerekir. Heparinizasyon optimum değilse
diyaliz sistemi tıkanabilmektedir.
Eritropoezi uyarıcı ajanların (ESA) izlenebilirliğini iyileştirmek amacıyla, uygulanan ESA'nın
ticari adı hasta dosyasında açıkça kaydedilmeli (ya da belirtilmelidir). Hastalar bir ESA'dan
diğerine yalnızca uygun gözetim altında geçirilmelidir.
ESA’lar esas olarak kırmızı kan hücresi üretimini uyaran büyüme faktörleridir. Çeşitli tümör
hücrelerinin yüzeyinde eritropoietin reseptörü bulunabilir. Tüm büyüme faktörleri gibi
ESA’ların tümör büyümesini uyarabileceğine ilişkin kaygı bulunmaktadır.
Saf Kırmızı Hücre Aplazisi (SKHA)
Antikor aracılı SKHA kronik böbrek yetmezliği olan hastalarda subkutan epoetin tedavisinden
aylar ila yıllar sonra çok nadiren bildirilmiştir.
ESA’lar ile birlikte kullanıldığında, interferon ve ribavirin ile tedavi edilen hepatit C
hastalarında da olgular nadiren bildirilmiştir. ESA’lar hepatit C ile ilişkili aneminin
tedavisinde onaylanmamıştır.
Kan transfüzyonu için artan ihtiyaç ile hemoglobinde düşüş (ayda 1 ila 2 g/dL) şeklinde
11 / 29tanımlanan ani etkinlik kaybı geliştiren kronik böbrek yetmezliği hastalarında retikülosit sayımı
yapılmalıdır ve yanıtsızlığın tipik nedenleri (örneğin; demir, folat veya B vitamini eksikliği,
12
alüminyum intoksikasyonu, enfeksiyon veya enflamasyon, kan kaybı, hemoliz ve herhangi
bir sebebe bağlı kemik iliği fibrozisi) araştırılmalıdır.
Hemoglobin düzeyinde paradoksal bir azalma ve düşük retikülosit sayıları ile ilişkili şiddetli
anemi gelişimi, epoetin alfa ile tedavinin derhal kesilmesini ve anti-eritropoietin antikor
testinin yapılmasını gerektirir. SKHA tanısı için kemik iliği incelemesi de düşünülmelidir.
Erişkin ve pediatrik kronik böbrek yetmezliği hastalarında semptomatik aneminin tedavisi
Epoetin alfa ile tedavi edilen kronik böbrek yetmezliği olan hastaların hemoglobin düzeyleri,
stabil bir düzeye ulaşılıncaya kadar düzenli olarak ölçülmeli ve ölçümler daha sonra periyodik
olarak sürdürülmelidir.
Kronik böbrek yetmezliği olan hastalarda, hipertansiyondaki artış riskini en aza indirmek için
hemoglobin artış hızı ayda yaklaşık 1 g/dL (0,62 mmol/L) olmalı ve ayda 2 g/dL'yi (1,25
mmol/L) aşmamalıdır.
Kronik böbrek yetmezliği olan hastalarda idame hemoglobin konsantrasyonu Bölüm 4.2'de
önerilen hemoglobin konsantrasyonun üst sınırını aşmamalıdır. Klinik çalışmalarda, ESA'lar
12 g/dL'nin (7,5 mmol/L) üzerinde hemoglobin seviyesi elde etmek için uygulandığında ölüm
ve ciddi kardiyovasküler olaylar riskinde artış gözlemlenmiştir.
Kontrollü klinik araştırmalar, hemoglobin konsantrasyonu anemi semptomlarını kontrol altına
alınması ve kan transfüzyonunun önlemesi için gerekli düzeyin üstünde artış gösterecek şekilde
epoetin uygulanmasında anlanmlı yararlar görülmemiştir.
Yüksek kümülatif epoetin dozları mortalite riski, ciddi kardiyovasküler ve serebrovasküler
riskini arttırdığından, kronik böbrek yetmezliği olan hastalarda DROPOETİN dozu arttırılırken
dikkatli olunmalıdır. Epoetinlere yetersiz yanıt veren hastalarda, yetersiz yanıt için alternatif
açıklamalar düşünülmelidir (bkz. bölüm 4.2 ve 5.1).
Subkutan enjeksiyon yoluyla epoetin alfa ile tedavi edilen kronik böbrek yetmezliği hastaları,
daha önce bu tedaviye yanıt vermis olan hastalarda epoetin alfa tedavisine yanıtın alınmaması
12 / 29veya alınan yanıtın azalması olarak tanımlanan etkililik kaybı açısından düzenli olarak
izlenmelidir. Bu, epoetin alfa dozajındaki artışa rağmen hemoglobinde sürekli bir azalma ile
karakterizedir (bkz. Bölüm 4.8).
Epoetin alfanın daha fazla uzatılmış doz aralıkları (haftada birden fazla) bulunan bazı hastalarda
yeterli hemoglobin seviyeleri sürdürülemez (bkz. Bölüm 5.1) ve epoetin alfa dozunun
arttırılması gerekebilir. Hemoglobin düzeyleri düzenli olarak kontrol edilmelidir.
Hemodiyaliz hastalarında, özellikle hipotansiyona eğilimi olan veya arteriyovenöz fistüllerinde
komplikasyon (örn. stenoz, anevrizma vb.) görülen hastalarda şant trombozları ortaya çıkmıştır.
Bu hastalarda şantın erken revizyonu ve örnek olarak asetilsalisilik asit uygulamasıyla tromboz
profilaksisi önerilmektedir.
İzole olgularda nedenselliği belirlenmeyen hiperkalemi gözlenmiştir. Kronik böbrek yetmezliği
bulunan hastalarda serum elektrolitleri izlenmelidir. Yüksek veya yükselen serum potasyum
düzeyi tespit edilirse, hiperkaleminin tedavisine ek olarak, serum potasyum düzeyi düzeltilene
kadar epoetin alfa uygulamasının kesilmesi düşünülmelidir.
Epoetin alfa tedavisi sırasında, paketlenmiş hücre hacminin artması nedeniyle, hemodiyaliz
sırasında heparin dozunun arttırılması sıklıkla gerekli olur. Heparinizasyon optimal değilse
diyaliz sisteminin tıkanması mümkündür.
Bugüne kadar elde edilen bilgilere göre henüz diyalize girmeyen böbrek yetmezliği olan erişkin
hastalarda aneminin epoetin alfa ile düzeltilmesi böbrek yetmezliğinin ilerleme hızını
artırmamaktadır.
Biyobenzer ürünlerin takip edilebilirliğinin sağlanması için uygulanan ürünün ticari isim ve seri
numarası mutlaka hasta dosyasına kaydedilmelidir.
Çapraz reaksiyon riski nedeniyle başka bir ESA tedavisi başlatılmamalıdır.
Bu tıbbi ürün, doz başına 1 mmol (23 mg)’dan daha az sodyum içerir; yani esasında sodyum
içermediği kabul edilir.
13 / 294.5. Diğer tıbbi ürünler ile etkileşimler ve diğer etkileşim şekilleri
Epoetin alfa ile tedavinin diğer ilaçların metabolizmasını değiştirdiğini gösteren kanıt
bulunmamaktadır.
Siklosporin eritrositlere bağlandığından, epoetin alfa ile etkileşim potansiyeli bulunmaktadır.
DROPOETİN, siklosporinle aynı anda veriliyorsa, kan siklosporin düzeyleri izlenmeli ve
hematokrit yükseldikçe siklosporin dozu ayarlanmalıdır.
Epoetin alfa ile Granülosit Koloni Stimülan Faktör (G-CSF) veya Granülosit Makrofaj Koloni
Stimülan Faktör (GM-CSF) arasında, in vitro koşullarda biyopsi örneklerinde tümör
hücrelerinin proliferasyonu veya hematolojik farklılaşma yönünden bir etkileşim kanıtı
bulunmamaktadır.
Metastatik meme kanserli yetişkin kadın hastalarda 40000 IU/mL epoetin alfa ile
trastuzumab’ın (6 mg/kg) subkutan yolla birlikte kullanımı trastuzumab farmakokinetiğini
etkilememiştir.
Eritropoiezisi azaltan ilaçlar DROPOETİN’e verilen cevabı azaltabilir.
Özel popülasyonlara ilişkin ek bilgiler
Özel popülasyonlar üzerinde herhangi bir etkileşim araştırması yapılmamıştır
Pediyatrik popülasyonlara ilişkin ek bilgiler
Pediyatrik popülasyon üzerinde herhangi bir etkileşim araştırması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Kronik böbrek yetmezliği olan bazı kadın hastalarda epoetin alfa tedavisini takiben adet
kanamaları yeniden başlamıştır; potansiyel gebelik ihtimali tartışılmalı ve gebeliği önleme
ihtiyacı değerlendirilmelidir.
Gebelik dönemi:
Gebe kadınlarda yeterli ve kontrollü çalışma bulunmamaktadır.
Hayvanlarda yapılan araştırmalarda üreme toksisitesi gösterilmiştir (Bkz. Bölüm 5.3). İnsanlar
için potansiyel risk bilinmemektedir.
14 / 29DROPOETİN, açıkça gerekli olmadığı takdirde gebelik sırasında kullanılmamalıdır. Kronik
böbrek yetmezliği hastalarında, DROPOETİN, gebelik sırasında, ancak elde edilecek
potansiyel yararın fetüs için geçerli olan potansiyel riskten daha önemli olması halinde
kullanılmalıdır.
Laktasyon dönemi:
Ekzojen epoetin alfanın insanlarda anne sütüne geçip geçmediği bilinmemektedir. Epoetin
alfa, bebeğini emziren kadınlarda dikkatle kullanılmalıdır. Emzirmeyi sürdürme/bırakma ya
da epoetin alfa tedavisini sürdürme/bırakma kararı, anne sütünün çocuk için sağladığı yarar ve
epoetin alfa tedavisinin anne için sağladığı yarar göz önünde bulundurularak alınmalıdır.
Üreme yeteneği / Fertilite
DROPOETİN tedavisinin insanlarda fertiliteyi etkileyip etkilemediği bilinmemektedir.
4.7. Araç ve makine kullanımı üzerindeki etkiler
Epoetin alfanın araç ve makine kullanma yeteneği üzerindeki etkisi ile ilgili herhangi bir
çalışma yapılmamıştır.
4.8. İstenmeyen etkiler
Güvenlilik Profili Özeti
Epoetin alfa ile tedavi sırasında en sık görülen advers ilaç reaksiyonu, kan basıncının doza
bağımlı bir artışı ya da mevcut hipertansiyonun kötüleşmesidir. Özellikle tedavinin başında,
kan basıncı takibi yapılmalıdır (Bkz. Bölüm 4.4).
Epoetin alfa ile gerçekleştirilen klinik çalışmalarda en yaygın gözlemlenen advers ilaç
reaksiyonları diyare, bulantı, kusma, ateş ve baş ağrısıdır. Gribe benzer bir hastalık, özellikle
tedavinin başlangıcında ortaya çıkabilmektedir.
Henüz diyalize girmeyen erişkin böbrek yetersizliği hastalarında dozaj aralığının uzatıldığı
çalışmalarda, üst solunum yolu konjesyonu, nazal konjesyon ve nazofarenjit olaylarını içeren
solunum yolu konjesyonu bildirilmiştir.
ESA uygulanan hastalarda trombotik vasküler olay (TVO) insidansında artış gözlemlenmiştir
(Bkz. Bölüm 4.4).
Advers reaksiyonlar tablosu
DROPOETİN’in genel güvenlilik profili, Epoetin alfanın genel güvenlilik profili, toplamda
15 / 293417 hastanın bulunduğu 25 randomize, çift-kör, plasebo veya standart tedavi kontrollü klinik
çalışmadaki 2094 anemi hastasında değerlendirilmiştir. 4 kronik böbrek yetmezliği çalışmasında
(prediyalizde 2 çalışma [N = 131 kronik böbrek yetmezliği olan gönüllü] ve diyalizde 2 çalışma
[N = 97 kronik böbrek yetmezliği olan gönüllü]) kronik böbrek yetmezliği olan 228 hastada
değerlendirilmiştir. Bu çalışmalarda epoetin alfa ile tedavi edilen hastaların ≥%1’i tarafından
bildirilen advers ilaç reaksiyonları aşağıdaki tabloda gösterilmiştir.
Sıklıklar şu şekilde tanımlanır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle tahmin
edilemiyor).
Kan ve lenf sistemi hastalıkları
Seyrek: Eritropoietin antikorlarının aracılık ettiği saf kırmızı hücre aplazisi3, trombositopeni
Bağışıklık sistem hastalıkları
Yaygın olmayan: Hipersensitivite3
Seyrek: Anafilaktik reaksiyon3
Metabolizma ve beslenme hastalıkları
Yaygın olmayan: Hiperkalemi1
Sinir sistemi hastalıkları
Yaygın: Baş ağrısı
Yaygın olmayan: Konvülsiyonlar
Vasküler hastalıklar
Yaygın: Hipertansiyon, venöz ve arteriyel trombozlar2
Bilinmiyor: Hipertansif kriz3
Solunum, göğüs bozuklukları ve mediastinal hastalıkları
Yaygın: Öksürük
Yaygın olmayan: Solunum yollarında konjesyon
16 / 29Gastrointestinal hastalıklar
Çok yaygın: Diyare, bulantı, kusma
Deri ve derialtı doku hastalıkları
Yaygın: Döküntü
Yaygın olmayan: Ürtiker3
Bilinmiyor: Anjionörotik ödem3
Kas-iskelet bozukluklar, bağ doku ve kemik hastalıkları
Yaygın: Artralji, kemik ağrısı, miyalji, ektremitelerde ağrı
Konjenital ve kalıtımsal/genetik hastalıklar
Seyrek: Akut porfiriya3
Genel bozukluklar ve uygulama bölgesine ilişkin hastalıklar
Çok yaygın: Pireksi
Yaygın: Titreme, grip benzeri hastalık, enjeksiyon yerinde reaksiyon, periferik ödem
Bilinmiyor: İlacın etkisizliği3
Araştırmalar
Seyrek: Pozitif Anti-eritropoetin antikoru
1Diyaliz hastalarında yaygın
2Arteriyel ve venöz, öldürücü ve öldürücü olmayan olayları (örneğin; derin ven trombozu,
pulmoner emboli, retinal tromboz, arteriyel tromboz [miyokard enfarktüsü dahil],
serebrovasküler olaylar [serebral enfarktüs ve serebral hemoraji dahil], geçici iskemik ataklar,
şant trombozu [diyaliz donanımı dahil] ve arteriyovenöz şant anevrizmalarında trombozu) içerir.
3Aşağıdaki alt bölümde ve bölüm 4.4’te ele alınmıştır.
Seçilmiş advers reaksiyonların tanımı
Aralarında döküntü vakaları (ürtiker dahil), anafilaktik reaksiyonlar ve anjionörotik ödemin
de yer aldığı aşırı duyarlılık reaksiyonları bildirilmiştir.
Epoetin tedavisi ile ilişkili olarak Stevens-Johnson Sendromu (SJS) ve toksik epidermal
17 / 29nekroliz (TEN) dahil olmak üzere hayatı tehdit edici veya ölümcül olabilecek şiddetli kutanöz
advers reaksiyonlar bildirilmiştir (bkz. Bölüm 4.4).
Daha önceden normal ya da düşük kan basıncı olan hastalarda epoetin alfa tedavisi sırasında
acil doktor müdahalesi ve yoğun tıbbi bakım gerektiren ensefalopati ve nöbetin eşlik ettiği
hipertansif kriz görülmüştür. Olası bir uyarı işareti olarak ani saplanıcı tarzda migren benzeri
baş ağrılarına dikkat edilmelidir (Bkz. Bölüm 4.4).
Antikorların aracılık ettiği saf kırmızı hücre aplazisi DROPOETİN ile aylar-yıllar süren
tedaviden sonra çok seyrek olarak bildirilmiştir (hasta yılı başına < 1/10000 vaka) (Bkz.
Bölüm 4.4).
Düşük veya orta 1 riskli MDS'li yetişkin hastalar
Randomize, çift-kör, plasebo kontrollü, çok merkezli çalışmada 4 (%4,7) kişi TVO'lar (ani
ölüm, iskemik felç, emboli ve flebit) yaşadı. Tüm TVO'lar epoetin alfa grubunda ve çalışmanın
ilk 24 haftasında meydana gelmiştir. Bunların üçü doğrulanmış TVO’lar olup, geride kalan
olayda (ani ölüm) tromboembolik olay teyit edilmemiştir. İki gönüllüde önemli risk faktörleri
(atrial fibrilasyon, kalp yetmezliği ve tromboflebit) mevcuttu.
Hemodiyaliz tedavisi gören kronik böbrek yetmezliği bulunan pediyatrik hasta topluluğu
Klinik çalışmalarda ve ilaç piyasaya verildikten sonra elde edilen deneyimde, kronik böbrek
yetmezliği bulunan ve hemodiyaliz uygulanan pediyatrik hastalarda ilaca maruziyet sınırlıdır.
Bu hasta topluluğunda, yukarıdaki tabloda belirtilmemiş, pediyatriye özgü advers reaksiyonlar
ya da altta yatan hastalığa atfedilemeyen advers reaksiyonlar bildirilmemiştir.
Şüpheli advers reaksiyonların raporlanması
Ruhsatlandırma sonrası şüpheli advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar.
Sağlık mesleği mensuplarının herhangi bir şüpheli advers reaksiyonu Türkiye Farmakovijilans
Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 38; faks: 0312 218 35 99).
4.9. Doz aşımı ve tedavisi
18 / 29DROPOETİN’in terapötik aralığı çok geniştir. Epoetin alfanın doz aşımı, hormonun
farmakolojik etkilerinin artışı niteliğindeki etkilere yol açabilir. Aşırı derecede yüksek
hemoglobin düzeyleri ortaya çıkarsa, flebotomi yapılabilir. Gerekli olduğunda destekleyici ek
tedavi yöntemleri uygulanmalıdır.
5. FARMAKOLOJİK ÖZELLİKLER
Farmakoterapötik grup: Diğer antianemik preparatlar
ATC kodu: B03XA01
DROPOETİN bir biyobenzer üründür.
5.1. Farmakodinamik özellikler
Etki mekanizması
Eritropoietin (EPO), hipoksiye yanıt olarak temelde böbrekte üretilen glikoprotein yapıda bir
hormondur ve eritrosit üretiminin kilit düzenleyicisidir. EPO, eritroid hücre serisi gelişiminin
tüm evrelerinde rol oynar. Temel etkisini eritroid seri öncü hücreleri düzeyinde gösterir. EPO
hücre yüzey reseptörüne bağlandıktan sonra, apoptoz ile etkileşen sinyal transdüksiyon
yolaklarını harekete geçirir ve eritroid hücre proliferasyonunu uyarır. Çin hamster yumurtalık
hücrelerinde ifade edilen rekombinan insan EPO (epoetin alfa), insandaki üriner EPO’yla
eşdeğer olan 165 amino asit dizisine sahiptir. Bunların ikisi de işlevsel ölçüme göre ayırt
edilemez. Eritropoetinin sanal molekül ağırlığı 32.000-40.000 daltondur.
Eritropoietin esas olarak eritrosit üretimini uyaran bir büyüme faktörüdür. Eritropoietin
reseptörleri çeşitli tümör hücrelerinin yüzeyinde ifade edilebilir.
Farmakodinamik etkiler
Sağlıklı gönüllüler
Tek epoetin alfa dozlarından sonra (subkutan yolla 20.000-160.000 IU arasında), aralarında
retikülositler, eritrositler ve hemoglobinin yer aldığı farmakodinamik göstergelerde doza
bağımlı bir yanıt gözlemlenmiştir. Retikülosit değişim yüzdeleri yönünden doruk ve bazale
dönüş değerleri ile tanımlanmış bir konsantrasyon-zaman profili gözlemlenmiştir. Eritrosit ve
hemoglobin için ise daha az tanımlanan bir profil izlenmiştir. Genel olarak, bütün
farmakodinamik göstergeler dozla doğrusal bir şekilde artarak en yüksek doz düzeylerinde
maksimum yanıta erişir.
19 / 29Daha ileri farmakodinamik çalışmalarda haftada bir kez 40.000 IU ile haftada 3 kez 150 IU/kg
karşılaştırılmıştır. Konsantrasyon-zaman profillerindeki farklılıklara rağmen bu rejimlerdeki
hemoglobin, total eritrosit ve retikülosit yüzdesinde değişim olarak ölçülen farmakodinamik
yanıtlar birbirine benzer bulunmuştur. Başka çalışmalar ise haftada bir kez 40.000 IU epoetin
alfa ile iki haftada bir kez subkutan yolla uygulanan 80.000 ve 120.000 IU arasındaki dozları
karşılaştırmıştır. Genel olarak, sağlıklı deneklerde yapılan söz konusu farmakodinamik
çalışmaların sonuçlarına dayanılarak, haftada bir ve iki haftada bir kez uygulamalarda
retikülosit üretimi birbirine benzer olduğu halde, haftada bir kez 40.000 IU doz rejiminin
eritrosit üretimi için daha etkili olduğu izlenimi edinilmiştir.
Kronik böbrek yetmezliği
Epoetin alfanın, KBY’si olup diyalize giren veya diyaliz öncesi dönemdeki anemili hastalarda
eritropoezi uyardığı gösterilmiştir. Epoetin alfaya yanıt alındığını gösteren ilk kanıt, 10 gün
içinde retikülosit sayısında ortaya çıkan bir artıştır; bunu genellikle 2-6 hafta içinde eritrosit
sayısı, hemoglobin ve hematokritte ortaya çıkan artışlar izler. Hemoglobin yanıtı hastadan
hastaya değişir; demir depolarından ve başka hastalık bulunup bulunmamasından
etkilenebilir.
Klinik etkililik ve güvenlilik
Kronik böbrek yetmezliği
Epoetin alfa, aralarında diyaliz öncesi ve diyaliz tedavisi uygulananların da yer aldığı, KBY’li
anemili hastaların yer aldığı klinik çalışmalarda, anemiyi tedavi etmek için ve hematokriti
%30-%36’lık hedef konsantrasyon aralığında tutmak için araştırılmıştır.
Klinik çalışmalarda, haftada üç kez 50-150 IU/kg’lık başlangıç dozlarında, hastaların yaklaşık
%95’i hematokritte klinik açıdan anlamlı düzeyde artış ile yanıt vermiştir. Yaklaşık iki ay
tedaviden sonra hastaların hemen hepsi transfüzyondan bağımsız hale gelmiştir. Hedef
hematokrite erişildikten sonra idame dozu her hasta için bireyselleştirilmiştir.
Diyaliz tedavisindeki erişkin hastalarla yapılan en büyük boyutlu üç klinik denemede,
hematokriti %30-%36 arasında tutmak için gereken ortalama idame dozu yaklaşık olarak
haftada 3 kez 75 IU/kg olarak belirlenmiştir.
Hemodiyaliz tedavisi gören KBY’li hastalarda yapılan, çift-kör yöntemli, plasebo kontrollü,
çok merkezli bir hayat kalitesi çalışmasında, epoetin alfa ile tedavi edilen hastalarda altı aylık
tedaviden sonra halsizlik, fiziksel semptomlar, ilişkiler ve depresyon (Böbrek Hastalığı Anketi
20 / 29[“Kidney Disease Questionnaire”]) ölçütlerinde plasebo grubuna göre klinik ve istatistiksel
açıdan anlamlı iyileşme olduğu gösterilmiştir. Epoetin alfa ile tedavi edilen hastalar, açık
etiketli bir uzatma çalışmasına katılmış; bu çalışmada yaşam kalitesindeki olumlu iyileşmenin
12 aylık ek bir süre boyunca devam ettiği gösterilmiştir.
Böbrek yetersizliği bulunan ve henüz diyaliz uygulanmayan erişkin hastalar
Kronik böbrek yetersizliği bulunan ve epoetin alfa ile tedavi edilen prediyaliz hastalarında
yapılan klinik çalışmalarda, ortalama tedavi süresi yaklaşık beş aydı. Bu hastalar epoetin alfa
tedavisine diyalizdeki hastalarda gözlemlenene benzer şekilde yanıt vermiştir. KBY’si
bulunan, prediyaliz hastalarında epoetin alfa intravenöz ya da subkutan yollardan
uygulandığında hematokritte doza bağımlı ve kalıcı bir artış ortaya çıktığı gösterilmiştir.
Epoetin alfa iki yoldan herhangi birisi ile uygulandığında hematokritte birbirine yakın artış
oranları belirlenmiştir. Ayrıca, haftada 75-150 IU/kg epoetin alfa dozlarının hematokriti altı
aya varan sürelerle %36-%38’ler arasında tuttuğu gösterilmiştir.
DROPOETİN dozaj aralığının uzatıldığı 2 çalışmada (haftada 3 kez, haftada bir kez, 2 haftada
bir ve 4 haftada bir), dozaj aralıkları daha uzun olan bazı hastalar yeterli hemoglobin
düzeylerini koruyamamış ve protokolde tanımlanan hemoglobin kesilme belirtilerine veya
yoksunluk belirtilerine ulaşmıştır (haftada bir kez grubunda %0,2 haftada bir kez grubunda
%3,7 ve 4 haftada bir kez grubunda %3,3).
Randomize prospektif bir denemede (CHOIR) kronik böbrek yetersizliği olup henüz diyaliz
uygulanmayan anemili 1.432 hasta değerlendirilmiştir. Hastalar 13,5 g/dL (tavsiye edilen
hemoglobin konsantrasyon düzeyinin daha üstünde) ya da 113 g/dL’lik idame hemoglobin
düzeyi hedeflenerek epoetin alfa tedavi gruplarına ayrılmıştır. Majör kardiyovasküler olay
(ölüm, miyokard enfarktüsü, inme ya da konjestif kalp yetmezliği nedeniyle hastaneye
yatırılma), daha yüksek hemoglobin grubunda 715 hastanın 125’inde (%18); daha düşük
hemoglobin grubunda 717 hastanın 97’sinde (%14) ortaya çıkmıştır (tehlike oranı [HR] 1,3,
%95 GA: 1,0, 1,7, p = 0,03).
Kronik böbrek yetmezliği hastalarında (diyalizde olan, diyalizde olmayan, diyabetik ve
diyabetik olmayan hastalarda), ESA’ların klinik çalışmaları üzerine toplu post-hoc analizler
gerçekleştirilmiştir. Diyabet veya diyaliz durumundan bağımsız olarak yüksek, giderek artan
ESA dozlarıyla ilişkili nedenlere bağlı mortalite, kardiyovasküler ve serebrovasküler olaylar
için tüm artmış risk tahminlerine yönelik bir eğilim gözlenmiştir (bkz. Bölüm 4.2 ve Bölüm
4.4).
21 / 29Düşük veya orta 1 riskli MDS'li yetişkin hastaların tedavisi
Epoetin alfanın, düşük ve orta-1 riskli MDS bulunan erişkin anemik gönüllülerdeki etkililik ve
güvenliliği, randomize, çift kör, plasebo kontrollü, çok merkezli bir çalışma ile
değerlendirilmiştir.
Gönüllüler, tarama sırasında serum eritropoietin (sEPO) düzeyi ve önceki transfüzyon
durumunda göre tabakalandırılmıştır. < 200 mU/mL tabakasına ait temel başlangıç
karakteristikleri aşağıdaki tabloda gösterilmiştir.
Taramada sEPO<200mU/mL Olan Kişiler için Temel Özellikler
Total (N)b Randomize
Epoetin alfa Placebo
85a 45
Taramada sEPO < 200 mU/mL 71 39
(N)
Hemoglobin (g/L)
N 71 39
Ortalama 92,1 (8,57) 92,1 (8,51)
Medyan 94,0 96,0
Aralık (71, 109) (69, 105)
Ortalama için %95 GA (90,1, 94,1) (89,3, 94,9)
Transfüzyonlardan önce
N 71 39
Evet 31 (43,7%) 17 (43,6%)
≤ 2 RBC Ünitesi 16 (51,6%) 9 (52,9%)
>2 and ≤4 RBC Ünitesi 14 (45,2%) 8 (47,1%)
>4 RBC Ünitesi 1 ( 3,2%) 0
Hayır 40 (56,3%) 22 (56,4%)
a bir gönüllüde sEPO verisi yoktu
b ≥ 200 mU/mL’lik katmanda epoetin alfa grubunda 13, plasebo grubunda ise 6 gönüllü yer almıştır
Eritroid yanıtı, Uluslararası Çalışma Grubunun (IWG) 2006 kriterlerine göre başlangıçtan
itibaren ≥ 1,5 g/dL’lik hemoglobin artışı veya transfüze edilen RBC ünitelerinde başlangıçtan
8 hafta öncesi ile karşılaştırılan, 8 hafta boyunca en az 4 ünitelik mutlak sayısı ile azalma ve en
az 8 haftalık bir yanıt süresi olarak tanımlanmıştır.
22 / 29Çalışmanın ilk 24 haftası sırasında eritroid yanıtı, plasebo grubundaki gönüllülerin 2/45’ine
(%4,4) kıyasla epoietin alfa grubundaki gönüllülerin 27/85’i (%31,8) tarafından gösterilmiştir
(p < 0,001). Yanıt veren gönüllülerin tümü, tarama sırasında sEPO < 200 mU/mL’li katman
içerisinde yer almıştır. Söz konusu katmanda, daha önce transfüzyon almış olan 7/31 (%22,6)
gönüllüye kıyasla daha önce transfüzyon uygulanmamış olan gönüllülerin 20/40’ı (%50), ilk
24 hafta içerisinde eritroid yanıtı sergilemiştir (önceden transfüzyon almış olan iki gönüllü,
primer sonlanım noktasına, başlangıçtan önceki 8 hafta ile karşılaştırıldığında her 8 haftada bir
en az 4 ünitelik mutlak sayı ile transfüze edilen RBC ünitelerindeki düşüşe dayanarak
ulaşmıştır).
Başlangıçtan itibaren birinci transfüzyona kadar geçen medyan süre, plaseboya kıyasla epoetin
alfa grubunda istatistiksel anlamlı olarak daha uzundu (49’a karşılık 37 gün; p = 0,046). 4
haftalık tedavinin ardından ilk transfüzyona kadar geçen süre, epoetin alfa grubunda daha da
artmıştı (142’ye karşılık 50 gün, p = 0,007). Epoietin alfa grubunda transfüze edilen gönüllülerin
yüzdesi, aynı dönemler içerisindeki transfüzyon oranı %48,9’dan %54,1’e yükselmiş olan
plasebo grubuyla karşılaştırıldığında, başlangıçtan önceki 8 hafta içerisinde %51,8’den, 16 ila
24. haftalar arasında %24,7’ye gerilemiştir.
Pediyatrik hastalarda kronik böbrek yetmezliği
Epoetin alfa, hemodiyaliz uygulanan KBY’li pediyatrik hastalarda açık etiketli, non-
randomize, açık doz aralıklı, 52 hafta süreli bir klinik çalışmada değerlendirilmiştir.
Çalışmaya kaydedilen hastalardaki ortalama yaş 11,6’dır (0,5 ile 20,1 yaş arası).
Epoetin alfa, hemoglobinde ayda 1 g/dL yükselme sağlayacak şekilde diyalizden sonra 2 ya da
3’e bölünmüş dozlarda, intravenöz yoldan haftada 75 IU/ kg uygulanmış; haftada maksimum
300 IU/kg’a ulaşılacak şekilde 4 haftalık aralıklarla haftada 75 IU/kg’lık doz ile titre
edilmiştir. Arzu edilen hemoglobin konsantrasyonu aralığı 9,6-11,2 g/dL idi. Hastaların
%81’inde arzu edilen hemoglobin konsantrasyon düzeyine ulaşılmştır. Hedefe kadar geçen
ortalama süre 11 hafta ve hedefe ulaşıldığında ortalama doz 150 IU/kg/hafta’dır. Hedefe
ulaşılan hastaların %90’ında haftada 3 kezlik uygulama rejimi geçerlidir.
Elli iki hafta sonra ortalama haftalık doz 200 IU/kg uygulanan hastaların %57’si çalışmayı
sürdürmüştür.
Çocuklarda subkütan yolla uygulamayla ilgili klinik veriler sınırlıdır. 5 küçük, açık etiketli,
kontrolsüz çalışmada (hasta sayısı 9-22 aralığında toplam N=72), epoetin alfa 100 IU/kg /hafta
ila 150 IU/kg/hafta başlangıç dozlarında, 300 IU/kg/haftaya kadar artırma imkanı ile birlikte,
deri altına uygulanmıştır. Bu çalışmalarda çoğu hasta, prediyaliz hastası (N = 44); 27 hasta
23 / 29periton diyalizi, 2 hasta da yaşları 4 ay ile 17 yıl arasında değişen hemodiyaliz hastası idi. Genel
olarak, bu çalışmalar metodolojik kısıtlılıklara sahiptir, fakat tedavi yüksek hemoglobin
seviyelerine doğru pozitif eğilimlerle ilişkilidir. Beklenmeyen advers olaylar bildirilmemiştir
(bkz. Bölüm 4.2).
5.2. Farmakokinetik özellikler
Genel özellikler
Emilim
Subkutan enjeksiyondan sonra, dozun uygulanmasından itibaren 12-18 saat içinde serum
epoetin alfa düzeyleri doruk noktasına erişir. Subkutan yoldan haftalık olarak 600 IU/kg çoklu
uygulamalardan sonra birikim görülmemiştir.
Subkutan enjektabl epoetin alfanın mutlak biyoyararlanımı, sağlıklı kişilerde yaklaşık %20’dir.
Dağılım
Sağlıklı kişilerde intravenöz yoldan 50 ve 100 IU/kg’lık dozlardan sonra ortalama dağılım
hacmi 49,3 mL/kg’dır. Kronik böbrek yetmezliği bulunan kişilerde intravenöz yoldan epoetin
alfa uygulanmasından sonra, dağılım hacmi 12 IU/kg’lık tek dozla 57-107 mL/ kg; 48-192
IU/kg arasında değişen multipl dozla 42-64 mL/kg arasında değişim göstermiştir. Bu nedenle,
dağılım hacmi plazma aralığından biraz daha büyüktür.
Metabolizma:
Veri bulunmamaktadır.
Eliminasyon
Sağlıklı kişilerde intravenöz yoldan multipl doz uygulamalarından sonra epoetin alfanın
yarılanma ömrü, yaklaşık olarak 4 saattir. Subkutan yol için yarılanma ömrünün sağlıklı
kişilerde yaklaşık 24 saat olduğu hesaplanmıştır.
Sağlıklı kişilerde haftada 3 kez 150 IU/kg ve haftada bir kez 40.000 IU rejimleri için ortalama
CL/F, sırasıyla 31,2 ve 12,6 mL/saat/kg olarak bulunmuştur. Kanseri olan anemili kişilerde
haftada bir kez 40.000 IU ve haftada üç kez 150 IU/kg doz rejimi uygulanan gruplarda ortalama
CL/F sırasıyla 45,8 ve 11,3 mL/saat/kg olmuştur. Kanseri olup siklik kemoterapi gören anemili
hastaların çoğunda, CL/F subkutan yolla haftada bir kez 40.000 IU ve haftada 3 kez 150
IU/kg’lık dozların uygulamasından sonra, sağlıklı deneklerdekine göre daha düşük bulunmuştur.
24 / 29Doğrusallık/Doğrusal Olmayan Durum:
Sağlıklı kişilerde, intravenöz yoldan haftada 3 kez 150 ve 300 IU/kg’lık dozların
uygulanmasından sonra serum epoetin alfa konsantrasyonlarında dozla orantılı bir artış
gözlemlenmiştir. Epoetin alfanın subkutan yolla 300-2.400 IU/kg arasındaki tek dozlarının
uygulanması, ortalama C ve doz ile ortalama EAA ve doz arasında doğrusal bir ilişkiyle
maks
sonuçlanmıştır. Sağlıklı gönüllülerde sanal klerens ile doz arasında ters yönde bir ilişki
gözlemlenmiştir.
Doz aralığının artırılmasına (haftada bir kez 40.000 IU ve iki haftada bir kez 80.000, 100.000
ve 120.000 IU) yönelik çalışmalarda, kararlı durumda ortalama C ile doz arasında ve
maks
ortalama EAA ile doz arasında, doğrusal ama dozla orantılı olmayan bir ilişki
gözlemlenmiştir.
Farmakokinetik/Farmakodinamik ilişkiler:
Epoetin alfa, hematolojik parametreler üzerinde, uygulama yolundan bağımsız olarak dozla
ilişkili bir etki göstermektedir.
Hastalardaki karakteristik özellikler
Pediyatrik hastalar:
Kronik böbrek yetmezliği bulunan pediyatrik hastalarda multipl intravenöz epoetin alfa
uygulamalarından sonra yaklaşık 6,2-8,7 saatlik bir yarılanma ömrü bildirilmiştir. Epoetin
alfanın çocuklar ve adolesanlardaki farmakokinetik profilinin erişkinlerdekine benzer olduğu
izlenimi edinilmiştir.
Yenidoğanlarda farmakokinetik veriler sınırlıdır.
7 erken doğan, çok düşük doğum ağırlıklı yeni doğan ve damar yoluyla (i.v.) eritropoietin
verilmiş 10 sağlıklı yetişkin üzerinde yapılan bir çalışmada, dağılım hacminin erken doğan yeni
doğanlarda sağlıklı erişkinlere göre yaklaşık 1,5 ila 2 kat daha yüksek olduğu ve böbrekten
geçme hızının (klirens) erken doğan yeni doğanlarda sağlıklı erişkinlere kıyasla yaklaşık 3 kat
yüksek olduğu belirtilmiştir.
Böbrek fonksiyon bozukluğu:
İntravenöz yoldan uygulanan epoetin alfanın yarılanma ömrü, kronik böbrek yetmezliği
hastalarında sağlıklı insanlara kıyasla hafifçe, yaklaşık 5 saat kadar, uzamaktadır.
25 / 295.3. Klinik öncesi güvenlilik verileri
Köpek ve sıçanlar üzerinde yapılan (maymunlar hariç) bazı tekrarlayan doz toksikoloji
çalışmalarında, epoetin alfa tedavisi, subklinik kemik iliği fibrozisi ile ilişkilendirilmiştir.
Kemik iliği fibrozisi, insanlarda kronik böbrek yetmezliğinin bilinen bir komplikasyonudur;
sekonder hiperparatiroidizm ya da bilinmeyen etkenlerle ilişkili olabilir. Bir çalışmada, 3 yıl
boyunca epoetin alfa ile tedavi edilen hemodiyaliz hastaları ile epoetin alfa ile tedavi
edilmeyen hemodiyaliz hastalarında kemik iliği fibrozisi sıklığında fark bulunmamıştır.
Uzun dönemli karsinojenite çalışmaları gerçekleştirilmemiştir. Literatürdeki çelişkili raporlar,
insan tümör örneklerinden elde edilen in vitro bulgulara dayanarak eritropoietinlerin tümör
proliferatörü gibi bir rol oynayabileceğini ifade etmektedir. Bunun, klinik şartlardaki
anlamlılığı belirsizdir.
Epoetin alfanın bakteriyel (Ames Testi) ve memeli hücrelerindeki kromozom anomalileri,
farelerdeki mikronükleus veya HGPRT loküsündaki gen mutasyonunu indüklemez.
İnsan kemik iliği hücre kültürlerinde, epoetin alfa spesifik olarak eritropoezi uyarmakta ve
lökopoezi etkilememektedir. Epoetin alfanın kemik iliği hücreleri üzerinde sitotoksik etkisi
saptanmamıştır.
Deneysel çalışmalarda, insanlar için tavsiye edilen haftalık dozun yaklaşık 20 katı haftalık
dozlar verildiğinde epoetin alfanın fetal vücut ağırlığını azalttığı, ossifikasyonu geciktirdiği ve
fetal mortaliteyi artırdığı gösterilmiştir. Bu değişikliklerin maternal vücut ağırlığında
azalmaya sekonder olduğu yorumu yapılmış olup, terapötik doz düzeyleri verilen insanlar için
anlamlılığı belirsizdir.
6. FARMASÖTİK ÖZELLİKLER
6.1. Yardımcı maddelerin listesi
Polisorbat 20
Propilen glikol
Glisin
D-mannitol
Sodyum klorür
26 / 29Monobazik sodyum fosfat monohidrat
Dibazik sodyum fosfat heptahidrat
Enjeksiyonluk su
6.2. Geçimsizlikler
Seyreltilmemeli veya başka bir kaba aktarılmamalıdır. Diğer ilaç çözeltileriyle birlikte veya
intravenöz infüzyon yolu ile verilmemelidir.
6.3.Raf ömrü
24 ay.
6.4. Saklamaya yönelik özel tedbirler
2°C-8°C arasında saklanır. Dondurulmamalı ve çalkalanmamalıdır. Işıktan korunmalıdır.
6.5. Ambalajın niteliği ve içeriği
Enjeksiyon iğnesi takılı kullanıma hazır cam enjektör
Dropoetin 2000 IU/0.2 mL SC/IV Enjeksiyon İçin Çözelti İçeren Kullanıma Hazır Şırınga:
2000 IU/0.2 mL Şırınga; 6 şırıngalık ambalajlarda kullanıma sunulmuştur.
6.6. Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj Atıklarının Kontrolü Yönetmeliği”ne uygun olarak imha edilmelidir.
Şekil 1 kullanıma hazır şırıngayı göstermektedir
DROPOETİN’i kendinize nasıl enjekte edeceğinize ilişkin talimatlar
Tedavi başladığında, DROPOETİN enjeksiyonu genellikle tıbbi tedavi ya da bakım
ekibi tarafından uygulanır. Doktorunuz daha sonra DROPOETİN’i deri altına
27 / 29(subkutan yolla) nasıl enjekte edeceğinizi öğrenmenizi ya da bakıcınızın öğrenmesini
önerebilir.
 Doktorunuz ya da hemşirenizden bunu nasıl yapacağınızı öğrenmeden
kendinize enjeksiyon uygulamayı denemeyiniz.
 DROPOETİN’i her zaman kesin olarak doktorunuz ya da hemşirenizin
talimatları doğrultusunda kullanınız.
 DROPOETİN’i yalnızca doğru biçimde saklanmış olması halinde kullanınız
“6.4. Saklamaya yönelik özel tedbirler” bölümüne bakınız.
 Kullanmadan önce, DROPOETİN şırıngayı oda sıcaklığına ulaşıncaya kadar
beklemeye bırakınız. Bu sıcaklığa ulaşması genellikle 15 ila 30 dakika
sürmektedir.
Her bir şırıngadan yalnızca bir doz DROPOETİN alınız.
DROPOETİN deri altına (subkutan yolla) enjekte ediliyorsa, enjekte edilen miktar normal
olarak tek bir enjeksiyonda en fazla bir mililitredir (1 mL).
DROPOETİN, tek başına uygulanmalı ve diğer enjeksiyonluk sıvılarla karıştırılmamalıdır.
DROPOETİN şırıngayı çalkalamayınız. Uzun süre hızlı bir biçimde çalkalama ürüne zarar
verebilir. Hızlı bir biçimde çalkalanmışsa, bu ürün kullanılmamalıdır.
Kullanıma hazır şırınga kullanarak enjeksiyonu kendinize nasıl uygulayabilirsiniz?:
- Buzdolabından bir şırınga alınız. Sıvının oda sıcaklığına gelmesi gereklidir. Oda
sıcaklığına ulaşmasını beklerken enjektör iğnesinin kapağını çıkarmayın.
- Şırıngayı kontrol ederek doğru doz olduğundan, son kullanım tarihinin geçmemiş
olduğundan, hasar görmediğinden ve sıvının berrak ve donmamış olduğundan emin
olunuz.
- Bir enjeksiyon yeri seçiniz. Uygun yerler uyluğun üst kısmı ve karın (abdomen)
çevresidir; ancak göbekten uzakta olmalıdır. Her uygulama gününde enjeksiyon
yerini değiştiriniz.
- Ellerinizi yıkayınız. Dezenfekte etmek için enjeksiyon bölgesinin üzerine
antiseptikli bir pamuk ya da sargı bezi uygulayınız.
- Kullanıma hazır dolu enjektörü, kapaklı iğne yukarı bakacak şekilde
enjektörün gövdesinden tutun.
- Piston kafası, piston veya iğne kapağını tutmayın.
- Hiçbir zaman pistonu geri çekmeyin.
- DROPOETİN’inizi enjekte etmeye hazır olana kadar, iğne kapağını kullanıma
hazır dolu enjektörden çıkarmayın.
28 / 29- Şırınga gövdesini tutarak ve kapağı çevirmeden dikkatle çekerek şırınganın
kapağını çıkarınız. Pistonu itmeyiniz, iğneye dokunmayınız ya da şırıngayı
çalkalamayınız.
- Şırıngayı iğne yukarı bakacak şekilde tutarak ve iğne ucundan bir damla sıvı çıkana
kadar pistona hafifçe bastırarak hava kabarcığını çıkarınız.
- Bir deri katmanını başparmağınızla işaret parmağınız arasında tutunuz.
Sıkıştırmayınız.
- İğneyi tam olarak içeri itiniz. Doktorunuz ya da hemşireniz bunu nasıl
yapacağınızı size göstermiş olabilir.
- Pistonu başparmağınızla sıvının tamamının enjekte edilebileceği kadar itiniz.
Deri katmanını sıkıca tutmaya devam ederek yavaşça ve sabit bir hızla itiniz.
- Piston gidebileceği kadar itildiğinde, iğneyi yerinden çekiniz ve deriyi bırakınız.
- İğne cildinizden çekildiğinde, enjeksiyon yerinde biraz kanama olabilir. Bu
normaldir. Enjeksiyondan sonra birkaç saniye boyunca enjeksiyon bölgesinin
üzerine antiseptikli bir pamuk ya da sargı bezini bastırabilirsiniz.
- Kullanılan şırıngaları evsel atıklarla birlikte atmayınız ve geri dönüşüme
göndermeyiniz, sağlık mesleği mensubunun veya eczacınızın tavsiye ettiği şekilde
imha ediniz. Her bir enjektörü yalnızca tek enjeksiyon için kullanınız.
7. RUHSAT SAHİBİ
LG Chem. Ltd. lisansı ile
Drogsan İlaçları San. ve Tic. A.Ş.
Oğuzlar Mah. 1370. sok. 7/3
06520 Balgat - ANKARA
8. RUHSAT NUMARASI
253/54
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 24.09.2013
Ruhsat yenileme tarihi:
10. KÜB’ÜN YENİLENME TARİHİ
…./…./….
29 / 29