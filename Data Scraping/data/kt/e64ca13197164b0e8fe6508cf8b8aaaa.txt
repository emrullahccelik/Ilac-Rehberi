1  
 KULLANMA TALİMATI  
 
ABITIGA  250 mg Film Kaplı T ablet  
Ağızdan alınır.  
• Etkin  madde:  Her bir film kaplı  tablet  250 mg abirateron  asetat  içerir.  
• Yardımcı madde (ler): Mikrokristalin selüloz, Kroskarmeloz  sodyum, Laktoz monohidrat  
(inek sütünden elde edilir) , Povidon (PVP K30), Sodyum lauril sülfat, Kolloidal silikon 
dioksit, Magnezyum stearat, Polivinil alkol, Titanyum dioksit  (E171) , Polietilen Glikol 
(Macrogol), Talk  
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan etkilerin nasıl raporlanacağını öğrenmek için 4. Bölümün sonuna  bakabilirsiniz.  
 
 
 
Bu Kullanma Talimatında:  
 
1. ABITIGA  nedir ve ne için kullanılır?  
2. ABITIGA 'yı kullanmadan önce dikkat edilmesi gerekenler  
3. ABITIGA  nasıl kullanılır?  
4. Olası yan etkiler nelerdir?  
5. ABITIGA 'nın saklanması  
 
Başlıkları yer almaktadır. 
 
1. ABITIGA  nedir ve ne için  kullanılır?  
 
- ABITIGA, etkin madde olarak abirateron asetat içermektedir. ABITIGA  vücudunuzun 
testesteron  (androjen grubundan bir steroid hormonu olup, erkek cinsiyet hormonu olarak 
bilinir)  üretmesini engeller ve bu şekilde prostat kanserinin büyümesini yavaşlatabilir. 
ABITIGA, yetişkin erkeklerde vücudun diğer yerlerine yayılmış prostat kanserini tedavi 
etmek  için kullanılır.  
- Prostat kanserinin hormon tedavisine yanıt verdiği erken döneminde ABITIGA erkek cinsiyet hormonunu (testosteron) azaltan (androjen baskılama tedavisi) bir tedavi ile birlikte 
verilmelidir.  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler  içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel  olarak  sizin için reçete edilmiştir,  başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük doz  kullanmayınız. 
2  
 - ABITIGA yetişkin erkeklerde vücudun diğer yerlerine yayılmış prostat kanserini tedavi 
etmek üzere erbezleri alınmış veya erkek cinsiyet hormonu baskılanmış olan ve  daha önce 
kemoterapi almamış  hastalar,  sağlık durumu kemoterapi alması için  uygun olmayan hastalar 
ve daha önce  kemoterapi  almış  ve hastalığı tekrarlanmış hastaların  tedavisinde kullanılır. 
ABITIGA’yı  alırken doktorunuz size prednizolon adı verilen başka bir ilacı da birlikte 
reçeteleyecektir. Bu şekilde tansiyonunuzun yükselmesi, vücudunuzdaki su miktarının artması (sıvı tutulumu) ya da vücudunuzdaki potasyum adı verilen maddenin seviyesinin 
düşme ris ki azaltılacaktır.  
- ABITIGA tabletler bir yüzünde “TEVA” diğer yüzünde “1125” baskılı, beyaz, modifiye, 
oval film kaplı tabletler şeklindedir . 
- ABITIGA tabletler plastik kapaklı plastik şişelerde ve her şişe 120 tablet içerecek şekilde 
sunulmuştur.  
 
2. ABITIG A’yı kullanmadan önce dikkat edilmesi gerekenler  
 ABITIGA 'yı aşağıdaki durumlarda KULLANMAYINIZ  
Eğer,  
 
- Abirateron asetata ya da ABITIGA'nın içerdiği yard ımcı maddelere alerjiniz (aşırı 
duyarlılığınız)  varsa.  
- Kadınsanız ve özellikle hamile iseniz. ABITIGA sadece erkek hastalarda kullanılır.  
- Şiddetli karaciğer yetmezliğiniz varsa.  
- Prostat kanseri tedavisinde kullanılan Ra -223 molekülü ile kombinasyon halinde.  
 
Yukarıda belirtilen durumlardan herhangi biri sizin için geçerliyse bu ilacı kullanmayınız. Emin 
olmadığınız her durumda bu ilacı almadan önce doktorunuz veya eczacınızla konuşunuz.  
 ABITIGA 'yı aşağıdaki durumlarda DİKKATLİ KULLANINIZ  
 Eğer sizde aşağıdaki durumlardan biri varsa doktorunuz veya eczacınıza söyleyiniz:  
 
- Karaciğerinizle ilgili bir hastalığınız  varsa  
 
- Tansiyonunuz yüksekse veya kalp yetmezliğiniz varsa veya kanınızda potasyum adı verilen 
elementin miktarları düşükse  (düşük potasyum kalp ritim problemleri  riskini artırabilir ) 
 
- Kalp ya da kan damarlarınızla ilgili başka bir hastalığınız  varsa  
 
- Düzensiz ya da hızlı kalp atışınız varsa  
 
- Nefes darlığınız varsa  
 
- Hızla kilo aldıysanız  
 
- Ayaklar, bilekler ya da bacaklarda şişkinliğiniz varsa  
3  
 - Geçmişte prostat kanseri için ketokonazol olarak bilinen bir ilaç  aldıysanız  
 
- Bu ilacı prednizon veya prednizolon ile birlikte  alma hakkında bilgi alma ihtiyacınız  varsa  
 
- Kemikler iniz üzerindeki olası etkileri hakkında bilgi alma ihtiyacınız  varsa  
 
- Kan şekeriniz yüksek ise  
 
- Kan şekeriniz düşük ise.  
 
Kalp ritmi problemleri (aritmi) dahil herhangi  kalp veya kan damarı probleminiz varsa ya da  bu 
problemler için ilaç kullanıyorsanız , doktorunuza danışınız. 
 Derinizde ya da gözlerinizde sararma, idrarınızın renginde koyulaşma ya da ciddi bulantı nız veya 
kusma varsa, bunlar karaciğer proble minin göstergesi ve belirtileri olabileceği için hemen 
doktorunuza danışınız. Nadiren ölümle sonuçlanabilen, karaciğerin görevlerini yapamaması (akut  
karaciğer yetmezliği de denir) durumu görülebilir . 
 Kırmız ı kan hücresi sayısında azalma, cinsel istek te azalma, kaslarda güçsüzlük ve/veya kas ağrısı 
meydana gelebilir.  
 ABITIGA, kemik kırılması veya ölüm riskindeki olası bir artış nedeniyle Ra -223 (nükleer tıpta 
kullanılan radyoaktif radyum tedavisi) ile birlikte verilmemelidir.  
 ABITIGA ve prednizon veya prednizolon ile tedavi sonrası Ra -223’ü kullanmayı planlıyorsanız, 
Ra-223 ile tedaviye başlamadan önce en az 5 gün beklenmesi zorunludur . 
 Kan değerlerinizin izlenmesi  
 
ABITIGA karaciğerinizi etkileyebilir ve siz herhangi bir belirti görmeyebilirsiniz. Bu nedenle 
doktorunuz ABITIGA kullanırken size belirli zamanlarda kan testi yaparak ABITIGA'nın 
karaciğeriniz üzerinde herhangi bir etkisi olup olmadığını kontrol etmek isteyebilir.  
Çocuklar ve ergenler  
 
Bu ilaç çocuklarda vey a ergenlerde kullanılmaz. ABITIGA ’nın yanlışlıkla bir çocuk veya ergen 
tarafından yutulması durumunda, derhal hastaneye başvurun ve acil servisteki doktora göstermek 
için Kullanma Talimatını da yanınızda götürün.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza ya da eczacınıza danışınız.  
 
ABITIGA 'nın yiyecek ve içecek ile kullanılması  
 
- ABITIGA yemeklerle birlikte alınmamalıdır.  (Bkz. Bölüm 3 “ABITIGA nasıl kullanılır”)  
4  
  
- ABITIGA yemeklerden en az 1 saat önce ya da yemekten en az iki saat sonra 
alınmalıdır. ABITIGA'yı yiyeceklerle birlikte almanız sizde istenmeyen etkilere yol  
açabilir.  
 Hamilelik  
 
İlacı kullanmadan önce doktorunuza veya eczacınıza danışınız.  
 
ABITIGA  kadınlarda kullanılan bir ilaç değildir. 
 
- Bu ilaç gebe olan kadınlar tarafından alınırsa, doğmamış bebeklerine zarar verebilir.  
 
- Gebeyseniz ya da gebe kalma ihtimaliniz varsa ve başka bir kişiye ABITIGA 'yı 
verecekseniz, ilaçla temas etmemeniz için mutlaka eldiven  kullanmalısınız.  
 
- Gebe kalma ihtimali olan bir kadınla cinsel ilişkiye girmeniz durumunda prezervatif (kondom) ve diğer etkili bir doğum kontrol yöntemi kullanmalısınız.  
 
- Gebe bir kadınla cinsel ilişkiye girmeniz durumunda doğmamış bebeğe zarar 
vermemek için prezervatif (kondom) kullanmalısınız.  
 
Tedaviniz sırasında partnerinizin (eşinizin) hamile olduğunu fark ederseniz hemen doktorunuza 
veya eczacınıza danışınız.  
Emzirme  
 
İlacı kullanmadan önce doktorunuza veya eczacınıza danışınız.  
 
ABITIGA  kadınlarda kullanılan bir ilaç değildir. 
 
- Emziriyorsanız ABITIGA 'yı kullanmayınız.  
 
Araç ve makine  kullanımı  
ABITIGA'nın araç ya da makine kullanımı üzerinde bilinen herhangi bir etkisi bulunmamaktadır.  
 ABITIGA 'nın içeriğinde bulunan bazı yardımcı maddeler hakkında önemli bilgiler  
 ABITIGA  her bir tablette 0 ,145 g laktoz (bir tür şeker) içerir. Eğer daha önceden bazı şekerlere 
karşı duyarsızlığınız olduğu söylenmişse bu tıbbi ürünü almadan önce doktorunuzla temasa 
geçiniz.   
ABITIGA her bir tablette 71 mg sodyum içermektedir . Bu durum kontrollü sodyum diyetinde 
olan hastalarda göz önünde bulundurulmalıdır. 
 
  
5  
 Diğer ilaçlar ile birlikte kullanımı  
 
Başka bir ilaç kullanmadan önce doktorunuza veya eczacınıza danışınız.  
 
Eğer şu anda başka bir ilaç kullanıyorsanız, yakın zamanda kullandıysanız ya da kullanma 
ihtimaliniz varsa, doktorunuz ya da eczacınız ile konuşunuz. Bu önemlidir çünkü ABITIGA ka lp 
ilaçları, sakinleştiriciler, diyabet için bazı ilaçlar, bitkisel ilaçlar (örneğin, Sarı kantaron) ve diğer 
ilaçlar dahil olmak üzere bazı ilaçların etkilerini artırabilir. Doktorunuz bu ilaçların dozunu 
değiştirmeyi isteyebilir. Ayrıca, bazı ilaçlar ABITIGA’nın etkilerini artırabilir ya da azaltabilir. 
Bu durum yan etkilere ya da ABITIGA ’nın gerektiği kadar etkili olmamasına neden olabilir.  
 
Androjen yoksun bırakma tedavisi kalp ritmi problem leri riskini artırabilir. Doktorunuza 
aşağıdaki ilaçları kullanıyorsanız haber veriniz:  
- Kalp ritmi problemlerini tedavi etmek için kullanılan ilaçlar (örneğin; kinidin, prokainamit, 
amiadoron ve sotalol ); 
- Kalp ritmi problemleri riskini artıbileceği bilinen ilaçlar [örneğin; metadon (ağrı giderici ve 
bağımlılık tedavisinin bir parçası olarak kullanılır), moksifloksasin (bir çeşit antibiyotik), 
antipsikotikler (ciddi akıl hastalıkları tedavisinde kullanılan ilaçlar)]  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. ABITIGA  nasıl  kullanılır?  
 Bu ilacı her zaman tam olarak doktorunuzun size söylediği gibi kullanınız. Eğer emin değilseniz, doktorunuz ya da eczacınız ile konuşunuz. 
 
Uygun kullanım ve doz/uygulama sıklığı için talimatlar:  
İlacınızın önerilen  dozu günde bir defada alınacak 1.000 mg’dır (dört tablet). 
 
Uygulama yolu ve metodu:  
- Bu ilacı ağız dan alınız.  
- ABITIGA 'yı yemeklerle birlikte almayınız. ABITIGA'yı yiyecekle birlikte almak, ilacın 
vücut tarafından ihtiyaç duyulandan daha fazla emilmesine ve bu nedenle yan etkilere neden olabilir.  
- ABITIGA tabletlerini günde bir kez aç karnına tek doz olarak alın.  ABITIGA yemek 
yedikten en az iki saat sonra alınmalı ve ABI TIGA'yı aldıktan sonra en az bir saat boyunca 
yemek yenmemelidir  (lütfen Bölüm 2 "ABITIGA'nın yiyecek ve içecek ile kullanılması" 
bölümüne bakınız).  
- Tabletleri bir bütün olarak suyla yutunuz. 
- Tabletleri bölmeyiniz.  
- ABITIGA, prednizon veya prednizolon adı verilen bi r başka ilaçla birlikte alınır.  Prednizon 
veya prednizolonu doktorunuzun söylediği şekilde alınız.  
- ABITIGA aldığınız sürece her gün prednizon veya  prednizolonu da almalısınız. 
6  
 - Acil bir tıbbi durumunuz olduğunda, almakta olduğunuz  prednizon veya  prednizolonun 
dozunun değiştirilmesi gerekebilir. Almakta olduğunuz prednizon veya prednizolonun 
miktarı değiştirilecekse doktorunuz size söyleyecektir. Doktorunuz size söylemediği sürece 
almakta olduğunuz prednizon veya prednizolonun dozunu değiştirmeyiniz . 
 
ABITIGA'yı prednizolonla birlikte alırken doktorunuz size başka ilaçlar da  reçeteleyebilir.  
 
Değişik yaş grupları:  
 
Çocuklarda kullanım:  
ABITIGA  çocuklarda  ve ergenlerde kullanılabilen bir ilaç değildir . Eğer ABITIGA  bir çocuk ya 
da ergen tarafından kazara yutulursa, doktora göstermek üzere bu kullanma talimatını yanınıza 
alarak derhal hastaneye gidiniz.  
 
Yaşlılarda kullanım:  
Yaşlı hastalarda herhangi bir doz ayarlaması gerekmemektedir.  
 Özel kullanım durumları:  
Böbrek yetmezliği: Böbrek yetmezliği olan hastalarda ABITIGA kullanılabilir, doz ayarlamasına 
gerek yoktur. Ağır böbrek yetmezliği olan hastalarda dikkatli olunması tavsiye edilmektedir.  
Karaciğer yetmezliği: Doktorunuz, karaciğerinize ait bazı kan değerlerini belli aralıklarla takip 
edecek ve eğer bu değerlerde aşırı bir artış olur ise, ABITIGA ’yı kan değerleriniz düzelene kada r 
veya tamamen kesecektir. Orta şiddette karaciğer yetmezliği olan hastalarda, ABITIGA 
kullanırken dikkatli olunmalıdır . ABITIGA şiddetli karaciğer yetmezliği olan hastalarda 
kullanılmamalıdır.  
Yüksek tansiyon: Eğer yüksek tansiyonunuz (hipertansiyonunuz) varsa, doktorunuz tansiyon 
değerlerinizi kontrol altına almadan ABITIGA  ile tedaviye başlamayacaktır. Tansiyon  şikayetiniz 
olsun veya olmasın, doktorunuz ABITIGA tedavisi sırasında tansiyonunuzun ölçülmesini 
isteyecektir.  
 Eğer ABITIGA 'nın etkisinin çok güçlü veya zayıf olduğuna dair bir izleniminiz var ise, doktorunuz 
veya eczacınız ile konuşunuz.  
Kullanmanız gerekenden daha fazla ABITIGA  kullandıysanız:  
 
ABITIGA 'yı kullanmanız gerekenden fazlasını kullanmışsanız bir doktor veya eczacı ile konuşunuz 
ya da derhal  bir hastaneye  gidiniz . 
 ABITIGA 'yı kullanmayı unutursanız:  
 
- ABITIGA'yı veya birlikte almanız gereken prednizon veya prednizolonu kullanmayı 
unutursanız, ertesi gün normalde almanız gereken saatte  alınız.  
- ABITIGA'yı veya birlikte almanız gereken prednizon veya prednizolonu kullanmayı bir 
7  
 günden daha fazla süreyle unuttuysanız, gecikmeden bu durumdan doktorunuzu haberdar  
ediniz.  
 
Unutulan dozları dengelemek için çift doz almayınız.  
 ABITIGA  ile tedavi sonlandırıldığında oluşabilecek etkiler:  
 
Doktorunuz tarafından aksi söylenmedikçe ABITIGA veya prednizolon ile tedaviye devam 
ediniz.  
 
Bu ilacın kullanımına ilişkin ilave sorularınız olursa doktorunuza ya da eczacınıza danışınız. 
 
4. Olası yan etkiler  nelerdir?  
 
Tüm ilaçlar gibi, ABITIGA içeriğinde bulunan maddelere duyarlı olan kişilerde yan etkiler e neden  
olabilir  fakat bu yan etkiler herkeste meydana gelmeyebilir.  
 
Çok yaygın: 10 hastanın en az 1’inde görülebilir . 
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir. Bilinmiyor: Eldeki verilerden hareketle tahmin edilemiyor.  
Aşağıdakilerden biri olursa, ABITIGA 'yı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
− Kaslarınızda zayıflık, kas seyirmeler i ya da kalbinizde çarpıntı  (palpitasyonlar) . Bunlar 
kanınızda potasyum  adı verilen elementin azalmış olduğunu gösterebilir.  
− Yutma veya nefes almada güçlük, yüz, dudaklar, dil veya boğazda şişlik veya kaşıntılı 
döküntü ile beraber ciddi alerjik reaksiyonlar.  
 Bunların hepsi ciddi yan etkilerdir. Eğer bunlardan biri sizde mevcut ise, sizin ABITIGA’ya karşı ciddi alerjiniz var demektir. Acil tıbbi müdahaleye veya hastanede yatırılmanıza gerek 
olabilir.  
 Diğer yan etkiler:  
Çok yaygın :  
− Bacak ya da ayaklarınızda şişlik;  
− Kanınızda  potasyum adı verilen elementin düzeylerinde azalma,  
− Karaciğer işlev testlerinde yükselmeler,  
− Tansiyonunuzda yükselme,  
− İdrar yolu  enfeksiyonu,  
− İshal 
8  
 Yaygın :  
− Kanınızdaki yağ seviyelerinde yükselmeler,  
− Göğüs ağrısı,  
− Düzensiz kalp atışı (atriyal fibrilasyon),  
− Kalp yetmezliği,  
− Kalbinizin normalden hızlı çalışması,  
− Sepsis denilen ciddi enfeksiyonlar,  
− Kemik  kırıkları,  
− Hazımsızlık,  
− İdrarda kan,  
− Deri döküntüsü 
 
Yaygın olmayan : 
− Böbrek üstü beziyle ilgili problemler (tuz ve su ile ilgili sorunlara bağlı),  
− Kalp ritminde anormallik (aritmi),  
− Kaslarda zayıfık ve/veya kas ağrısı  
 
Seyrek :  
− Akciğer lerde  tahriş i (alerjik alveolit olarak da adlandırılır)  
− Karaciğerin görevlerini yapamaması (akut karaciğer yetmezliği de denir).  
 
Bilinmiyor :  
− Kalp krizi,  
− EKG’de - elektrokardiyogram’da - değişiklik (QT uzaması) , yutma veya nefes almada 
güçlük, yüz, dudaklar, dil veya boğazda şişlik veya kaşıntılı döküntü ile beraber ciddi alerjik 
reaksiyonlar   
 
Prostat kanseri için tedavi gören erkeklerde kemik kaybı meydana gelebilir. ABITIGA, 
prednizon veya prednizolon ile birlikte kullanıldığında kemik kaybını artırabilir. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığı nız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız. 
 
9  
 5. ABITIGA 'nın saklanması  
 
ABITIGA 'yı çocukların göremeyeceği, erişemeyeceği yerlerde ve ambalajında saklayınız.  
Kartonun üzerinde ve şişe etiketinde belirtilen son kullanma tarihinden sonra bu ilacı 
kullanmayınız. Son kullanma tarihi o ayın son gününü ifade eder.  
 
25 °C altındaki oda sıcaklığında saklayınız. 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine verini z.  
 
Herhangi bir ilacı evinizdeki atık su veya çöpe atmayınız. Kullanmadığınız ilaçları nasıl 
atacağınızı eczacınıza sorunuz. Bu önlemler çevrenin korunmasına katkıda bulunmanızı 
sağlayacaktır.  
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra ABITIGA 'yı kullanmayınız.  
 
Ruhsat Sahibi : 
Teva İlaçları San. ve Tic. A.Ş. 
Ümraniye/ İstanbul  
 
Üreti m Yeri : 
Teva Pharmaceutical Industries  Ltd.  
Kfar Saba/İsrail  
 
 Bu kullanma talimatı ../ ../…. tarihinde  onaylanmıştır.  
