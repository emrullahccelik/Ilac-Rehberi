KISA ÜRÜN BİLGİSİ
1. BEŞERİ TIBBİ ÜRÜNÜN ADI
SERAMAKS FORT Film Tablet
2. KALİTATİF VE KANTİTATİF BİLEŞİM
Etkin madde:
Her bir tablet 9,6 mg ginkgo glikozitlerine eşdeğer 40 mg standardize edilmiş Ginkgo
Kuru Ekstraktı içerir.
Yardımcı madde:
Laktoz monohidrat (inek sütü kaynaklı) 180 mg
Yardımcı maddeler için 6.1'e bakınız.
3. FARMASÖTİK FORM
Film Kaplı Tablet
Sütlü kahverengi, film kaplı, yuvarlak bikonveks tablet
4. KLİNİK ÖZELLİKLER
4.1. Terapötik endikasyonlar
•
Hafif ve orta şiddette Alzheimer tipi demans, vasküler demans ve miks formlardaki
demans sendromları,
•
Periferik arteriyel okluzif hastalıklarda Fontaine stage II'de (intermittan klaudikasyo)
ağrısız yürüme mesafesinin iyileştirilmesi.
•
Vertigo,
•
Tinnitus
4.2. Pozoloji ve uygulama şekli
Pozoloji
SERAMAKS FORT'un önerilen dozu, demansta 120-240 mg/gün; periferik arteriyel
okluzif hastalıklarda 160 mg/gün; vertigo ve tinnitusta 160 mg/gündür.
Uygulama sıklığı ve süresi:
Demans sendromları:
Tedavinin süresi en az 8 hafta olmalıdır.
1/83 aylık tedavi sonunda hastalık semptomları herhangi bir düzelme göstermezse veya
kötüleşirse tedavinin devam edip etmeyeceği hekim tarafından kontrol edilmelidir.
Vertigo:
Vertigo tedavisinde tedavi 8 haftayı aşmamalıdır.
Tinnitus:
Tedavi, en az 12 hafta sürdürülmelidir.
6 ay sonra herhangi bir tedavi başarısı gözlenmezse, daha uzun tedavi süresince de
düzelme beklenmemektedir.
Periferik arteriyel okluzif hastalık:
Ağrısız yürüme mesafesinin iyileştirilmesi en az 6 haftalık tedavi gerektirmektedir.
Uygulama şekli:
Yeterli miktarda sıvı ile (tercihen bir bardak su) birlikte çiğnenmeden yutulmalıdır.
Yemeklerle birlikte veya ayrı olarak alınabilir.
Özel popülasyonlara ilişkin ek bilgiler:
Böbrek yetmezliği
Böbrek bozukluğu olan hastalarda doz ayarlaması gerektiğine dair veri
bulunmamaktadır.
Karaciğer yetmezliği:
Karaciğer fonksiyon bozukluğu olan hastalarda doz ayarlaması gerektiğine dair veri
bulunmamaktadır.
Pediatrik popülasyon:
Yeterli veri bulunmadığından, 18 yaş altı çocuklarda ve adolesanlarda kullanımı
önerilmemektedir.
Geriyatrik popülasyon:
Yaşlılarda doz ayarlaması gerektiğine dair veri bulunmamaktadır.
4.3. Kontrendikasyonlar
Ginkgo bilobaya veya bileşimindeki maddelerden herhangi birine karşı önceden
oluşmuş aşırı duyarlılık durumlarında, intrakraniyal kanama riski taşıyan bireylerde,
pıhtılaşma bozukluğu olanlarda ve hamilelikte kullanılmamalıdır.
4.4. Özel kullanım uyarıları ve önlemleri
•
Serebral endikasyonlarda SERAMAKS FORTE ile tedaviye başlamadan önce,
patolojik semptomların spesifik bir tedavi gerektiren herhangi bir nedene bağlı olup
olmadığı belirlenmelidir.
2/8•
Sık görülen baş dönmesi ve kulak çınlaması her zaman bir doktor tarafından
belirlenmelidir. Ani işitme kaybı veya bozukluğu durumunda mutlaka hekime
danışılmalıdır.
•
Bazı raporlar, Ginkgo içeren preparatların kanamaya eğilimi arttırabileceğine işaret
etmektedir.
•
Kanama riskinde artış ve antikoagülanlarla birlikte ve eş zamanlı kullanımı varsa
hekime danışıldıktan sonra kullanılmalıdır.
•
Tek vaka raporlarına dayanarak, Ginkgo preparatları ile ameliyat sonrası gözlenen
kanama nedeniyle cerrahi öncesinde ginkgo kullanımına ara verilmelidir.
•
Epilepsili hastalarda Ginkgo preparatlarının uygulanmasının nöbet oluşumunu
tetiklediği ve nöbet eşiğini düşürebildiği göz ardı edilemez.
SERAMAKS FORTE laktoz içerdiğinden dolayı, nadir kalıtımsal galaktoz intoleransı,
Lapp laktaz yetmezliği ya da glukoz-galaktoz malabsorpsiyon problemi olan hastaların
bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
SERAMAKS FORTE ile birlikte koagülasyon inhibisyonu yapan ilaçların
(fenprokumon, varfarin, klopidogrel, asetil salisilik asit), non-steroid antienflamatuvar
ilaçların ve antikonvülsan ilaçların birlikte uygulanması durumunda bu ilaçların
etkilerinin ve kanama riskinin artabileceği göz ardı edilemez
SERAMAKS FORTE, karaciğerde sitokrom P450-3A4,-1A2,-2C19 enzimleri ile
metabolize olan diğer ilaçlar üzerinde (trazodon, omeprazol, nifedipin ve nikardibin vb)
etki gösterebilir, bu ilaçların etki gücünü ve/veya etki süresini etkileyebilir.
Antikoagülan, antitrombositer ajanlar, düşük molekül ağırlıklı heparinler ve trombolitik
ajanlar:
Bu ilaçlar ile birlikte Ginkgo'nun kullanılması, kanama komplikasyonları riskinde artışa
yol açabilir. Birlikte kullanımdan kaçınılmalıdır.
Antikonvülzanlar:
Ginkgonun, epilepsili hastalarda antikonvülzan ilaçlarla birlikte kullanıldığında
nöbetleri uyarabileceği göz ardı edilmemelidir. Epilepsili hastalarda ginkgo ve
antikonvülzanların birlikte kullanımından kaçınılmalıdır.
Buspiron:
Buspiron tedavisine Ginkgo eklenmesinin, hastalarda hipomanik epizodu artırabileceği
bir vaka raporunda bildirilmiştir. Buspiron kullanan hastalarda Ginkgo ile birlikte
özellikle psikotrop ilaçlar ile kombinasyondan kaçınılmalıdır.
İnsülin:
Her ne kadar kesin veri olmasa da, Ginkgo, tip 2 diyabetik hastalarda ve hipoglisemik
kişilerde insülin düzeylerini düşürebilir. Ginkgo, insülin ile birlikte alınıyorken dikkatli
3/8olunmalıdır ve hastalarda kan glukoz düzeyleri ile hiperglisemi veya hipoglisemi
semptomları yakından izlenmelidir.
Monoamin oksidaz inhibitörleri:
Teorik olarak ginkgo, monoamin oksidaz inhibitörlerinin (MAOİ) etkisini artırabilir.
Hayvan ve preklinik çalışmalarda Ginkgo'nun monoamin oksidazı inhibe ettiği
gösterilmiştir. Ginkgo ile MAO inhibitörlerinin birlikte kullanılmasından
kaçınılmalıdır.
Seçici serotonin gerialım inhibitörleri (SSGİ):
Preklinik çalışmalarda, Ginkgo'nun SSGİ'leri etkileyerek serotonin sendromu
semptomlarına yol açabileceği bildirilmiştir. Ginkgo ile birlikte seçici serotonin
gerialım inhibitörlerinin birlikte kullanılması durumunda hastalar serotonin sendromuna
karşı yakından izlenmelidir.
Tiazid diüretikleri:
Ginkgo biloba ile tiyazid diüretik kombinasyonu kullanan bir hastada kan basıncında
artış olduğu bir vaka raporu ile bildirilmiştir. Bu durumun gerçek bir ilaç
etkileşiminden kaynaklandığı ya da Ginkgo veya tiyazid diüretiğe bağlı beklenmeyen
bir yan etki olup olmadığı bilinmemektedir. Ginkgo veya tiyazid diüretiklerin birlikte
kullanımı sırasında kan basıncındaki artış riskine karşı dikkatli olunmalıdır.
Aminoglikozidler:
Birlikte kullanım durumunda ototoksisite riski artabilir.
4.6. Gebelik ve Laktasyon
Genel tavsiye
Gebelik kategorisi C'dir.
Çocuk doğurma potansiyeli bulunan kadınlarmoğum kontrolü
(Kontrasepsiyon)
İlacın doğum kontrolü üzerine etkisi bilinmemektedir.
Gebelik dönemi
Hayvanlar üzerinde yapılan çalışmalar, üreme /ve-veya] embriyonal/fetal gelişim
toksisitesi göstermemektedir (bkz. kısım 5.3).
İnsanlara yönelik potansiyel risk bilinmemektedir.
Ancak bazı çalışmalarda kanama riskini artırdığı rapor edildiğinden SERAMAKS
FORTE gebelik döneminde kullanılmamalıdır.
Laktasyon dönemi
SERAMAKS FORTE veya metabolitlerinin anne sütüne geçip geçmediği
bilinmemektedir. Yenidoğanlarda]infantlarda risk göz ardı edilemez. Emzirme
döneminde kullanılmamalıdır.
4/8Üreme yeteneği/FertiIite
SERAMAKS FORTE’in üreme yeteneği üzerine etkisi bilinmemektedir.
4.7. Araç ve makine kullanımı üzerindeki etkiler
Bildirilmiş herhangi bir etkisi bulunmamaktadır.
4.8. İstenmeyen etkiler
İstenmeyen etkilerin sıklık gruplandırması şöyledir:
Çok yaygın (≥1/10), yaygın (≥1/100 ilâ <1/10), yaygın olmayan (≥1/1,000 il <1/100),
seyrek (≥1/10,000 ilâ <1/1,000), çok seyrek (<1/10,000), bilinmiyor (eldeki verilerden
yola çıkılarak tahmin edilemiyor).
Ginkgo biloba içeren preparatlar ile tedavi süresince gözlenen istenmeyen etkilerin
sıklığı ile ilgili yeterli veri bulunmamaktadır. Söz konusu istenmeyen etkiler hastalar,
doktorlar veya eczacılar tarafından yapılan bildirimlerden elde edilmiştir.
Bu bildirimlere göre aşağıdaki istenmeyen etkiler SERAMAKS FORTE tedavisi
süresince ortaya çıkabilir:
Kan ve lenf sistemi hastalıkları
Bilinmiyor: Kanama (serebral hemoraji,) postoperatif fılebit
Bağışıklık Sistemi Hastalıkları
Bilinmiyor: Hassas bireylerde anafilaktik şok
Sinir sistemi hastalıkları
Çok Seyrek: Beyin kanaması
Bilinmiyor: Baş ağrısı, baş dönmesi
Göz Hastalıkları
Seyrek: Görme
problemleri
Çok seyrek: Gözde
kanama
Vasküler Hastalıklar
Bilinmiyor: Bazı organ kanamaları
Gastrointestinal hastalıklar
Bilinmiyor: Hafif gastrointestinal bozukluklar, bulantı, kusma, ishal
Deri ve derialtı doku hastalıkları
Seyrek: Kaşıntı, döküntü, kızarıklık
5/8Çok seyrek: Stevens-Johnson sendromu
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)'ne bildirmeleri gerekmektedir
(www.titck gov.tr;eposta:tufam@titck.gov.tr;tel:0800 314 00 08;faks:0 312 21835 99).
4.9. Doz aşımı ve tedavisi
Doz aşımı bildirilmemiştir.
Ginkgo biloba'nın güçlü bir PAF antagonisti olarak etki edip yüksek dozlarda uzun süre
kullanımının kanama zamanında ve spontan hemoraji gelişme riskinde artışa yol
açabileceği unutulmamalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Diğer Antidemans İlaçlar
ATC kodu : N06DX02
SERAMAKS FORTE'da bulunan özel Ginkgo biloba ekstresinin (EGb 761) aşağıdaki
farmakolojik etkileri hayvan deneyleri ile kanıtlanmıştır:
Özellikle serebral dokuda hipoksiye toleransın arttırılması, travmatik veya toksik olarak
indüklenmiş beyin ödeminin inhibisyonu ve regresyonunun hızlandırılması, retina
ödeminin ve retina hücrelerinin lezyonlarının azaltılması, muskarinerjik kolin
reseptörlerinde ve alfa 2 adrenoreseptörlerde yaşa bağlı olarak ortaya çıkan azalmanın
inhibisyonu ve aynı azamanda hipokampüste kolin geri alımının arttırılması, bellek
performansı ve öğrenme kapasitesinin arttırılması, denge bozukluklarında
kompanzasyonun iyileştirilmesi, özellikle mikrosirkülasyon alanlarında dolaşımın
arttırılması, kanın reolojik özelliklerinin iyileştirilmesi, toksik oksijen radikallerinin
inaktivasyonu (flavonoidler), PAF antagonizması (ginkgolidler) ve nöroprotektif etki
(ginkgolidler A ve B, bilobalid).
Hipoksiden koruyucu etkileri, özellikle mikrosirkülasyon alanlarında kan akımının
arttırıcı ve kanın reolojik özelliklerinin iyileştirici etkileri İnsanlarda gösterilmiştir.
5.2. Farmakokinetik özellikler
Genel özellikler
Emilim:
80 mg'lık Ginkgo ekstresinin insanlarda oral alımını takiben terpen laktonları ginkgolid
A, ginkgolid B ve bilobalidin biyoyararlanımı oldukça iyidir. Mutlak biyoyararlanım
ginkgolid A için %98, ginkgolid B için %79 ve bilobalid için %72'dir. Maksimum
6/8plazma konsantrasyonu ginkgolid A için 15 ng/ml, ginkgolid B için 4 ng/ml, bilobalid
için ise yaklaşık 12 ng/ml'dir.
Sıçanlarda 14C ile radyoaktif olarak işaretlenen Egb 761 ekstresinin oral alımının
ardından resorpsiyon oranı %60 olarak tesbit edilmiştir ve maksimum plazma
konsantrasyonuna ulaşma süresi 1.5 saattir. Yarılanma ömrü 4.5 saattir ve alımı takiben
12 saat sonra ikinci bir plazma piki olması, enterohepatik şant göstergesidir.
Dağılım:
İnsan kanında plazma plazma proteinlerine bağlanma oranı ginkgolid A için %43,
ginkgolid B için %47, ve bilobalid için %67 'dir.
EGb 761 ekstresinin insanlarda serebral biyoyararlanımı, serebro-elektriksel aktivite
üzerine doz- bağımlı etkileri, temel alınarak farmako-EEG ile gösterilmiştir.
Metabolizma:
Ginkgolid A ve B'nin büyük bir kısmı vücutta metabolize edilmeden idrarla
değişmemiş şekilde atılır.
Eliminasyon:
Yarılanma ömrü ginkgolid A için 3,9 saat, ginkgolid B için 7 saat ve bilobalid için 3,2
saattir.
Ginkgolid A, B ve bilobalidin eliminasyonuyla ilgili farmakokinetik veri, birincil
eliminasyon yolunun açıkça renal atılımla olduğunu göstermektedir. Her maddenin
önemli kısmı değişmeden elimine olmakta, sadece küçük bir kısım
glukuronidleşmektedir. Bilobalid geri alımı, hidrolitik koşullarda bozunan kararsız
yapısı nedeniyle ihmal edilebilir seviyelerdedir.
5.3. Klinik öncesi güvenlilik verileri:
Klinik olmayan çalışmalardaki etkileri, sadece klinik kullanımla az ilinti gösteren
maksimum insan marufiyetinden fazla olan yeterli düzeyde olduğu düşünülen
marufiyetlerde gözlenmiştir. Hayvan çalışmaları gebelik ve/veya embriyonal fötal
gelişim ve/veya doğum ve/veya postnatal gelişim üzerine advers etkiler
göstermemektedir.
6. FARMASÖTİK ÖZELLİKLER
6.1. Yardımcı maddelerin listesi
Kroskarmelloz sodyum
Laktoz monohidrat (inek sütü kaynaklı)
Talk
Magnezyum stearat
Sarı Demir Oksit
Kırmızı Demir Oksit
Methocel E5 Premium
7/8Titanyum dioksit
Propilen glikol
Metil parahidroksi benzoat
Propil parahidroksi benzoat
Sodyum benzoat
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
30°C altındaki oda sıcaklığında saklayınız.
6.5. Ambalajın niteliği ve içeriği
Karton kutuda, 20 ve 50 tablet içeren Al/PVC blister ambalajlar, kullanma talimatı ile
birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atık Kontrolü Yönetmeliği”
ve “Ambalaj ve Ambalaj Atıkları Kontrol Yönetmeliği” ne uygun olarak imha
edilmelidir.
7. RUHSAT SAHİBİ
HÜSNÜ ARSAN İLAÇLARI A.Ş
80670 Maslak-İSTANBUL
7. RUHSAT NUMARASI
194/22
8. İLK RUHSAT TARİHİ/RUHSAT YENİLEME TARİHİ
İlk ruhsat tarihi:17.11.1999
Ruhsat yenileme tarihi:
9. KÜB'ÜN YENİLENME TARİHİ
8/8