KISA ÜRÜN BİLGİSİ
1. BEŞERİ TIBBİ ÜRÜNÜN ADI
XAMATE 200 mg Film Kaplı Tablet
2. KALİTATİF VE KANTİTATİF BİLEŞİM
Etkin madde:
Topiramat 200 mg
Yardımcı maddeler:
Laktoz monohidrat 3,2 mg
Mannitol 220 mg
Sodyum nişasta glikolat Tip A 80 mg
Diğer yardımcı maddeler için 6.1’e bakınız.
3. FARMASÖTİK FORM
Film kaplı tablet
Koyu somon renkli oblong, bikonveks, film kaplı tablet
4. KLİNİK ÖZELLİKLER
4.1. Terapötik endikasyonlar
Epilepsi:
XAMATE yeni epilepsi teşhisi konmuş ve genel tonik klonik krizler veya kısmi krizler yaşayan
(ikincil genel kriz yaşayan veya yaşamayan) yetişkinler ve 6 yaş ve üstü çocuklarda monoterapi
olarak endikedir.
XAMATE konvansiyonel birincil antiepileptik ilaçlarla aşağıda listelenen rahatsızlıklar için
yeterince kontrol altına alınamamış yetişkinler ve 2 yaş üstü çocuklarda yardımcı tedavi olarak
endikedir:
İkincil genel krizlerle beraber veya onlar olmaksızın yaşanan kısmi krizler;
Lennox Gastaut Sendromu’ndan kaynaklanan krizler ve birincil genel tonik klonik
krizler.
1Yardımcı tedaviden Topiramat monoterapisine geçmenin etkinlik ve güvenliği henüz
belirlenmemiştir.
Migren:
XAMATE yetişkinlerde migrenden kaynaklanan baş ağrısı profilaksisinde endikedir. Topiramat
tedavisinin başlaması sadece uzman gözetimi altında yapılacak olan veya paylaşımlı bakım
düzenlemeleriyle yürütülecek olan özel bakım ve tedaviyle olmalıdır.
Migren koruyucu tedavisi şu gibi durumlarda düşünülebilir: Ayda üç veya daha fazla migren nöbeti
yaşayan yetişkinlerde; hastanın gündelik rutinini önemli şekilde etkileyen sık görülen migren
nöbetlerinde.
Devam eden tedavi altı ayda bir değerlendirilmelidir.
Akut migren tedavisinde XAMATE’ın yararlılığı incelenmemiştir.
4.2. Pozoloji ve uygulama şekli
Pozoloji/ uygulama sıklığı ve süresi:
Topiramat tedavisini optimize etmek için topiramat plazma konsantrasyonlarının izlenmesi gerekli
değildir.
Epilepsi:
a) Monoterapi:
Yetişkinler ve 16 yaş üstü çocuklar:
Titrasyon 1 hafta boyunca geceleri 25 mg’dan başlamalıdır. Dozaj daha sonra iki bölünmüş doz
şeklinde uygulanan 25 veya 50 mg/gün artışlarla 1 veya 2 haftalık aralıklarda arttırılabilir. Eğer
hasta titrasyon rejimine tolere edemiyorsa, daha küçük artışlar veya artışlar arası daha uzun aralıklar
kullanılabilir. Doz ve titrasyon oranı klinik sonuçla yönlendirilmelidir.
Yeni epilepsi teşhisi konmuş yetişkinlerde topiramat monoterapisi için önerilen başlangıç hedef
dozu 100 mg/gün ve maksimum önerilen günlük doz 400 mg’dir. Altta yatan renal bir hastalık
olmadığı sürece, bu dozlama önerileri yaşlılar da dahil olmak üzere tüm yetişkinlere uygulanabilir.
6-16 yaş arası çocuklar:
6 yaş ve üzeri çocukların tedavisi ilk hafta için gecelik 0.5 ila 1 mg/kg ile başlamalıdır. Dozaj daha
sonra ikiye bölünmüş doz şeklinde uygulanan 0.5 -1 mg/kg/gün’lük artışlarla 1 veya 2 haftalık
aralıklarda arttırılabilir. Eğer çocuk titrasyon rejimini tolere edemiyorsa, daha küçük artışlar veya
2artışlar arası daha uzun aralıklar kullanılabilir. Doz ve doz titrasyon oranı klinik sonuçla
yönlendirilmelidir.
Yeni epilepsi teşhisi konmuş 6 yaş ve üstü çocuklarda topiramat monoterapisi için önerilen
başlangıç hedef doz aralığı 3-6 mg/kg/gün’dür. Daha yüksek dozlar tolere edilmiştir ve nadiren 16
mg/kg/gün’e kadar olan dozlar uygulanmıştır.
b) Yardımcı Tedavi:
Yetişkinler ve 16 yaş üstü çocuklar:
Yardımcı tedavi olarak minimal etkili doz 200 mg/gün’dür. Olağan toplam günlük doz ikiye
bölünmüş dozlar olarak 200 mg - 400 mg arasıdır. Bazı hastalar 800 mg/gün dozajına kadar ihtiyaç
duyabilir, bu da maksimum tavsiye edilen dozajdır. Tedavinin düşük bir dozda başlatılması ve
titrasyonla etkili bir doza geçilmesi önerilir.
Titrasyon bir hafta boyunca günlük 25 mg’dan başlamalıdır. Toplam gündelik doz daha sonra 25-50
mg’lik artışlarla bir-iki haftalık aralıklarda arttırılmalıdır ve ikiye bölünmüş dozlar şeklinde
alınmalıdır. Eğer hasta titrasyon rejimini tolere edemiyorsa, daha küçük artışlar veya artışlar arası
daha uzun aralıklar kullanılabilir. Doz titrasyonu klinik sonuçla yönlendirilmelidir.
2-16 yaş arası çocuklar:
Yardımcı tedavi olarak önerilen toplam gündelik Topiramat dozu ikiye bölünmüş olarak yaklaşık 5-
9 mg/kg/gün’dür. Titrasyon ilk hafta boyunca geceleri 25 mg’dan başlamalıdır. En uygun klinik
yanıtı alabilmek için, dozaj daha sonra (ikiye bölünmüş doz şeklinde uygulanan) 1 -3
mg/kg/gün’lük artışlarla 1 veya 2 haftalık aralıklarda arttırılmalıdır. Doz titrasyonu klinik sonuçla
yönlendirilmelidir.
30 mg/kg/gün’e kadar olan gündelik dozlar incelenmiştir ve genellikle iyi tolere edildiği
görülmüştür.
Migren:
Yetişkinler ve 16 yaş üstü çocuklar:
Titrasyon 1 hafta boyunca geceleri 25 mg’dan başlamalıdır. Dozaj daha sonra 1 haftalık aralıklarda
uygulanan 25 mg/gün artışlarla arttırılmalıdır. Eğer hasta titrasyon rejimini tolere edemiyorsa,
artışlar arası daha uzun aralıklar kullanılabilir.
3Migren kaynaklı baş ağrısı profilaksisi tedavisi olarak önerilen toplam gündelik topiramat dozu
ikiye bölünmüş dozajlarda uygulanan 100 mg/gün’dür. Bazı hastalar toplam 50 mg/gün gündelik
dozun yararını görebilir. 100 mg/gün’den daha yüksek dozların uygulanmasıyla daha fazla yarar
görülmemiştir. Doz ve titrasyon oranı klinik sonuçla yönlendirilmelidir.
Uygulama şekli:
XAMATE oral kullanım içindir.
XAMATE yemeklerden önce veya sonra alınabilir. Tabletler yutulmalı, çiğnenmemeli,
bölünmemeli ve kırılmamalıdır.
Özel popülasyonlara ilişkin ek bilgiler
Böbrek yetmezliği:
Topiramat, normal böbrek fonksiyonu olan kişilerde kararlı kan konsantrasyonuna 4-8 gün
içinde ulaşılırken, orta derecede böbrek yetmezliği olan hastalarda, kararlı durum düzeyine 10-15
gün içinde ulaşır.
Değişmiş böbrek fonksiyonları olan hastalarda her bir doz için kararlı konsantrasyona
ulaşması için uzun bir süreye ihtiyaç vardır. (Bakınız 4.4.Özel kulanım uyarıları ve önlemler).
Yaşlı hastalara topiramat uygulaması sırasında böbrek yetmezliği ihtimali göz önünde
bulundurulmalıdır.
Renal klirensi 60ml/dak. altında olan ve böbrek fonksiyonu bozulmuş hastalarda dikkatli
olunmalıdır.
Topiramat plazmadan hemodiyaliz yoluyla çıkartıldığı için, gündelik dozun yaklaşık
yarısına eşit bütünleyici bir Topiramat dozu hemodiyaliz günlerinde uygulanmalıdır.
Bütünleyici doz hemodiyaliz işleminin başında ve bitiminde olmak üzere bölünmüş dozlarda
verilmelidir. Bütünleyici doz kullanılan diyaliz donanımının özelliklerine göre farklılık gösterebilir.
Karaciğer yetmezliği
Karaciğer bozukluğu olan hastalarda, topiramat atılımı azalabileceği için topiramat dikkatle
kullanılmalıdır. (Bkz. 4.4 Kullanım için özel uyarılar ve önemler.)
Pediyatrik popülasyon:
XAMATE; altta yatan renal bir hastalık olmadığı sürece, pozoloji önerileri çocuklarda
uygulanabilir. (Bkz. 4.4 Kullanım için özel uyarılar ve önemler.)
4XAMATE pediyatrik hastalarda Epilepsi tedavisinde pozoloji kısmında belirtildiği gibi
uygulanmalıdır.
16 yaş altı çocuklarda migren profilaksisinde topiramat incelenmemiştir.
Geriyatrik popülasyon:
XAMATE; altta yatan renal bir hastalık olmadığı sürece, pozoloji önerileri yaşlılarda dahil olmak
üzere tüm yetişkinlere uygulanabilir. (Bkz. 4.4 Kullanım için özel uyarılar ve önemler.)
4.3. Kontrendikasyonlar
XAMATE, topiramat veya ilacın içerdiği yardımcı maddelerden herhangi birine karşı aşırı
duyarlılığı olduğu bilinen hastalarda kontrendikedir. (bkz. Bölüm 6.1)
4.4. Özel kullanım uyarıları ve önlemleri
Genel:
Kriz veya epilepsi geçmişi olan veya olmayan hastalarda, kriz veya artan kriz sıklığı potansiyelini
en aza indirmek için Topiramat dahil olmak üzere antiepileptik ilaçlar kademeli olarak
azaltılmalıdır. Klinik çalışmalarda, gündelik dozlar epilepsi hastası yetişkinler haftalık aralıklarla
50-100 mg oranında azaltılmıştır ve migren profilaksisi için 100 mg/gün doza kadar topiramat alan
yetişkinlerde 25-50 mg oranında azaltılmıştır. Çocuklarda yapılan klinik çalışmalarda, topiramat
kademeli olarak 2-8 haftalık bir dönemde azaltılmıştır. Ani topiramat kesilmelerinin medikal olarak
gerekli olduğu durumlarda, uygun izleme önerilir. Değişmemiş topiramatın ve metabolitlerinin ana
eliminasyon yolu böbrektir. Renal eliminasyon böbrek fonksiyonuna bağlıdır ve yaştan bağımsızdır.
Orta derece veya şiddetli böbrek rahatsızlığı olan hastalar kararlı durum plazma
konsantrasyonlarına ulaşana kadar 10-15 gün alabilirler, normal böbrek fonksiyonu olan hastalarda
ise bu süre 4-8 gündür.
Tüm hastalarda, titrasyon programı klinik sonuca göre yönlendirilmelidir (örn; kriz kontrolü, yan
etkilerden kaçınma, migren kaynaklı baş ağrısı profilaksisi) ve bilinen böbrek rahatsızlığı olan
deneklerin her bir dozda kararlı duruma ulaşmak için daha uzun süreye ihtiyaç duydukları
unutulmamalıdır.
5Nefrolitiyazis:
Bazı hastalar, özellikle nefrolitiyaza karşı yatkınlığı olanlar, böbrek taşı oluşumu ve renal kolik,
renal ağrı veya yan ağrı gibi ilgili belirtiler ve semptomlara karşı yüksek risk taşıyabilirler.
Topiramat kullanırken yeterli sıvı alımı böbrek taşı oluşumu riskini azaltabileceği için çok
önemlidir. Buna ilave olarak, egzersiz sırasında ve özellikle sıcak ortamlara maruz kalma
durumunda hararetle ilgili yan etki riskini de azatabilir (bkz bölüm 4.8).
Nefrolitiyaz risk faktörleri, önceden taş oluşumu, nefrolitiyaz aile geçmişi ve hiperkalsiüriden
oluşur. Bu risk faktörlerinden hiçbiri güvenilir bir şekilde topiramat tedavisi sırasında taş
oluşumunu önceden bildirmez. Buna ilave olarak, nefrolitiyaz ile ilişkili başka medikasyonlar alan
hastalar da yüksek risk taşıyabilirler.
Karaciğer bozukluğu olan hastalarda, topiramat atılımı azalabileceği için topiramat dikkatle
uygulanmalıdır.
Depresyon ve intihar girişimi ile ilgili olaylar:
Topiramat ile tedavi edilmiş hastalarda depresyon ve ruh hali değişimleri görülmüştür. Çift kör
klinik çalışmalarda, topiramat ile tedavi edilmiş hastalarda (7.999 hastadan 43’ü tedavi edilmiş)
intihar vakaları (SRE) (intihar düşüncesi, intihar girişimler ve intihar) %0.5 sıklığında ve plasebo ile
tedavi edilmiş kişilerden (%0.15; 3.150 hastadan 5’i tedavi edilmiş) 3 kat daha yüksek oranda
oluşmuştur.
Hastalar depresyon belirtileri için izlenmelidir ve gerekliyse uygun tedavi uygulanmalıdır. Bu
ilaçla tedavi edilen hastalarda intihar düşüncesi ve davranışı bildirilmiştir. Hastalar intihar
düşüncesi ve davranışı açısından yakından izlenmelidir. İntihar düşüncesi ve davranışı ortaya
çıktığında, hasta ve hasta yakınının tıbbi destek alması önerilmelidir.
İyi klinik uygulamalarına göre, depresyon ve/veya intihar geçmişi olan hastalar, adolesanlar ve genç
yetişkinler daha yüksek intihar düşüncesi veya intihar girişim riski taşıyabilirler ve tedavi sırasında
dikkatli olarak izlenmelidirler.
İkincil dar açılı glokom ile beraber akut miyopi:
Topiramat alan çocuklar ve yetişkinlerde ikincil dar açılı glokom ile beraber veya olmaksızın akut
miyopi nadiren görülmüştür. Semptomlar tipik olarak görsel keskinliğin azalması ve/veya göz ağrısı
ile beraber tedavinin başlamasından sonra 1 ay içinde oluşmaktadır. Oftalmolojik bulgular; bilateral
6miyopi, ön kamara daralması, hiperemi ve midriyazis ile beraber veya olmaksızın artan göz içi
basıncı. Lens ve irisin öne doğru yer değiştirmesi suprasiliar efüzyon ile sonuçlanabilir. Göz içi
basıncının azaltılması amacıyla tedavi klinik olarak uygun en kısa zamanda kesilmeli ve uygun
önlemler alınmalıdır. Bu önlemler genellikle göz içi basıncının azalmasıyla sonuçlanır. Eğer artan
göz içi basınçtan şüphe edilirse, acil uzman tavsiyesine başvurulmalıdır.
Metabolik Asidoz:
Hiperkloremik, non-anyon açıklık, metabolik asidoz (solunumsal alkaloz yokluğunda normal
referans aralığın altında azalan serum bikarbonat) topiramat tedavisi ile ilişkilidir. Serum
bikarbonattaki bu azalma topiramatın renal karbonik anhidraz üzerindeki inhibitör etkisinden
kaynaklanır. Genellikle, bikarbonat azalması erken tedavide meydana gelir, ancak her zaman böyle
olacağına dair bir şart yoktur, tedavinin herhangi bir anında oluşabilir. Bu azalmalar genellikle
hafiften orta dereceye doğrudur. (ortalama azalma yetişkinlerde 100 mg/gün veya üstü dozlarda 4
mmol/L ve pediyatrik hastalarda yaklaşık 6 mg/kg/gün). Nadiren, hastalar 10 mmol/L’nin altındaki
değerlere düşüşler yaşamışlardır. Asidoza karşı yatkın koşullar veya tedaviler (renal hastalık,
şiddetli solunum rahatsızlıkları, kesintisiz epilepsi, diyare, ameliyat, ketojenik diyet veya belli
ilaçlar gibi) topiramatın bikarbonat düşürücü etkilerine artırıcı olabilirler.
Pediatrik hastalarda kronik metabolik asidoz büyüme oranlarını azaltabilir.
Büyüme ve kemik kaynaklı sekeller üzerindeki topiramat etkisi pediatrik veya erişkin
popülasyonunda sistematik olarak incelenmemiştir.
Altta yatan koşullara bağlı olarak, topiramat tedavisiyle birlikte serum bikarbonat düzeyleri dahil
olmak üzere uygun değerlendirme önerilir. Eğer metabolik asidoz gelişir ve devam ederse, doz
azaltma veya topiramat tedavisinin kesilmesi (kademeli doz azatlımı kullanılarak) düşünülmelidir.
Eğer hasta bu ilacı kullanırken kilo kaybediyorsa veya yetersiz kilo alımı varsa besinsel bir
bütünleyici veya artan besin alımı düşünülebilir.
Galaktoz intolerans, Lapp laktoz eksikliği veya glukoz-galaktoz malabsorbsiyon:
Nadir kalıtımsal galaktoz intoleransı, Lapp laktoz yetmezliği ya da glikoz-galaktoz malabsorpsiyon
problemi olan hastaların bu ilacı kullanmamaları gerekir.
7Migren Profilaksisi:
Migren profilaksisinde, tedavi kesilmeden önce, tekrarlayan migren kaynaklı baş ağrısı ihtimalini
en aza indirmek için dozaj en az 2 haftalık bir dönemde kademeli olarak azaltılmalıdır.
Kilo kaybetme:
Çift-kör topiramat 100 mg/gün tedavisi sırasında, başlangıçtan son görüşmeye kadar vücut
ağırlığındaki ortalama değişiklik 2.5 kg’dır, plasebo grubunda ise bu değişiklik 0.1 kg’dır. Genel
olarak, topiramat 100 mg/gün ile tedavi edilmiş hastaların %68’i çalışmalar sırasında kilo
kaybetmiştir, plasebo alan hastaların ise %33’ünde kilo kaybı görülmüştür. Kilo kaybı plasebo ile
tedavi edilmiş tüm hastaların %1’inde ve topiramat 100 mg/gün alan tüm hastaların %9’unda advers
etki olarak bildirilmiştir.
Migren profilaksisi için uzun süreli topiramat tedavisi sırasında belirgin kilo kaybı meydana
gelebilir. Migren profilaksisi için topiramat 100 mg klinik çalışmalarında, 20 ayda ortalama 5.5 kg
kilo kaybıyla devam eden kilo kaybı gözlenmiştir. Migren profilaksisi için topiramat ile tedavi
edilmiş hastaların yüzde yirmi beşi vücut ağırlıklarının %10’unu kaybetmişlerdir.
Migren profilaksisi için uzun süreli topiramat tedavisi gören hastaların düzenli olarak tartılmaları ve
devam eden kilo kaybı olup olmadığını kontrol etmeleri önerilir.
Bu tıbbi ürün her 200 mg’ ında 80 mg sodyum nişasta glikolat ihtiva eder. Bu durum, kontrollü
sodyum diyetinde olan hastalar için göz önünde bulundurulmalıdır. Eşik değerinin altında olduğu
için, hiçbir etki gözlenmemektedir.
İçeriğinde bulunan mannitol eşik değerinin altında olduğu için, hiçbir etki gözlenmemektedir.
4.5. Diğer tıbbi ürünler ile etkileşimler ve diğer etkileşim şekilleri
Diğer antiepileptik ilaçlar üzerinde topiramat etkileri
Topiramat’ın diğer antiepileptik ilaçlara (fenitoin, karbamazepin, valproik asit, fenobarbital,
primidon) eklenmesinin plazma kararlı durum konsantrasyonlarına klinik olarak önemli bir etkisi
yoktur, ancak bazı hastalarda topiramat’ın fenitoin ile birlikte kullanımı fenitoin plazma
konsantrasyonlarında yükselmeyle sonuçlanabilir. Sonuç olarak, fenitoin alan her hastanın fenitoin
düzeyini kontrol ettirmesi önerilir.
Epilepsi hastaları üzerinde yapılan bir farmakokinetik etkileşim çalışması, topiramatın lamotrijine
eklenmesinin 100-400 mg/gün topiramat dozlarında, lamotrijinin kararlı durum plazma
konsantrasyonunda bir etkisi olmadığını göstermiştir. Buna ilave olarak, lamotrijin tedavisinin
8kesilmesi (ortalama doz 327 mg/gün) sırasında veya sonrasında topiramat kararlı durum plazma
konsantrasyonunda bir değişiklik olmamıştır.
Diğer antiepileptik ilaçların topiramat üzerinde etkileri
Fenitoin ve karbamazepin topiramat plazma konsantrasyonunu azaltır. Fenitoin veya
karbamazepinin topiramat tedavisine ilavesi veya topiramat tedavisinden çıkarılması topiramat’ın
dozunun ayarlanmasını gerektirebilir. Doz uyarlaması klinik etkiye uygun olarak titrasyon ile
yapılmalıdır.
Valproik asidin ilavesi veya çıkarılması topiramat plazma konsantrasyonlarında klinik olarak
önemli değişiklikler yaratmaz ve bu sebeple topiramat dozunun titrasyonuna gerek yoktur.
Bu etkileşimlerin sonuçları aşağıdaki tabloda özetlenmiştir:
Diğer Antiepileptik ilaçlarla Diğer Antiepileptik Topiramat Konsantrasyonu
Beraber kullanım Konsantrasyonu
Fenitoin ↔**
Karbamazepin (CBZ) ↔
Valproik Asit ↔ ↔
Lamotrijin ↔ ↔
Fenobarbital ↔ NS
Primidon ↔ NS
↔ : plazma konsantrasyonuna etkisi yok (%15 değişiklik), ** : bazı hastalarda plazma
konsantrasyonları artar, : Plazma konsantrasyonları azalır, NS :İncelenmemiştir
Diğer İlaç Etkileşimleri
Digoksin: Tek-doz çalışmasında, topiramat ile beraber kullanımında, eğri altında kalan alan (EAA)
%12 oranında azaldığı gösterilmiştir. Bu gözlemlerin klinik olarak anlamlılığı belirlenmemiştir.
Digoksin tedavisine, topiramat eklendiğinde veya çıkarıldığında, serum digoksin seviyeleri rutin
olarak ve büyük dikkatle izlenmelidir.
MSS Depresanları: Topiramat ve alkolün veya diğer MSS (merkezi sinir sistemi) deprese eden
ilaçların birlikte kullanımı klinik çalışmalarda değerlendirilmemiştir. Topiramatın başka bilişsel
9ve/veya nöropsikiyatrik advers olayların yanı sıra MSS deprese etme potansiyelinden dolayı,
topiramat alkol ve diğer MSS depresanlar ile kombinasyon halinde verildiğinde dikkatle
kullanılmalıdır.
Oral gebelik önleyiciler: Oral gebelik önleyici etkileşim çalışmasında, topiramat estrojenik
bileşenin plazma atılımını önemli oranda yükseltmiştir. Sonuç olarak teratojenite risk potansiyelini
göz önünde bulundurarak, hastalar minimum 50 µg estrojen içeren bir preparat almalıdır veya bazı
alternatif hormonal olmayan doğum kontrol yöntemi kullanmalıdır. Oral gebelik önleyici alan
hastalardan kanama durumlarında beliren herhangi bir değişikliği bildirmeleri istenmelidir.
Topiramat oral yol ile kullanılan doğum kontrol ilaçları ile etkileşime geçmektedir. Bu nedenle,
tedavi süresince alternatif, etkili ve güvenilir bir doğum kontrol yöntemi uygulanmalıdır.
Hidroklorotiazit (HCTZ): Sağlıklı gönüllülerde yapılan bir ilaç-ilaç etkileşim çalışması, tek olarak
ve eşlik eden şekilde uygulandıklarında HCTZ (25 mg q 24saat) ve topiramat (96 mg q 12saat)
kararlı durum farmakokinetiklerini incelemiştir. Bu çalışmanın sonuçlarının gösterdiğine göre,
HCTZ topiramata eklendiğinde topiramatın C ’ı %27 oranında ve EAA’sı %29 oranında
maks
yükselmiştir. Bu değişikliğin klinik önemi bilinmemektedir. HCTZ’nin topiramat tedavisine ilavesi
topiramat dozaj ayarlaması gerektirebilir. HCTZ kararlı durum farmakokinetikleri eşlik eden
topiramat uygulamasından önemli derecede etkilenmemiştir. Klinik laboratuar sonuçları, topiramat
veya HCTZ uygulamasından sonra serum potasyumda düşüşler olduğunu göstermiştir, bu düşüşler
HCTZ ve topiramat kombinasyon şeklinde uygulandığında çok daha yüksek oranda gerçekleşmiştir.
Metformin: Sağlıklı gönüllülerde yapılan bir ilaç-ilaç etkileşim çalışması, metformin tek olarak
verildiğinde ve metformin ve topiramat aynı anda verildiklerinde metformin 500mg (günde iki kez)
ve topiramat 100mg (günde iki kez) kararlı durum farmakokinetiklerini incelemiştir. Bu çalışmanın
sonuçlarına göre, metformin topiramat ile birlikte uygulandığında metformin ortalama C ve
maks
ortalama EAA sırasıyla %18 ve %25 oranında yükselmiştir, ortalama CL/F ise %20 oranında
0-12sa
azalmıştır. Topiramat metformin t değerini etkilememiştir. Metformin farmakokinetikleri
maks
üzerinde topiramat etkisinin klinik belirginliği bilinmemektedir. Metformin ile uygulandığında
topiramatın oral plazma atılımı azalmaktadır. Atılımın değişiklik derecesi bilinmemektedir.
Topiramat farmakokinetikleri üzerinde metformin etkisinin klinik önemi belirsizdir. Metformin
10tedavisine topiramat eklendiğinde veya çıkarıldığında, diyabetik hastalık durumu rutin olarak ve
büyük dikkatle izlenmelidir.
Pioglitazon: Sağlıklı gönüllülerde yapılan bir ilaç-ilaç etkileşim çalışmasında, tek olarak ve eşlik
eden şekilde uygulandıklarında topiramat ve pioglitazon kararlı durum farmakokinetikleri
incelenmiştir. Pioglitazon EAA değerinde %15’lik bir azalma görülmüştür, C değerinde ise
τ ,ss maks,ss
bir değişiklik gözlenmemiştir. Bu bulgu istatistiksel olarak önemli değildir. Buna ilave olarak, aktif
hidroksi-metabolitin sırasıyla C ve EAA değerlerinde %13 ve %16’lık bir düşüş ve aktif
maks,ss τ ,ss
keto-metabolitin C ve EAA değerlerinde %60’lık bir düşüş görülmüştür. Bu bulguların
maks,ss τ ,ss
klinik önemi bilinmemektedir. Pioglitazon tedavisine topiramat eklendiğinde veya topiramat
tedavisine pioglitazon eklendiğinde, hastaların diyabetik hastalık durumu rutin olarak ve büyük
dikkatle izlenmelidir.
Lityum: Sağlıklı gönüllülerde, günlük 200 mg topiramat ile alınan lityum için düşme (EAA için %
18) gözlenmektedir. Bipolar bozuluğu olan hastalarda, lityumun farmakokinetiği 200mg/gün doz
topiramat tedavisinde etkilenmez. Fakat, 600mg/gün topiramat dozunu takiben sistemik maruz
kalmada (EAA için % 26) artış görülmüştür. Topiramata yardımcı olarak alınan lityumun
seviyeleri izlenmelidir.
Glibenklamid: Tip 2 diyabetli hastalarda, tek başına glibenklamidin farmakokinetiği (5mg/gün) ve
topiramat (150mg/gün) ile birlikte alındığında kararlı durumda ilaç etkileşimi çalışması
yürütülmüştür. Topiramat nezaretinde glibenklamidin EAA ’ de % 25 lik düşme mevcuttur. 4-
24
trans-hidroksi-glibenklamid (M1) ve 3-cis-hidroksiglibenklamid (M2) aktif metabolitlerine sistemik
maruz kalmada % 13 ve %15 sırasıyla düşme saptanmıştır. Topiramatın kararlı durum
farmakokinetiği, glibenklamid ile birlikte verilmesinde etkilenmez. Topiramat tedavisine
glibenklamid eklendiğinde veya glibenklamid tedavisine topiramat eklendiğinde, hastaların
diyabetik hastalık durumu rutin olarak ve büyük dikkatle izlenmelidir.
Diğerleri: Topiramat diğer nefrolitiyazis oluşturmaya yatkın ajanlar ile beraber kullanıldığında,
nefrolitiyaz riskini arttırabilir. Topiramat kullanırken, bu gibi ajanlardan kaçınılmalıdır, çünkü
böbrek taşı oluşum riskini arttıran bir fizyolojik çevre yaratabilirler. Benzodiazepinler ile etkileşim
incelenmemiştir.
11İlave farmakokinetik ilaç etkileşimleri çalışma sonuçları:
Topiramat ve diğer ajanlar arasında farmakokinetik ilaç etkileşim potansiyelini değerlendirmek için
klinik çalışmalar yapılmıştır. Etkileşimin sonucu olarak C veya EAA değişiklikleri aşağıda
maks
özetlenmiştir. İkinci kolon (eşlik eden ilaç konsantrasyonu) topiramat eklendiğinde birinci kolonda
listelenen eşlik eden ilacın konsantrasyonuna ne olduğunu açıklamaktadır. Üçüncü kolon (topiramat
konsantrasyonu) birinci kolonda listelenen bir ilacın beraber uygulanmasının nasıl topiramat
konsantrasyonunu değiştirdiğini açıklamaktadır.
İlave klinik farmakokinetik ilaç etkileşimleri çalışmalarının sonuçların özeti
Kombine kullanılan diğer Kombine kullanılan İlaç Topiramat Konsantrasyonu*
ilaç Konsantrasyonu
Amitriptilin ↔ NS
nortriptilin metabolitinde %20
C ve EAA artışı
maks
Dihidroergotamin (Oral ve ↔ ↔
Deri Altına Zerk Olunan)
Haloperidol ↔ NS
azalan metabolitte %31 EAA
artışı NS
Propranolol ↔ %16 C artışı, %17 EAA
max
4-OH propranolol (TPM 50 artışı (80 mg propranolol q
mg q12s) için %17 C artışı 12s)
maks
Sumatriptan (Oral ve Deri ↔ NS
Altına Zerk Olunan)
Pizotifen ↔ ↔
*% değerleri tedavideki değişikliklerdir monoterapiye göre ortalama C veya EAA
maks
12↔ = ana bileşiğin C ve EAA değeri üzerinde etki yok
maks
( %15 değişiklik)
NS = İncelenmemiştir
Etkileşim çalışmaları Topiramat’ın amitriptilin, propranolol veya dihidroergotamin mesilat
serum düzeylerini önemli şekilde değiştirmediğini göstermektedir. Topiramat’ın bu ilaçların
her biriyle kombinasyonu iyi tolere edilmiştir ve doz ayarlaması gerekmemiştir.
Laboratuar testleri:
Klinik çalışma verilerinin gösterdiğine göre, topiramat serum bikarbonat düzeyinde ortalama 4
mmol/L düşüşe neden olmuştur (bkz Bölüm 4.4 Metabolik Asidoz kullanımına yönelik özel uyarılar
ve özel önemler).
4.6. Gebelik ve laktasyon
Genel tavsiye
Gebelik kategorisi C.
Çocuk doğurma potansiyeli bulunan kadınlar / Doğum kontrolü (Kontrasepsiyon)
XAMATE’ın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir. (bkz. kısım
5.3). İnsanlara yönelik potansiyel risk bilinmemektedir. Çocuk doğurma potansiyeli bulunan
kadınlar etkin bir doğum kontrol yöntemi uygulamalıdır. Doğum kontrol ilaçları üzerine etkisi için
bölüm 4.5.’ e bakınız.
Gebelik dönemi:
XAMATE gerekli olmadıkça gebelik döneminde kullanılmamalıdır.
Gebe kadınlarda XAMATE kullanımı ile ilgili yeterli veri yoktur. Ancak, hekim potansiyel
yararların, fetüs üzerindeki potansiyel risklerden fazla olduğunu düşünmediği sürece XAMATE
hamilelik sırasında kullanılmamalıdır.
Pazarlama sonrası deneyimde, uterus içi topiramata maruz kalan erkek bebeklerde diğer
antiepileptikler olsun veya olmasın hypospadias görülmüştür, ancak, topiramat ile nedensel bir ilişki
kurulmamıştır.
13Laktasyon dönemi:
Topiramat sıçanlarda süte geçmektedir. İnsan sütüne topiramat’ın geçişi kontrollü çalışmalarda
değerlendirilmemiştir. Hastalarda yapılan sınırlı gözlemler, topiramatın anne sütüne büyük oranda
geçtiğini göstermiştir. XAMATE emzirme süresince kullanılmamalıdır. Emzirmeyi veya
antiepileptik ilacı bırakma kararı, ilacın anne üzerindeki faydalı etkileri değerlendirilerek
yapılmalıdır.
Üreme yeteneği / Fertilite
Üreme yeteneği üzerine etkisi bulunmamaktadır.
4.7. Araç ve makine kullanımı üzerindeki etkiler
Topiramat, araç ve makine kullanımı üzerine temel etkilere sahiptir. Diğer tüm antiepileptik
ilaçlarda olduğu gibi, topiramat santral sinir sitemi ile ilgili yan etkilere neden olur. Uyku hali, baş
dönmesi, sersemlik ya da başka benzeri semptomlara yol açabilir. Topiramat diğer antiepileptik
ilaçlara göre daha fazla sedasyon yapabilir. Hastanın aldığı ilaçla ilgili kişisel deneyimi oluşana
kadar bu yan etkiler, araç ya da makine kullanan hastalar üzerinde potansiyel tehlike oluşmasına
neden olabilirler. Hastalar araba ve makine kullanımı konusunda uyarılmalıdırlar.
4.8. İstenmeyen etkiler
Aşağıdakiler, XAMATE ile yapılan klinik çalışmalarda bildirilen tüm advers ilaç reaksiyonlarıdır.
Şu terimler ve sıklık dereceleri kullanılmıştır.
Çok yaygın (≥1/10); yaygın (≥1/100 ila <1/10); yaygın olmayan (≥ 1/1.000 ila < 1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor)
Epilepsi:
a) Monoterapi:
Yetişkinler:
Metabolizma ve beslenme hastalıkları
Çok yaygın: Kilo kaybı, iştahsızlık
14Sinir sistemi hastalıkları
Çok yaygın: Parestezi, baş ağrısı, yorgunluk, baş dönmesi, şuur bulanıklığı
Yaygın: İnsomnia, hafıza zorluğu, depresyon, konsantrasyon/ilgi zorluğu, nervozism, hipoestezi,
ruh hali sorunları ve anksiyete
Gastrointestinal hastalıkları
Çok yaygın: Mide bulantısı
Yaygın: Karın ağrısı
Seyrek: Kabızlık
Çocuklar:
Metabolizma ve beslenme hastalıkları
Çok yaygın: İştahsızlık
Yaygın: Kilo kaybı
Sinir sistemi hastalıkları
Çok yaygın: Baş ağrısı, şuur bulanıklığı
Yaygın: Konsantrasyon/ilgi zorluğu, yorgunluk, baş dönmesi, parestezi, insomnia, nervozism
b) Yardımcı tedavi:
Yetişkinler:
Kan ve lenf sistemi hastalıkları
Yaygın olmayan: Lökopeni
Metabolizma ve beslenme hastalıkları
Yaygın: Kilo kaybı, İştahsızlık, beden işlevlerinde düzensizlik
Çok seyrek: Tat bozukluğu
15Sinir sistemi hastalıkları
Yaygın: Akıl karışıklığı, halsizlik, konsantrasyon/ilgi toplama zorluğu, hafıza zorluğu, baş dönmesi,
yorgunluk, dil sorunları, parestezi, psikomotor yavaşlama, şuur bulanıklığı, konuşma
bozuklukları/ilgili konuşma sorunları, ajitasyon ve duygusal labilite, depresyon
Yaygın olmayan: Agresif reaksiyon, apati, psikotik semptomlar (halüsinasyon gibi), koordinasyon
sorunları, bilişsel sorunlar, koordinasyon sorunları
Göz hastalıkları
Yaygın: Diplopi, nistagmus, anormal görüş
Gastrointestinal hastalıkları
Yaygın: Karın ağrısı, mide bulantısı
Kas – iskelet bozukluklar, bağ doku ve kemik hastalıkları
Çok seyrek: Yürüme bozukluğu
Çocuklar:
Kan ve lenf sistemi hastalıkları
Çok seyrek: Lökopeni
Metabolizma ve beslenme hastalıkları
Yaygın: İştahsızlık, kilo kaybı, tükrük artışı
Sinir sistemi hastalıkları
Yaygın: Şuur bulanıklığı, yorgunluk, insomni, nervozism, davranışsal sorunlar, konsantrasyon/ilgi
toplama zorluğu, agresif reaksiyon, ruh hali sorunları, hafıza zorluğu, hiperkinezi, baş dönmesi,
konuşma bozuklukları/ilgili konuşma sorunları, parestezi
Çok seyrek: Duygusal labilite, ajitasyon, apati, bilişsel sorunlar, psikomotor yavaşlama, akıl
karışıklığı, halüsinasyon, depresyon
16Gastrointestinal hastalıkları
Yaygın: Mide bulantısı
Migren:
Yetişkinler
Metabolizma ve beslenme hastalıkları
Yaygın: Kilo kaybı, tat bozukluğu
Sinir sistemi hastalıkları
Yaygın: Yorgunluk, parestezi, baş dönmesi, hipoestezi, dil sorunları, şuur bulanıklığı, hafıza
zorluğu, konsantrasyon/ilgi toplama zorluğu, insomni, anksiyete, ruh hali sorunları, depresyon
Göz hastalıkları
Yaygın: Anormal görüş
Gastrointestinal hastalıkları
Yaygın: Mide bulantısı, diyare, dispepsi
Pazarlama sonrası ve diğer deneyimler
Kan ve lenf sistemi hastalıkları
Çok seyrek: Lökopeni ve nötropeni, trombositopeni
Metabolizma ve beslenme hastalıkları
Seyrek: İştahsızlık
Çok seyrek: Metabolik asidoz, iştah azalması, hiperamonyemi
Psikiyatrik hastalıkları
Seyrek: Suisidal düşünce, girişim ve suisid, depresyon, ajitasyon, şuur bulanıklığı
Çok seyrek: İnsomnia, akıl karışıklığı durumu, psikotik bozukluk, agresyon, halüsinasyon, ifadesel
dil bozukluğu
Sinir sistemi hastalıkları
Seyrek: Parestezi, havale, baş ağrısı
17Çok seyrek: Konuşma bozukluğu, disguzi, hafıza kaybı, hafıza zayıflığı, ilacı bırakma konvulsiyonu
Göz hastalıkları
Seyrek: Görsel bozukluk, görüş bulanıklığı
Çok seyrek: Miyop, dar açılı glokom, göz ağrısı
Gastrointestinal hastalıkları
Seyrek: Mide bulantısı
Çok seyrek: Diyare, karın ağrısı, kusma
Deri ve deri altı doku hastalıkları
Seyrek: Alopesi
Çok seyrek: Deri döküntüsü
Böbrek ve idrar hastalıkları
Seyrek: Nefrolitiyaz
Genel bozukluklar ve uygulama bölgesine ilişkin hastalıkları
Seyrek: Yorgunluk
Çok seyrek: Yüksek ateş, anormal hissetme, halsizlik
Araştırmalar
Seyrek: Kilo kaybı
4.9. Doz aşımı ve tedavisi:
Tabletin aşırı dozda alınması halinde şu belirtiler görülebilir: konvülsiyon, uyku hali, konuşma
bozuklukları, bulanık görme, diplopi, dikkat bozukluğu, letarji, anormal koordinasyon, stupor,
hipotansiyon, karın ağrısı, ajitasyon, sersemlik ve depresyon. Çoğu vakada klinik sonuçlar şiddetli
değildir, fakat topiramat içeren çoklu ilaç aşırı doz alımından sonra ölümler bildirilmiştir.
Topiramat aşırı dozu şiddetli metabolik asidoz ve hipokalemi ile sonuçlanabilir.
96 ve 110 g dozu arasında topiramat alan bir hasta koma halinde hastaneye getirilmiştir ve 20-24
saat süren koma halinin ardından 3-4 gün içinde tamamen iyileşme görülmüştür.
18Akut topiramat aşırı doz alımında eğer sindirim yakın zamanda gerçekleşmişse, mide lavajı veya
kusmanın uyarılması ile derhal boşaltılmalıdır. Aktif kömürün topiramatı in vitro adsorbe ettiği
görülmüştür. Destekleyici tedavi uygulanmalıdır. Hemodiyalizin topiramatın vücuttan
uzaklaştırılmasında etkili olduğu gösterilmiştir. Hastanın yeterli sıvı alınması sağlanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer Antiepileptikler
ATC Kodu: N03AX11
Topiramat, sülfamat sübstitüsyonlu monosakkarid türevi bir ajandır. Topiramatın antiepileptik etki
mekanizması ve migren profilaksisindeki mekanizması tam olarak bilinmemektedir. Nöron
kültürlerinde yapılan elektrofizyolojik ve biyokimyasal çalışmalar, topiramatın antiepileptik
etkinliğine katkıda bulunabilecek üç özelliğini ortaya çıkarmıştır. Nöronların sürekli
depolarizasyonu yoluyla elde edilen tekrarlayan aksiyon potansiyelleri, topiramat tarafından zamana
bağımlı olarak inhibe edilmektedir. Bu inhibisyon, sodyum kanallarının durumuna bağlı olan bir
blokajı düşündürmektedir. Topiramat’ın, γ-aminobütirat (GABA)’ ın, GABA reseptörlerini aktive
A
etme frekansını attırması ve GABA’nın, klorür iyonlarının nöronların içine girişini indükleyici
etkisini kuvvetlendirmesi nedeniyle, bu inhibitör nörotransmitterin aktivitesini potansiyelize ettiğini
göstermektedir. Bu etkinin bir benzodiazepin antagonisti olan flumazenil tarafından bloke
edilmemesi, ayrıca topiramatın kanalların açık kalma süresini arttırmaması, topiramatı GABA
A
reseptörlerini modüle eden barbitüratlardan ayırmaktadır. Topiramatın antiepileptik profilinin,
benzodiazepinlerinkinden belirgin biçimde farklı olması göz önüne alındığında, benzodiazepinlere
duyarlı olmayan bir GABA reseptör alt tipini modüle ettiği ileri sürülebilir. Topiramat, eksitatuar
A
amino asid (glutamat) reseptörünün kainat/AMPA (α-amino-3-hidroksi-5-metilisoksazol-4-
propiyonik asid) alt tipinin kainat tarafından aktivasyonunu antagonize etmiş; ancak N-metil –D-
aspartatın (NMDA), NMDA reseptör alttipini üzerindeki aktivitesine belirgin bir etkide
bulunmamıştır. Topiramatın bu etkileri, 1µM ile 200µM arasında, konsantrasyona bağımlı olup
minimal aktivitesi 1 µM ile 10 µM aralığında izlenmiştir. Topiramat bunlara ek olarak, karbonik
anhidrazın bazı izoenzimlerini bloke etmektedir. Bu farmakolojik etki, bilinen bir karbonik anhidraz
inhibitörü olan asetozolamidin etkisinden çok daha zayıftır ve topiramatın antiepileptik etkinliğinin
temel bileşenlerinden biri olduğu düşünülmemektedir. Diğer antiepileptik ilaçlarla yapılan tedaviye
19eklendiği kontrollü ilaç araştırmalarında, topiramatın plazma konsantrasyonları ile klinik etkinliği
arasında herhangi bir bağlantı gösterilmemiştir. İnsanlarda toleransa ilişkin herhangi bir kanıt
bulunamamıştır.
5.2. Farmakokinetik özellikler
Genel özellikler
Diğer antiepileptik ilaçlar ile karşılaştırıldığında, Topiramatın plazma yarılanma ömrü uzundur,
farmakokinetiği doğrusaldır, temel olarak böbrekler yoluyla atılır, proteinlere yüksek oranda
bağlanmaz, aktif metabolitlerinin klinik etkinliği yoktur. Topiramat ilaç metabolize edici enzimlerin
güçlü inhibitörüdür. Topiramat aç veya tok karnına alınabilir ve plazma topiramat
konsantrasyonlarının rutin olarak izlenmesi gerekmez. Klinik çalışmalar topiramatın etkisi veya yan
etkileriyle plazma konsantrasyonu arasında bir bağlantı olmadığını göstermiştir.
Emilim:
Topiramat hızlı ve iyi derecede emilir. Sağlıklı gönüllülere oral yoldan 100 mg dozunda
uygulandıktan sonra ortalama maksimum plazma konsantrasyonuna (C =1.5 µg/mL) ulaşma
maks
süresi (t ) 2-3 saat arasındadır. İdrardan elde edilen radyoaktivite değerlerine göre 100 mg’lık
maks
oral 14C- topiramat dozunun emilim oranı en az %81 olarak bulunmuştur.
Besinlerin topiramatın biyoyararlanımı üzerine anlamlı bir etkisi yoktur.
Dağılım:
Topiramatın plazma proteinlerine %13-17 oranında bağlanır. Topiramatın eritrositler üzerindeki
bağlanma kapasitesinin düşük olduğu, bu bağlanmanın plazma konsantrasyonu 4 µg/mL aştığında
gerçekleştiği gözlemlenmiştir. Dağılım hacmi doz ile ters orantılı bir değişim göstermektedir.
Dağılım hacmi 100 ile 1200mg doz aralığında, tek doz uygulamalarında ortalama 0.55-0.8L/kg’dır.
Cinsiyetin dağılım hacmi üzerinde etkili olduğu belirlenmiştir. Kadınlardaki değerler yaklaşık
olarak erkeklerin %50’si oranında bulunmuştur. Bu durumun klinik açıdan değerlendirilme
yapılmaksızın kadınlardaki yüksek oranda yağ bulunmasına bağlanmıştır.
Biyotransformasyon:
Sağlıklı gönüllülerde topiramat önemli derecede (=%20) metabolize edilmemektedir. Topiramat;
ilaç metabolizmasını indükleyen antiepileptik ilaçlar ile beraber kullanıldığında %50 oranında
20metabolize olmaktadır. İnsan plazması, idrarı ve feçesde hidroksilasyon, hidroliz ve
glukuronidasyon sonucu oluşmuş altı adet metabolit izole edilmiş, özellikleri belirlenmiş ve
tanımlanmıştır. Metabolitlerin her biri, 14C-topiramat uygulaması sonrasında atılan total
radyoaktivitenin %3’ünden azını temsil etmektedir. Topiramatın yapısını büyük ölçüde koruyan iki
metabolitinin antikonvülsan aktivitelerininin düşük olduğu ya da hiç olmadığı tespit edilmiştir.
Eliminasyon:
İnsanlarda değişmeyen topiramat ve metabolitlerinin değişmemiş şekilde atılımı temel olarak
böbrekler yoluyla gerçekleşir (dozun en az %81’i). Yaklaşık olarak 14C-topiramatın %66’sı ilk 4
gün içinde değişmeden idrar ile atılır. Günde iki kez 50 mg ve 100 mg uyguamasından sonra
ortalama renal klirens yaklaşık olarak 18 ml/dak ve 17 ml/dak. dır. Topiramatın tübüler
reabsorbsiyona uğradığı gösterilmiştir. Bu veri yapılan hayvan çalışmalarıyla desteklenmiştir ki
probenesid ile beraber uygulandığında topiramatın, renal klirensinde anlamlı artma olduğu
gösterilmiştir. Oral uygulamayı takiben plazma klirensi yaklaşık 20-30 ml/dakikadır.
Doğrusallık/Doğrusal Olmayan Durum:
Plazma topiramat konsantrasyonunun bireyler arası değişkenliği azdır; bu nedenle önceden tahmin
edilebilir bir farmakokinetik sergiler. Sağlıklı kişilerde topiramatın farmakokinetiği lineerdir;
plazma klirensi sabittir ve oral 100 ile 400 mg lık tek doz uygulamalarında, eğrinin altında kalan
alan dozla orantılı şekilde artmaktadır.
Böbrek fonksiyonu normal olan hastalarda plazmada kararlı duruma ulaşma süresi 4 ile 8 gün
alabilmektedir. Sağlıklı kişilerde uzun süre günde iki kez 100 mg oral uygulama sonrasında
ortalama C 6.76 μg/ml olarak saptanmıştır. 50 mg ve 100 mg dozların uzu süreli günde iki kez
maks
verilmesinin ardından ortalama plazma eliminasyon yarı ömrü 21saat civarında bulunmuştur.
Günde iki kez 100 ile 400 mg dozlarında alınan topiramatın, uzun süre fenitoin veya karbamazepin
ile birlikte verilmesi, plazma topiramat konsantrasyonlarında dozla orantılı artışlar gözlenmiştir.
Hastalardaki karakteristik özellikler
Böbrek yetmezliği:
Böbrek fonksiyonları bozulmuş hastalarda (CL ≤60ml/dak) topiramatın plazma ve renal klirensleri
CR
ve son evre böbrek bozukluğu olan kişilerde plazma klirensi azalmaktadır. Sonuç olarak, böbrek
21bozukluğu olan hastalarda, böbrek fonksiyonları normal olan kişilere kıyasla belirli bir doz için
plazma kararlı durum konsantrasyonlarının daha yüksek olması beklenir.
Karaciğer yetmezliği:
Topiramat plazmadan hemodiyaliz yoluyla etkin bir şekilde uzaklaştırılabilir. Orta dercede ya da
şiddetli karaciğer bozukluğu olan hastalarda topiramatın plazma klirensi azalır.
Geriyatrik popülasyon:
Eğer altta yatan bir böbrek bozukluğu yok ise, plazma topiramat klirensi değişiklik göstermez.
Pediatrik popülasyon:
Antiepileptik tedavi alan çocuklarda; tedaviye topiramat eklendiğinde yetişkinlerdekine benzer bir
farmakokinetik profil sergiler. Klirensi doza bağımlı değildir ve kararlı durum konsantrasyonu
dozla doğru orantılı bir şekilde artar. Bununla birlikte, çocuklardaki klirens daha hızlıdır ve
eliminasyon yarı ömrü daha kısadır. Dolayısıyla aynı mg/kg dozunda uygulanan topiramatın plazma
konsantrasyonu, çocuklarda, erişkinlere kıyasla daha düşük olabilir. Hepatik enzimleri indükleyen
antiepileptik ilaçlar, erişkinlerde olduğu gibi çocuklarda da plazma kararlı durum
konsantrasyonlarını azaltır.
5.3. Klinik öncesi güvenlilik verileri
Klinik öncesi veriler, yinelenen doz toksisitesi ve genotoksisiteli konvansiyonel çalışmalara
dayanarak, ilacın insanlara hiçbir özel zararının dokunmadığını göstermiştir.
Diğer antiepileptik ilaçlarda olduğu gibi, topiramat fareler, sıçanlar ve tavşanlarda teratojeniktir.
Sıçanlarda, topiramat plasenta engelini aşar. Farelerde genel cenin malformasyonları sayısı, ilaç
tedavisi görmüş tüm gruplarda artış göstermiştir, fakat genel veya özel malformasyonlar için hiçbir
önemli farklılık veya dozaj-yanıt ilişkisi gözlenmemiştir, bu da malformasyonlara maternal toksisite
gibi başka faktörlerin yol açmış olabileceği anlamına gelmektedir.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz
Mannitol
22Sodyum nişasta glikolat Tip A
Prejelatinize nişasta L.M.
Krospovidon
Povidon
Magnezyum stearat
Karnauba mumu
Opadry II Pink 39F24041*
* Opadry II Pink 39F24041 içeriği:
- Hipromelloz 3cP (E464)
- Hipromelloz 50cP (E464)
- Hipromelloz 15cP (E464)
- Titanyum dioksit (E171)
- Laktoz monohidrat
- Makrogol/PEG 4000
- Kırmızı demir oksit (E172)
- Sarı demir oksit (E172)
6.2. Geçimsizlikler
XAMATE film kaplı tablet’in herhangi bir ilaç ya da madde ile geçimsizliği olduğuna dair bir kanıt
bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25 ºC’nin altındaki oda sıcaklığında saklanmalıdır.
6.5. Ambalajın niteliği ve içeriği
Opak PVC/PE/PVDC-alüminyum folyo blisterde 60 tabletlik ambalajlarda, hasta kullanma talimatı
ile birlikte kutuda sunulmaktadır.
236.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
GENERİCA İLAÇ SAN. VE TİC. LTD. ŞTİ.
34394 Mecidiyeköy-İSTANBUL
Tel : 0 212 213 63 25 - 26
Faks: 0 212 213 53 24
8. RUHSAT NUMARASI(LARI)
220/58
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 26.08.2009
Ruhsat yenileme tarihi:
10. KÜB’ÜN YENİLENME TARİHİ
24