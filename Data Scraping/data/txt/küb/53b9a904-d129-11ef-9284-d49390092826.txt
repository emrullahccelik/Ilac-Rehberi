KISA ÜRÜN BİLGİSİ
1. BEŞERİ TIBBİ ÜRÜNÜN ADI
ÜROPAN 5 mg/5 ml şurup
2. KALİTATİF VE KANTİTATİF BİLEŞİM
Her 5 ml şurupta;
Etkin madde:
Oksibutinin hidroklorür 5 mg
Yardımcı madde(ler):
Sukroz 2940 mg
Etanol (%96) 7,5 mg
Metil parahidroksi benzoat 4,5mg
Yardımcı maddeler için 6.1.’e bakınız.
3. FARMASÖTİK FORM
Şurup
Mavi renkli, çilek kokulu viskoz berrak şurup.
4. KLİNİK ÖZELLİKLER
4.1. Terapötik endikasyonlar
ÜROPAN, inhibe edilmemiş nörojenik ve refleks nörojenik mesanesi olan hastalarda, mesane
instabilitesine bağlı olarak ortaya çıkan işeme problemlerinin giderilmesinde endikedir.
(Örneğin, sık idrara çıkma, sıkışma, idrar sızması, sıkışmaya bağlı olarak idrar kaçırma, idrar
yaparken yanma gibi).
4.2. Pozoloji ve uygulama şekli
Pozoloji/uygulama sıklığı ve süresi:
Erişkinlerde: Genellikle günde 2-3 defa 5 mg (bir ölçek) verilir. Azami doz günde 4 defa 5 mg
(bir ölçek)’dır.
1 / 11Uygulama şekli:
Oral uygulanır.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda dikkatli kullanılmalıdır.
Karaciğer yetmezliği:
Karaciğer yetmezliği olan hastalarda dikkatli kullanılmalıdır.
Pediatrik popülasyon:
Oksibutinin hidroklorür 5 yaşın üzerindeki çocuklarda;
- İdiopatik overaktif mesane ya da nörojenik mesane bozukluklarına (detrüsör overaktivite)
bağlı stabil olmayan mesane koşullarında sık idrara çıkma ve sıkışmaya bağlı olarak idrar
kaçırma,
- Diğer tedavilerin başarılı olamadığı zaman ilaç tedavisine bağlı olmayan detrüsör overaktivite
ile ilişkili gece işemesinde
endikedir. Günde 2 x 2,5 mg ile başlanmalıdır.
5 yaşın altındaki çocuklarda kullanılmamalıdır.
Geriyatrik popülasyon:
Zayıf yaşlı hastalarda dikkatli kullanılmalıdır. Genel olarak yaşlı hastalar için doz seçimi dikkatli
yapılmalı, azalan hepatik, renal ya da kalp fonksiyonları ve eş zamanlı hastalık ya da başka ilaç
tedavisi nedeniyle en düşük doz ile başlanmalıdır. Genel doz, günde 2 defa 2,5 mg (½ ölçek)’dır.
Klinik cevap alınamaması durumunda bu doz, günde 2 defa 5 mg (bir ölçek)’a çıkartılabilir.
4.3. Kontrendikasyonlar
Oksibutinin ya da formülde yer alan herhangi bir maddeye karşı aşırı duyarlılık hallerinde,
Miyasteniya gravis’de,
Dar açılı glokom ya da sığ ön kamara durumunda,
Paralitik ileus, intestinal atoni dahil gastrointestinal obstrüksiyon’da
Toksik megakolonlu hastalarda, ağır ülseratif kolit’te
İdrar retansiyonun hızlanabileceği mesane çıkışı obstrüksiyonlu hastalarda
kontrendikedir.
2 / 114.4. Özel kullanım uyarıları ve önlemleri
Oksibutinin, ilacın etkilerine karşı daha duyarlı olabilen zayıf yaşlılarda, Parkinson hastalığı olan
hastalarda ve çocuklarda ve otonomik nöropatisi (Parkinson hastalığı olanlar gibi), karaciğer ya
da böbrek yetmezliği ve ciddi gastrointestinal motilite bozukluğu olan hastalarda dikkatli
kullanılmalıdır (4.3 bölümüne bakınız).
Antikolinerjikler yaşlı hastalarda kognitif bozukluk riski nedeniyle dikkatli kullanılmalıdır.
Gastrointestinal bozukluklar: Antikolinerjik tıbbi ürünler gastrointestinal motiliteyi azaltabilir ve
gastrointestinal obstrüktif bozukluklar, intestinal atoni ve ülseratif kolit hastalarında dikkatli
kullanılmalıdır.
Oksibutinin taşikardi (ve hipertroidizm, konjestif kalp yetmezliği, kardiyak aritmi, koroner kalp
hastalıkları, hipertansiyon vakalarında dikkatli olunuz), bilişsel bozukluklar ve prostat
hipertrofilerinde semptomların şiddetlenmesine yol açabilir.
Antikolinerjik merkezi sinir sistemi etkileri (örneğin, halüsinasyonlar, ajitasyon, konfüzyon,
uyuklama) bildirilmiştir; özellikle tedaviyi başlattıktan veya dozu arttırdıktan sonraki ilk birkaç
ayda izleme yapılması önerilir; antikolinerjik merkezi sinir sistemi etkileri gelişirse tedavinin
kesilmesi veya dozun azaltılması dikkate alınmalıdır.
Oksibutinin dar açılı glokoma neden olabileceğinden, hastalar ani görme kaybı veya oküler
ağrıdan haberdar olduklarında hemen bir doktora başvurmalıdırlar.
Oksibutinin, diş çürüğü, parodontoz veya oral kandidiyaz ile sonuçlanabilecek tükürük
salgılarını azaltabilir.
Antikolinerjik tıbbi ürünler, hiatus hernisi/ gastro-özofageal reflü olan ve/veya özofajite neden
olan veya şiddetlendiren tıbbi ürünler (bifosfonatlar gibi) alan hastalarda dikkatli kullanılmalıdır.
Oksibutinin yüksek çevre sıcaklıklarında kullanıldığında, bu durum terlemenin azalmasına bağlı
olarak ısı halsizliğine veya bezginliğine neden olabilir.
3 / 11Çocuklarda kullanımı:
5 yaş ve daha yukarı yaşlardaki çocuklarda güvenle kullanılabileceği saptanmıştır. Ancak, daha
küçük çocuklarda, emniyetle kullanılabileceği hakkında yeterli veriler olmadığından, 5 yaşından
küçük çocuklarda uygulanmamalıdır.
Tek semptomlu nokturnal enüresizli (detrusör aşırı aktivite ile ilişkili olmayan) çocuklarda
oksibutinin hidroklorür kullanımı önerilmez.
5 yaşın üzerindeki çocuklarda oksibutinin hidroklorür, dikkatli kullanılmalıdır, çünkü
çocuklar ilacın etkilerine (özellikle santral sinir sistemi ve psikiyatrik advers reaksiyonlar)
daha duyarlı olabilirler.
ÜROPAN, sukroz içerir. Nadir kalıtımsal fruktoz intoleransı, glukoz-galaktoz malabsorsiyon
veya sukraz-izomaltaz yetmezliği problemi olan hastaların bu ilacı kullanmamaları gerekir.
Bu tıbbi ürün az miktarda her “doz”da 100 mg’dan daha az etanol (alkol) içerir.
ÜROPAN, metil parahidroksi benzoat içerir. Alerjik reaksiyonlara (muhtemelen gecikmiş) neden
olabilir.
4.5. Diğer tıbbi ürünler ile etkileşimler ve diğer etkileşim şekilleri
Diğer antikolinerjik ajanlar oksibutinin hidroklorür ile birlikte uygulandığında dikkat edilmelidir,
çünkü antikolinerjik etkiler potansiyalize olabilir.
Oksibutininin antikolinerjik aktivitesi, diğer antikolinerjikler veya amantadin gibi antikolinerjik
aktiviteli tıbbi ürünler ve diğer antikolinerjik antiparkinson ilaçları (örneğin biperiden,
levodopa), antihistaminler, antipsikotikler (örn. fenotiazinler, butirofenonlar, klozapin), kinidin,
digitalis, trisiklik antidepresanlar, atropin ve atropinik antispazmodikler gibi benzer bileşikler ve
dipiridamol’ün eş zamanlı kullanımı ile artar.
Oksibutinin gastrik motiliteyi azaltarak diğer ilaçların absorpsiyonunu etkileyebilir. Oksibutinin
sitokrom P 450 izoenzim CYP 3A4 ile metabolize edilir. Bir CYP3A4 inhibitörü ile eşzamanlı
uygulama, oksibutinin metabolizmasını inhibe edebilir ve oksibutinin maruziyetini arttırabilir.
Oksibutinin, antikolinerjik bir ajan olarak, prokinetik tedavilerin etkisini antagonize edebilir.
4 / 11Kolinesteraz inhibitörleri ile eşzamanlı kullanım, kolinesteraz inhibitör etkinliğinin azalmasına
neden olabilir.
Hastalar, alkolün oksibutinin gibi antikolinerjik ajanların neden olduğu uyuşukluğu
arttırabileceği konusunda bilgilendirilmelidir (bkz. Bölüm 4.7).
Özel popülasyonlara ilişkin ek bilgiler:
Veri yoktur.
Pediyatrik popülasyon:
Veri yoktur.
4.6. Gebelik ve Laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda tedaviye başlamadan önce gebelik testi
yapılmalıdır ve tedavi sırasında kontraseptif kullanılmalıdır.
Gebelik dönemi
Hamile kadınlarda oksibutinin kullanımına ilişkin yeterli veri yoktur. Hayvan çalışmaları
gebelik, embriyonal/fetal gelişim, doğum veya postnatal gelişim üzerindeki etkilerle ilgili olarak
yetersizdir. İnsanlar için potansiyel risk bilinmemektedir. Oksibutinin, açıkça gerekli olmadığı
sürece hamilelik sırasında kullanılmamalıdır.
Laktasyon dönemi
Emzirme döneminde oksibutinin kullanıldığında, anne sütüne küçük bir miktar geçer. Bu
nedenle emzirme sırasında oksibutinin kullanımı tavsiye edilmez.
Üreme yeteneği/Fertilite
Hamster, tavşan, fare ve sıçanlar üzerinde oksibutinin hidroklorür kullanılarak yapılan toksisitesi
üreme çalışmaları, fertiliteyi azalttığını göstermemiştir.
5 / 114.7. Araç ve makine kullanımı üzerindeki etkiler
Oksibutinin hidroklorür uyuklama ve görmede bulanıklığa neden olabilir. Hastaların dikkat
isteyen iş makineleri ile çalışmaları ve araba kullanmaları gerekiyorsa bu durumun kendilerine
öncelikle açıklanması ve dikkatlerinin çekilmesi gerekir.
4.8. İstenmeyen etkiler
Sıklıklar şu şekilde tanımlanmaktadır: Çok yaygın (≥1/10); yaygın (≥1/100, <1/10); yaygın
olmayan (≥1/1000, <1/100); nadir (≥1/10.000, <1/1000); çok nadir (<1/10.000); bilinmiyor
(eldeki verilerden hareketle tahmin edilemiyor).
• Enfeksiyonlar ve enfestasyonlar
Bilinmiyor: idrar yolu enfeksiyonu
• Gastrointestinal hastalıklar
Çok yaygın: kabızlık, mide bulantısı, ağız kuruluğu
Yaygın: ishal, kusma
Yaygın olmayan: abdominal rahatsızlık, anoreksi, iştah azalması, disfaji
Bilinmiyor: gastroözofageal reflü hastalığı, psödo-obstrüksiyon riski altındaki hastalarda (yaşlı
veya kabız olan ve bağırsak hareketliliğini azaltan diğer ilaçlar ile tedavi edilen hastalar)
• Psikiyatrik hastalıklar
Yaygın: zihin bulanıklığı durumu
Bilinmiyor: ajitasyon, anksiyete, halüsinasyonlar, kabuslar, paranoya, yaşlılarda kognitif
bozukluklar, depresyon belirtileri, oksibutinin bağımlılığı (ilaç veya madde kötüye kullanımı
öyküsü olanlarda)
• Sinir sistemi hastalıkları
Çok yaygın: baş dönmesi, baş ağrısı, uyuşukluk
Bilinmiyor: kognitif bozukluklar, konvülsiyonlar, uyku hali, oryantasyon bozukluğu
• Kardiyak hastalıklar
Bilinmiyor: taşikardi, aritmi
6 / 11• Yaralanma, zehirlenme ve prosedürel komplikasyonlar
Bilinmiyor: sıcak çarpması
• Göz hastalıkları
Çok yaygın: bulanık görme
Yaygın: göz kuruluğu
Bilinmiyor: dar-açılı glokom, midriyazis, oküler hipertansiyon
• Böbrek ve idrar yolu hastalıkları
Yaygın: üriner retansiyon
Bilinmiyor: idrara çıkmada zorlanma
• Vasküler hastalıklar
Yaygın: çocuklarda daha belirgin görülen yüzde kızarıklık
• Deri ve deri altı doku hastalıkları
Çok yaygın: cilt kuruluğu
Bilinmiyor: anjioödem, kızarıklık, ürtiker, hipohidrozis, fotosensitivite
• Bağışıklık sistemi hastalıkları
Bilinmiyor: aşırı duyarlılık.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımında diğer antikolinerjik ajanlarda görülen semptomlar ortaya çıkar.
Bunlar: Santral sinir sisteminin aşırı uyarılması (tremor, irritabilite, konvülsiyonlar, delirium,
halusinasyonlar), yüzde kızarma, ateş, bulantı ve kusma, taşikardi, hipotansiyon veya
7 / 11hipertansiyon, solunum güçlüğü, paralizi ve koma. Buna karşı semptomatik ve destekleyici
tedavi uygulanır.
Alınacak önlemler:
1) Midenin yıkanması
2) Yavaş intravenöz enjeksiyonla fizostigmin uygulanması
Yetişkinler: Yavaş intravenöz uygulama ile 0,5-2 mg fizostigmin. 5 dakika sonra tekrarlanır,
gerekirse maksimum 5 mg'a kadar çıkarılabilir.
Çocuklar: Yavaş intravenöz uygulama ile 30 mikrogram/kg fizostigmin. 5 dakika sonra
tekrarlanır, gerekirse maksimum 2 mg'a kadar çıkarılabilir.
Ateş, semptomatik olarak buz torbaları veya alkol kompresi ile düşürülür.
Belirgin huzursuzluk ya da heyecan durumunda 10 mg diazepam intravenöz enjeksiyonla
verilebilir, taşikardi, propranolol’ün intravenöz enjeksiyonu ile tedavi edilebilir ve üriner
retansiyon, katerizasyon ile düzeltilebilir.
Kürara benzer etkiler durumunda solunum kasları paraliz olduğu için mekanik ventilasyon
gerekecektir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Üriner antispazmodikler
ATC kodu: G04 BD04
Oksibutinin hidroklorür, düz kaslar üzerinde doğrudan antispazmodik etkiye sahiptir. Ayrıca
asetilkolinin düz kaslar üzerindeki muskarinik tesirini de inhibe eder (antimuskarinik etki). Bu
özellikler, stabil olmayan bir mesanesi olan hastalarda mesanenin detrusor kasının gevşemesine
neden olur. Oksibutinin hidroklorür, mesane kapasitesini arttırır ve detrusor kasının
kendiliğinden kasılma insidansını azaltır. İskelet sisteminin nöromusküler iletişim noktaları ya da
otonomik gangliyonlar üzerinde bloke edici bir etki yapmaz (antinikotinik etki).
Oksibutinin hidroklorür mesane düz kasını gevşetir. İstemsiz mesane kasılmaları olan hastalarda
yapılan sistometrik incelemeler, oksibutinin'in idrar kesesi kapasitesini büyüttüğünü, kontraktif
8 / 11düz kasların kontrol edilemeyen kasılmalarının frekanslarını azalttığını ve idrar yapma dürtüsünü
geciktirip engellediğini ortaya koymuştur.
Bu nedenle oksibutinin, hem sıkışmayı (urgency) hemde istemli idrar yapma ve idrar kaçırma
hikayesinin sıklığını azaltır.
5.2. Farmakokinetik özellikler
Genel özellikler
Emilim:
Oksibutinin, oral uygulamayı takiben gastrointestinal yoldan hızla absorbe edilir ve 1 saatten
daha kısa bir sürede maksimum plazma konsantrasyonuna ulaşır. İlk geçiş etkisi yüksektir ve
uygulanan dozun %10’dan azı değişmemiş olarak dolaşıma geçer. Yarı ömrü 2-3 saattir ve etkisi
yaklaşık 10 saat sürer.
Dağılım:
Oksibutinin sistemik emilinden sonra tüm vücut dokularına dağılır. 5 mg oksibutinin
hidroklorürün intravenöz uygulanmasından sonra dağılım hacmi, 193 L.’dir. Oksibutinin her iki
enantiomeri de plazma proteinlerine yüksek oranda (> %99) bağlanır. Oksibutinin aktif
metaboliti olan desetiloksibutininin her iki enantiomeri de yüksek oranda (> %97) plazma
proteinlerine bağlanır. Bağlandığı başlıca protein, 1-alfa-asit glikoproteindir.
Tekrarlanan oral uygulama sekiz gün sonra sabit duruma ulaşır.
Oksibutinin yaşlı hastalarda birikimi ve farmakokinetiği diğer yetişkinlerle benzerdir. Tavşanda
biliyer sistemden bazı atılımlar gözlemlenmiştir ve kısmi ilk geçiş metabolizması gerçekleşir,
ayrıca metabolitler de antimuskarinik özelliklere sahiptirler.
Biyotransformasyon:
Oksibutinin Hidroklorür karaciğerde P450 enzim sistemi, özellikle CYP3A4 ile metabolize olur.
Metabolik ürünleri, fenilsiklohekzilglikolik asit (farmakolojik olarak inaktif) ve
desetiloksibutinin (farmakolojik olarak aktif)’dir.
Eliminasyon:
Eliminasyon yolu böbreklerdir. 24 saat sonra sıçanın idrarında ortaya çıkan değişmemiş ilacın
sadece %0,3-0,4’ü ve 48 saat sonra köpeğin idrarında görülen ilacın %1’idir. Bu nedenle
sıçanlarda ve köpeklerde, oksibutinin neredeyse tamamen emilmiş gibi görünmektedir.
9 / 115.3. Klinik öncesi güvenlilik verileri:
Ek veri yoktur.
6. FARMASÖTİK ÖZELLİKLER
6.1. Yardımcı maddelerin listesi
Sukroz
Etanol (%96)
Sitrik asit susuz
Metil parahidroksi benzoat
Boya (Brilliant Blue FCF, F.D. & C Blue No: 1)
Esans (Dağ çileği aroması)
Saf su
6.2. Geçimsizlikler
Yok.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında saklayınız.
6.5. Ambalajın niteliği ve içeriği
5 ml.'sinde (bir ölçek) 5 mg oksibutinin hidroklorür ihtiva eden, 100 ml'lik ve 250 ml’lik cam
şişelerde, 5 ml'lik ölçü kaşığı ile birlikte.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
“Tıbbi Ürünlerin Kontrolü Yönetmeliği” ve “Ambalaj ve Ambalaj Atıklarının Kontrolü
Yönetmelikleri”ne uygun olarak imha edilmelidir.
7. RUHSAT SAHİBİ
KOÇAK FARMA İlaç ve Kimya Sanayi A.Ş.
Mahmutbey Mah. Kuğu Sok. No:18
10 / 11Bağcılar / İSTANBUL
Tel: 0212 410 39 50
Faks: 0212 447 61 65
8. RUHSAT NUMARASI(LARI)
213/16
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 06.11.2007
Ruhsat yenileme tarihi:
10. KÜB’ÜN YENİLENME TARİHİ
11 / 11