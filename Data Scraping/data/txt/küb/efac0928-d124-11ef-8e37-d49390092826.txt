KISA ÜRÜN BİLGİSİ
1. BEŞERİ TIBBİ ÜRÜNÜN ADI
MOLİT 20 mg/ml enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Hiyosin-N-butilbromür 20 mg/ml
Yardımcı madde(ler):
Sodyum klorür................................... 6 mg/ ml
Enjeksiyonluk su............................... 1 ml
Yardımcı maddeler için 6. l 'e bakınız.
3. FARMASÖTİK FORM
Enjeksiyonluk çözelti
Berrak, renksiz çözelti
4. KLİNİK ÖZELLİKLER
4.1 Terapötik endikasyonlar
MOLİT, safra ve renal kolik dahil, akut gastro-intestinal, biliyer ve genito-üriner sistem
spazmlarında ve gastro-duodenal endoskopi, radyoloji gibi tanıya ya da tedaviye yönelik
girişimler sırasındaki spazmlarda kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Erişkinlerde:
İntramüsküler, subkutan veya intravenöz yoldan bir ampul (20 mg) uygulanır, eğer gerekli
ise yarım saat sonrasında bir ampul daha uygulanabilir. İntravenöz enjeksiyon yavaş olarak
uygulanmalıdır (MOLIT nadir vakalarda kan basıncında belirgin düşüş ve hatta şoka neden
olabilir). Endoskopide kullanıldığında bu dozun daha sık tekrar edilmesi gerekebilir.
Günlük en yüksek doz olan 100 mg aşılmamalıdır.
MOLIT, karın ağrısının nedenine ilişkin bir araştırma yapılmadan, günlük bazda düzenli
olarak veya uzun periyodlar süresince kullanılmamalıdır.
1Uygulama şekli:
MOLİT intramüsküler, subkutan ve yavaş intravenöz yoldan uygulanabilir.
MOLİT dekstroz veya %0,9’luk sodyum klorür enjeksiyonluk solüsyonlarıyla seyreltilebilir.
Özel popülasyonlara ilişkin ek bilgiler
Böbrek/Karaciğer yetmezliği:
Karaciğer ve böbrek fonksiyon bozukluğu olan hastalarda doktor kontrolü altında dikkatle
kullanılmalıdır.
Pediyatrik popülasyon:
Çocuklarda kullanılması önerilmez.
Geriyatrik popülasyon:
Yaşlı hastalarda kullanımıyla ilişkili özel bir bilgi mevcut değildir. Klinik araştırmalara 65
yaş üstündeki gönüllüler de dahil edilmiştir ve bu yaş grubuna özel herhangi bir istenmeyen
etki rapor edilmemiştir.
4.3 Kontrendikasyonlar
- Bileşiminde bulunan hiyosin-N-butilbromür veya diğer maddelere karşı aşırı duyarlılık
reaksiyonu gösteren kişiler,
- Dar açılı glokom,
- İdrar retansiyonuna yol açan prostat hipertrofisi,
- Sindirim sistemindeki mekanik stenozlar,
- Paralitik veya obstrüktif ileus,
- Taşikardi,
- Megakolon,
- Myasthenia gravis,
- Hamileyseniz, emziriyorsanız
MOLİT, intramüsküler hematom olasılığı nedeniyle antikoagülan ilaç tedavisi gören
hastalara intramüsküler enjeksiyon yoluyla uygulanmamalıdır. Bu hastalarda MOLİT
subkutan veya intravenöz yol kullanılabilir.
4.4 Özel kullanım uyarıları ve önlemleri
Eğer açıklanamayan şiddetli karın ağrısı devam eder veya kötüleşirse veya ateş, bulantı,
hasta hissetme, hasta olma, kusma, bağırsak hareketlerinde değişiklik, abdominal hassasiyet,
2kan basıncında düşüş, bayılma veya dışkıda kan gibi diğer semptomlarla bir arada ortaya
çıkarsa, bu semptomların nedenini araştırmak için tanıya yönelik uygun önlemler
alınmalıdır.
MOLİT, taşikardi, hipotansiyon ve anafilaksiye neden olabilir; bu yüzden kalp yetmezliği,
koroner kalp rahatsızlığı, kardiyak aritmi veya hipertansiyon gibi kalp rahatsızlıkları
bulunan hastalarda veya kardiyak cerrahi geçiren hastalarda dikkatli kullanılmalıdır. Bu
hastaların takip edilmesi tavsiye edilmektedir. MOLİT kullanımı sırasında eğitimli personel
ve acil durum ekipmanı hazır bulunmalıdır.
Antikolinerjiklerin terlemeyi azaltabilmesi sebebiyle MOLİT pireksili hastalara dikkatle
uygulanmalıdır.
MOLİT gibi antikolinerjik ajanların tanısı konmamış ve bu nedenle tedavi edilmemiş dar
açılı glokom hastalarında uygulanması intraoküler basıncın artmasına neden olabilir. Bu
nedenle, hastalar MOLİT’in enjekte edilmesinden sonra görme kaybı ile ağrılı, kırmızı göz
meydana gelmesi durumunda acil oftalmolojik tavsiyeye başvurmalıdırlar.
MOLİT’in parenteral uygulanmasından sonra, şok episodlarını içeren anaflaksi vakaları
gözlenmiştir. Bu tip reaksiyonlara neden olan tüm ilaçlarda olduğu gibi, enjeksiyon ile
MOLİT alan hastalar gözlem altında tutulmalıdır.
Yardımcı maddeler:
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani esasında
“sodyum içermez”.
4.5 Diğer tıbbi ürünler ile etkileşimler ve diğer etkileşim şekilleri
- MOLİT, trisiklik ve tetrasiklik antidepresanlar, antihistaminikler, kinidin, amantadin,
antipsikotikler (ör. fenotiyazinler, bütirofenonlar), dizopramid ve diğer antikolinerjik (örn.
tiotropium, ipratropium ve atropin benzeri bileşikler) ilaçların antikolinerjik etkilerini artırır.
- Metoklopramid gibi dopamin antagonistleriyle beraber kullanıldığında her iki ilacın
gastro-intestinal kanal üzerindeki etkileri azalır.
- MOLİT, beta-adrenerjik ilaçların taşikardik etkilerini artırabilir.
Özel popülasyonlara ilişkin ek bilgiler
Özel popülasyonlarda etkileşim çalışması yapılmamıştır.
3Pediyatrik popülasyon:
Pediyatrik popülasyonda etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
MOLİT’in çocuk doğurma potansiyeli bulunan kadınlarda kullanımına ilişkin yeterli veri
mevcut değildir.
Gebelik dönemi
Hiyosin bütilbromürün gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (Bkz.
Bölüm 5.3). İnsanlara yönelik potansiyel risk bilinmemektedir.
Önlem olarak, MOLİT’in gebelik döneminde kullanımından kaçınılmalıdır.
Laktasyon dönemi
Hiyosin bütilbromürün veya metabolitlerinin anne sütüyle atılıp atılmadığı bilinmemektedir.
Yenidoğanlara/bebeklere karşı risk gözardı edilemez.
Çocuk için emzirmenin faydaları ve hasta için tedavinin faydası dikkate alınarak, emzirmeyi
durdurmak veya MOLİT tedavisini durdurmak/uygulamamak arasında bir karar verilmelidir.
Emzirme döneminde MOLİT’in kullanımı önerilmemektedir.
Üreme yeteneği/Fertilite
Hayvanlar üzerinde yapılan üreme toksisitesi ile ilgili çalışmalar yetersizdir. İnsan fertilitesi
üzerine etkileri ile ilgili hiçbir çalışma yürütülmemiştir.
4.7 Araç ve makine kullanımı üzerindeki etkiler
Araç ve makine kullanma yeteneği üzerine etkileri ile ilgili hiçbir çalışma yürütülmemiştir.
Bununla birlikte, BUSCOPAN tedavisi sırasında hastalar gözlerde uyum (akomodasyon)
bozukluğu veya baş dönmesi gibi istenmeyen etkiler yaşayabilecekleri konusunda
bilgilendirilmelidir. Bu nedenle, araç ve makine kullanırken dikkatli olunması tavsiye
4edilmelidir. Eğer hastalar akomodasyon bozukluğu veya baş dönmesi yaşıyorlarsa, araç veya
makine kullanımı gibi potansiyel olarak tehlikeli işlerden kaçınmalıdırlar.
4.8 İstenmeyen etkiler
Sistem organ sınıfına göre aşağıda listelenen istenmeyen olayların sıklık dereceleri şu şekilde
tanımlanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000); bilinmiyor (eldeki verilerden
hareketle tahmin edilemiyor).
Sıralanan istenmeyen etkilerin birçoğu MOLİT’in antikolinerjik etkilerine bağlanabilir.
MOLİT’in antikolinerjik yan etkileri genel olarak hafif şiddettedir ve kendiliğinden geçer.
Bağışıklık sistemi hastalıkları
Bilinmiyor*: Ölümle sonuçlanan anafilaktik şok, anafilaktik reaksiyonlar, dispne, deri
reaksiyonları (ürtiker, döküntü, kızarıklık, kaşıntı) ve diğer aşırı duyarlılık reaksiyonları
Göz hastalıkları
Yaygın: Akomodasyon bozuklukları
Bilinmiyor*: Midriyazis, göz içi basınçta artış
Kardiyak hastalıklar
Yaygın: Taşikardi
Vasküler hastalıklar
Yaygın: Baş dönmesi
Bilinmiyor*:Kan basıncında düşme, yüzde kızarma
Gastrointestinal hastalıklar
Yaygın: Ağız kuruluğu
Konstipasyon
Deri ve deri altı hastalıkları
Bilinmiyor*: Dishidrozis (özellikle el ve ayaklarda anormal terlemeyle ortaya çıkan bir deri
hastalığı)
5Böbrek ve idrar yolları hastalıkları
Bilinmiyor*: Üriner retansiyon
Enjeksiyon yerinde ağrı, özellikle intramusküler enjeksiyon sonrası meydana gelir.
MOLİT etkin maddesi hiyosin butilbromürün, dördüncül amonyum türevi olan kimyasal
yapısından dolayı merkezi sinir sistemine girişi beklenilmez. Hiyosin butilbromür kan beyin
bariyerinden kolaylıkla geçemez. Buna rağmen, bazı durumlarda psikiyatrik bozuklukların
(örn. konfüzyon) MOLİT verildikten sonra ortaya çıkabileceği göz ardı edilmemelidir.
*Bu advers reaksiyon pazarlama sonrası deneyim sırasında gözlenmiştir. %95 kesinlikle,
sıklık kategorisi yaygından daha yüksek değildir, ancak daha düşük olabilir. 185 hastalık bir
klinik çalışma veri tabanında bu advers ilaç reaksiyonu yer almadığından doğru bir sıklık
tahmini yapmak mümkün değildir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Semptomlar
Bugüne kadar insanlarda zehirlenme belirtileri gözlenmemiştir.
Doz aşımı durumunda antikolinerjik etkiler ortaya çıkabilir. İnsanlarda akut doz aşımına bağlı
idrar retansiyonu, ağız kuruluğu, ciltte kızarıklık, taşikardi, gastro-intestinal motilitenin
inhibisyonu, geçici görme bozuklukları görülebilir.
Tedavi
Glokom hastalarında topikal pilokarbin uygulanmalı ve acilen bir oftalmoloğa
danışılmalıdır. Gerekirse parasempatomimetik ilaçlar uygulanabilir (neostigmin 0,5 - 2,5
mg i.m. veya i.v.). Glokom olgularında acilen bir oftalmologa görünmek gerekir.
Kardiyovasküler komplikasyonlar klasik tedavi prensiplerine uygun olarak tedavi edilmelidir.
Solunum paralizi durumunda entübasyon, yapay solunum düşünülmelidir. İdrar retansiyonu
durumunda sonda takılması gerekebilir. Bunun yanı sıra, gerektiğinde uygun destekleyici
önlemler de alınmalıdır
65. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: GİS Fonksiyonel hastalıklarında kullanılan ilaçlar-Belladona ve
türevleri
ATC kodu: A03BB01 hiyosin-n-butilbromür
Hiyosin-N-butilbromür, gastro-intestinal, safra ve üriner sistem kanallarındaki düz kaslar
üzerinde spazmolitik etki gösterir. Periferik antikolinerjik etkileri, viseral gangliyonlardaki
bloker etkisi ve antimuskarinik etkisine bağlıdır.
5.2 Farmakokinetik özellikler
Genel özellikler
Emilim:
Hiyosin N bütil bromür; intramüsküler, intravenöz ve subkutan yoldan absorbe olmaktadır.
Dağılım:
İntravenöz yoldan uygulandıktan sonra hiyosin-N-butilbromür hızla dokulara dağılır
(tı/ alfa=4 dakika, tı/ beta=29 dakika). Dağılım hacmi (Vss) 128 L'dir (yaklaşık 1,71/kg'a
2 2
eşdeğerdir). Müskarinik ve nikotinik resptörlere yüksek afinitesi sebebiyle hiyosin-N-
butilbromür ağırlıklı olarak, abdominal ve pelvik bölgedeki, aynı zamanda abdominal
organlarda intramüral gangliyonlardaki kas hücrelerinde dağılır.
Hiyosin-N-butilbromürün plazma proteinlerine (albumin) bağlanması yaklaşık % 4,4'tür.
Hayvan çalışmalarında, bu etkiye ilişkin herhangi bir klinik veri bulunmamakla birlikte,
hiyosin-N-butilbromürün kan-beyin bariyerini geçmediği gösterilmiştir.
İn-vitro, hiyosin-N-butilbromürün (1 mM) insan plasental epitelyal hücrelerinde kolin
taşıma sistemi ile etkileştiği gözlenmiştir (1,4 nM).
Bivotransformasyon:
Terminal eliminasyon döneminin yarılanma süresi (t gama) yaklaşık 5 saattir.
1/2
Eliminasvon:
Ana metabolik yolak ester bağının hidrolitik parçalanmasıdır. Total klerens 1,2 L/dk.'dır.
Radyoaktif işaretli hiyosin bütilbromür ile gerçekleştirilen klinik çalışmalar intravenöz
enjeksiyonun ardından radyoaktif dozun %42-61’inin renal olarak, %28,3-37’sinin feçesle
atıldığını göstermiştir.
7İdrarla atılan etkin maddenin değişmemiş kısmı yaklaşık %50’dir. Renal yol ile atılan
metabolitler muskarinik reseptörlere zayıfça bağlanır ve bu nedenle hiyosin bütilbromürün
etkisine katkıda bulunduğu düşünülmemektedir.
Doğrusallık/ Doğrusal olmayan durum:
Bulunmamaktadır.
Hastalardaki karakteristik özellikler
Özellik göstermemektedir.
Pediyatrik popülasyon
Hiyosin bütilbromür ile ilgili olarak çocuklarda herhangi özel bir farmakokinetik çalışma
gerçekleştirilmemiştir.
5.3 Klinik öncesi güvenlilik verileri
Hiyosin bütilbromürün, sıçanlara diyetle 200 mg/kg veya tavşanlara oral gavaj yoluyla 200
mg/kg veya subkutan enjeksiyonla 50 mg/kg dozunda verilmesi ile gerçekleştirilen sınırlı
üreme toksisite çalışmaları ile hiyosin bütilbromürün teratojenik olduğuna dair bir kanıt
görülmemiştir. Diyetle 200 mg/kg’a kadar dozlarda sıçanlara verildiğinde fertilite
bozulmamıştır.
6. FARMASÖTİK ÖZELLİKLER
6.1 Yardımcı maddelerin listesi
Sodyum klorür
Enjeksiyonluk su
6.2 Geçimsizlikler
Geçimsizlikle ilgili çalışma bulunmamaktadır. Bu tıbbi ürün başka tıbbi ürünlerle
karıştırılmamalıdır.
6.3 Raf ömrü
Raf ömrü 60 aydır.
6.4 Saklamaya yönelik özel uyarılar
25°C’nin altındaki oda sıcaklığında saklayınız.
86.5 Ambalajin niteliği ve içeriği
1 ml’lik bal rengi Tip I cam
3, 6 ve 100 ampullük ambalajda
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların KontrolüYönetmeliği’ ve
‘Ambalaj ve Ambalaj Atıklarını Kontrolü Yönetmelikleri’ne uygun olarak imha edilmelidir.
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik
Bakanlığınca belirlenen toplama sistemine veriniz.
7. RUHSAT SAHİBİ
ADEKA İlaç Sanayi ve Ticaret A.Ş.
55020 – İlkadım/SAMSUN
8. RUHSAT NUMARASI(LARI)
178 / 24
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 16.05.1996
Son yenileme tarihi : -
10. KÜB’ÜN YENİLENME TARİHİ :
9