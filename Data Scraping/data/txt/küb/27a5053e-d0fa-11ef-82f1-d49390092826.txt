KISA ÜRÜN BİLGİSİ
1. BEŞERİ TIBBİ ÜRÜNÜN ADI
DOBUTASEL 250 mg/20 ml I.V. konsantre infüzyon çözeltisi içeren flakon
Steril
2. KALİTATİF VE KANTİTATİF BİLEŞİM
Etkin madde:
Dobutamin hidroklorür : 280,2 mg (250 mg dobutamine eşdeğer)
Yardımcı maddeler:
Sodyum metabisülfit: 4.4 mg
Yardımcı maddeler için bölüm 6.1.’e bakınız.
3. FARMASÖTİK FORM
Steril, infüzyon için çözelti içeren flakon
Berrak, çok açık sarı renkli veya renksiz, pH; 2.5 - 5.5
4. KLİNİK ÖZELLİKLER
4.1. Terapötik endikasyonlar
Yetişkin popülasyon
DOBUTASEL flakon, miyokard enfarktüsü, açık kalp ameliyatı, kardiyomiyopatiler, septik
şok ve kardiyojenik şok’a bağlı düşük debili kalp yetmezliğinde inotropik destek sağlamak
amacı ile kullanılır. DOBUTASEL flakon ekspirasyon sonu pozitif basınç (positive end
expiratory pressure-PEEP) ventilasyonu sırasında kalp debisini artırabilir veya sürdürebilir.
Dobutamin stres ekokardiyografisi (Sadece yetişkin popülasyon)
DOBUTASEL flakon yeterince rutin egzersiz yaptırılamayan hastalarda egzersiz yaptırmak
için kardiyak stres testine bir alternatif olarak kullanılabilir. DOBUTASEL flakon uygulaması
normal bakım ve stres testi yapılan ünitelerde yapılmalı, bu amaçla kullanıldığı zaman testler
için gerekli önlemler sağlanmalıdır.
1 / 17Pediyatrik popülasyon
Dobutamin, kalp ameliyatından sonra, kardiyomiyopati ve kardiyojenik ya da septik şoktan
sonra görülen dekompanse kalp yetmezliğine bağlı düşük kardiyak debisi hipoperfüzyon
durumlarında tüm pediyatrik yaş grubunda (yenidoğan ile 18 yaşa kadar) inotropik destek
olarak kullanılır.
4.2. Pozoloji ve uygulama şekli
Sadece intravenöz kullanım içindir.
Yetişkin popülasyon
Dobutamin hidroklorür aşağıdaki IV infüzyon çözeltileri ile son hacmi en az 50 ml olacak
şekilde seyreltilmelidir.
Sodyum klorür intravenöz infüzyon BP
%5 Dekstroz intravenöz infüzyon BP
%5 Dekstroz + %0.9 Sodyum klorür intravenöz infüzyon BP
%5 Dekstroz + %0.45 Sodyum klorür intravenöz infüzyon BP
Sodyum Laktat intravenöz infüzyonu BP
Örneğin 250, 500 veya 1000 ml’ye seyreltme aşağıdaki konsantrasyonları sağlayacaktır:
250 ml’ye seyreltilmiş çözelti 1000 mikrogram/ml dobutamin içerir
500 ml’ye seyreltilmiş çözelti 500 mikrogram/ml dobutamin içerir
1000 ml’ye seyreltilmiş çözelti 250 mikrogram/ml dobutamin içerir.
Hazırlanan çözelti 24 saat içerisinde kullanılmalıdır.
Pozoloji /uygulama sıklığı ve süresi:
Önerilen dozaj yetişkin ve yaşlılar için: Genellikle 2.5-10 mikrogram/kg/dakikadır. Ancak
bazen 0.5 mikrogram/kg/dakika kadar düşük dozlar bile yanıt oluşturabilmektedir.
40 mikrogram/kg/dakikaya kadar dozlara gerek duyulabilir ancak bu seyrek görülür.
İnfüzyonun hızı ve tedavi süresi hastanın kalp hızı, kan basıncı, idrar akımı ve eğer
mümkünse kardiyak debisi ölçümü yanıtına göre ayarlanmalıdır.
Dobutamin hidroklorür tedavisinin aniden kesilmesi yerine, kademeli olarak azaltılarak
sonlandırılması önerilmektedir.
2 / 17Dobutamin 10 mikrogram/kg/dakikanın altındaki infüzyon hızlarında verildiğinde doz ile
ilişkili yan etkilerin görülme sıklığı seyrektir. Nadir olarak belirgin advers etkiler olmadan 40
mikrogram/kg/dakika kadar yüksek dozlar kullanılmıştır.
Uygulanacak olan son çözelti hacmi her hastanın sıvı gereksinimlerine göre belirlenmelidir.
Sıvı kısıtlaması uygulanan hastalarda 5000 mikrogram/ml konsantrasyonlar kullanılmıştır.
Yüksek doğru dozun verildiğinden emin olunabilmesi için DOBUTESEL sadece bir infüzyon
pompası ile verilmelidir.
Uygulama şekli:
Dobutamin hidroklorür kısa yarılanma ömrü sebebiyle sürekli intravenöz infüzyon şeklinde
uygulanmalıdır. Seyreltme işleminden sonra, akış hızının kontrol edilebilmesi için dobutamin
infüzyonu, infüzyon iğnesi, IV damlama haznesi kullanılarak uygun bir katater veya akış
hızını kontrol eden diğer uygun bir cihaz yoluyla uygulanmalıdır.
Kardiyak stres testi (sadece yetişkinlerde):
Egzersize alternatif olarak kardiyak stres testi için kullanıldığında önerilen doz, 5-20
mikrogram/kg/dakika’ya kadar 5 mikrogram/kg/dakikalık artışlarla olup her doz 8 dakika
içinde infüzyonla verilir. Sürekli EKG izlenmesi gerekir ve >3 mm ST segment depresyonu
ya da herhangi bir ventriküler aritmi durumunda infüzyon durdurulur. Eğer kalp hızı
yaş/cinsiyet’e göre maksimuma ulaşırsa, sistolik kan basıncı 220 mm Hg’nın üzerine çıkarsa
ya da herhangi bir yan etki meydana gelirse de infüzyon durdurulmalıdır.
Özel popülasyonlara ilişkin ek bilgiler:
Pediyatrik popülasyon:
Bütün pediyatrik gruplarında (yenidoğan ile 18 yaş arası) 5 mikrogram/kg/dak olan başlangıç
dozunun, klinik yanıta bağlı olarak 2-20 mikrogram/kg/dak olarak ayarlanması önerilir.
Nadiren 0.5-1 mikrogram/kg/dak kadarlık düşük bir doz da yanıt vermektedir.
Çocuklardaki minimum etkili dozun yetişkinlere göre daha yüksek olduğuna inanmak için bir
neden vardır. Bu nedenle, yüksek dozlar uygulanırken dikkatli olunmalıdır, çünkü çocukların
maksimum tolere ettiği dozun yetişkinlere göre daha düşük olduğuna inanmak için de bir
neden bulunmaktadır. Advers reaksiyonların bir çoğuna (özellikle taşikardi) 7.5
mikrogram/kg/dak’ya eşit veya daha yüksek dozlarda rastlanmaktadır; ancak, istenmeyen
etkilerin hızla tersine dönmesi için sadece dobutamin infüzyon hızının düşürülmesi ya da
infüzyonun durdurulması yeterlidir.
3 / 17Pediyatrik hastalarda hemodinamik yanıt (eşik değer) başlatmak için gerekli plazma
konsantrasyonunda ve artan plazma konsantrasyonlarına karşı hemodinamik yanıt hızında
büyük farklılık gözlenmiştir. Bu da, çocuklar için gerekli dozun daha önceden
belirlenemeyeceğini ve çocuklarda mümkün olduğu kadar tahmini düşük “terapötik aralık”
sağlamak için dozun ayarlanması gerektiğini göstermektedir.
Uygulama şekli:
İnfüzyon pompa cihazı ile sürekli intravenöz için, konsantrasyon 0.5-1 mg/ml (sıvı kısıtlanmış
ise maks 5 mg/ml) olacak şekilde %5 Glukoz veya %0.9 Sodyum Klorür ile seyreltiniz. Daha
yüksek konsantrasyondaki çözeltileri sadece santral ven katateri ile infüze ediniz. Dobutamin
intravenöz infüzyon bikarbonat ve diğer kuvvetli alkali çözeltiler ile geçimsizdir.
Yenidoğan yoğun bakımı:
30 mg/kg vücüt ağırlığına göre infüzyon sıvısının son toplam hacmi 50 ml olacak şekilde
seyreltiniz. 0.5 ml/saat’lik bir intravenöz infüzyon hızı 5 mikrogram/kg/dakikalık bir dozu
sağlamaktadır.
Böbrek / Karaciğer yetmezliği:
Bu popülasyona özel gerçekleştirilen bir çalışma bulunmadığından, bu hasta grubu için özel
bir dozaj önerisi bulunmamaktadır.
Geriyatrik popülasyon:
Veri bulunmamaktadır.
4.3. Kontrendikasyonlar
• Dobutamin, sodyum metabisülfit veya ilacın bileşimindeki herhangi bir maddeye
aşırı duyarlılığı olanlarda kontrendikedir
• Feokromositoma olan hastalarda kullanılmamalıdır.
• Dobutamin stres ekokardiyografisinde
Dobutamin miyokardiyal iskemi ve canlı miyokardın tespitinde aşağıdakilerin olması
halinde kullanılmamalıdır:
− Yeni geçirilmiş miyokard enfarktüsü (son 30 gün içerisinde)
− Stabil olmayan anjina pektoris
− Sol ana koroner atar damar daralması
4 / 17− Hipertrofik obstrüktif kardiyomiyopati dahil sol ventrikülün hemodinamik
olarak anlamlı çıkış obstrüksiyonu
− Hemodinamik olarak anlamlı kardiyak valvular defekt
− Şiddetli kalp yetmezliği (NYHA III veya IV)
− Klinik olarak belgelenmiş kronik aritmi öyküsü veya yatkınlığı olanlarda,
özellikle tekrarlayan inatçı ventriküler taşikardisi olanlarda
− Anlamlı iletim bozukluğu olanlarda
− Akut perikardit, miyokardit veya endokardit
− Aort diseksiyonu
− Aort anevrizması
− Zayıf sonografik görüntüleme durumları
− Yetersiz tedavi veya kontrol altına alınamamış arteriyel hipertansiyon
− Ventriküler dolumun obstrüksiyonu (konstrüktif perikardit, perikardiyal
tamponat)
− Hipovolemi
− Dobutamine karşı daha önce aşırı duyarlılık yaşamış bireylerde kullanılması
kontrendikedir.
4.4. Özel kullanım uyarıları ve önlemleri
Yetişkin popülasyon
Eğer kalp hızında veya sistolik kan basıncında beklenmedik bir artış veya bir artimi ortaya
çıkarsa, dobutamin dozu azaltılmalı veya tedaviye geçici olarak ara verilmelidir.
Dobutamin ventriküler ektopik aktiviteyi çökeltebilir veya artırabilir, nadir olarak ventriküler
taşikardi veya fibrilasyona neden olabilir. Dobutamin atrioventriküler (A-V) iletiyi
artırdığından, atrial flutter veya fibrilasyonu olan hastalarda hızlı ventriküler yanıtlar meydana
gelebilir.
Kalp hızındaki anlamlı herhangi bir artış veya arteriel basınçta aşırı yükselmeler iskemiyi
şiddetlendirebilir ve anjinal ağrılara ve ST segment yükselmelerine neden olabileceğinden,
akut miyokard enfarktüsü hastalarına dobutamin uygulanırken özel dikkat gösterilmelidir.
Dobutamin dahil inotropik ajanlar, ventriküler dolum veya çıkışı ya da her ikisini birden
engelleyen mekanik obstrüksiyonu olan hastaların çoğunda hemodinamikleri iyileştirmez.
Ventriküler uyumun belirgin olarak azaldığı hastalarda inotropik cevap yetersiz olabilir. Bu
5 / 17durumlar kardiyak tamponat, valvular aortik stenoz ve idiyopatik hipertrofik subaortik
stenozda görülür.
Genellikle beta blokör ilaçlar ile tedavi edilen hastalarda önemsiz vazokonstriksiyonlar
gözlenmiştir. Dobutaminin inotropik etkisi, kardiyak β reseptörlerinin stimülasyonundan
1
kaynaklanmaktadır ve bu etki beta blokör ilaçlar ile önlenebilir. Ancak, dobutaminin beta
blokör ilaçların kardiyodepresif etkilerini ortadan kaldırdığı gösterilmiştir. Tersine, adrenerjik
blokaj β ve β etkileri görünür hale getirerek taşikardi ve vazodilatasyona neden olabilir.
1 2
Dobutamin stres ekokardiyografisi
Hayati tehdit edici olası komplikasyonlar sebebiyle, dobutaminin stres ekokardiyografisinde
kullanımı; yeterli derecede deneyimli bir hekim kontrolünde yapılmalıdır.
Dobutaminin kardiyak stres testinde egzersize alternatif olarak kullanımı; stabil olmayan
anjina, dal bloğu (bundle branch block), valvular kalp hastalıkları, aortik çıkış obstrüksiyonu
veya egzersiz stres testi için uygun olmayan herhangi kardiyak durumun varlığında
önerilmemektedir (Bkz. Bölüm 4.3).
Kardiyak rüptür miyokard enfarktüsünün potansiyel bir komplikasyonudur. Kardiyak rüptür
riski (septal ve serbest duvar) enfarktın yeri ve geçen zaman dahil çeşitli faktörlerden
etkilenebilir. Dobutamin stres testi sırasında akut kardiyak rüptürün ölümcül olarak
raporlanması çok seyrektir. Bu olaylar yeni (4-12 gün içerisinde) miyokard enfarktüsü ile
hastaneye yatırılan hastaların taburcu öncesi muayeneleri sırasında meydana gelmiştir.
Serbest duvar rüptürü raporlanan durumlarda, dinlenme ekokardiyogramı diskinetik ve
incelmiş bir inferior duvarı göstermiştir. Hastalar dobutamin testi öncesinde kardiyak rüptür
riski yönünden dikkatlice değerlendirilmelidir.
Dobutamin stres ekokardiyografisi aşağıdaki teşhis son noktalarından biri ortaya çıkarsa
sonlandırılmalıdır:
− Yaş için öngörülen maksimum kalp hızına ulaşıldığında [(220-yaş yıl olarak) x 0.85]
− Sistolik kan basıncı 20 mmHg’den fazla azaldığında
− Kan basıncının 220/120 mmHg’nin üzerine çıktığı durumlarda
− Progresif semptomlarda (anjina pektoris, dispne, baş dönmesi, ataksi)
− Progresif aritmilerde (ör; coupling, ventriküler salvo)
− Progresif iletim bozukluklarında
− 1 duvar segmentinden fazla yeni gelişen duvar motilite bozukluklarında (16-segment
modeli)
6 / 17− Sistol sonu hacim artışında
− Repolarizasyon anormalliklerinin gelişmesinde (J noktasının bazala göre sonrasında,
horizontal iskemi veya ST segment depresyonunun 80 (60) ms aralığında 0.2 mV’den
daha aşağıya eğilimli olması sebebiyle, önceden miyokard enfarktüsü olmayan
hastalarda progresif ve monofazik ST segment yükselmesinin 0.1 mV üzerinde
yükselmesi)
− Doruk doza ulaşıldığında
Ciddi komplikasyon durumlarında (Bkz. Bölüm 4.8) dobutamin stres ekokardiyografisi derhal
sonlandırılmalıdır.
Dobutamin herhangi bir parenteral katekolamin ile birlikte kullanıldığında kalp hızı ve ritmi,
arteriyel kan basıncı ve infüzyon hızı yakından izlenmelidir. Tedaviye başlarken stabil bir
cevap oluşana kadar elektrokardiyografik monitorizasyon önerilir.
Kan basıncındaki yüksek düşüşler zaman zaman dobutamin tedavisi ile ilişkilendirilmiştir.
Kan basıncı hızla düşerse dozun azaltılması veya infüzyonun durdurulması, tipik olarak
başlangıçtaki kan basıncı değerlerine dönüşle sonuçlanır. Ender olarak girişime gerek
duyulabilir ve geriye dönüş hemen olmayabilir.
Dobutamin kardiyojenik şok ile görülen ciddi hipotansiyonlarda (ortalama arteriyel basınç 70
mm Hg’nin altında) dikkatle kullanılmalıdır.
Dobutamin uygulanmadan önce hipovolemi gerekirse tam kan veya plazma ile
düzeltilmelidir.
Dobutamin uygulaması sırasında yeterli ventriküler dolum basıncı ve kardiyak debisine
rağmen arteriyel basıncı düşük kalırsa veya dereceli olarak düşmeye devam ederse,
noradrenalin veya dopamin gibi periferik vazokonstrüktör bir ajan verilmesi düşünülebilir.
DOBUTASEL formülünde sodyum metabisülfit içerir. Sülfitler bazı duyarlı kişilerde
anafilaktik semptomlar ve hayatı tehdit eden veya daha az şiddetli astmatik epizodlar da dahil
olmak üzere alerjik reaksiyonlara neden olabilir. Sülfit duyarlılığı astım olan hastalarda
olmayanlara göre daha sık görülmektedir.
Pediyatrik popülasyon
7 / 17Dobutamin, kalp ameliyatından sonra, kardiyomiyopati ve kardiyojenik ya da septik şoktan
sonra görülen dekompanse kalp yetmezliğine bağlı düşük kardiyak debisi hipoperfüzyon
durumlarında çocuklara uygulanır Dobutamin hidrokloürün hemodinamik etkilerinin bir kısmı
kantitatif ve kalitatif olarak yetişkinlere göre çocuklarda farklıdır.
Kalp atış hızında ve kan basıncındaki artışlar çocuklarda daha sık ve daha yoğundur.
Çocuklarda pulmonar wedge basıncı yetişkinlerde görüldüğü gibi azalmayabilir veya özellikle
1 yaşından küçük bebeklerde gerçekten artabilir. Bebeklerde kardiyovasküler sisteminin
dobutamine daha az duyarlı olduğu belirtilmiştir, dolayısıyla hipotansif etki yetişkinlerde
küçük çocuklara nazaran daha sık ortaya çıkıyor gibi görünmektedir.
Sonuç olarak, belirtilen bu farmakodinamik özellikler dikkate alınarak, çocuklarda dobutamin
kullanımı yakından takip edilmelidir.
Sodyum : Bu tıbbi ürün her ml’de 0,05 mg 1 mmol (23 mg) dan daha az sodyum içerir. Bu
dozda sodyuma bağlı herhangi bir yan etki beklenmemektedir.
4.5. Diğer tıbbi ürünler ile etkileşimler ve diğer etkileşim şekilleri
Halojenli anestezikler:
Dobutamin’in ventriküler aritmiye neden olma ihtimali adrenaline göre daha düşük olmasına
rağmen, siklopropan, halotan ve diğer halojenli anestezikler ile anestezi sırasında dikkatli
olunmalıdır.
Entakapon:
Entakapon dobutaminin etkisini artırabilir.
Beta-blokörler:
Dobutamin’in kardiyak beta reseptör stimülasyonundan kaynaklanan inotropik etkisi, beta-
1
blokörler ile tersine dönebilir. Dobutaminin beta-blokör ilaçların etkilerini ortadan kaldırdığı
gösterilmiştir. Terapötik dozlarda dobutamin hafif alfa - ve beta - agonist özellik gösterir.
1 2
Propranolol gibi selektif olmayan beta-blokörler ile birlikte kullanılması, alfa aracılıklı
vazokonstriksiyon ve refleks bradikardi nedeniyle kan basıncının yükselmesine neden olabilir.
Karvediol gibi alfa-blokör etkileri de olan beta-blokörlerin dobutamin ile birlikte kullanılması,
beta baskınlığından kaynaklanan vazodilatasyon nedeniyle hipotansiyon ile sonuçlanabilir
2
(bkz. bölüm 4.4 Özel kullanım uyarıları ve önlemleri)
8 / 174.6. Gebelik ve laktasyon
Genel tavsiye:
Gebelik Kategorisi: B.
Çocuk doğurma potansiyeli bulunan kadınlar / Doğum kontrolü (Kontrasepsiyon)
DOBUTASEL'ın çocuk doğurma potansiyeli bulunan kadınlarda kullanımı ve doğum
kontrolü üzerindeki etkilerine ilişkin veri yoktur. DOBUTASEL kullanılırken herhangi bir
doğum kontrol yönteminin kullanılmasının gerekli olup olmadığına ilişkin bir çalışma
yapılmamıştır.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-
veya/doğum /ve-veya/ doğum sonrası gelişim üzerindeki etkiler bakımından yetersizdir (Bkz.
bölüm 5.3). İnsanlara yönelik potansiyel risk bilinmemektedir.
Gebe kadınlara verilirken tedbirli olunmalıdır.
Hamile kadınlarda yapılmış iyi kontrollü ve yeterli çalışma olmadığından ve hayvanlarda
yürütülen üreme çalışmaları her zaman için insanların vereceği yanıtları öngörmediğinden,
dobutamin gebelikte sadece potansiyel yararları, fetus üzerine olan potansiyel risklerinden
ağır geldiğinde kullanılmalıdır.
Laktasyon dönemi
Dobutaminin insan sütüyle atılıp atılmadığı bilinmemektedir. Dobutaminin süt ile atılımı
hayvanlar üzerinde araştırılmamıştır.
DOBUTASEL ile tedavi sırasında emzirme durdurulmalıdır.
Üreme yeteneği / Fertilite
Sıçan ve tavşanlarda yürütülen üreme çalışmalarında dobutaminin fertilite bozukluğuna, fetus
üzerine zararlı veya teratojenik etkileri olduğuna dair herhangi bir kanıt görülmemiştir.
4.7. Araç ve makine kullanımı üzerindeki etkiler
İlacın endikasyonları ve kısa yarılanma ömrü nedeniyle bu bölüm geçerli değildir.
9 / 174.8. İstenmeyen etkiler
Yetişkin popülasyon
72 saate kadar yapılan infüzyonlarda daha kısa olan infüzyonlardan farklı advers etkiler
görülmemiştir. 72 saat veya daha fazla sürekli dobutamin infüzyonlarında kısmi tolerans
gelişimi bulguları vardır, bu nedenle aynı etkinin elde edilmesi için daha yüksek dozlar
gerekebilir.
İstenmeyen etkilerin görülme sıklıkları şu şekilde tanımlanmıştır:
Çok yaygın (≥1/10); yaygın (≥1/100 ila <1/10); yaygın olmayan ( ≥1/1,000 ila <1/100);
seyrek (≥1/10,000 ila <1/1,000); çok seyrek (<1/10,000), bilinmiyor (eldeki verilerden
hareketle tahmin edilemiyor)
Kan ve lenf sistemi hastalıkları
Yaygın: Eozinofili, trombosit agregasyonunun inhibisyonu (sadece infüzyona
birkaç günden fazla devam edildikten sonra)
Bağışıklık sistemi hastalıkları
Bilinmiyor: Kızarıklık, ateş, eozinofili ve bronkospazm dahil aşırı duyarlılık
reaksiyonları raporlanmıştır. Anafilaktik reaksiyonlar ve hayatı tehdit edici
astmatik ataklar sülfit duyarlılığı sebebiyle ortaya çıkabilir (Bkz. 4.4. Özel
kullanım uyarıları ve önlemleri)
Metabolizma ve beslenme hastalıkları
Çok seyrek: Hipokalemi
Psikiyatrik hastalıklar
Bilinmiyor: Huzursuzluk, sıcaklık ve endişe hissi.
Sinir sistemi hastalıkları
Yaygın: Baş ağrısı
Bilinmiyor: Parestezi, tremor, miyoklonik spazm. Miyoklonus, ciddi böbrek yetmezliği
olup dobutamin kullanan hastalarda raporlanmıştır.
Kardiyak hastalıklar
Çok yaygın: Kalp atım hızının ≥ 30 vuru/dakika artışı
10 / 17Yaygın: Kan basıncında azalma, ventriküler disritmi, doza-bağımlı ventriküler
ekstrasistol.
Artriyel fibrilasyonu olan hastalarda ventriküler atış sıklığında artış. Bu
hastalar dobutamin infüzyonundan önce dijitalize edilmelidirler.
Anjinal ağrı, çarpıntı.
Yaygın olmayan: Ventriküler taşikardi, ventriküler fibrilasyon.
Çok seyrek: Bradikardi, miyokard iskemisi, miyokard enfarktüsü, kardiyak arrest.
Bilinmiyor: Elektrokardiyogram ST segment yükselmesi
Pulmoner kapiller basınçta azalma
Eozinofilik miyokardit, transplantasyon öncesinde dobutamin dahil çoklu
ilaç tedavisi veya diğer inotropik ilaçlar ile tedavi edilen eksplante edilmiş
kalp hastalarında bildirilmiştir.
Çocuklarda: Kalp atım hızında ve/veya kan basıncında anlamlı
yükselmeler hem de pulmoner kapiller basınçta yetişkinlere göre daha
düşük azalmalar. 1 yaş altındaki çocuklarda pulmoner kapiller basınçta
artışlar.
Vasküler hastalıklar
Yaygın: Kan basıncının ≥ 50 mmHg yükselmesi. Arteriyel hipertansiyonu olan
hastalarda kan basıncının yükselmesi daha muhtemeldir.
Özellikle daha önceden beta reseptör blokörleri ile tedavi edilmiş
hastalarda vazokonstrüksiyon
Gastrointestinal hastalıklar
Bilinmiyor: Mide bulantısı
Böbrek ve idrar yolu hastalıkları
Bilinmiyor: İdrar varmış hissi
Dobutamin stres ekokardiyografisi
Kardiyak hastalıklar
11 / 17Çok yaygın: Pektoral anjinal rahatsızlıklar, dakikada 6’dan daha fazla sıklıkta
ventriküler ekstra-sistoller
Yaygın: Supraventriküler ekstrasistol, ventriküler taşikardi
Yaygın olmayan: Ventriküler fibrilasyon, miyokard enfarktüsü
Çok seyrek: İkinci derece atriyoventriküler blok oluşumu, koroner vazospazm.
Bilinmiyor: Stres kardiyomiyopatisi
Sol ventrikül çıkış yolunun obstrüksiyonu
Fatal kardiyak rüptür
Vasküler hastalıklar
Çok seyrek: Hipertansif/hipotansif kan basıncı dekompansasyonu, intrakaviter basınç
gradyanı oluşması, çarpıntı.
Solunum sistemi, torakik ve mediastinal hastalıklar
Yaygın: Bronkospazm, nefes darlığı
Gastrointestinal hastalıklar
Yaygın: Bulantı
Deri ve deri altı doku hastalıkları
Yaygın: Eksantem
Çok seyrek: Peteşiyal kanama
Kas-iskelet bozuklukları, bağ doku ve kemik hastalıkları
Yaygın: Göğüs ağrısı
Böbrek ve idrar yolu hastalıklar
Yaygın: Yüksek doz infüzyonlarda artmış idrar aciliyeti
Genel bozukluklar ve uygulama bölgesine ilişkin hastalıklar
Yaygın: Ateş, enjeksiyon bölgesinde flebit
Kazara paravenöz sızıntı durumunda lokal inflamasyon gelişebilir.
Çok seyrek: Deri nekrozu
Pediyatrik popülasyon:
12 / 17İstenmeyen etkiler arasında sistolik kan basıncının artması, sistemik hipertansiyon veya
hipotansiyon, taşikardi, baş ağrısı ve pulmoner konjesyona ve ödeme yol açan pulmoner
wedge basıncında artış ve semptomatik şikayetler bulunmaktadır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Dobutamin doz aşımı seyrek olarak bildirilmiştir. Toksisite semptomları iştahsızlık, bulantı,
kusma, tremor, anksiyete, çarpıntı, baş ağrısı, nefes daralması, anjinal ve spesifik olmayan
göğüs ağrısıdır. Dobutaminin miyokard üzerine pozitif inotropik ve kronotropik etkileri
hipertansiyon, taşiaritmi, miyokard iskemisi ve ventriküler fibrilasyona neden olabilir.
Hipotansiyon vazodilatasyondan kaynaklanabilir.
Dobutaminin etki süresi genellikle kısadır (yarılanma-ömrü yaklaşık 2 dakika). Hastanın
koşulları stabilize olana kadar dobutamin geçici olarak kesilir. Hasta monitörize edilmeli ve
uygun resüsitasyon önlemleri derhal alınmalıdır.
Zorlu diürez, periton diyalizi, hemodiyaliz ya da kömür hemoperfüzyonunun yararı
gösterilmemiştir.
Yutulduğu takdirde, ağız ve gastrontestinal kanaldan beklenmedik şekilde emilim oluşabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Adrenerjik ve dopaminerjik ilaçlar
ATC kodu: C01CA07
Yetişkin popülasyon:
Dobutamin doğrudan β-adrenerjik reseptörleri uyarır ve genellikle selektif bir β-adrenerjik
agonisti olarak değerlendirilir ancak ilacın etki mekanizması daha karmaşıktır. β-adrenerjik
etkilerinin adenil siklaz aktivitesi stimülasyonu sonucunda oluştuğu düşünülmektedir.
13 / 17Terapötik dozlarda dobutaminin ayrıca hafif β - ve α - adrenerjik reseptör agonist etkileri de
2 1
vardır ve bunlar göreceli olarak dengede olup, sistemik damarsal yapıda minimal net bir etki
oluştururlar. Dopaminin aksine dobutamin endojen norepinefrin salınımına neden olmaz.
Dobutaminin terapötik dozlarının başlıca etkisi kardiyak stimülasyondur. İlacın miyokardium
üzerindeki pozitif inotropik etkisi temel olarak β - adrenerjik stimülasyon yolu ile oluşuyorsa
1
da deneysel veriler α - adrenerjik etkilerinin de bu konuda rol oynadığını ve bu α - adrenerjik
1 1
etkinin temel olarak ilacın (-)-steroizomeri üzerinden olduğunu göstermektedir.
Sağlıklı bireylerde ve konjestif kalp yetmezliği olan hastalarda dobutaminin β - adrenerjik
1
etkileri miyokard üzerinde pozitif bir inotropik etki göstererek artmış miyokardiyal
kontraktilite ve atım hacmine bağlı olarak kardiyak outputta bir artışa neden olur. Konjestif kalp
yetersizliği olan hastalarda artmış olan sol ventrikül dolum basıncı azalır. Terapötik dozlarda,
dobutamin periferik dirençte bir azalmaya neden olur, bununla beraber sistolik kan basıncı ve
nabız basıncı değişmeden kalır veya iyileşen kardiyak outputa bağlı olarak yükselebilir. Genelde
kullanılan dozlarda, kalp hızı genellikle önemli ölçüde değişmez. Koroner kan akımı ve
miyokardiyal oksijen tüketimi artan miyokardiyal kontraktiliteye bağlı olarak genellikle artar.
Dobutamin atriyoventriküler iletiyi kolaylaştırır ve intraventriküler iletide bir kısalmaya neden
olur veya önemli derecede bir değişiklik yapmaz. Dobutaminin kardiyak aritmi oluşturabilme
eğilimi, dopaminden daha azdır ve izoproterenol ve diğer katekolaminlerden çok daha düşüktür.
Eğer başlangıçta artmışsa, pulmoner vasküler direnç azalabilir ve ortalama pulmoner arter basıncı
azalır veya değişmeden kalır. Dobutamin dopaminerjik reseptörleri etkilemediği görülmektedir ve
renal veya mezanterik vazodilatasyona neden olmaz, ancak artmış kardiyak outputa bağlı olarak
idrar akımı artar.
Pediyatrik popülasyon:
Dobutamin çocuklarda da inotropik etki göstermektedir, ancak yetişkinlere kıyasla
hemodinamik etkisi biraz daha farklıdır. Çocuklarda kardiyak debi artmasına rağmen,
yetişkinlere göre sistemik vasküler direnç ve ventriküler dolum basıncında daha az düşme,
ayrıca kalp atış hızında ve arteryel basıncında daha fazla artma eğilimi vardır. 12 aylık ya da
daha küçük bebeklerde dobutamin infüzyonu sırasında pulmoner wedge basıncı artabilir.
Kardiyak debisindeki artışlar 1 mikrogram/kg/dak, sistolik kan basıncındaki artışlar 2.5
mikrogram/kg/dak ve kalp atış hızındaki değişiklikler 5.5 mikrogram/kg/dak düzeydeki
intravenöz infüzyon hızında başlıyor gibi görünmektedir.
14 / 17Dobutamin infüzyon hızlarının 10-20 mikrogram/kg/dak artışı, genellikle kardiyak debisinde
daha fazla artışlara neden olmaktadır.
5.2. Farmakokinetik özellikler
Yetişkin popülasyon
Emilim:
IV uygulama sonrası dobutaminin etkisinin başlaması 2 dakika içerisinde gerçekleşir. İlacın
doruk plazma konsantrasyonları ve doruk etkileri I.V. infüzyonun başlamasından 10 dakika
sonra görülür. İnfüzyon kesildikten kısa bir süre sonra ilacın etkileri kaybolur.
Dağılım:
Dobutaminin plasentaya veya süte geçip geçmediği bilinmemektedir.
Biyotransformasyon:
Dobutaminin plazma yarılanma ömrü 2 dakikadır. Dobutamin karaciğer ve diğer dokularda
katekol-O-metiltransferaz ile inaktif bir bileşik olan 3-O-metildobutamine metabolize olur ve
glukronik asit ile konjuge edilir.
Eliminasyon:
Dobutamin konjugatları ve 3-O-metildobutamin başlıca idrarla ve az miktarda da feçesle
atılır.
Pediyatrik popülasyon
Pediyatrik hastaların çoğunda, eşik değeri modeli ile sabit olan dobutamin konsantrasyonu ve
hemodinamik yanıt arasında bir log-doğrusallık ilişkisi mevcuttur.
Dobutaminin klirensi 0.5-20 mikrogram/kg/dak aralığındaki dozun üstünde birinci derece
kinetiği ile sabittir. Pediyatrik hastalarda dobutaminin plazma konsantrasyonu aynı infüzyon
hızında 2 katı kadar farklılık gösterir. Gerek hemodinamik yanıtı başlatmak için gerekli
plazma dobutamin konsantrasyonunda gerekse plazma konsantrasyonlarını artıran
hemodinamik yanıtın hızında oldukça büyük farklılık bulunmaktadır. Bu nedenle, klinik
durumlarda infüzyon hızlarının hastaya göre ayarlanması gereklidir.
5.3. Klinik öncesi güvenlilik verileri
Dobutamin ile ayrıntılı klinik öncesi güvenlilik çalışmaları yapılmamıştır.
15 / 17Tavşan ve sıçanlarda yapılan üreme çalışmalarında dobutaminin fetüs üzerine olumsuz
etkisine dair bulgu saptanmamıştır.
6. FARMASÖTİK ÖZELLİKLER
6.1. Yardımcı maddelerin listesi
Sodyum metabisülfit
Hidroklorik asit veya sodyum hidroksit
Enjeksiyonluk su
6.2. Geçimsizlikler
Dobutamin, %5 sodyum bikarbonat çözeltileriyle veya diğer alkali çözeltilerle
karıştırılmamalıdır. Olası fiziksel geçimsizlikler nedeniyle dobutamin hidroklorür aynı çözelti
içerisinde diğer ilaçlarla karıştırılmamalıdır.
DOBUTASEL sodyum metabisülfit ve etanol içeren seyrelticiler veya diğer ilaçlar ile birlikte
kullanılmamalıdır.
6.3. Raf ömrü
Açılmamış flakon : 24 ay
6.4. Saklamaya yönelik özel tedbirler
25 °C’nin altındaki oda sıcaklığında saklayınız, ışıktan koruyunuz.
Tek kullanımlıktır.
İntravenöz infüzyondan önce en az 50 ml olacak şekilde seyreltiniz.
İntravenöz kullanım için seyreltilmiş çözeltiler, aseptik şartlarda hazırlanıp buzdolabında
muhafaza edildiğinde 24 saat stabildir.
Dobutamin hidroklorür çözeltilerinin rengi zamanla pembeye dönüşebilir. Bu renk değişimi
ilacın hafifçe oksitlenmesine bağlıdır. Ancak önerilen saklama süresi içerisinde ilacın etkisi
kaybolmaz.
16 / 176.5. Ambalajın niteliği ve içeriği
Kutuda, kırmızı renkli bromobütil kauçuk tıpa üzerinde, şeffaf Alu / PP flip-off kapak ile kapatılmış,
renksiz 20 ml’lik tip I cam flakon, 1 adet
6.6. Beşeri tıbbi üründen arta kalan maddelerin imhası ve diğer özel önlemler
Kullanılmayan kısım atılmalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve “ Ambalaj
Atıkları’nın Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Haver Trakya İlaç Sanayi ve Ticaret A.Ş.
Ulaş Osb Mah.D100 Cad. No:28
Ergene / TEKİRDAĞ
Tel: 0282 655 55 05
Fax: 0282 655 55 32
8. RUHSAT NUMARASI
2024/365
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 25.09.2024
10. KÜB’ÜN YENİLENME TARİHİ
17 / 17