KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonların raporlanması.
1. BEŞERİ TIBBİ ÜRÜNÜN ADI
TROXEL %2 jel
2. KALİTATİF VE KANTİTATİF BİLEŞİM
Etkin madde:
1 g jel 20 mg trokserutin içerir.
Yardımcı madde(ler):
Benzalkonyum klorür 1 mg
Yardımcı maddeler için 6.1’e bakınız.
3. FARMASÖTİK FORM
Jel.
Şeffaf, sarı renkli jel.
4. KLİNİK ÖZELLİKLER
4.1. Terapötik endikasyonlar
TROXEL, hemoroidin lokal tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Tedavi edilecek bölgeye sabah akşam günde iki kere uygun miktarda uygulanır.
Uygulama şekli:
Anal bölge üzerine sürülerek uygulanır.
TROXEL jel semptomlar süresince kullanılmalıdır.
1Özel popülasyonlara ilişkin ek bilgiler:
Böbrek/karaciğer yetmezliği:
Diğer rutozidler (okserutin) oral formu ile böbrek veya karaciğer yetmezliği olan hastalarda
yapılan özel tolerabilite çalışmalarında önemli bir intolerans bulgusuna rastlanmamıştır.
Pediyatrik popülasyon:
TROXEL’in çocuklarda kullanımı önerilmemektedir.
Geriyatrik popülasyon:
Diğer rutozidler (okserutin) oral formu ile yaşlılarda yapılan özel tolerabilite çalışmalarında
önemli bir intolerans bulgusuna rastlanmamıştır.
4.3. Kontrendikasyonlar
Trokserutine, diğer rutozitlere veya içerdiği yardımcı maddelerden herhangi birine karşı aşırı
duyarlılığı olduğu bilinen kişilerde kontrendikedir.
4.4. Özel kullanım uyarıları ve önlemleri
Diğer rutozidler (okserutin) oral formu ile böbrek veya karaciğer yetmezliği olan hastalarda
yapılan özel tolerabilite çalışmalarında önemli bir intolerans bulgusuna rastlanmamıştır.
Hemoroid hastalarında trokserutin kullanımı, diğer terapötik müdahaleler gerektiren hastalıklar
mevcut olup olmadığını anlamak için dikkatli bir proktolojik tanı gerektirir. Hemoroid krizi
durumunda,trokserutin kullanımı diğer anal bozuklukların spesifik tedavisiyle uyuşmaz.
Trokserutin ile tedavi kısa süreli olmalıdır. Semptomlar çabuk azalmazsa, terapötik tutumu
tekrar gözden geçirmek gerekir.
TROXEL, düzgün olarak tüm cilde uygulanmalıdır. Açık yaralara, egzamaya, gözlere veya
mukozalara uygulanmamalıdır.
TROXEL, benzalkonyum klorür içerir. Bu madde tahriş edici ve alerjik reaksiyonlara neden
olabilir.
4.5. Diğer tıbbi ürünler ile etkileşimler ve diğer etkileşim şekilleri
Herhangi bir etkileşimi bilinmemektedir.
Özel popülasyonlara ilişkin ek bilgiler:
Etkileşim çalışması yapılmamıştır.
2Pediyatrik popülasyon:
Etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
TROXEL’in kontrasepsiyon üzerine bilinen bir etkisi yoktur
Gebelik dönemi
Gebelik sırasında oral diğer rutozoidlere maruziyetle ilgili sınırlı veriye göre gebelikte ya da
fetus/yeni doğan sağlığı üzerine herhangi bir advers etkisi belirlenmemiştir.
TROXEL gebe kadınlara verilirken tedbirli olunmalıdır. Genel güvenlilik önerileri
doğrultusunda trokserutin, gebeliğin ilk 3 ayı süresince kullanılmamalıdır.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve veya/
doğum /ve-veya/ doğum sonrası gelişim üzerindeki etkiler bakımından yetersizdir (Bkz. Bölüm
5.3). İnsanlara yönelik potansiyel risk bilinmemektedir.
TROXEL gerekli olmadıkça gebelik döneminde kullanılmamalıdır.
Laktasyon dönemi
Trokserutin topikal olarak minimal oranda uygulanır; yeni doğana yönelik klinik yan etkileri
konusunda veri bulunmamaktadır. Trokserutin’in insan sütüne geçip geçmediği
bilinmemektedir. Emzirmenin durdurulup durdurulmayacağına ya da TROXEL tedavisinin
durdurulup durdurulmayacağına/tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve TROXEL tedavisinin emziren anne açısından faydası
dikkate alınmalıdır.
Üreme yeteneği/Fertilite
TROXEL’in üreme yeteneği üzerine etkisi bilinmemektedir (bkz; bölüm 5.3 Klinik öncesi
güvenlilik verileri).
34.7. Araç ve makine kullanımı üzerindeki etkiler
Araç ve makine kullanımı üzerinde bilinen herhangi bir etkisi bulunmamaktadır.
4.8. İstenmeyen etkiler
Advers ilaç reaksiyonları aşağıdaki sıklık derecesine göre belirtilmiştir:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1000 ila < 1/100); seyrek
(≥ 1/10000 ila < 1/1000); çok seyrek (< 1/10.000); bilinmiyor (eldeki verilerden hareketle
tahmin edilemiyor)
Bağışıklık sistemi hastalıkları
Çok seyrek: Anaflaktoid reaksiyonlar, aşırı duyarlılık reaksiyonları
Deri ve deri altı dokusu hastalıkları
Çok seyrek: Cilt tahrişi (kızarma, kaşıntı sonucunda oluşan deri döküntüsü, egzama, dermatit).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Aşırı dozda kullanımına dair veri mevcut değildir.
Jel kazara yutulduğunda, genel arındırma işlemi (kusturma yöntemi ile) ve ilgili tedavilerin
yapılması gerekir. Gerekli durumlarda hemodiyaliz işleminin yapılması gerekebilir.
5.FARMAKOLOJİK ÖZELLİKLERİ
5.1. Farmakodinamik özellikler
Farmakoterapötik grup: Kapiler stabilize edici ajanlar (bioflavonoid)
ATC kodu: C05CA04
Trokserutin, toplar damar endotelinde seçili bir şekilde toplanır, çevre dokulara nazaran daha
yüksek konsantrasyona zemin hazırlayarak toplardamarın subendotelyal katmanının
4derinliklerine sızar. Oksitleyici reaksiyona ortam hazırlayarak hücre zarlarının
zedelenebileceğini işaret eder.
Antioksidan etkiler, yağın peroksidasyonunu önleyici nitelikte (askorbik asitin ve adrenalinin
oksitlenmesi hususunda uyarılır) oksijenin oksitleyici özelliğinin elemine edilmesiyle ve
endotel damarın hidroksil radikallerden korunmasıyla ifade edilir.
Trokserutin, ince damarların ya da kılcal damarların geçirgenliğini ve kırılganlığını azaltır,
böylelikle hücre zarlarının zedelenmesiyle indüklenen çeşitli agresif faktörlere karşı damarları
korur. Sitoprotektif etki, nötrofillerin aktivasyonu ve adezyonu ile eritrositlerin daha az oranda
toplanması ve daha fazla oranda deforme olmasıyla ve inflamatuar mediatörlerin serbest kalma
oranının azalmasıyla meydana gelir. Trokserutin veno-arteriyel reflüyü arttırır ve
toplardamardaki atış süresini uzatır ve mikrosirkulasyonu ve mikrovasküler perfüzyonu
iyileştirir. Ödemi azaltır, ağrıyı giderir, hidrofobiyi ve toplardamar yetersizliğiyle ilgili olan
diğer patolojik değişimleri iyileştirir.
5.2. Farmakokinetik özellikleri
Emilim:
Topikal uygulamanın ardından etkin madde suda çözünebilir jel bazından ayrılarak anal
bölgeye nüfus eder.
Dağılım:
Uygulamadan 30 dakika sonra dermis tabakasında, ve yaklaşık 2-5 saat sonra ise subkutanöz
adipoz dokuda saptanmıştır.
Biyotransformasyon:
Veri mevcut değildir.
Eliminasyon:
Rezorbe edilen ve monohidroksietil estradiol oksitlerin çoğunu safra olarak ve böbreklerden
önemli ölçüde atılımına yardımcı olur.
Doğrusallık/doğrusal olmayan durum:
Bildirilmemiştir.
55.3 Klinik öncesi güvenlilik verileri
Hodge ve Sterner toksisite skalasına uygun olarak ilaç göreceli tehlikesiz ilaçlar grubuna
dahildir (sıçanlarda LD 50 oral uygulamada vücut ağırlığına göre > 20.000 mg ve sıçanlarda
LD 50 i.v ve i.m uygulama için vücut ağırlığına göre > 5.000 mg).
Sıçanlarda yapılan subakut (1 ay) ve kronik toksisite (3 ve 6 ay) çalışmasında (üç ve altı ay)
3g/kg/gün oral doz uygulandığında davranışsal değişiklik ya da fatal bir sonuç
gözlemlenmemiştir. Makraskopik ve mikroskopik veriler iç organ yapılarında histopatolojik
değişimi göstermemiştir.
Trokserutinin gebe farelere uygulanması embriyotoksik ya da teratojenik etki göstermemiştir.
Mutajenik ve karsinojenik etkilere dair herhangi bir kanıt mevcut değildir. Topikal uygulamada
toksisite çalışmaları yürütülmemiştir. Lokal tolerans çalışmaları terapötik dozlarda trokserutin
jel uygulanan hayvanlar ile kontrol grubu arasında herhangi bir farklılık göstermemiştir.
Duyarlılık çalışmaları da trokserutin jelin yeniden uygulanmasının duyarlılığı arttığını ortaya
koymuştur.
6. FARMASÖTİK ÖZELLİKLERİ
6.1. Yardımcı maddelerin listesi
EDTA
Benzalkonyum klorür
Carbomer 980
Trolamin
Saf Su
6.2. Geçimsizlikler
Geçerli değildir.
6.3. Raf ömrü
24 ay
Açıldıktan sonra 6 ay içinde kullanılmalıdır.
6.4. Saklamaya yönelik özel tedbirler
25°C’nin altındaki oda sıcaklığında saklanmalıdır.
66.5. Ambalajın niteliği ve içeriği
40 g jel içeren, iç yüzeyi epoksi ile kaplanmış, dış kısmı membran ile sıvanmış ve silindirik PE
kapaklı alüminyum tüp. Tüpler kullanma talimatı ile birlikte karton kutuda ambalajlanmıştır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi atıkların kontrolü yönetmeliği" ve
"Ambalaj ve ambalaj atıklarının kontrolü yönetmeliği"ne uygun olarak imha edilmelidir.
7. RUHSAT SAHİBİ
World Medicine İlaç San ve Tic A.Ş.
Bağcılar / İstanbul
8. RUHSAT NUMARASI
2022/538
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 24.09.2022
Ruhsat yenileme tarihi:
10. KÜB'ÜN YENİLENME TARİHİ
7