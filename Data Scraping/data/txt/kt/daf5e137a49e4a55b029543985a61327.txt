1 / 11  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. KULLANMA TALİMATI  
 
DİAZEPAM -Koçak 10 mg/2 ml I.M./I.V. enjeksiyonluk çözelti  
Damar içine veya kas içine uygulama içindir. 
Steril  
 
• Etkin madde: Her bir ampul 1 ml’sinde 5 mg diazepam, 2 ml’sinde (toplam hacim) 10 mg 
diazepam  içermektedir.  
• Yardımcı maddeler: Propilen glikol, etil alkol, sodyum benzoat, benzoik asit, benzil alkol, 
hidroklorik asit, enjeksiyonluk su.  
 
 
Bu Kullanma Talimatında:  
 
1. DİAZEPAM -KOÇAK nedir ve ne için  kullanılır?  
2. DİAZEPAM -KOÇAK’ı kullanmadan önce dikkat edilmesi  gerekenler  
3. DİAZEPAM -KOÇAK nasıl  kullanılır?  
4. Olası yan etkiler  nelerdir?  
5. DİAZEPAM -KOÇAK’ın  saklanması  
 
Başlıkları yer almaktadır. 
 
1. DİAZEPAM -KOÇAK nedir ve ne için  kullanılır?  
 
DİAZEPAM -KOÇAK’ın etkin maddesi benzodiyazepinler adı verilen bir ilaç grubuna dahil 
olan diazepamdır. Uykuya dalmanıza neden olabilir ve sakinleştirici bir etkisi de olabilir. Her 
bir ampul 2 ml’sinde 10 mg etkin madde içermektedir.  
 
DİAZEPAM -KOÇAK, 2 ml’lik 10 adet ampul, bir adet kullanma talimatı ile birlikte karton 
kutularda sunulmaktadır. Diazepam bir damara enjeksiyon yoluyla (intravenöz olarak), bir 
damla (infüzyon) veya bir kas içine enjeksiyon yoluyla (kas içine) verilebilir. 
DİAZEPAM -KOÇAK aşağıdaki durumların tedavisinde kullanılmaktadır;  
2 / 11  • Yetişkinlerde ve çocuklarda tetkikler ve tedavi sırasında (diş hekimliğinde, cerrahide, 
radyolojide yardımcı olarak) sedasyon (uyku hali)  için, 
• Tedaviden önce hastaları sakinleştirmek ve yoğun bakım ünitelerindeki hastaları 
yatıştırmak için premedikasyon olarak,  
• Anksiyetenin (endişe, kaygı) kısa süreli  tedavisinde,  
• Alkolü bırakan hastalarda oluşan belirtiler (huzursuzluk, titreme, hayal görme, 
huzursuzluk- taşkınlık, hezeyan gibi belirti gösteren ani geçici bilinç  bozukluğu), 
• Kasların gevşemesine yardımcı olmak ve kas kasılmaları ile epileptik nöbetlerde (beyni 
etkileyen ve hareket sorunlarına ve kas sertliğine neden olan bir  koşul),  
• Ateşli havale (febril konvülsiyon)  durumlarında, 
• Kesintisiz sara nöbetleri (status epileptikus) dahil ani gelişen kas kasılmaları, ayrıca 
zehirlenmeye bağlı  kasılmalarda,  
• Tetanozdaki gibi ağrılı kas kasılmalarının ilerleyici bir türünü tedavi etmek için. 
2. DİAZEPAM -KOÇAK’ı kullanmadan önce dikkat edilmesi  gerekenler 
DİAZEPAM -KOÇAK’ı aşağıdaki durumlarda KULLANMAYINIZ  
Eğer,  
• Diazepam veya diğer benzodiazepin grubu ilaçlara veya DİAZEPAM -KOÇAK ’ın içindeki 
yardımcı maddelerinden herhangi birine (bkz. Bölüm DİAZEPAM -KOÇAK ’ın içeriğinde 
bulunan bazı yardımcı maddeler hakkında önemli bilgiler) karşı alerjiniz (aşırı duyarlılık)  
varsa  
• Fobiniz (belirli bir nesne veya durum korkusu), takıntılarınız, kişilik bozukluğunuz veya 
başka zihinsel hastalıklarınız varsa  
• Nefes almakta güçlük çekiyorsanız, nefes darlığı yaşıyor veya nefes alıp vermede yardımcı 
olan göğüs kaslarınızda zayıflık varsa (Myastenia Gravis adı verilen bir durum  dahil)  
• “Uyku Apne Sendromu” varsa – uykudayken nefesinizin kısa dönemler için durduğu bir 
durum  
• Karaciğer hastalığınız  varsa  
• Porfiri –bir kan hastalığınız varsa  
• Hamilelik planlıyorsanız veya hamileyseniz (bkz. hamilelik ve  emzirme)  
 
DİAZEPAM -KOÇAK, 2 mL’sinde 31,4 mg benzil alkol içermektedir.  Benzil alkol alerjik 
reaksiyonlara neden olabilir. Prematüre bebekler ve yeni doğanlara uygulanmaması gerekir.  Benzil alkol küçük çocuklarda "nefes darlığı (gasping) sendromu olarak adlandırılan solunum problemleri de dahil olmak üzere ciddi yan etki riski ile ilişkilendirilmiştir.  Hekim tarafından önerilmedikçe yeni doğan bebeklerde (0- 4 haftalıklarda) kullanılmaz.  
 
DİAZEPAM -KOÇAK ’ı aşağıdaki durumlarda DİKKATLİ KULLANINIZ  
Eğer,  
• Depresyon (anksiyete ile ilişkili veya ilişkisiz) rahatsızlığınız varsa  
• 60 yaşın üzerindeyseniz  
• Böbrek, karaciğer, kalp veya akciğer rahatsızlığınız  varsa  
• Solunum problemleriniz  varsa  
• Epilepsi veya nöbet öykünüz  varsa  
• Alkol, uyuşturucu kullanımı veya bağımlılığı geçmişiniz  varsa  
3 / 11  • Son zamanlarda yakınlarınızdan biri vefat  ettiyse  
• İntihar etmeyi  düşünüyorsanız  
• Beyin yapınızda değişiklikler özellikle arteriyoskleroz (kan damarlarının daralması) 
olmuşsa  
 
DİAZEPAM -KOÇAK intravenöz olarak (damar yoluyla) verildiğinde, nefesinizi ve kalp atış 
hızınızı yavaşlatabilir. Bu durum nadir olarak nefes almanın veya kalbin durmasına neden 
olmuştur. Bundan kaçınmak için, dozlar yavaşça ve mümkün olduğunca düşük verilir. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
DİAZEPAM -KOÇAK ’ın yiyecek ve içecek ile kullanılması  
 
DİAZEPAM -KOÇAK’ı alkol  ile birlikte almayınız. Alkol, DİAZEPAM -KOÇAK’ın 
yatıştırıcı etkilerini artırabilir ve kendinizi son derece uykulu hissetmenize yol açabilir.  
 
Greyfurt suyu kandaki diazepam miktarını artırabilir. Yaşlıysanız, siroz veya 2. bölümde 
listelenen durumlardan herhangi biri varsa, bu muhtemelen DİAZEPAM -KOÇAK’ ın 
yatıştırıcı etkilerini artırabilir. Doktorunuzla, hemşirenizle veya eczacınızla konuşmalısınız. 
 
Kafein içeren içecekler diazepamın etkisini azaltabilir.  
 
Hamilelik  
 
İlacı kullanmadan önce doktorunuza veya eczacınıza danışınız.  
 
Hamileyseniz veya hamile kalmayı planlıyorsanız, size DİAZEPAM -KOÇAK verilmemelidir.  
 
Doktorunuz hamileliğin geç dönemlerinde, doğum veya sezaryen sırasında bu ilacı almanız 
gerektiğine karar verirse, bebeğinizde düzensiz kalp atışı, düşük vücut ısısı, kaslarda kuvvet 
eksikliği ve gevşeklik, nefes alma ve beslenme güçlüğü olabilir. 
 
Bu ilacı hamileliğin sonlarında uzun bir süre alan annelerden doğan bebeklerde bağımlılık 
geliştirebilir ve doğumdan sonra yoksunluk geliştirme riski altında olabilir. 
 
Hamileliğin ilk üç ayında bu ilacı alan annelerden doğan bebeklerde, doğumda yapısal 
bozukluk riski artabilir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
 
İlacı kullanmadan önce doktorunuza veya eczacınıza danışınız.  
 
4 / 11  Bebeğinizi emziriyorsanız DİAZEPAM -KOÇAK kullanmayınız. Emziriyorsanız lütfen bu 
enjeksiyonu yapmadan önce doktorunuza veya hemşirenize söyleyiniz.  
 
Emzirme sırasında bu enjeksiyondan kaçınılması tavsiye edilir.  
 
Araç ve makine kullanımı  
 
Bu ilaç sizi uykulu, unutkan yapabilir veya konsantrasyonunuzu ve koordinasyonunuzu 
etkileyebilir. Bu durum, beceri gerektiren görevlerdeki performansınızı etkileyebilir, örn. araba sürüşü veya makine kullanımı. Bunlara ne zaman başlayabileceğiniz konusunda 
doktorunuz size bilgi  vermelidir.  
 
Tedavinizden sonra evinize giderken daima sorumlu bir yetişkin tarafından size eşlik 
edilmelidir.  
 
İlaç sizi uykulu hissettirebileceğinden dolayı veya baş dönmesine neden olabileceği için araç 
kullanma yeteneğinizi etkileyebilir. 
 
• Sizi nasıl etkilediğini bilmeden bu ilacı kullanırken araba  kullanmayın.  
 
Bu ilacı kullanırken araba kullanmanın güvenli olup olmadığından emin değilseniz doktorunuzla veya eczacınızla konuşun. 
 
DİAZEPAM -KOÇAK ’ın içeriğinde bulunan bazı yardımcı maddeler hakkında önemli 
bilgiler  
 
• DİAZEPAM -KOÇAK ampuller propilen glikol içermektedir. Bu nedenle, alkol benzeri 
semptomlara neden  olabilir.  
• Bu tıbbi üründe hacmin % 10,82 si kadar etanol (alkol) vardır; örneğin, her dozda 170,8 
mg’a kadar, her dozda 4,32 mL biraya eşdeğer, her dozda 1,8 mL şaraba eşdeğer gibi. Alkol bağımlılığı olanlar için zararlı olabilir. Hamile veya emziren kadınlar, çocuklar ve karaciğer 
hastalığı ya da epilepsi gibi yüksek risk grubundaki hastalarda dikkate  alınmalıdır.
 
• Alkol bağımlılığı olanlar için zararlı olabilir.  
• Hamile veya emziren kadınlar, çocuklar ve karaciğer hastalığı ya da epilepsi gibi yüksek risk 
grubundaki hastalar için dikkate alınmalıdır. 
• DİAZEPAM -KOÇAK ampuller sodyum benzoat ve benzoik asit içermektedir, bu sebeple 
sodyum benzoat ve benzoik asit, yeni doğmuş bebeklerde sarılık riskini artırabilir. 
• Bu tıbbi ürün 2 ml’de 1 mmol (23 mg)’dan daha az sodyum ihtiva eder; yani esasında 
sodyum içermediği kabul  edilir.  
• DİAZEPAM -KOÇAK, 2 ml’sinde 3,7 mg benzoik asit içermektedir. Bu nedenle, yeni 
doğmuş bebeklerde sarılık riskini  artırabilir.  
• DİAZEPAM -KOÇAK  2 ml’sinde 31,4 mg benzil alkol içermektedir. Prematüre bebekler 
ve yeni doğanlara uygulanmaması gerekir. Bebeklerde ve 3 yaşına kadar olan çocuklarda 
toksik reaksiyonlara ve alerjik reaksiyonlara sebebiyet  verebilir.  
• Bu ürünün pH’sının ayarlanmasında hidroklorik asit  kullanılmıştır.  
 
5 / 11  Diğer ilaçlar ile birlikte kullanımı  
 
• DİAZEPAM -KOÇAK ve opioidlerin (güçlü ağrı kesiciler, yer değiştirme tedavisi için 
ilaçlar ve bazı öksürük ilaçları) birlikte kullanılması uyuşukluk, solunum güçlüğü (solunum 
depresyonu), koma riskini artırır ve hayatı tehdit edebilir. Bu nedenle, birlikte kullanım sadece diğer tedavi seçenekleri mümkün olmadığında dikkate alınmalıdır.
 
 
Bununla birlikte, doktorunuz DİAZEPAM -KOÇAK’ ı opioidlerle birlikte reçete ediyorsa, 
birlikte verilen tedavinin dozu ve süresi doktorunuz tarafından sınırlandırılmalıdır. 
 
Lütfen aldığınız tüm opioid ilaçları doktorunuza bildirin ve doktorunuzun doz önerisini 
yakından izleyin. Yukarıdaki belirtilerden ve semptomlardan haberdar olmaları için arkadaşlarınızı veya akrabalarınızı bilgilendirmek faydalı olabilir. Bu belirtileri yaşarken 
doktorunuza danışın.  
• Reçetesiz elde edilen ilaçlar da dahil olmak üzere, başka bir ilaç kullanıyorsanız, yakın bir 
zamanda kullanmışsanız veya kullanacaksanız, doktorunuza veya eczacınıza  bildirin.  
• Hafıza kaybı - Bu ilacı alırken hafıza kaybı yaşayabilirsiniz. Amnezi, reçetesiz elde edilen 
ilaçlar da dahil olmak üzere yüksek dozda ilaç alırken ortaya çıkma olasılığı daha yüksektir, 
özellikle:  
o antidepresanlar (örn. fluvoksamin, fluoksetin).  
o klozapin gibi antipsikotikler (zihinsel sorunları tedavi etmek için). 
o antihistaminikler (alerjilerin tedavisi için).  
o genel anestezikler (narkoz hali oluşturmak için kullanılan ilaçlar). 
o sakinleştiriciler (sakinleştirici etkiler vermek için kullanılır).  
o eritromisin (bir  antibiyotik).  
o kas gevşeticiler (örn. suksametonyum, tubokurarin).  
o morfin (opioidler) gibi bazı güçlü ağrı kesiciler, diazepam ile birlikte alındığında bu 
ilaçları almaya devam etme arzunuzu artırabilecek (bağımlılık) veya sizi çok uykulu hale getirebilecek yüksek bir rahatlama hissi  verebilir.
 
o fenobarbital (epilepsi ve zihinsel bozuklukları tedavi etmek için kullanılır) gibi 
barbitüratlar  
o yüksek tansiyonu düşürmek için kullanılan ilaçlar, diüretikler (idrar söktürücüler), nitratlar (kalp rahatsızlıkları için kulanılır) kan basıncınızı çok düşürebilir.
 
o antasidler (mide asitliğini azaltan ilaçlar) vücutta DİAZEPAM -KOÇAK  emilimini  
yavaşlatabilir.  
 
• Bu ilaçları diazepam ile almak zihinsel durumunuzu etkileyebilir, sizi çok uykulu 
yapabilir, nefesinizi ve kan basıncınızı  baskılayabilir.  
o disülfiram (alkol bağımlılığını tedavi etmek için). Bu ilacı diazepam ile almak sizi çok 
uykulu yapabilir ve diazepamın normalden daha yavaş vücuttan atılmasına neden 
olabilir. 
o epilepsi ilaçları; fenobarbital, fenitoin ve karbamazepin, sodyum valproat, (diazepam 
bu ilaçların kan seviyelerini etkileyebilir). Diazepam ayrıca fenitoinin çalışma şeklini 
de etkileyebilir.  
o teofilin (astım ve diğer solunum bozukluklarını tedavi etmek için), çünkü diazepamın 
etkisini zayıflatabilir.  
6 / 11  o simetidin, omeprazol veya esomeprazol (mide asidi azaltıcı ilaçlar), çünkü bunlar 
diazepamın normalden daha yavaş vücuttan atılmasına neden olabilir. 
o rifampisin, enfeksiyonları tedavi etmek için (bir antibiyotik), bu diazepamın 
normalden daha hızlı vücuttan atılmasına neden olabilir. Diazepam'ın etkisini 
zayıflatabilir.  
o amprenavir, atazanavir, ritonavir, delavirdin, efavirenz, indinavir, nelfinavir veya 
sakinavir (antiviraller), flukonazol, itrakonazol, ketokonazol veya vorikonazol (anti - 
fungal ilaçlar), çünkü bunlar diazepamın vücuttan normalden daha yavaş atılmasına neden  olabilir  ve bu nedenle diazepamın  yan etki riskini  artırabilirler.  Bu ilaçlar  sizi 
daha uzun süre uykulu hissettirebilir veya nefes almada güçlük çekmenize neden olabilir.  
o izoniazid (tüberkülozu tedavi etmek için kullanılır), çünkü diazepamın vücuttan 
normalden daha yavaş atılmasına neden olabilir. 
o oral kontraseptifler, çünkü diazepamın vücuttan atılmasını yavaşlatabilir ve etkisini 
artırabilirler. Diazepam ve oral kontraseptifleri birlikte alırken ara kanama oluşabilir, 
ancak kontraseptif koruma  azalmaz. 
o diazepamın normalden daha yavaş vücuttan atılmasına neden olabileceğinden sisaprid 
(mide problemlerini tedavi etmek için  kullanılır). 
o diazepam etkisini zayıflatabileceğinden kortikosteroidler (vücuttaki iltihabı tedavi 
etmek için kullanılan  ilaçlar). 
o levodopa (Parkinson hastalığını tedavi etmek için kullanılır). Diazepam levodopanın 
etkisini azaltabilir.  
o diazepamın vücuttan atılmasını yavaşlatabileceği ve etkisini artırabileceği için valproik asit (epilepsi ve zihinsel bozuklukları tedavi etmek için kullanılır). 
o diazepam kullanımı ketaminin (anestezik) etkisini  arttırır. 
o lofeksidin (opioid almayı bıraktığınızda semptomları hafifletmeye yardımcı olmak 
için). 
o nabilon (bulantı ve kusmayı tedavi etmek için).  
o alfa blokerleri veya moksonidin (yüksek tansiyonu düşürmek için). 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. DİAZEPAM -KOÇAK nasıl kullanılır?  
 
Uygun kullanım ve doz/uygulama sıklığı için talimatlar:  
Doktorunuz, hemşireniz veya diş hekiminiz size enjeksiyonu verecektir. Doktorunuz, diş 
hekiminiz veya hemşireniz sizin için doğru dozu belirleyecek ve size uygulayacaktır. 
 
Uygulama yolu ve metodu:  
DİAZEPAM -KOÇAK, damar içine veya kas içine uygulanır. 
 
DİAZEPAM -KOÇAK, diğer ilaçlarla veya I.V. sıvılarıyla karıştırılmamalı ve %0,9’luk 
sodyum klorür çözeltisi ve %5’lik dekstroz çözeltisi ile hacmen büyük damar içine infüzyon 
yoluyla yavaşça verilmesi dışında normal olarak seyreltilmemelidir. 
%0,9’luk sodyum klorür çözeltisi ve %5’lik dekstroz çözeltisi ile yapılan geçimlilik 
çalışmalarında yaklaşık 0,1 mg/ml konsantrasyonda seyreltilerek elde edilen çözeltilerin oda 
koşullarında 24 saat boyunca geçimli olduğu gösterilmiştir. 
7 / 11  “DİAZEPAM -KOÇAK  10 mg/2 ml I.M./I.V. enjeksiyonluk çözelti” I.V. infüzyon şeklinde 
uygulamanın gerekli görüldüğü hallerde; en az 200 ml %0,9’luk sodyum klorür infüzyon 
çözeltisi veya %5’lik dekstroz infüzyon çözeltisi ile karıştırılması ve hemen 
kullanılmasıönerilmektedir. I.V. infüzyon yoluyla uygulanacak çözeltilerin cam şişelerde 
seyreltilmesi ve uygulanması gerekliliği vardır.  
 
Değişik yaş grupları:  
Çocuklarda kullanımı:  
 
Status epileptikus, zehirlenmeye bağlı konvülsiyonlar, febril konvülsiyonlar: 
İntravenöz enjeksiyon yolu ile:  
Pediyatrik popülasyon  Önerilen doz  
 
Yenidoğan  300 – 400 mikrogram / kg, ardından gerekirse 
10 dakika sonra 300 – 400 mikrogram / kg. 
Her enjeksiyon 3 – 5 dakika boyunca  
verilecektir.  
 
 
1 ay -  11 yaş arası çocuklar  300 - 400 mikrogram / kg (doz başına 
maksimum 10 mg), ardından gerekirse 10 
dakika sonra 300 - 400 mikrogram / kg daha 
enjeksiyon. Her enjeksiyon 3 – 5 dakika  
boyunca verilecektir.  
 
12 - 17 yaş arası çocuklar  10 mg, ardından gerekirse 10 dakika sonra 10 
mg daha uygulanır. Her enjeksiyon 3 – 5 
dakika boyunca verilecektir. 
 
Tetanoz:  
İntravenöz enjeksiyon yolu ile:  
Vücut ağırlığı dikkate alınarak her 1 -  4 saatte bir kilogram başına 100- 300 mikrogram 
dozunda verilmelidir.  
 
İntravenöz infüzyon yolu ile:  
Vücut ağırlığı dikkate alınarak kilogram başına 3 -  10 mg dozunda cevaba göre ayarlanarak, 
24 saat içinde verilecektir. 
 
 Ameliyat öncesi ilaç veya premedikasyon:  
Vücut ağırlığı dikkate alınarak kilogram başına 0,2 mg dozunda verilmelidir. Enjeksiyon 
yavaş bir şekilde yapılmalıdır (dakikada 0,5 ml).  
 
Yaşlılarda kullanımı:  
Doz, normal önerilen dozun yarısını aşmamalıdır. 
 
Özel kullanım durumları:  
Karaciğer yetmezliği:  
Kronik karaciğer hastalığı olan hastalarda diazepam dozunun azaltılması gerekebilir. 
8 / 11  Diazepam vücut ağırlığı dikkate alınarak kilogram başına günde 0,603 mg (50 mg/kg/gün  
propilen glikol eşdeğeri) ve üzeri dozlarda uygulandığında, karaciğer fonksiyon bozukluğu 
olan hastalarda tıbbi izleme gerektirir.  
 
Böbrek yetmezliği:  
Böbrek yetmezliğinde diazepamın yarılanma ömründe klinik olarak anlamlı bir değişiklik 
yoktur ve genellikle doz ayarlaması gerektirmez. Diazepam vücut ağırlığı dikkate alınarak kilogram başına günde 0,603 mg (50 mg/kg/gün propilen glikol eşdeğeri) ve üzerindeki 
dozlarda uygulandığında böbrek fonksiyon bozukluğu olan hastalarda tıbbi izleme gerektirir.  
 
Eğer DİAZEPAM -KOÇAK’ ın etkisinin çok güçlü veya zayıf olduğuna dair bir izleniminiz var 
ise doktorunuz veya eczacınız ile konuşunuz. 
 
Kullanmanız gerekenden daha fazla DİAZEPAM -KOÇAK kullandıysanız:  
 
Enjeksiyon size bir doktor, hemşire veya diş hekimi tarafından verileceğinden, çok fazla 
verilmesi muhtemel değildir. Size çok fazla verildiğini düşünüyorsanız, size enjeksiyonu 
yapan kişiye söylemelisiniz. 
 
DİAZEPAM -KOÇAK’dan kullanmanız gerekenden fazlasını kullanmışsanız bir doktor veya 
eczacı ile konuşunuz.  
 
DİAZEPAM -KOÇAK’ı kullanmayı unutursanız  
 
Unutulan dozları dengelemek için çift doz almayınız. 
 
DİAZEPAM -KOÇAK ile tedavi sonlandırıldığındaki oluşabilecek etkiler  
 
• DİAZEPAM -KOÇAK’ın ani kesilmelerinde konvülsiyonlar (havale), titreme, karın ve kas 
krampları, kusma ve terleme gibi belirtiler görülebilir. Bu nedenle her türlü uzun süreli tedavide ilaç yavaş yavaş  azaltılmalıdır.
 
• Tedaviyi kademeli olarak kesiniz, aksi takdirde hastalığınız eskisinden daha şiddetli 
şekilde tekrarlayabilir. Bu risk, DİAZEPAM -KOÇAK tedavisini aniden kestiğinizde daha 
yüksektir. Duygu durum değişiklikleri, endişe, huzursuzluk veya uyku düzeninde değişiklikler 
görülebilir.  
 
4. Olası yan etkiler  nelerdir?  
Tüm ilaçlar gibi DİAZEPAM -KOÇAK’ ın içeriğinde bulunan maddelere duyarlı olan kişilerde 
yan etkiler olabilir.  
Yan etkiler aşağıdaki kategorilerde gösterildiği şekilde sıralanmıştır: 
 
Çok yaygın  :10 hastanın en az 1’inde  görülebilir.  
Yaygın :10 hastanın birinden az, fakat 100 hastanın birinden fazla  görülebilir. 
Yaygın olmayan  :100 hastanın birinden az, fakat 1.000 hastanın birinden fazla 
görülebilir. 
9 / 11  Seyrek  :1.000 hastanın birinden az, fakat 10.000 hastanın birinden fazla 
görülebilir. 
Çok seyrek  :10.000 hastanın birinden az görülebilir.  
Bilinmiyor  :Eldeki veriler ile belirlenemeyecek kadar az hastada  görülebilir. 
 
Aşağıdakilerden  biri olursa, DİAZEPAM -KOÇAK 'ı kullanmayı  durdurunuz  
ve DERHAL doktorunuza bildiriniz veya size en yakın hastanenin acil bölümüne  
başvurunuz:  
Yaygın olmayan:  
• Solunum depresyonu (çok yavaş ve / veya sığ solunum)  
 
Seyrek:  
• Solunum durması (solunumun kesilmesi)  
• Bilinç  kaybı  
• Sarılık (cildinizin veya gözlerinizin beyazının sararması)  
 
Çok seyrek:  
• Anafilaksi (şiddetli alerjik reaksiyon): Ani hırıltılı solunum, dudaklarınızın, dilinizin ve 
boğazınızın veya vücudunuzun şişmesi, döküntü, bayılma veya yutma güçlüğü gibi 
semptomlar  görülebilir.  
 
Bunların hepsi çok ciddi yan etkilerdir.  
 
Eğer bunlardan biri sizde mevcut ise, sizin DİAZEPAM -KOÇAK’ a karşı ciddi alerjiniz var 
demektir. Acil tıbbi müdahaleye veya hastaneye yatırılmanıza gerek olabilir. 
Diğer yan etkiler 
Çok yaygın:  
• Uyuşukluk  
 
Yaygın:  
• Yorgunluk 
• Yoksunluk belirtileri (olası belirtiler için lütfen aşağıdaki "Uzun süreli tedavi" bölümüne 
bakın.)  
• Bilinç bulanıklığı  (konfüzyon)  
• Kas hareketlerinin koordinasyon kaybı (ataksi) ve diğer hareket bozuklukları, titreme  
 
Yaygın olmayan:  
• Kas Güçsüzlüğü  
• Hafıza  kaybı  
• Konsantrasyonda  zorluk  
• Denge  bozuklukları  
• Baş dönmesi  
• Baş ağrısı  
• Konuşma  bozukluğu  
• Mide ve bulantı, kusma, kabızlık, ishal gibi bağırsak sorunları  
10 / 11  • Artan tükürük salgısı  
• Kaşıntı, cilt kızarıklığı, şişmesi ve deri döküntüsü şeklinde alerjik cilt  reaksiyonları,  
 
Seyrek:  
• Uyarma, ajitasyon, huzursuzluk, sinirlilik, saldırganlık, hafıza kaybı, sanrı, öfke, psikoz, 
kabus veya halüsinasyon gibi zihinsel yan etkiler. Ciddi olabilir veya ciddi duruma 
dönüşebilir. Bu yan etkilerin çocuklarda veya yaşlılarda ortaya çıkma olasılığı daha 
yüksektir  
• Azalan  uyanıklık  
• Depresyon  
• Duygusal  yoksulluk 
• Uykusuzluk (uyku sorunları)  
• Yavaş kalp atışı (bradikardi), kalp yetmezliği ve kalp atışının kesilmesi (kalp durması) 
gibi kalp sorunları  
• Düşük tansiyon, bayılma  (senkop)  
• Akciğerlerde artmış  mukus  
• Kuru  ağız  
• İştah artışı 
• Bazı karaciğer enzimlerinde değişiklikler (kan testlerinde  görünür)  
• İdrar yapma yeteneği, mesane kontrolünün kaybı (idrar  kaçağı)  
• Erkeklerde meme bezlerinin  büyümesi  
• İktidarsızlık, cinsel dürtü değişiklikleri  (libido)  
• Kan bozuklukları (boğaz ağrısı, burun kanaması veya enfeksiyon gelişebilir)  
 
Çok Seyrek:  
• Beyaz kan hücresi düzeylerinin düşmesi  (lökopeni)  
• Kandaki enzimlerin seviyelerinde yükselme  (transaminaz)  
 
Bilinmiyor:  
Bulanık görme, çift görme ve istemsiz göz hareketleri ( DİAZEPAM -KOÇAK almayı 
bıraktıktan sonra bu yan etkiler kaybolur)  
 
 Uzun süreli tedavi:  
DİAZEPAM -KOÇAK ile uzun süreli tedavi gören hastalar toleranslı hale gelebilir (ilaçları daha 
az etkili olmaya başlayabilir) veya ilaçlarına bağımlı olabilir.  
 
Uzun süre tedaviden sonra (yoğun bakım ünitesinde olduğu gibi) aşağıdaki yoksunluk 
belirtileri ortaya çıkabilir: baş ağrısı, kas ağrısı, anksiyete, huzursuzluk, karışıklık, sinirlilik, 
uyku yetersizliği, halüsinasyonlar ve konvülsiyonlar. Doktorunuz, bu etkilerden kaçınmak 
için dozunuzu kademeli olarak azaltacaktır.  
 
Bu enjeksiyonun herhangi bir soruna neden olduğunu düşünüyorsanız veya 
endişeleniyorsanız, doktorunuzla, hemşirenizle veya eczacınızla  konuşun.  
11 / 11   Yan etkilerin raporlanması  
Herhangi bir yan etki meydana gelmesi durumunda hekiminiz, eczacınız veya hemşireniz ile 
konuşunuz. Ayrıca yan etkileri www.titck.gov.tr  sitesinde yer alan “İlaç Yan Etki Bildirimi” 
ikonuna  tıklayarak  doğrudan  Türkiye  Farmakovijilans  Merkezi  (TÜFAM)’ne 
bildirebileceğiniz gibi, 0800 314 00 08 numaralı yan etki bildirim hattını da kullanabilirsiniz. Meydana gelen yan etkileri bildirerek kullanmakta olduğunuz ilacın güvenliliği hakkında  daha fazla bilgi edinilmesine katkı sağlamış  olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
5. DİAZEPAM -KOÇAK ’in  Saklanması  
 
DİAZEPAM -KOÇAK ’ı çocukların göremeyeceği, erişemeyeceği yerlerde ve ambalajında 
saklayınız. 
 
25°C altında oda sıcaklığında, ışıktan koruyarak saklayınız.  
 
%0,9’luk sodyum klorür çözeltisi ve %5’lik dekstroz çözeltisi ile yaklaşık 0,1 mg/ml konsantrasyonda seyreltilerek elde edilen çözeltiler oda koşullarında 24 saat stabildir.  Son kullanma tarihiyle uyumlu olarak kullanınız  
 
Ambalajdaki son kullanma tarihinden sonra DİAZEPAM -KOÇAK ’ ı kullanmayınız. 
 
Eğer ürünün ambalajında herhangi bir hasar fark ederseniz DİAZEPAM -KOÇAK’ ı 
kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi: KOÇAK FARMA İlaç ve Kimya Sanayi A.Ş. 
 Mahmutbey Mah. 2477 Sk. No:23 
 Bağcılar/İSTANBUL  
Tel. : 0212 410 39 50 
 Faks: 0212 447 61 65 
 
 
İmal Yeri: Koçak Farma İlaç ve Kimya Sanayi A.Ş. 
                    Çerkezköy Organize Sanayi Bölgesi 
                     K araağaç Mah. 11. Sok. No:5 
                     K apaklı /Tekirdağ 
 
Bu kullanma talimatı 23/08/2024 tarihinde onaylanmıştır.  
