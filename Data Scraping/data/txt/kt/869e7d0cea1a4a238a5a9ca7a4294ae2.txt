KULLANMA TALİMATI  
 
TRAJENTA  DUO® 2.5 mg/1000 mg film kaplı tablet  
Ağızdan  alınır  
 
Etkin  madde:  Linagliptin  2.5 mg  ve metformin  hidroklorür  1000 mg  içerir.  
 
Yardımcı  maddeler:  
Tablet  çekirdeği:  Arginin, kopovidon, magnezyum  stearat,  mısır nişastası,  silika  kolloidal  anhidr  
Film  kaplama:  Hipromelloz, titanyum dioksid, talk, kırmızı demir  oksid, propilen glikol  
 
▼ Bu ilaç ek izlemeye  tabidir. Bu üçgen  yeni güvenlilik bilgisinin  hızlı olarak  belirlenmesini  
sağlayacaktır.  Meydana  gelen  herhangi  bir yan etkiyi  raporlayarak  yardımcı  olabilirsiniz.  Yan 
etkilerin  nasıl  raporlanacağını öğrenmek için  4. Bölümün  sonuna  bakabilirsiniz.  
 
 
 
Bu Kullanma  Talimatında:  
 
1. TRAJENTA DUO nedir  ve ne  için kullanılır?  
2. TRAJENTA DUO’yu  kullanmadan  önce dikkat  edilmesi gerekenler  
3. TRAJENTA DUO nasıl  kullanılır?  
4. Olası  yan etkiler  nelerdir?  
5. TRAJENTA DUO’nun saklanması  
 
Başlıkları  yer almaktadır.  
 
1. TRAJENTA  DUO nedir ve  ne için kullanılır?  
 
İlacınızın  ismi TRAJENTA  DUO’dur.  Oval,  iki yüzü  de bombeli, açık pembe  filmle  kaplanmış  
tabletlerdir.  Bir yüzünde  "D2/1000"  ve diğer  yüzünde  Boehringer  Ingelheim  logosu basılıdır.  
Piyasaya  60 tabletlik  ambalajlarda sunulur.  
 
Bu ilaç,  iki ayrı  etkin  madde  içerir:   Linagliptin  ve metformin.  
 
- Linagliptin,  “DPP -4 inhibitörleri (dipeptidil  peptidaz -4 inhibitörleri)”  olarak  adlandırılan bir 
ilaç sınıfın a aittir.  
- Metformin,  “biguanidler”  olarak  adlandırılan  bir ilaç sınıfın a aittir.  Bu  ilacı  kullanmaya   başlamadan   önce   bu  KULLANMA   TALİMATINI   dikkatlice  
okuyunuz,  çünkü sizin için  önemli bilgiler  içermektedir.  
 
• Bu kullanma talimatını saklayınız.  Daha sonra tekrar  okumaya ihtiyaç  duyabilirsiniz. 
• Eğer  ilave sorularınız  olursa,  lütfen  doktorunuza veya eczacınıza  danışınız.  
• Bu ilaç kişisel  olarak  sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye  gittiğinizde  doktorunuza bu ilacı 
kullandığınızı  söyleyiniz.  
• Bu talimatta  yazılanlara aynen uyunuz. İlaç hakkında  size önerilen  dozun   dışında  
yüksek  veya  düşük  doz kullanmayınız.  TRAJENTA  DUO  etkisini nasıl  gösterir  
Bu iki etkin  madde,  “Tip 2 diabetes  mellitus”  olarak  adlandırılan  bir şeker  hastalığı  tipinde, 
erişkin  hastalarda kan şekeri  düzeylerini  kontrol  altında  tutmak  için birlikte  çalışır . TRAJENTA  
DUO,  diyet  ve egzersizle  birlikte  uygulanmasıyla,  yemeklerden  sonra  salıverilen  insülin  
düzeylerini  iyileştirmeye  yardımcı  olur ve vücudunuz  tarafından  oluşturulan şeker  miktarını  
düşürür.  
 
TRAJENTA  DUO,  tek başına veya şeker  hastalığı  için kullanılan  sülfonilüre, empagliflozin  veya 
insülin gibi  diğer  belli  ilaçlarla  birlikte  uygulanabilir.  
 
Tip 2  diyabet  (Tip 2 şeker hastalığı)  nedir?  
Tip 2 diyabette  vücudunuz, yeterli  miktarda  insülin  oluşturmaz  ve oluşan  insülin  gerektiği  
şekilde  çalışmaz.  Vücudunuz  çok fazla şeker  de üretebilir.  Bu durum  ortaya  çıkarsa,  şeker  
(glikoz)  kanda  birikir.  Bu birikim,  kalp hastalığı,  böbrek hastalığı,  körlük  ve kol veya bacağın  
kesilmesinin  gerekmesi  gibi ciddi  tıbbi  sorunlara  yol açabilir.  
 
2. TRAJENTA  DUO kullanmadan önce dikkat  edilmesi  gerekenler 
TRAJENTA  DUO’yu  aşağıdaki  durumlarda  KULLANMAYINIZ  
Eğer;  
- Linagliptin,  metformin  veya ilacın  bileşiminde  bulunan  ve yukarıda  “yardımcı  maddeler ” 
başlığı altında  sıralanan  maddelerden  herhangi  birine  karşı  alerjik  iseniz  
- Böbrek fonksiyonlarınız  ciddi  şekilde düşmüş  ise, 
- Ağır hiperglisemi (yüksek kan şekeri),  bulantı,  kusma,  ishal,  hızlı kilo kaybı,  laktik  asidoz  
(laktik  asit birikimi  - Aşağıdaki  “Laktik  asit riski”  kısmına  bakınız)  veya ketoasidoz  gibi 
durumların  eşlik ettiği kontrol  altına  alınamayan  bir şeker  hastalığınız  varsa.  Ketoasidoz  
‘‘keton  cisimcikleri’’  denilen maddelerin  kanda  birikip  diyabetik  prekomaya  yol açabileceği  
bir tablodur. Belirtileri mide  ağrısı,  hızlı ve derin  soluk alıp verme,  uykululuk hali veya 
olağandışı meyvemsi bir  nefes  kokusudur.  
- Daha önce diyabetik prekoma geçirdiyseniz,  
- Akciğer  ya da bronş  sisteminizi veya böbreklerinizi  etkileyen  ağır bir enfeksiyonunuz  varsa.  
Ağır enfeksiyonlar  böbrek sorunlarına  yol açabilir  ve bu durum  sizde  laktik  asidoz  riski 
doğurabilir  (Lütfen  ‘‘TRAJENTA  DUO’yu  aşağıdaki  durumlarda  DİKKATLİ  
KULLANINIZ’’  bölümüne  bakınız). 
- Uzun  süreli  veya şiddetli ishal veya üst üste birkaç  kez kusma  gibi durumlardan  dolayı  
vücudunuzdan çok fazla  su kaybı  (dehidrasyon)  olmuşsa, Dehidrasyon;  böbrek sorunlarına  
yol açabilir,  bu da sizde  laktik  asidoz  oluşma  riskine  yol açabilir  (Lütfen  ‘‘TRAJENTA  
DUO’yu  aşağıdaki  durumlarda  DİKKATLİ  KULLANINIZ’’  bölümüne  bakınız).  
- Aniden gelişen  kalp yetmezliği için tedavi  edildiyseniz  veya yakın  geçmişte  bir kalp krizi 
geçirdiyseniz  veya “şok”  gibi şiddetli”  dolaşım sorunlarınız  varsa ya da nefes  almada güçlük  
çekiyorsanız.  Bu durum  dokular  için oksijen  kaynağının eksikliğine  yol açabilir,  bu da sizde  
laktik  asidoz  oluşma  riski oluşturabilir  (Lütfen  ‘‘TRAJENTA DUO’yu  aşağıdaki  
durumlarda  DİKKATLİ  KULLANINIZ’’  bölümüne  bakınız). 
- Karaciğerinizle ilgili sorunlarınız  varsa 
- Her gün veya sadece zaman  zaman  olsa bile aşırı miktarda  alkol  alıyorsanız (Bkz.  bölüm  
TRAJENTA  DUO ile alkol ). 
 
Yukarıda    sayılan    durumlardan    herhangi    biri   sizin   için   geçerli    ise   TRAJENTA    DUO 
kullanmayınız. Emin  değilseniz, bu ilacı almadan  önce doktorunuza veya  eczacınıza danışınız.  TRAJENTA  DUO’yu  aşağıdaki  durumlarda  DİKKATLİ  KULLANINIZ  
Eğer aşağıdaki  durumlardan biri  sizin için geçerli  ise mutlaka doktorunuzla  konuşunuz:  
- Tip- 1 diyabetiniz  (bu durumda  vücudunuz  hiç insülin  oluşturmaz)  varsa.  TRAJENTA DUO 
bu durumları n tedavisinde  kullanılmamalıdır.  
- İnsülin veya sülfonilüre  olarak  adlandırılan  bir antidiyabetik  ilacı (şeker  hastalığı  ilacı)  
kullanıyorsanız, bu ilaçlardan  herhangi  biri ile birlikte  TRAJENTA DUO alacağınız  zaman  
doktorunuz, düşük kan şekerini  (hipoglisemi)  önlemek  için, insülin veya sülfonilüre  dozunu 
azaltmak  isteyebilir.  
- Pankreas  hastalığınız  varsa ya da geçmişte pankreasla ilgili hastalık  geçirmişseniz.  
 
Akut  pankreatiti  (aniden  gelişen  pankreas  iltihaplanması)  gösteren, inatçı,  şiddetli  karın  ağrısı  
gibi belirtiler  ortaya  çıkarsa,  doktorunuza  başvurmalısınız.  
 
Cildinizde  kabarcıklar  ortaya  çıkarsa bu durum  büllöz  pemfigoid olarak  adlandırılan  bir cilt 
hastalığının  göstergesi  olabilir.  Doktorunuz  ilacı kullanmanızı durdurabilir.  
 
Eğer yukarıda  sayılan  durumlardan herhangi  birisi size uyuyorsa  lütfen  doktorunuz  veya 
eczacınız  ile görüşünüz.  Yukarıda  belirtilen  durumların sizin için geçerli  olup olmadığından  
emin  değilseniz,  TRAJENTA  DUO kullanmadan  önce  doktorunuzla,  eczacınızla veya 
hemşirenizle görüşünüz.  
 
Şeker  hastalığı ile ilgili deri lezyonları,  şeker  hastalığının  sık görülen  bir komplikasyonudur.  
Doktorunuzun, cilt ve  ayak  bakımınız  için yaptığı  tavsiyeleri  özenle  uygulamalısınız.  
 
Laktik asidoz  riski  
Metformin  içeriği  nedeni  ile TRAJENTA  DUO,  özellikle  de böbrekleriniz  düzenli  çalışmıyorsa,  
laktik  asidoz  denilen  çok seyrek  görülen fakat  çok ciddi  bir soruna  neden  olabilir.  Laktik  asidoz  
gelişme  riski,  kontrol  altında  tutulmayan  şeker  hastalığı,  ciddi  enfeksiyonlar, uzun süreli  açlık  ya 
da alkol  alımıyla,  vücudun su kaybetmesiyle  (dehidrasyon  – Daha fazla bilgi için aşağıdakileri  
okuyunuz),  karaciğer  problemleri  ve vücudun  herhangi  bir bölümünün  oksijen  alımından  
mahrum  kalm ası (aniden  gelişen  ağır kalp hastalığı  gibi)  ile artmaktadır.  Yukarıda  sayılanlardan  
herhangi  biri sizin için geçerli ise, doktorunuzla konuşunuz.  
 
Şiddetli  kusma, ishal,  ateş, sıcağa maruz kalma,  normalden  daha  az sıvı tüketimi gibi vücudun su 
kaybetmesine  yol açabilecek  (dehidratasyon)  her durumda  kısa süreliğine  TRAJENTA  DUO 
alımını durdurunuz. Daha  fazla bilgi için doktorunuz  ile konuşunuz.  
 
Laktik  asidozun belirtilerinden  bazılarını yaşıyorsanız, derhal  TRAJENTA  DUO kullanmayı  
kesiniz  ve derhal  bir doktor  ile temas  kurunuz  ya da en yakın  hastaneye  gidiniz. Çünkü bu durum  
komaya  yol açabilir.  
 
Laktik  asidoz  belirtileri aşağıdakileri içerir;  
• Kusma  
• Karın  ağrısı  
• Kaslarda kramp  
• Aşırı  yorgunluk halinin eşlik  ettiği genel  olarak  kendini  iyi hissetmeme  durumu  
• Nefes  almada güçlük  
• Vücut  ısısında  ve kalp  atım  hızında  düşmedir.  
 
Laktik  asidoz  acil bir tıbbi  durumdur  ve hastanede  tedavi  edilmesi gereklidir. Büyük  bir ameliyat  geçirecekseniz,  TRAJENTA DUO alımını bu sırada ve ameliyat  sonrasında  
bir süre  durdurunuz. TRAJENTA DUO  ile tedavinizi  ne zaman  durduracağınıza  
ve ne zaman  yeniden  başlayacağınıza  doktorunuz  karar  verecektir.  
 
TRAJENTA  DUO ile tedaviniz  sırasında,  doktorunuzu en az yılda  bir kez ya da ileri bir 
yaştaysanız  ya da böbrek işleviniz  kötüye  gidiyorsa,  daha  sık olmak  üzere   böbreklerinizin  
işlevini kontrol  edecektir.  
 
Çocuklar  ve ergenler  
Bu ilacın  çocuklarda ve  18 yaşından  küçük ergenlerde  kullanılması önerilmez.  
 
Bu uyarılar  geçmişteki  herhangi  bir dönemde  dahi olsa sizin  için geçerliyse  lütfen  doktorunuza  
danışınız.  
 
TRAJENTA  DUO’nun  yiyecek  ve içecek  ile kullanılması:  
TRAJENTA  DUO,  yemekler  ile birlikte  veya  yemeklerden  sonra alınmalıdır.  
 
Hamilelik  
İlacı kullanmadan önce doktorunuza  veya  eczacınıza  danışınız. 
 
Eğer hamile  iseniz,  hamile  olabileceğinizi düşünüyorsanız  veya bebek  sahibi  olmayı  
planlıyorsanız, TRAJENTA  DUO almaya  başlamadan  önce doktorunuza  veya eczacınıza  
danışınız.  
 
Hamile  iseniz  TRAJENTA  DUO kullanmayınız. Bu ilacın  anne karnındaki  bebeğe  zararlı  olup 
olmadığı  bilinmemektedir.  
 
Tedaviniz  sırasında  hamile  olduğunuzu fark ederseniz  hemen  doktorunuza veya eczacınıza  
danışınız.  
 
Emzirme  
İlacı kullanmadan önce doktorunuza  veya  eczacınıza  danışınız. 
 
Metformin  insan  sütüne  düşük miktarlarda  geçer.  Linagliptinin  ise insan  sütüne  geçip  geçmediği  
bilinmemektedir.  Bu ilacı  alırken  bebeğinizi  emzirmek  istiyorsanız,   doktorunuza danışınız.  
 
Araç ve  makine  kullanımı  
Araç ve makine  kullanım  yeteneği  üzerine  TRAJENTA  DUO’nun  etkisi  yoktur  veya bu etki 
ihmal edilebilir  düzeydedir.  
 
Bununla  birlikte,  TRAJENTA DUO eğer sülfonilüre  olarak  adlandırılan  ilaçlar  veya insülin ile 
birlikte  kullanılırsa,  olması gerekenden  daha  düşük kan gliukoz  düzeylerine  (hipoglisemi)  yol 
açabilir.  Bu durum  ise, araç ve makine  kullanma  yeteneğinizi  etkileyebilir  veya güvensiz  çalışma  
koşullarına  neden olabilir.  
 
Diğer ilaçlar  ile birlikte  kullanımı  
Örneğin  röntgen çekimi  yada tarama için, kan dolaşımınıza  bir kontrast  madde  zerk edilecek  ise 
öncesinde  ya da kontrast  maddenin uygulaması  anında  TRAJENTA  DUO kullanmayı  
durdurunuz. TRAJENTA DUO tedavisini ne zaman  durduracağınıza  ve yeniden  ne zaman  
başlayacağınıza doktorunuz  karar  verecektir.  Aşağıda  belirtilen  etkin  maddelerden  herhangi  birini içeren  ilaçlar  başta olmak  üzere,  başka  bir 
ilaç kullanıyorsanı z, son zamanlarda kullandıysanız  veya kullanma  ihtimaliniz  varsa,  bu konuda  
doktorunuza  bilgi veriniz. Daha sık kan glikoz  ve böbrek fonksiyon testleri  yaptırmanız  ya da 
doktorunuzun TRAJENTA  DUO dozunu ayarlama  gerekliliği olabilir.  Özellikle  aşağıdaki  
durumlar  hakkında  bilgi vermeniz  önemlidir: 
 
- İdrar  oluşumunu arttıran ilaçlar ( diüretikler)  
- Ağrı kesici ya da yangı  giderici  ilaçlar  ( ibuprofen ve celecoxib  gibi NSAID ve COX -2 
inhibitörleri)  
- Yüksek kan basıncı  tedavisinde kullanılan bazı ilaçlar (ACE  inhibitörleri ve anjiotension II 
reseptör antagonistleri)  
- Böbrek fonksiyonlarınız azalmış ise, kanınızdaki metformin miktarını değiştirebilen ilaçlar 
(verapamil, rifampisin, simetidin, dolutegravir, ranolazin, trimethoprim, vandetanib, 
isavukonazol, krizot inib, olaparib)  
- Karbamazepin,   fenobarbital   veya  fenitoin.   Bu  ilaçlar,   nöbeti   (konvülziyon)   veya  kronik 
ağrıları  kontrol  etmek  için kullanılabilir.  
- Rifampisin.   Bu  ilaç,  tüberküloz   (verem)   gibi  enfeksiyonların  tedavisinde   kullanılan   bir 
antibiyotiktir.  
- Astım  ve artrit  (eklem  iltihabı)  gibi iltihapla  seyreden  hastalıkların  tedavisinde  kullanılan  
ilaçlar  (kortikosteroidler)  
- Bronşiyal  astım tedavisinde kullanılan bronş  genişletici ilaçlar  (beta -sempatomimetikler)  
- Alkol  içeren  ilaçlar  
 
TRAJENTA  DUO  ve alkol  
Laktik  asidoz  riskini  artırabileceğinden,  TRAJENTA DUO kullanırken  alkol  ve alkol  içeren  
ilaçları  almaktan  kaçınınız.  (Bkz.  “TRAJENTA DUO’yu  aşağıdaki  durumlarda  DİKKATLİ  
KULLANINIZ”  bölümüne  bakınız). 
 
Eğer  reçeteli  ya da reçetesiz  herhangi  bir ilacı şu anda kullanıyorsanız, son zamanlarda  
kullandınız  ise lütfen  doktorunuza veya eczacınıza  bunlar hakkında bilgi  veriniz.  
 
3. TRAJENTA  DUO  nasıl  kullanılır?  
 
TRAJENTA  DUO’yu  tam olarak  doktorunuzun  size anlattığı  şekilde  kullanınız. Emin  
değilseniz,  doktorunuz  veya  eczacınız  ile görüşünüz. 
 
Almanız  gereken  TRAJENTO DUO miktarı,  durumunuza  ve kullanmakta  olduğunuz  metformin  
ve/veya  ayrı ayrı ancak  eş zamanlı  kullandığınız  linagliptin  ve metformin  tabletlerin  dozuna  
bağlıdır.  Doktorunuz  size bu ilaçtan  ne kadar almanız  gerektiğini  tam olarak  söyleyecektir.  
 
Bu ilacı nasıl  kullanmalısınız?  
• Doktorunuzun  önerdiği  dozda,  ağızdan,  günde  iki kez  birer  tablet  
• Mide  bulantısı  olasılığını azaltmak  üzere,  yemeklerle  birlikte  kullanılmalıdır.  
 
Günlük  önerilen  en yüksek doz  olan  5 mg  linagliptin  ve 2000 mg  metformin  dozunu aşmayınız.  
 
TRAJENTA  DUO’yu  doktorunuz  size bu ilacı reçete ettiği süre boyunca  kullanmaya  devam  
ediniz, böylece  kan şekerinizin  kontrol  altında  tutulmasına  yardımcı  olabilirsiniz.  Doktorunuz, 
bu ilacı,  başka  bir oral antidiyabetik  ilaç (ağızdan  kullanılan  şeker  hastalığı  ilacı)  veya insülin  ile 
birlikte  kullanmanızı  isteyebilir.  Sağlığınız  için en iyi sonuçlara ulaşmak  üzere,  tüm ilaçlarınızı  
doktorunuzun önerdiği  şekilde kullanmaya  dikkat  etmelisiniz.  TRAJENTA  DUO kullanırken diyetinize  devam  etmeli ve günlük karbohidrat  tüketiminizi tüm 
güne  dengeli  bir şekilde  yaymalısınız.  Eğer fazla kilolu  iseniz,  enerji  kısıtlayıcı  diyetinize  size 
önerildiği  şekilde  devam  ediniz. Tek başına  TRAJENTA DUO’nun kan şekerinizde anormal  
şekilde  düşmeye  (hipoglisemi)  yol açması  beklenmez.  TRAJENTA  DUO,  sülfonilüre  grubu bir 
ilaçla  veya insülinle  birlikte  kullanılırsa,  düşük kan şekeri  düzeylerine  yol açabilir.  Bu nedenle  
doktorunuz, sülfonilüre  grubu ilacın  veya  insülinin dozunu düşürebilir.  
 
Değişik  yaş grupları:  
 
Çocuklarda  ve ergenlerde  kullanımı  
Bu ilacın,  çocuklarda ve  18 yaşın  altındaki  ergenlerde  kullanımı önerilmez.  
 
Yaşlılarda  kullanımı:  
TRAJENTA  DUO yaş yükseldikçe  daha  dikkatli  kullanılmalıdır.  80 yaşın  üzerindeki  hastalarda  
deneyim  sınırlıdır.  Metformin  bileşeni böbrekler  yoluyla  atılmaktadır.  Bilhassa  yaşlı hastalarda  
metformin  ile ilişkilendirilen  laktik  asidoz  denilen durumun önlenmesine  yardımcı  olmak  üzere  
böbrek işlevlerinin  izlenmesi önerilir.  
 
Özel  kullanım  durumları:  
Böbrek  yetmezliği:  
 
Bu ilacı hangi  dozda  kullanacağınıza doktorunuz  böbrek fonksiyonlarınızı  da dikkate  alarak  
karar  verecektir.   Böbrekleriniz  yeterince  çalışmıyorsa,  doktorunuz  bu ilacı size önermeyecektir.  
 
Karaciğer yetmezliği  
Metformin  içeriği  nedeni  ile karaciğer  yetmezliği olanlarda kullanımı önerilmez.  Bu hastalarda  
klinik deneyim  yoktur.  
Eğer  TRAJENTA DUO’nun  etkisinin  çok güçlü veya zayıf olduğuna dair bir izleniminiz  var ise 
doktorunuz  veya  eczacınız  ile konuşunuz.  
 
Kullanmanız  gerekenden  daha  fazla  TRAJENTA DUO  kullandıysanız  
TRAJENTA DUO’dan kullanmanız  gerekenden  fazlasını kullanmışsanız  derhal  bir doktor  veya 
eczacı  ile konuşunuz.  
 
TRAJENTA  DUO tabletlerden  almanız  gerekenden  daha  fazlasını  almışsanız  sizde  laktik  asidoz  
denilen durum  oluşabilir.  Laktik  asidozun belirtileri  şiddetli bulantı, kusma,  kas kramplarıyla  
seyreden  karın  ağrısı,  aşırı yorgunluk halinin eşlik ettiği genel  olarak  kendini  iyi hissetmeme  
durumu  ve nefes  almada  güçlüktür.  Diğer  belirtiler  vücut  sıcaklığının  ve kalp atımının  
azalmasıdır.  Eğer bu belirtilerden  bazıları  sizde  oluşursa, acilen  hastanede tedavi  olmanız  
gerekebilir,  çünkü laktik  asidoz  komaya  ilerleyebilir.  TRAJENTA  DUO kullanmayı  hemen  
bırakınız  ve derhal  bir doktor  ile temas  kurunuz  ya da en yakın  hastaneye  gidiniz.  Hastaneye  
giderken  ilacınızın  ambalajını  da yanınızda  götürünüz. 
 
TRAJENTA  DUO kullanmayı unutursanız  
TRAJENTA  DUO kullanmayı  unutursanız, hatırlar  hatırlamaz  alınız.  Ancak, hatırladığınızda  bir 
sonraki  doza  az bir zaman  kalmışsa  unuttuğunuz  dozu atlayınız.  Unuttuğunuz  dozu  telafi  etmek  
için çift doz almayınız.  Aynı  zamanda (sabah  veya akşam)  iki dozu  birden kullanmayınız.  
 
Unutulan dozları  dengelemek  için çift doz almayınız. TRAJENTA  DUO  ile tedavi  sonlandırıldığında  oluşabilecek  etkiler  
Doktorunuz  ilacı kesmenizi  söyleyinceye  kadar  bu ilacı kullanmaya  devam  ediniz. Bu ilaç, kan 
şekerinizin  kontrol  altında  tutulmasına  yardım  eder.  
 
Bu ilacın  kullanımı hakkında  başka bir sorunuz  varsa doktorunuz  veya  eczacınız ile  konuşunuz.  
 
4. Olası yan etkiler nelerdir ? 
 
Tüm  ilaçlarla  olduğu  gibi, TRAJENTA  DUO kullanımında  da yan etkiler  oluşabilir.  Bu etkiler  
ilacı kullanan herkeste görülmez.  
 
Aşağıdakilerden  biri olursa,  TRAJENTA  DUO  kullanmayı  durdurunuz  ve DERHAL  
doktorunuza  bildiriniz  veya  size en yakın  hastanenin acil bölümüne  başvurunuz:  
Kan şekerindeki  düşmeyi  (hipoglisemi)  gösteren  şu belirtiler  ortaya  çıkarsa,  derhal  TRAJENTA  
DUO’yu  kesiniz  ve doktorunuza  başvurunuz:  Titreme,  terleme,  endişe  hali, görmede  bulanıklık, 
dudaklarda  seyirme,  renkte  solukluk, duygu durumunda  değişme  veya kafa karışıklığı.  
Hipoglisemi,  TRAJENTA DUO’nun  bir sülfonilüre  ile veya insülin  ile kombine  halde  
kullanıldığı  durumlarda,  tanımlanmış  ve çok yaygın  görülen (10 kişide  1 kişiden  fazlasını  
etkileyebilir)  bir yan etkidir. 
 
Çok seyrek  olarak  (10.000 kişide  1 kişiye  kadarını  etkileyebilir),  TRAJENTA  DUO  kullanan  
hastalarda,  “laktik  asidoz ” (kanda  gereğinden  fazla laktik  asit bulunması)  olarak  adlandırılan  
çok ciddi  bir yan etki ortaya  çıkabilir  (Bkz. “TRAJENTA  DUO’yu  aşağıdaki  durumlarda  
DİKKATLİ  KULLANINIZ”).  Eğer sizde  bu durum  ortaya  çıkarsa, TRAJENTO DUO  
kullanmayı  kesiniz  ve derhal  doktorunuza  başvurunuz  veya hemen  en yakın  hastaneye  gidiniz. 
Çünkü laktik  asidoz  komaya  neden olabilir.  : 
 
Bazı hastalarda “pankreatit”  adı verilen  pankreasta iltihaplanma  (ortaya  çıkma sıklığı,  bilinmiyor  
şeklinde  değerlendirilmiştir,  yani mevcut  verilerden  tahmin  edilemiyor)  ortaya  çıkmıştır.  Eğer 
aşağıda verilen  yan etkilerden  herhangi  birini  fark ederseniz  TRAJENTA  DUO kullanmayı  
kesiniz  ve derhal  doktorunuza başvurunuz:  
 
• Eğer sırtınıza  vurabilen, şiddetli  ve inatçı  bir mide  ağrınız  ve aynı zamanda  bulantı  ve 
kusmanız  varsa doktorunuza  başvurunuz. Çünkü bu belirtiler  pankreatiti  (pankreasınızda  
iltihaplanmayı)  işaret  ediyor  olabilir.  
 
Bunların  hepsi  çok ciddi yan etkilerdir.  
 
Aşağıdakilerden  herhangi  birini fark ederseniz,  hemen  doktorunuza  bildiriniz  veya size en 
yakın  hastanenin acil bölümüne  başvurunuz:  
 
  Seyrek ( 1.000 kişide  1 kişiye  kadarını  etkileyebilir)  
Bazı hastalarda ciddi  olabilen  alerjik  yan etkiler  görülebilir  (.  
Yaygın  olmayan  (100 kişide  1 kişiye  kadarını  etkileyebilir)  
Alerjik  yan etkiler  arasında,  , hırıltılı  nefes  alma  ve nefes  darlığı  bulunabilir. Bazı hastalarda,  
döküntü (yaygın  olmayan  sıklıkta),  kurdeşen (seyrek  sıklıkta)  ve soluk almayı ve 
yutkunmayı  zorlaştıracak  şekilde  yüzde,  dudaklarda, dilde, boğazda  şişme  (anjiyoödem  - 
seyrek  sıklıkta)  ortaya  çıkabilir.  Bu belirtilerden  biri sizde  görülürse, TRAJENTA  DUO almayı 
kesiniz  ve derhal  doktorunuzu arayınız.  Doktorunuz, alerjik  reaksiyonu tedavi  etmek  üzere  
size ilaç yazabilir  ve şeker  hastalığınız  için başka  bir ilaç kullanmanızı  isteyebilir.  Aşağıdakilerden herhangi birini  fark ederseniz,  doktorunuza  söyleyiniz:  
TRAJENTA  DUO alırken  bazı hastalarda şu  yan etkiler  görülebilir:  
 
Yaygın  (10 kişiden 1 kişiye  kadarını  etkileyebilir):  
-İshal,  kanda enzim artışı ( lipaz  yükselmesi)  
 
Yaygın  olmayan  (100 kişiden 1 kişiye  kadarını  etkileyebilir):  
-Burun veya boğazda  iltihap  (nazofarenjit),  
-Öksürük  
-İştah  kaybı  
-Bulantı  veya  kusma  
-Kanda amilaz  enzim düzeyinde  artış  
-Kaşıntı  
 
Sıklığı  bilinmiyor:  
-Deride kabarcıklar  (büllöz  pemfigoid)  
 
Tek başına  linagliptin  kullanımı  ile görülen  yan etkiler:  
Tek başına  linagliptin  kullananlarda  görülen  tüm yan etkiler,  TRAJENTA  DUO için verilen  
kısımda  listelenmiştir.  
 
Bazı hastalar,  TRAJENTA DUO’yu  insülin ile  birlikte kullanırken şu  yan etkilerle karşılaşmıştır: 
Yaygın  olmayan  (100 kişiden 1 kişiye  kadarını  etkileyebilir):  
- Kabızlık  
- Karaciğer  işlevlerinde  bozukluklar  
 
Daha fazla bilgi için insülin  ilacınızın  kullanma  talimatını da  okuyunuz. 
 
TRAJENTA  DUO kullanımı  ile tanımlanmayan  ancak  tek başına  metformin  kullanan hastalarda 
görülen  yan etkiler:  
 
Çok yaygın (10 kişide  1’den fazlasını  etkileyebilir): 
-Karın  ağrısı  
 
Yaygın  (10 kişiden 1 kişiye  kadarını  etkileyebilir):  
-Ağızda  tat bozukluğu (metalik  tat) 
 
Çok seyrek  (10.000 kişiden  1 kişiye  kadarını  etkileyebilir):  
-Vitamin  B12  düzeylerinde  azalma,  
- Hepatit  (karaciğerinizde  bir sorun),  
-Deride kızarma  ve döküntü gibi  belirtiler  ve kurdeşen. 
 
Yan etkilerin  raporlanması: 
Kullanma  Talimatında  yer alan veya almayan  herhangi  bir yan etki meydana  gelmesi  durumunda  
hekiminiz,  eczacınız  veya hemşireniz  ile konuşunuz. Ayrıca  karşılaştığınız  yan etkileri  
www.titck.gov.tr   sitesinde  yer alan “ İlaç Yan Etki Bildirimi”  ikonuna  tıklayarak  ya da 0 800 
314 00 08 numaralı yan etki bildirim hattını  arayarak  Türkiye  Farmakovijilans  Merkezi  
(TÜFAM)’ne  bildiriniz.  Meydana  gelen  yan etkileri  bildirerek  kullanmakta  olduğunuz  ilacın  
güvenliliği  hakkında daha fazla bilgi edinilmesine  katkı  sağlamış  olacaksınız.  
 
Eğer   bu  kullanma  talimatında  bahsi   geçmeyen   herhangi   bir  yan  etki  ile  karşılaşırsanız 
doktorunuzu veya  eczacınızı bilgilendiriniz.  5. TRAJENTA  DUO’nun  saklanması  
 
TRAJENTA  DUO’yu   çocukların  göremeyeceği,  erişemeyeceği   yerlerde   ve  ambalajında 
saklayınız . 
 
Bu ilacı 25ºC’nin altında  oda sıcaklığında  saklayınız.  
Bu ilacı ışıktan  ve nemden korumak üzere orijinal ambalajı  içinde  saklayınız.  
 
Son kullanma  tarihiyle  uyumlu olarak kullanınız . 
Son  kullanma   tarihi  blister   ile  kartonun   üzerinde   belirtilmiştir   ve  o  ayın  son  gününü 
göstermektedir.  
 
Eğer ambalaj  hasarlı  ise veya kurcalanma belirtileri  bulunuyorsa  kullanmayınız. 
 
İlaçlar  atık su veya evsel  çöp yoluyla  atılmamalıdır.  Artık  gerekli  olmayan ilaçları nasıl  elden  
çıkaracağınızı  eczacınıza  sorunuz. Bu  önlemler  çevrenin  korunmasına yardımcı olacaktır.  
 
Ruhsat  sahibi:  
Boehringer  Ingelheim  İlaç Ticaret  A.Ş. 
Büyükdere  Cad., USO Center  
No: 245, K:  13-14 
34398 -  Maslak,  İSTANBUL  
 
Tel: (0 212)  329 1100  Faks:  (0 212)  329 1101  
 
Üretim  yeri: 
Boehringer  Ingelheim Pharma GmbH &  Co. KG 
Binger Strasse 173 
D-55216 Ingelheim  am Rhein  
Almanya  
 
Bu kullanma talimatı  23/08/2017 tarihinde  onaylanmıştır.  