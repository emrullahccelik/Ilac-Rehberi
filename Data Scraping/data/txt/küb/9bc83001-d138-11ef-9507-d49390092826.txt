KISA ÜRÜN BİLGİSİ
1. BEŞERİ TIBBİ ÜRÜNÜN ADI
ZANITEK® 10mg/10mg Film Tablet
2. KALİTATİF VE KANTİTATİF BİLEŞİM
Etkin madde:
Her tablette:
Lerkanidipin hidroklorür 10 mg
Enalapril maleat 10 mg
Yardımcı maddeler:
Laktoz monohidrat 102 mg
Sodyum nişasta glikolat 20 mg
Sodyum hidrojen karbonat 8 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet.
Beyaz, bikonveks, yuvarlak film kaplı tabletler.
4. KLİNİK ÖZELLİKLER
4.1. Terapötik endikasyonlar
Esansiyel hipertansiyon tedavisi; Enalapril ya da lerkanidipin monoterapisi ile kan basıncı
yeterli düzeyde düşürülemeyen hastalarda endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Kan basıncı tek başına lerkanidipin 10 mg ile yeterince kontrol edilemeyen hastalar,
lerkanidipin 20 mg monoterapisine titre edilebilir veya ZANITEK 10mg/10mg sabit
kombinasyonuna geçilebilir.
Bileşenlerle ayrı ayrı doz titrasyonları önerilebilir. Klinik olarak uygunsa, monoterapiden
sabit kombinasyon tedavisine doğrudan geçiş düşünülebilir.
Uygulama sekli:
Önerilen doz günde bir kez, yemeklerden en az 15 dakika önce, 1 tablettir. İlaç tercihen sabah
alınmalıdır.
1Özel popülasyonlara ilişkin ek bilgiler:
Böbrek yetmezliği:
ZANITEK şiddetli böbrek yetmezliği olan (kreatinin klerensi <30 mL/dk) veya hemodiyaliz
gören hastalarda kontrendikedir (bölüm 4.3 ve 4.4’e bakınız). Hafif-orta dereceli böbrek
yetmezliği olan hastaların başlangıç tedavisinde özel dikkat gerekir.
Karaciğer yetmezliği:
ZANITEK şiddetli karaciğer yetmezliğinde kontrendikedir. Hafif-orta dereceli karaciğer
yetmezliği olan hastaların başlangıç tedavisinde özel dikkat gerekir.
Pediyatrik popülasyon:
18 yaş altındaki hastalarda klinik çalışma olmadığı için çocuklarda ve adolesanlarda kullanımı
önerilmez.
Geriyatrik popülasyon:
Doz, hastanın renal fonksiyonlarına göre, “böbrek yetmezliği” kısmındaki bilgiler dikkate
alınarak değerlendirilmelidir.
4.3 Kontrendikasyonlar
• Formüldeki etkin maddelere (enalapril veya lerkanidipin), herhangi bir ADE
inhibitörüne veya dihidropiridin kalsiyum kanal blokerine veya bu tıbbi ürünün
herhangi diğer bir bileşenine aşırı duyarlılık
• Hamileliğin 2. veya 3. trimesteri (bölüm 4.4 ve 4.6’a bakınız).
• Aortik stenoz dahil, sol ventrikül çıkışı obstrüksiyonu
• Tedavi edilmemiş konjestif kalp yetmezliği
• Stabil olmayan anjina pektoris
• Miyokard enfarktüsünden sonraki bir aylık dönem
• Hemodiyaliz gören hastalar dahil, şiddetli böbrek yetmezliği (kreatinin klerensi <30
mL/dk.)
• Şiddetli karaciğer yetmezliği
• Aşağıdakilerle birlikte kullanım:
Güçlü CYP3A4 inhibitörleri (bölüm 4.5’e bakınız)
o
Siklosporin (bölüm 4.5’e bakınız)
o
Greyfurt suyu (bölüm 4.5’e bakınız)
o
• ADE inhibitörü ile daha önceki bir tedavinin neden olduğu anjiyoödem hikayesi
• Kalıtsal veya idiyopatik anjiyoödem
4.4 Özel kullanım uyarıları ve önlemleri
Semptomatik hipotansiyon
Enalapril kullanımı sırasında aşağıdaki durumlarda özellikle dikkatli bir izlem gerekir:
• 90 mm Hg’dan düşük sistolik kan basıncı ile seyreden şiddetli hipotansiyon
• Dekompanse kalp yetmezliği
2Semptomatik hipotansiyon komplike olmayan hipertansif hastalarda nadiren görülür.
Enalapril alan hipertansif hastalarda, hasta diüretik tedavisi, tuzun kısıtlandığı diyet, diyaliz,
diyare veya kusma ile sıvı kaybı yaşamışsa, semptomatik hipotansiyonun meydana gelmesi
daha olasıdır (bölüm 4.5’e bakınız). Böbrek yetmezliğine bağlı olan veya olmayan kalp
yetmezliği hastalarında, semptomatik hipotansiyon gözlenmiştir. Bu durumun, yüksek
dozlardaki loop diüretiklerinin kullanılması, hiponatremi veya fonksiyonel böbrek yetmezliği
ile yansıyan, daha şiddetli derecelerde kalp yetmezliği olan hastalarda ortaya çıkması daha
muhtemeldir. Bu hastalarda, tedavi tıbbi gözlem altında başlatılmalı ve hastalar enalapril
ve/veya diüretiğin dozu ayarlanırken yakından izlenmelidir. Kan basıncındaki aşırı bir
düşüşün miyokardiyal enfarktüse veya serebrovasküler olaylara neden olabileceği iskemik
kalp veya serebrovasküler hastalığı olan kişilerde benzer durumlar göz önüne alınmalıdır.
Hipotansiyon ortaya çıkarsa, hasta sırt üstü yatırılmalı ve gerekiyorsa intravenöz olarak serum
fizyolojik solüsyonu uygulanmalıdır. Geçici hipotansif bir yanıt, hacimdeki artışı takiben kan
basıncı yükseldikten sonra genellikle zorluk yaşamadan verilebilen sonraki dozlar için bir
kontrendikasyon değildir.
Kan basıncı normal veya düşük olan kalp yetmezliği bulunan bazı hastalarda, enalapril ile ek
bir sistematik kan basıncı düşüşü gerçekleşebilir. Bu beklenen bir etkidir ve genellikle
tedavinin kesilmesi için bir sebep değildir. Hipotansiyon semptomatik olursa, dozun
azaltılması ve/veya diüretik ve/veya enalaprilin kesilmesi gerekebilir.
Hasta-Sinüs (Sick-sinus) sendromu
Kalp pili bulunmayan Hasta-Sinüs sendromlu hastalarda lerkanidipin kullanımında özel
dikkat gereklidir.
Sol ventrikül disfonksiyonu ve iskemik kalp yetmezliği
Kontrollü hemodinamik çalışmalar ventriküler fonksiyonda bir bozulma göstermemesine
rağmen, sol ventrikül disfonksiyonlu hastaların kalsiyum kanal blokerleri ile tedavisinde
dikkatli olunmalıdır. İskemik kalp rahatsızlığı olan hastaların bazı kısa etkili
dihidropiridinlerle tedavisi sırasında daha yüksek bir kardiyovasküler risk altında olduğu ileri
sürülmüştür. Lerkanidipin uzun etkili olmasına rağmen, bu hastalarda dikkatli olunması
önerilir.
Seyrek olarak, bazı dihidropiridinler prekordiyal ağrı veya anjina pektorise neden olabilir.
Çok seyrek olarak, önceden anjina pektorisi olan hastalarda bu ataklar, daha yüksek sıklık,
süre ve şiddette olabilir. Miyokardiyal enfarktüs, izole vakalar şeklinde gözlenebilir (bölüm
4.8’e bakınız).
Böbrek bozukluğunda kullanım
Hafif ila orta derecede böbrek yetmezliği olan hastalarda, enalapril ile tedaviye başlarken özel
dikkat gerekir. Enalapril tedavisi sırasında serum potasyum ve kreatinin değerlerinin rutin
olarak izlenmesi, bu hastaların normal tıbbi bakımının bir parçasıdır. Enalapril kullanımına
bağlı böbrek bozuklukları bildirimleri, özellikle şiddetli kalp yetmezliği veya renal arter
3stenozu olan böbrek hastalarında yapılmaktadır. Hemen teşhis edilir ve uygun şekilde tedavi
edilirse enalapril tedavisi sırasında ortaya çıkan böbrek yetmezliği genellikle geri
dönüşümlüdür.
Önceden böbrek hastalığı olmayan bazı hipertansiflerde, enalaprilin bir diüretikle
kombinasyonu, kan üre ve kreatinin düzeylerinde artışa neden olabilir. Enalapril dozunun
azaltılması ve/veya diüretiğin kesilmesi gerekli görülebilir. Bu durumlarda, altta yatan bir
renal arter stenozu olasılığı göz önünde bulundurulmalıdır (bölüm 4.4’e bakınız,
Renovasküler hipertansiyon).
Renovasküler hipertansiyon
Bilateral renal arter stenozu veya fonksiyonel tek böbreğinde arter stenozu olan hastalar, ADE
inhibitörü tedavisi sırasında hipotansiyon gelişmesi veya renal yetmezlik açısından özellikle
risk altındadırlar. Bu hastalarda, tedavi düşük dozlarda ve dikkatli bir titrasyonla yakın tıbbi
gözlem altında başlatılmalıdır. Renal fonksiyon başlangıçta değerlendirilmeli ve tedavi
sırasında yakından gözlenmelidir.
Renal transplantasyon
Yakın geçmişte renal transplantasyon yapılmış hastalarda lerkanidipin veya enalapril
kullanımına ilişkin deneyim yoktur. Bu nedenle bu hastaların ZANITEK ile tedavisi
önerilmez.
Karaciğer yetmezliği
Lerkanidipinin antihipertansif etkisi, karaciğer fonksiyon bozukluğu olan hastalarda artabilir.
Nadiren, ADE inhibitörü tedavisiyle, kolestatik sarılıkla başlayan ve bazen ölümcül olabilen
fulminant hepatik nekroza ilerleyen bir sendrom gözlenmiştir. Bu sendromun mekanizması
kesin olarak bilinmemektedir. ADE inhibitörleri ile, sarılık gelişen veya karaciğer
enzimlerinde belirgin artış olan hastalar ADE inhibitörü kullanımı bırakmalı ve bu hastalara
uygun tedavi verilmelidir.
Nötropeni/Agranülositoz
Nötropeni/agranülositoz, trombositopeni ve anemi ADE inhibitörü alan hastalarda
bildirilmiştir. Nötropeni, böbrek fonksiyonları normal olan ve özel risk faktörü taşımayan
hastalarda seyrektir. İmmünosüpresanlar, allopürinol, prokainamid ile tedavi altında bulunan
veya bu risklerden bir kaçının birlikte olduğu kollajen vasküler hastalığı olan hastalarda,
özellikle de önceden renal fonksiyon bozukluğu varsa, enalapril çok dikkatli kullanılmalıdır.
Bu hastaların bazılarında, bazı durumlarda yoğun antibiyotik tedavisine yanıt vermeyen
şiddetli enfeksiyonlar meydana gelmiştir. Bu hastalarda enalapril kullanılırsa, lökosit
sayısının düzenli olarak izlenmesi tavsiye edilir. Bu hastalar, ortaya çıkabilecek herhangi bir
enfeksiyon belirtisini doktorlarına bildirmeleri konusunda uyarılmalıdır.
Aşırı duyarlılık/Anjiyonörotik ödem
Yüz, ekstremiteler, dudaklar, dil, glottis ve/veya larinksi kapsayan anjiyonörotik ödem
enalapril de dahil, ADE inhibitörleri ile tedavi edilen hastalarda bildirilmiştir. Bu durum,
4tedavi sırasında herhangi bir zamanda oluşabilir. Bu durumlarda, enalapril hemen
kesilmelidir. Hastaneden taburcu edilmeden önce, semptomların tamamen giderildiğinden
emin olmak için hasta dikkatle izlenmelidir. Şişmenin yüz ve dudaklarla sınırlı olması
durumunda semptomlar genellikle tedavisiz geçmiştir. Bununla birlikte, antihistaminikler
semptomların iyileşmesinde yararlı olmuştur.
Larinksi de içine alan anjiyonörotik ödem öldürücü olabilir. Dil, glottis veya larinks etkilenir
ve solunuma engel teşkil ederse, gecikmeden uygun tedavi başlatılmalı (örneğin; 1:1000
oranında seyreltilmiş adrenalinin subkütan uygulanması) ve/veya solunum yolunun açık
tutulmasını sağlayan önlemler alınmalıdır.
Siyah ırka mensup kişilerde ADE inhibitörleri ile anjiyoödem insidansı, diğerleriyle
karşılaştırıldığında, daha yüksek olarak bildirilmiştir.
Bir ADE inhibitörüne bağı olmayan anjiyoödem hikayesine sahip hastalar, ADE inhibitörü
kullanırken daha yüksek anjiyoödem geliştirme riski taşıyabilirler (bölüm 4.3’e bakınız).
Böcek zehirleri ile desensitizasyon sırasında anafilaktoid reaksiyonlar
Yaşamı tehdit eden anafilaktoid reaksiyonlar, böcek zehirlerine karşı desensitizasyon tedavisi
sırasında ve aynı zamanda kullanılan ADE inhibitörü ile seyrek olarak meydana gelmiştir. Bu
reaksiyonlar, her desensitizasyondan önce ADE inhibitörünün geçici olarak kesilmesi ile
önlenebilir.
LDL aferezi sırasındaki anaflaktoid reaksiyonlar
Yaşamı tehdit eden anafilaktoid reaksiyonlar, dekstran sülfat ile düşük dansiteli lipoprotein
(LDL)-aferezi ve bir ADE inhibitörünün beraber kullanılması sırasında seyrek olarak ortaya
çıkmıştır. Her aferezden önce ADE inhibitörünün geçici olarak bırakılması ile bu reaksiyonlar
önlenebilir.
Diyabetikler
Oral antidiyabetikler veya insülin ile tedavi edilen diyabetik hastalarda ADE inhibitörü
tedavisinin ilk ayında kan şekeri yakından izlenmelidir (bölüm 4.5’e bakınız).
Öksürük
ADE inhibitörlerinin kullanımına bağlı öksürük bildirilmiştir. Tipik olarak, öksürük non-
prodüktif, inatçı ve tedavinin bırakılmasından sonra hafifleyen özelliktedir. ADE inhibitörü
ile indüklenen bir öksürük, aynı zamanda öksürüğün ayırıcı tanısında da göz önüne
alınmalıdır.
Cerrahi/anestezi
Kan basıncını düşüren ilaçlarla major cerrahi veya anestezi işlemine girecek hastalarda,
enalapril, dengeleyici renin salgılanmasına bağlı olarak oluşan anjiyotensin II oluşumunu
inhibe eder. Mekanizmanın bir sonucu olarak hipotansiyon gelişirse, bu durum hacim artışıyla
düzeltilebilir.
5Hiperkalemi
Enalapril de dahil, ADE inhibitörü alan bazı hastalarda serum potasyumunda bir artış
gözlenmiştir. Hiperkalemi için risk faktörleri: böbrek yetmezliği, diabetes mellitus, potasyum
tutucu diüretikler, potasyum takviyeleri, potasyum içeren tuzlar ve heparin gibi serum
potasyum değerlerinde artışa neden olabilecek diğer ilaçlarla eş zamanlı tedavidir. Yukarıda
bahsedilen maddelerden birinin eş zamanlı kullanımı gerekiyorsa, serum potasyumu düzenli
olarak izlenmelidir.
CYP3A4 indükleyicileri
Antikonvülzanlar (fenitoin, karbamazepin) ve rifampisin gibi CYP3A4 indükleyiciler,
lerkanidipin serum seviyelerini düşürebilir ve böylece ilacın etkililiği beklenenden daha az
olabilir (bölüm 4.5’e bakınız).
Diğer önerilmeyen ilaç tedavileri
Bu tıbbi ürünün genel olarak, lityum, potasyum tutucu diüretikler, potasyum takviyeleri ve
estramustin ile kombinasyonları önerilmez (bölüm 4.5’e bakınız).
Etnik farklar
Diğer ADE inhibitörleri ile olduğu gibi, enalapril, kan basıncını düşürmede siyah ırka mensup
kişilerde diğer ırklardan kişilere göre, daha az etkilidir. Bunun nedeni muhtemelen, siyah
ırktaki hipertansif popülasyonda plazma renin seviyelerinin genellikle daha düşük olmasıdır.
Gebelik
ZANITEK gebelik sırasında önerilmez.
Enalapril gibi ADE inhibitörlerine gebelik sırasında başlanmamalıdır. Gebelik planlayan
hastalar, ADE inhibitörü tedavisine devam edilmesi zorunlu olmadıkça, gebelikte
kullanımının güvenlilik profili uygun olarak belirlenmiş alternatif antihipertansif tedavilerine
geçmelidir. Gebelik teşhis edildiğinde, ADE inhibitörleri ile tedavi hemen kesilmeli ve
uygunsa alternatif tedavi başlatılmalıdır (bölüm 4.3 ve 4.6’a bakınız).
Gebelik sırasında veya gebe kalmayı planlayan kadınlarda lerkanidipin kullanımı da
önerilmez (bölüm 4.6’a bakınız).
Laktasyon
Laktasyon süresince ZANITEK kullanımı önerilmez (bölüm 4.6’a bakınız).
Pediyatrik kullanım
Bu kombinasyonun güvenliliği ve etkililiği, çocuklarda, kontrollü çalışmalarla
gösterilmemiştir.
Alkol
Alkol, vazodilatör antihipertansiflerin etkisini artırabileceğinden, birlikte kullanımları
önerilmez (bölüm 4.5’e bakınız).
6Laktoz
Bu ürün ihmal edilebilir miktarda laktoz (102 mg laktoz monohidrat) içermektedir. Nadir
kalıtımsal galaktoz intoleransı, Lapp laktoz yetmezliği ya da glikoz-galaktoz malabsorpsiyon
problemi olan hastaların bu ilacı kullanmamaları gerekir.
Sodyum
Bu tıbbi ürün her dozunda 1 mmol (23mg)’dan daha az sodyum ihtiva eder; yani esasında
‘sodyum içermez’. Sodyuma bağlı herhangi bir olumsuz etki beklenmemektedir.
4.5 Diğer tıbbi ürünler ile etkileşimler ve diğer etkileşim şekilleri
ZANITEK’in antihipertansif etkisi, diüretikler, beta-blokerler, alfa-blokerler ve diğer kan
basıncını düşüren maddeler ile artabilir.
Ayrıca, kombine ürünün bir veya diğer bileşenleri ile aşağıdaki etkileşimler gözlenmiştir:
Enalapril maleat
Bazı etkin maddeler veya terapötik sınıflar hiperkalemi gelişimine neden olabilir: potasyum
tuzları, potasyum tutucu diüretikler, ADE inhibitörleri, anjiyotensin II inhibitörleri, non-
steroidal antienflamatuvar ilaçlar, heparinler (düşük molekül ağırlıklı veya fraksiyonlarına
ayrılmamış), siklosporin, takrolimus ve trimetoprim.
Hiperkalemi oluşumu ilgili risk faktörlerinin varlığına bağlı olabilir.
Bu risk yukarıda bildirilen tıbbi ürünlerle kombine kullanımda artar.
Önerilmeyen kombinasyonlar
Potasyum tutucu diüretikler veya potasyum takviyeleri
ADE inhibitörleri diüretiklerce indüklenen potasyum kaybını azaltır. Potasyum tutucu
diüretikler (spironolakton, triamteren veya amilorid), potasyum takviyeleri veya potasyum
içeren tuzlar serum potasyumunda anlamlı artışlara neden olabilirler. Belirlenen hiperkalemi
nedeniyle eş zamanlı kullanım endike ise, bu ilaçlar, dikkatle ve serum potasyumu sıklıkla
izlenerek kullanılmalıdırlar (bölüm 4.4’e bakınız).
Lityum
Serum lityum konsantrasyonlarında geri dönüşlü artışlar ve toksik etkiler lityumun ADE
inhibitörleri ile birlikte alınması sırasında bildirilmiştir. Tiyazid diüretikleri ile eş zamanlı
uygulama serum lityum konsantrasyonlarını yükseltebilir ve böylece ADE inhibitörleri ile
lityum toksisitesi riskini artırabilir. Bu nedenle, enalaprilin lityumla birlikte kullanımı
önerilmez. Ancak bu kombinasyon gerekiyorsa, serum lityum seviyeleri dikkatli biçimde
izlenmelidir (bölüm 4.4’e bakınız).
Estramustin
Anjiyonörotik ödem (anjiyoödem) gibi advers etkilerde artma riski (bölüm 4.4’e bakınız).
Kullanım için uyarı gerektiren kombinasyonlar
7Antidiyabetikler
Epidemiyolojik çalışmalar, ADE inhibitörleri ve antidiyabetik ilaçların (insülin, oral
antidiyabetikler) eş zamanlı alınmasının, kan glikoz seviyesinde daha fazla düşüşle birlikte
hipoglisemi riskine neden olabileceğini göstermiştir. Bu vakalar, kombine tedavinin ilk
haftasında ve böbrek yetmezliği olan hastalarda daha fazla ortaya çıkma eğilimindedir.
Diüretikler (tiyazidler veya lup diüretikleri)
Daha önce yüksek dozda diüretiklerle yapılan tedavi, enalapril uygulamasına başlandığında,
hacim azalmasına ve hipotansiyon riskine neden olabilir (bölüm 4.4’e bakınız). Hipotansif
etkiler diüretiğin kesilmesi, hacim azalmasının düzeltilmesi veya tuz verilmesi ile veya düşük
dozda enalapril ile tedavinin başlatılmasıyla azaltılabilir.
Non-steroidal antienflamatuvar ilaçlar (NSAID’ler)
NSAID’ler ile yapılan kronik tedavi ADE inhibitörünün antihipertansif etkisini azaltabilir.
NSAID’ler ve ADE inhibitörleri serum potasyumundaki artışta aditif bir etki gösterir ve renal
fonksiyonun kötüleşmesine neden olabilirler. Bu durum genellikle geri dönüşlüdür. Nadiren,
özellikle yaşlılar veya dehidrate hastalar gibi bozulmuş böbrek fonksiyonlu hastalarda akut
renal yetmezlik meydana gelebilir.
Baklofen
Antihipertansif etki artar. Kan basıncı izlenmeli ve gerekirse antihipertansif dozu
ayarlanmalıdır.
Siklosporin
Siklosporin ADE inhibitörleri ile hiperkalemi riskini artırır.
Alkol
Alkol ADE inhibitörleri ile hipotansif etkiyi artırır.
Dikkat edilmesi gereken kombinasyonlar
Amifostin
Antihipertansif etkide artış.
Trisiklik antidepresanlar/nöroleptikler/anestetikler/narkotikler
Belli anestetik ajanlar, trisiklik antidepresanlar ve nöroleptiklerle ADE inhibitörlerinin eş
zamanlı kullanımı kan basıncında daha fazla bir azalmaya neden olabilir (bölüm 4.4’e
bakınız).
Kortikosteroidler, tetrakosaktid (sistemik) (Addison’s hastalığında ikame olarak kullanılan
hidrokortizon hariç)
Antihipertansif etkide azalma (kortikosteroide bağlı tuz/su tutulumu).
Diğer antihipertansifler
8Diğer antihipertansiflerle eş zamanlı kullanım enalaprilin hipotansif etkisini artırabilir.
Gliseril trinitrat ve diğer nitratlar veya diğer vazodilatörlerle eş zamanlı kullanım kan
basıncını daha da azaltabilir.
Allopurinol, sitostatik veya immunosupresif ilaçlar, sistemik kortikosteroidler veya
prokainamid
ADE inhibitörleri ile eş zamanlı uygulama lökopeni riskini artırabilir.
Antiasitler
Antiasitler ADE inhibitörlerinin biyoyararlanımını azaltabilir.
Sempatomimetikler
Sempatomimetikler ADE inhibitörlerinin antihipertansif etkisini azaltabilir.
Presör aminlere (adrenalin) karşı azalmış bir yanıt olası olmakla birlikte, bu durum
kullanımlarını engellemez.
Asetilsalisilik asit ve trombolitikler
Enalapril problemsiz bir şekilde asetilsalisilik asit ve trombolitiklerle eş zamanlı olarak (
kardiyovasküler profilaksi için uygun dozlarda) alınabilir.
Altın
Enjektabl altın preparatlarıyla (sodyum arotiomalat) tedavi gören ve eş zamanlı olarak
enalapril dahil ADE inhibitörü alan hastalarda, seyrek olarak nitritoid reaksiyonlar (yüzde
kızarma, mide bulantısı, kusma ve hipotansiyon) bildirilmiştir.
Lerkanidipin
Kontrendike kombinasyonlar
CYP3A4 inhibitörleri
Lerkanidipin CYP3A4 ile metabolize edildiği için, eş zamanlı alınan inhibitörler ve CYP3A4
indükleyicileri lerkanidipin metabolizması ve atılımı ile etkileşebilir.
Lerkanidipin ve CYP3A4’ün güçlü inhibitörlerinin (ketokonazol, itrakonazol, ritonavir,
eritromisin, trolandomisin) kombinasyonu kontrendikedir (bölüm 4.3’e bakınız).
Güçlü bir CYP3A4 inhibitörü olan ketokonazolle yapılan bir etkileşim çalışması
lerkanidipinin plazma seviyelerinde belirgin bir artış olduğunu göstermiştir (ilaç
konsantrasyonu-zaman eğrisi altındaki alanda [AUC] 15 kat ve eutomer S-lerkanidipinin
C değerinde 8 kat artış).
maks
Siklosporin
Siklosporin ve lerkanidipin birlikte kullanılmamalıdır (bölüm 4.3’e bakınız).
Eş zamanlı alımı takiben her iki ilacın plazma konsantrasyonlarında artış gözlenmiştir.
Sağlıklı genç gönüllülerde yapılan bir çalışma, siklosporinin lerkanidipinin alımından 3 saat
sonra uygulanması halinde, plazma lerkanidipin seviyelerinde değişiklik olmadığını
göstermiştir, ancak siklosporinin AUC değeri %27 kadar yükselmiştir. Lerkanidipinin
9siklosporinle birlikte alınması plazma lerkanidipin seviyelerinin 3 kat artmasına ve
siklosporin AUC değerinin %21 yükselmesine neden olmuştur.
Greyfurt suyu
Lerkanidipin greyfurt suyu ile birlikte alınmamalıdır (bölüm 4.3’e bakınız).
Diğer dihidropiridinler için olduğu gibi, lerkanidipin metabolizması greyfurt suyu içilmesi ile
inhibe edilebilir. Bu durum, lerkanidipinin sistemik mevcudiyetinde ve hipotansif etkide artışa
neden olur.
Kullanım için önlem gerektiren kombinasyonlar
Alkol
Vazodilatör antihipertansiflerin etkisini artırabileceğinden, alkolden kaçınılmalıdır (bölüm
4.4’e bakınız).
CYP3A4 substratları
Lerkanidipinin terfenadin, astemizol, sınıf III antiaritmikler (amiodaron, kinidin) gibi diğer
CYP3A4 substratları ile birlikte reçetelenmesinde dikkatli olunmalıdır.
CYP3A4 indükleyicileri
Lerkanidipinin antikonvülzanlar (fenitoin, karbamazepin) ve rifampisin gibi CYP3A4
indükleyicileri ile birlikte kullanımı kararı dikkatle değerlendirilmelidir. Çünkü lerkanidipinin
antihipertansif etkisi azalabilir. Bu nedenle kan basıncı normalden daha sık şekilde
gözlenmelidir.
Digoksin
ß-metildigoksin ile kronik olarak tedavi edilen hastalarda 20 mg lerkanidipinin eş zamanlı
alınması farmakokinetik etkileşim kanıtı göstermemiştir. 20 mg lerkanidipin alınmasından
sonra digoksinle tedavi edilen sağlıklı gönüllüler, AUC veya renal klerenste anlamlı
değişiklik göstermezken, digoksin C değerinde %33 ortalama bir artış göstermiştir.
maks
Birlikte digoksin kullanan hastalar digoksin toksisitesinin klinik belirtileri açısından yakından
izlenmelidir.
Dikkat edilmesi gereken kombinasyonlar
Midazolam
Yaşlı gönüllülerde 20 mg oral midazolam eşzamanlı alınması lerkanidipin absorpsiyonunu
yaklaşık %40 arttırmış ve absorpsiyon hızını düşürmüştür (t 1.75 saatten 3 saate
maks
gecikmiştir). Midazolam konsantrasyonlarında değişiklik olmamıştır.
Metoprolol
Lerkanidipin, genellikle karaciğer tarafından elimine edilen bir ß-bloker olan metoprolol ile
birlikte alındığında, lerkanidipinin biyoyararlanımı %50 düşmüş ancak metoprololün
biyoyararlanımı değişmemiştir. Bu etki ß-blokerlerin neden olduğu hepatik kan akışındaki
azalmaya bağlı olabilir ve bu sınıfta yer alan diğer ilaçlar ile de meydana gelebilir. Bununla
birlikte lerkanidipin, ß-adrenerjik reseptör blokerleri ile birlikte güvenle kullanılabilir.
10Simetidin
Günde 800 mg simetidinin eş zamanlı alınması lerkanidipinin plazma seviyelerinde anlamlı
bir değişikliğe neden olmaz, ancak daha yüksek dozlarda dikkatli olmak gereklidir. Çünkü
lerkanidipinin biyoyararlanımı, dolayısıyla hipotansif etkisi artabilir.
Fluoksetin
Bir CYP2D6 ve CYP3A4 inhibitörü olan fluoksetinle, 65 ± 7 yaşlarındaki (ortalama ±
standart sapma) sağlıklı gönüllülerde yürütülen bir etkileşme çalışması, lerkanidipinin
farmakokinetiğiyle ilgili olarak klinik anlamı olan değişiklik göstermemiştir.
Simvastatin
20 mg lerkanidipin, 40 mg simvastatin ile birlikte tekrarlanan şekilde alındığında,
simvastatinin AUC değeri %56 ve başlıca aktif metaboliti ß-hidroksiasit %28 artmış,
lerkanidipinin AUC değeri ise anlamlı olarak değişmemiştir. Bu değişikliklerin klinik olarak
önemli olmadığı düşünülmektedir. Lerkanidipin sabah ve simvastatin akşam alınırsa hiç bir
etkileşim beklenmez.
Varfarin
Aç bırakılmış sağlıklı gönüllülere 20 mg lerkanidipinin birlikte verilmesi varfarinin
farmakokinetiğini değiştirmemiştir.
4.6 Gebelik ve laktasyon
Genel Tavsiye
Gebelik Kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlarda etkili bir doğum kontrol yöntemi uygulanmadan
ZANITEK kullanılmamalıdır.
Gebelik
Enalapril için
Gebeliğin ilk trimesterinde ADE inhibitörlerinin (enalapril) kullanımı önerilmez (bölüm 4.4’e
bakınız). ADE inhibitörlerinin gebeliğin 2. ve 3. trimesterinde kullanımı kontrendikedir
(bölüm 4.3 ve 4.4’e bakınız).
Gebeliğin ilk trimesterinde ADE inhibitörlerü kullanımını takip eden teratojenite riski ile ilgili
epidemiyolojik kanıtlar kesin değildir. Ancak riskteki küçük artış göz ardı edilemez. ADE
inhibitörü tedavisinin devamı zorunlu görülmedikçe, gebe kalmayı planlayan hastalar,
gebelikte kullanım için uygun güvenilirlik profiline sahip alternatif antihipertansif tedavisine
geçmelidir. Gebelik teşhis edildiğinde, ADE inhibitörü ile tedavi hemen durdurulmalı ve eğer
uygunsa alternatif tedaviye başlanmalıdır.
İkinci ve üçüncü trimesterde ADE inhibitörü tedavisinin, insan föto-toksisitesine (renal
fonksiyonda azalma, oligohidramniyoz, kafatası kemikleşmesinde gecikme) ve neonatal
11toksisiteye (böbrek yetmezliği, hipotansiyon, hiperkalemi) yol açtığı bilinmektedir (bölüm
5.3’e bakınız). Gebeliğin ikinci trimesterinden sonra ADE inhibitörleri kullanılırsa, böbrek
fonksiyonunun ve kafatasının ultrasonla kontrolü önerilir. Anneleri ADE inhibitörü alan
bebekler hipotansiyon açısından yakından izlenmelidir (bölüm 4.3 ve 4.4’e bakınız). Enalapril
plasentayı geçer, ancak klinikte kullanılan miktarlarda peritoneal diyalizle neonatal
sirkülasyondan başarılı bir şekilde uzaklaştırılmıştır. Teorik olarak, değişim transfüzyonu ile
de uzaklaştırılabilir.
Lerkanidipin için
Lerkanidipinle yapılan hayvan çalışmaları teratojenik etki göstermemiştir. Ancak bu diğer
dihidropiridin bileşikleri ile gözlenmiştir.
Lerkanidipin kullanmış gebeliklerle ilgili klinik veri mevcut değildir. Bu nedenle, gebelerde
veya gebe kalmayı planlayan kadınlarda kullanımı önerilmez.
Lerkanidipin ve enalaprilin birlikte kullanımı için
Enalapril dahil olmak üzere ADE inhibitörlerinin gebelik ve fetus üzerinde zararlı
farmakolojik etkileri gösterilmiştir.
ZANITEK gebeliğin ilk trimesterinde önerilmez ve gebeliğin ikinci trimesterinden itibaren
kontrendikedir. Bu nedenle ZANITEK gerekli olmadıkça gebelik döneminde
kullanılmamalıdır.
Laktasyon dönemi
Enalapril ve enalaprilat anne sütünde bulunur. Lerkanidipinin anne sütüne geçişi
bilinmemektedir. Laktasyon süresince ZANITEK kullanımı önerilmez.
Üreme yeteneği/Fertilite
Kanal blokerleri ile tedavi gören bazı hastalarda, spermatozoa başında, döllenmede
bozulmaya yol açabilen geri dönüşlü biyokimyasal değişiklikler bildirilmiştir. Tekrarlanan in
vitro fertilizasyonun başarısız olduğu ve başka bir açıklamanın bulunamadığı durumlarda,
kalsiyum kanal blokerlerinin neden olma olasılığı düşünülmelidir.
4.7 Araç ve makine kullanımı üzerindeki etkiler
ZANITEK ve bileşenleri hakkında mevcut klinik deneyimler, araç veya makine kullanma
yeteneğinde bozulmanın beklenmediğini düşündürür. Ancak, dikkatli olunması önerilir,
çünkü baş dönmesi, asteni, yorgunluk ve seyrek durumlarda uyku hali ortaya çıkabilir (bölüm
4.8’e bakınız).
4.8 İstenmeyen etkiler
Kombine ürünün istenmeyen etkileri, bileşenlerden herhangi birinin tek başına verilmesi
durumunda gözlenenlerle benzerdir.
329 hastayı kapsayan ve ZANITEK 10mg/10mg kullanılarak yapılan kontrollü klinik
çalışmalarda bildirilen istenmeyen etkiler izleyen tabloda bildirilmiştir.
MedDRA sistem organ sınıfı ve sıklık tanımları şu şekildedir: Çok yaygın (>1/10), yaygın
12(≥1/100 ila <1/10), yaygın olmayan (≥1/1000 ila <1/100), seyrek (≥1/10000 ila <1/1000), çok
seyrek (<1/10000), bilinmiyor (mevcut verilerden hareketle tahmin edilemeyen).
Bağışıklık sistemi hastalıkları
Yaygın olmayan: Aşırı duyarlılık*
Sinir sistemi hastalıkları
Yaygın: Baş dönmesi
Yaygın olmayan: Baş ağrısı
Kulak ve iç kulak hastalıkları
Yaygın: Pozisyona bağlı baş dönmesini de kapsayan baş dönmesi
Kardiyak hastalıkları
Yaygın olmayan: Palpitasyonlar, taşikardi*
Vasküler hastalıklar
Yaygın olmayan: Hipotansiyon*, dolaşım kollapsı
Solunum, göğüs bozuklukları ve mediastinal hastalıklar
Yaygın: Öksürük
Yaygın olmayan: Kuru boğaz*
Gastrointestinal hastalıklar
Yaygın olmayan: Üst abdominal ağrı*, mide bulantısı*
Deri ve deri altı doku hastalıkları
Yaygın olmayan: Dermatit*, eritem*, dudakta ödem*, ürtiker*
Kas-iskelet bozuklukları, bağ doku ve kemik hastalıkları
Yaygın olmayan: Artralji*
Böbrek ve idrar hastalıkları
Yaygın olmayan: Poliüri*, pollaküri*
Üreme sistemi hastalıkları
Yaygın olmayan: Erektil disfonksiyon*
Genel bozukluklar ve uygulama bölgesine ilişkin hastalıklar
Yaygın olmayan: Yorgunluk, asteni*
Araştırmalar
Yaygın olmayan: Hemoglobinde azalma*
Not: * yalnızca 1 hastada
13Ayrı ayrı bileşenler için ek bilgiler:
Tek başına enalapril
Enalapril için bildirilen advers ilaç etkileri arasında:
Kan ve lenf sistemi hastalıkları:
Yaygın olmayan: Anemi (aplastik ve hemolitik formlar dahil)
Seyrek: Nötropeni, trombositopeni, agranülositoz, kemik iliği yetmezliği, pansitopeni,
lenfadenopati.
Bağışıklık sistemi hastalıkları:
Yaygın: Aşırı duyarlılık, anjiyoödem (yüz, ekstremiteler, dudaklar, dil, glotis ve/veya
larinkste anjiyonörotik ödem) (bölüm 4.4’e bakınız).
Seyrek: Otoimmün bozukluk
Metabolizma ve beslenme hastalıkları:
Yaygın olmayan: Hipoglisemi (bölüm 4.4’e bakınız), anoreksi
Psikiyatrik hastalıklar:
Yaygın: Depresyon
Yaygın olmayan: Konfüzyonel durum, uyku hali, uykusuzluk, sinirlilik
Seyrek: Anormal rüyalar, uyku bozuklukları
Sinir sistemi hastalıkları:
Çok yaygın: Sersemlik
Yaygın: Baş ağrısı
Yaygın olmayan: Parestezi
Göz hastalıkları:
Çok yaygın: Görüşte bulanıklık
Kulak ve iç kulak hastalıkları:
Yaygın olmayan: Baş dönmesi, kulak çınlaması
Kardiyak hastalıklar:
Yaygın: Muhtemelen yüksek risk taşıyan hastalarda aşırı hipotansiyona ikincil miyokard
enfarktüsü (bölüm 4.4’e bakınız), aritmi, anjina pektoris, taşikardi
Yaygın olmayan: Palpitasyonlar
Vasküler hastalıklar:
Yaygın: Hipotansiyon, senkop, muhtemelen yüksek risk taşıyan hastalarda aşırı hipotansiyona
ikincil serebrovasküler olay (bölüm 4.4’e bakınız)
Yaygın olmayan: Sıcak basması, ortostatik hipotansiyon
14Seyrek: Raynaud fenomeni
Solunum, göğüs bozuklukları ve mediastinal hastalıklar:
Çok yaygın: Öksürük
Yaygın: Dispne
Yaygın olmayan: Rinore, faringolaringeal ağrı ve disfoni, bronkospazm/astım
Seyrek: Akciğer infiltrasyonu, rinit, alveolit alerjik/eozinofilik pnömoni
Gastrointestinal hastalıklar:
Çok yaygın: Mide bulantısı
Yaygın: Diyare, abdominal ağrı, disguzi
Yaygın olmayan: İleus, pankreatit, kusma, dispepsi, konstipasyon, midede rahatsızlık, ağız
kuruluğu, peptik ülser
Seyrek: Stomatit, aftöz stomatit, glossit
Çok seyrek: İntestinal anjiyoödem
Hepato-biliyer hastalıklar:
Seyrek: Hepatik yetmezlik, kolestatik hepatit veya hepatik nekroz, kolestaz (sarılık dahil)
Deri ve deri altı doku hastalıkları:
Yaygın: Döküntü
Yaygın olmayan: Hiperhidroz, prurit, ürtiker, saç dökülmesi
Seyrek: Multiform eritem, Stevens-Johnson sendromu, eksfoliyatif dermatit, toksik epidermal
nekroliz, pemfigus
Aşağıdaki semptomların bazılarını ya da tümünü kapsayabilen bir semptom kompleksi
bildirilmiştir: ateş, serozit, vaskulit, miyalji/miyozit, artralji/artrit, pozitif antinükleer
antikorlar (ANA), eritrosit sedimentasyon oranında (ESR) yükselme, eozinofili ve lökositoz.
Döküntü, ışığa hassasiyet veya diğer dermatolojik belirtiler oluşabilir.
Kas-iskelet bozuklukları, bağ doku ve kemik hastalıkları:
Yaygın olmayan: Kas spazmları
Böbrek ve idrar hastalıkları:
Yaygın olmayan: Renal bozukluk, renal yetmezlik, proteinüri
Seyrek: Oligüri
Üreme sistemi ve meme hastalıkları:
Yaygın olmayan: Erektil disfonksiyon
Seyrek: Jinekomasti
Genel bozukluklar ve uygulama bölgesine ilişkin hastalıklar:
Çok yaygın: Asteni
Yaygın: Yorgunluk, göğüs ağrısı
Yaygın olmayan: Halsizlik
15Araştırmalar:
Yaygın: Kan potasyum düzeyinde artış, kan keatininde artış
Yaygın olmayan: Kan üre düzeyinde artış, kan sodyum düzeyinde azalma
Seyrek: Hemoglobinin azalması, hematokritin azalması, hepatik enzim artışı, kan bilirubini
artışı.
Tek başına lerkanidipin
Advers etkiler, tedavi gören hastaların yaklaşık %1.8’inde meydana gelmiştir.
Kontrollü klinik çalışmalarda, her biri hastaların %1’inden daha azında bildirilen en yaygın
advers ilaç etkileri, baş ağrısı, sersemlik, periferal ödem, taşikardi, palpitasyonlar ve sıcak
basmasıdır.
Bağışıklık sistemi hastalıkları
Çok seyrek: Hipersensitivite
Psikiyatrik hastalıklar
Seyrek: Somnolens
Sinir sistemi hastalıkları
Yaygın olmayan: Baş ağrısı, sersemlik
Kardiyak hastalıklar
Yaygın olmayan: Taşikardi, palpitasyonlar
Seyrek: Anjina pektoris
Vasküler hastalıklar:
Yaygın olmayan: Sıcak basması
Çok seyrek: Senkop
Gastrointestinal hastalıklar:
Seyrek: Mide bulantısı, dispepsi, diyare, abdominal ağrı, kusma
Deri ve deri altı doku hastalıkları:
Seyrek: Döküntü
Kas-iskelet, bağ doku ve kemik hastalıkları:
Seyrek: Miyalji
Böbrek ve idrar hastalıkları:
Seyrek: Poliüri
Genel bozukluklar ve uygulama bölgesine ilişkin hastalıklar:
Yaygın olmayan: Periferal ödem
16Seyrek: Asteni, yorgunluk
Pazarlama sonrası deneyimlerdeki spontan raporlardan, aşağıdaki advers etkiler çok seyrek
(<1/10000) olarak bildirilmiştir: gingival hipertrofi, hepatik transaminazların serum
seviyelerinde geri dönebilen artışlar, hipotansiyon, sık idrara çıkma ve göğüs ağrısı.
Bazı dihidropiridinler, seyrek olarak, prekordiyal lokalize ağrı veya anjina pektorise neden
olabilir. Çok seyrek olarak, daha önce anjina pektorisi olan hastalar bu atakları daha sık, daha
uzun süreli veya daha şiddetli geçirebilir. İzole miyokard enfarktüsü vakaları ortaya çıkabilir.
Lerkanidipinin kan şekeri veya serum lipid değerleri üzerinde herhangi bir advers etkisi
bilinmemektedir.
4.9 Doz aşımı ve tedavisi
Şimdiye kadar, ZANITEK için doz aşımı vakası bildirilmemiştir.
Doz aşımının en olası semptomları şiddetli hipotansiyon, bradikardi, refleks taşikardi, şok,
stupor, elektrolit düzensizlikleri ve böbrek yetmezliğidir.
Tedavi, esas olarak toksik maddenin uzaklaştırılmasına ve stabil kardiyovasküler koşulların
sağlanmasına dayanır. Oral olarak alınmasından sonra, intestinal yıkama ile birlikte
uygulanan bol gastrik lavaj endikedir.
Enalapril doz aşımı ile ilgili deneyimler
İnsanlarda doz aşımı ile ilgili olarak sınırlı veri mevcuttur.
Doz aşımının bugüne kadar bildirilen en belirgin özellikleri, renin-anjiyotensin sisteminin
blokajı ile birlikte seyreden belirgin hipotansiyon (tabletlerin alınmasından 6 saat kadar sonra
başlar) ve stupor’dur.
ADE inhibitörlerinin doz aşımı ile ilişkili semptomları arasında, dolaşım şoku, elektrolit
düzensizlikleri, böbrek yetmezliği, hiperventilasyon, taşikardi, palpitasyonlar, bradikardi,
sersemlik, anksiyete ve öksürük bulunur. Terapötik dozlardan sonra gözlenenden 100 ve 200
kat daha yüksek serum enalaprilat seviyeleri sırasıyla 300 mg ve 440 mg enalaprilin
alınmasından sonra bildirilmiştir.
Doz aşımının önerilen tedavisi serum fizyolojik çözeltisinin intravenöz infüzyonudur.
Hipotansiyon gözlenirse, hasta şok pozisyonuna getirilmelidir. Mevcutsa, anjiyotensin II
infüzyonu ve/veya intravenöz katekolaminlerle tedavi de düşünülebilir. Tabletler kısa süre
önce alınmışsa, enalapril maleatın atılması için önlemler alınmalıdır (kusturma, gastrik lavaj,
abzorban veya sodyum sülfat verilmesi). Enalaprilat dolaşımdan hemodiyaliz ile
uzaklaştırılabilir (bölüm 4.4’e bakınız). Tedaviye dirençli bradikardi için kalp pili tedavisi
endikedir. Hayati belirtiler, serum elektrolitleri ve kreatinin sürekli olarak izlenmelidir.
Lerkanidipinin doz aşımı ile ilgili deneyimler
17Diğer dihidropiridinlerle olduğu gibi, doz aşımının aşırı periferal vazodilatasyona neden
olarak belirgin hipotansiyon ve refleks taşikardiye yol açması beklenebilir.
Pazarlama sonrası deneyimlerde, üç doz aşımı vakası bildirilmiştir (sırasıyla 150 mg, 280 mg
ve 800 mg lerkanidipin intihar girişimi için alınmıştır). İlk hastada uyuklama gelişmiştir.
İkinci hasta şiddetli miyokard iskemisi ve hafif böbrek yetmezliği ile kardiyojenik şok
geliştirmiştir. Üçüncü hastada kusma ve hipotansiyon görülmüştür.
Tüm hastalar sekel olmadan düzelmiştir.
Yukarıda anlatılan durumlarda, tedavi sırasıyla şunları kapsamıştır: gastrik lavaj; yüksek doz
katekolaminler, furosemid, dijitalis ve parenteral plazma arttırıcılar; aktif kömür, laksatifler ve
intravenöz dopamin.
Şiddetli hipotansiyon, bradikardi ve bilinçsizlik durumunda, bradikardiye karşı intravenöz
atropinle birlikte kardiyovasküler destek yardımcı olabilir.
Lerkanidipinin uzamış farmakolojik etkisi dikkate alındığında, aşırı doz alan hastaların
kardiyovasküler durumları en az 24 saat izlenmelidir. Diyaliz uygulamasının yararı hakkında
bilgi bulunmamaktadır. İlaç çok lipofilik olduğundan, plazma seviyelerinin risk fazının
süresini göstermesi pek olası değildir. Diyaliz etkili olmayabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: ADE inhibitörleri ve kalsiyum kanal blokerleri: enalapril ve
lerkanidipin.
ATC kodu: C09BB02
ZANITEK 10mg/10mg bir ADE inhibitörü (enalapril 10 mg) ve bir kalsiyum kanal blokeri
(lerkanidipin 10 mg) sabit kombinasyonudur.
Lerkanidipin 10 mg’a yanıt vermeyen (Tedaviye rağmen oturur durumdaki Diyastolik Kan
Basıncı [DKB] 95-114 ve Sistolik Kan Basıncı [SKB] 140-189 mmHg üzerinde seyretmesi
olarak tanımlanır) 342 kişide yürütülen bir pivotal faz III, çift kör, add-on klinik çalışmada, 12
haftalık çift kör tedaviden sonra SKB’de gözlenen düşüş, enalapril 10 mg/lerkanidipin 10 mg
kombinasyonu ile, tek başına lerkanidipin 10 mg ile gözlenene oranla 5.4 mmHg daha büyük
bulunmuştur (-7.7 mmHg’a karşı -2.3 mmHg, p<0.001). Aynı zamanda, DKB’deki düşüş,
tekli tedaviyle karşılaştırıldığında, kombinasyon tedavisi ile 2.8 mm Hg daha büyüktür (-7.1
mmHg’a karşı -4.3 mmHg, p<0.001). Yanıt verenlerin oranı kombinasyon tedavisi ile tekli
tedaviye göre anlamlı olarak daha yüksektir: SKB için % 41’e karşı % 24 (p< 0.001) ve DKB
için %35’e karşı %24 (p=0.032). Kombinasyon tedavisindeki hastalarda, tekli tedavideki
hastalarla karşılaştırıldığında, anlamlı olarak daha yüksek bir oranda SKB (%39’a karşı %22,
p<0.001) ve DKB normalizasyonu (%29’a karşı %19, p=0.023) gerçekleşmiştir. Bu
çalışmanın açık etiketli, uzun süreli takip fazında, kan basıncı >140/90 mm Hg şeklinde
sürmüşse, enalapril 20 mg/lerkanidipin 10 mg kombinasyonu için bir titrasyona izin
verilmiştir. Titrasyon 133/221 hastada yapılmış ve vakaların 1/3’ünde titrasyondan sonra
DKB normal hale gelmiştir.
18Enalapril maleat enalaprilin maleat tuzudur. L-alanin ve L-prolin adlı iki aminoasitin bir
türevidir. Anjiyotensin dönüştürücü enzim (ADE) anjiyotensin I’in vazopresör ajan
anjiyotensin II’ye dönüşmesini katalizleyen bir peptidil dipeptidazdır. Emilimden sonra,
enalapril ADE’yi inhibe eden enalaprilata hidrolize olur. ADE’nin inhibisyonu, plazma
anjiyotensin II seviyesinin azalmasına, bu da plazma renin aktivitesinin artmasına (renin
salımının negatif geribeslemesinin ortadan kalkmasına bağlı) ve azalmış aldosteron
salgılanmasında azalmaya yol açar.
ADE, kininaz II’yle aynı olduğu için enalapril de potent bir vazodepresör peptid olan
bradikininin bozunmasını inhibe edebilir. Ancak, bu mekanizmanın enalaprilin terapötik
etkilerindeki rolü hala anlaşılmış değildir.
Enalaprilin kan basıncını düşüren mekanizması başlıca renin-anjiyotensin-aldosteron
sisteminin baskılanmasına bağlansa da, enalapril düşük renin seviyelerine sahip hastalarda da
antihipertansif etkilidir.
Enalaprilin hipertansif hastalara uygulanması, kalp hızında belirgin bir artış olmaksızın, hem
yatma pozisyonundaki ve hem de ayaktaki kan basıncını düşürür.
Semptomatik postural hipotansiyon seyrektir. Bazı hastalarda optimum kan basıncı
kontrolüne ulaşılması birkaç haftalık tedaviyi gerektirebilir. Enalaprilin aniden bırakılması
kan basıncındaki hızlı bir artışla ilişkilendirilmemiştir.
ADE aktivitesinin etkili inhibisyonu normal olarak enalaprilin tek dozunun oral alımından 2
ila 4 saat sonra meydana gelir. Antihipertansif etkinin başlangıcı genellikle uygulamadan 1
saat sonra ve kan basıncının maksimum düşmesi 4 ila 6 saat sonra görülür. Etkinin süresi doza
bağlıdır, ancak önerilen dozlarla antihipertansif ve hemodinamik etkilerin en az 24 saat devam
ettiği gösterilmiştir.
Esansiyel hipertansiyonlu hastalarda yapılan hemodinamik çalışmalar kan basıncı düşüşünün
periferal arteriyal dirençteki düşüşle ve kardiyak debideki artışla alakalı olduğunu
göstermiştir. Kalp hızında çok az değişiklik vardır ya da hiç yoktur. Enalaprilin alınmasından
sonra, glomerüler filtrasyon hızı değişmeden kalırken böbrek kan akışı artar. Sodyum veya su
tutulumuna dair bir belirti yoktur. Ancak tedaviden önce düşük glomerüler filtrasyon hızına
sahip hastalarda, bu hız genellikle artmıştır.
Böbrek yetmezliği gösteren, diyabeti olan veya olmayan hastalardaki kısa süreli klinik
çalışmalarda enalaprilin alınmasından sonra albüminüride, IgG’nin üriner atılımında ve total
proteinde düşüş görülmüştür.
Lerkanidipin, dihidropiridin grubu bir kalsiyum kanal blokeridir ve kalsiyumun kalp kası ve
düz kaslara membranlar arası geçişini inhibe eder. Antihipertansif etkinin mekanizması,
vasküler düz kasta doğrudan gevşetici etkiye ve böylece total periferal direnci düşürmesine
19bağlıdır. Yüksek membran dağılım katsayısına bağlı olarak, lerkanidipinin uzun süreli bir
antihipertansif etkisi vardır. Yüksek vasküler seçiciliği nedeniyle negatif inotropik etkisi
yoktur.
Lerkanidipin ile oluşan vazodilatasyonun aşamalı bir başlangıcı vardır. Refleks taşikardi ile
oluşan akut hipotansiyon, hipertansif hastalarda seyrek olarak gözlenmiştir.
Diğer asimetrik 1,4-dihidropiridinlerle olduğu gibi, lerkanidipinin antihipertansif etkisi
başlıca (S)-enantiyomerine bağlıdır.
5.2 Farmakokinetik özellikler
Enalapril ve lerkanidipinin eşzamanlı uygulanması ile farmakokinetik bir etkileşim
gözlenmemiştir.
Enalaprilin farmakokinetiği
Emilim
Oral enalapril hızlı bir şekilde absorbe olur ve bir saat içinde enalapril doruk serum
konsantrasyonlarına ulaşılır. Üriner geri kazanımı dikkate alındığında, oral enalapril maleattan
enalaprilin absorpsiyonu yaklaşık %60’dır. Oral enalaprilin emilimi gastrointestinal kanaldaki
besin varlığından etkilenmez.
Dağılım
Emilimi takiben, oral enalapril hızlı bir şekilde ve büyük oranda potent bir anjiyotensin
dönüştürücü enzim inhibitörü olan enalaprilata hidrolize olur. Enalaprilatın doruk serum
konsantrasyonları enalapril maleatın oral dozundan 3-4 saat sonra oluşur. Enalaprilat
konsantrasyonlarını takiben enalaprilin birikmesi için etkili yarı ömre tedavinin 4. gününden
sonra ulaşılmıştır.
Terapötik konsantrasyon aralığının üstünde, enalaprilin insan plazma proteinlerine bağlanma
oranı % 60’ı geçmez.
Biyotransformasyon
Enalaprilata dönüşümün dışında, enalaprilin önem taşıyan başka bir metabolizması
bilinmemektedir.
Eliminasyon
Enalaprilatın atılması başlıca renal yolla olur. İdrardaki başlıca bileşenler dozun %40’ını
teşkil eden enalaprilat ve değişmemiş haldeki enalaprildir (yaklaşık %20).
Böbrek yetmezliği:
Enalapril ve enalaprilata maruziyet böbrek yetmezliği olan hastalarda artar. Hafif-orta
derecede böbrek yetmezliği (kreatinin klerensi 40-60 mL/dk.) olan hastalarda enalaprilatın
kararlı durum AUC’si günde bir kez 5 mg dozda aldıktan sonra, normal böbrek fonksiyonu
olan hastalardakine göre yaklaşık iki kat daha yüksektir. Şiddetli böbrek yetmezliğinde
(kreatinin klerensi ≤30 mL/dk) AUC yaklaşık 8 kat artmıştır. Enalapril maleatın tekrarlanan
20dozlarını takiben enalaprilatın etkili yarı ömrü, şiddetli böbrek yetmezliği durumunda uzar ve
kararlı durum için geçen süre gecikir (bölüm 4.2’e bakınız).
Enalaprilat genel dolaşımdan hemodiyalizle uzaklaştırılabilir. Diyaliz klerensi 62 mL/dk’dır.
Lerkanidipinin farmakokinetiği
Emilim
Lerkanidipin oral uygulama sonrasında tamamen emilir ve doruk plazma seviyelerine
yaklaşık 1.5-3 saat sonra ulaşılır.
Lerkanidipinin iki enantiyomeri benzer bir plazma seviyesi profili gösterir: doruk plazma
konsantrasyonuna kadar geçen süre aynıdır ve doruk plazma konsantrasyonu ve AUC, (S)-
enantiyomeri için ortalama 1.2 kat daha yüksektir. İki enantiyomerin eliminasyon yarı ömrü
esas olarak aynıdır. ‘’In vivo’’ olarak iki enantiyomer arası dönüşüm gözlenmez.
Yüksek ilk geçiş etkisine bağlı olarak, tok durumda oral lerkanidipinin mutlak
biyoyararlanımı %10 kadardır. Ancak, açlık durumundaki sağlıklı gönüllülerde alımından
sonra biyoyararlanımı 1/3’e düşer.
Lerkanidipinin oral yararlanılabilirliği yağlı bir yemekten sonra 2 saat içinde alındığında 4 kat
artar. Bu nedenle ilaç yemeklerden önce alınmalıdır.
Dağılım
Plazmadan doku ve organlara dağılım hızlı ve fazla miktardadır.
Lerkanidipinin plazma proteinine bağlanma oranı %98’i aşar. Şiddetli böbrek veya karaciğer
fonksiyon bozukluğu olan hastalarda, plazma protein seviyeleri düşmüş olduğundan, ilacın
serbest fraksiyonu daha yüksek olabilir.
Biyotransformasyon
Lerkanidipin CYP3A4 ile büyük oranda metabolize edilir, idrar ve feçeste ana bileşik
bulunmaz. Ağırlıklı olarak inaktif metabolitlerine dönüşür ve dozun yaklaşık %50’si idrarla
atılır.
İnsan karaciğer mikrozomları ile yapılan in vitro çalışmalar, lerkanidipinin, 20 mg dozun
alınmasından sonra ulaşılan doruk plazma seviyelerinden 160 ve 40 kez daha yüksek
konsantrasyonlarda, CYP3A4 ve CYP2D6 enzimlerinde hafif bir inhibisyona neden olduğunu
göstermiştir.
Ayrıca, insanlardaki etkileşme çalışmaları, lerkanidipinin CYP3A4’ün tipik bir substratı olan
midazolamın veya CYP2D6’nın tipik substratı olan metoprololün plazma seviyelerini
değiştirmediğini göstermiştir. Bu nedenle lerkanidipinin, terapötik dozlarda, CYP3A4 veya
CYP2D6 ile metabolize olan ilaçların biyotransformasyonunu engelleyeceği beklenmez.
Eliminasyon
21Eliminasyon biyotransformasyon boyunca gerçekleşir.
Ortalama bir son eliminasyon yarı ömrü olarak 8-10 saat hesaplanmıştır ve lipid membranlara
yüksek oranda bağlanma nedeniyle terapötik aktivite 24 saat sürer. Tekrarlı uygulamadan
sonra birikme gösterilmemiştir.
Doğrusallık/Doğrusal olmayan durum
Lerkanidipinin oral uygulanması dozla doğrudan orantılı olmayan plazma seviyelerine neden
olur (doğrusal olmayan kinetik). 10, 20 ve 40 mg’dan sonra, pik plazma konsantrasyonları
1:3:8 oranında ve plazma konsantrasyonu-zaman eğrileri altında kalan alan 1:4:18 oranında
olmuştur. Bu durum, ilk geçiş metabolizmasının gittikçe doygunluğa ulaştığını düşündürür.
Buna göre, yararlanım doz artışıyla artar.
Hastalardaki karakteristik özellikler
Böbrek yetmezliği
Şiddetli böbrek fonksiyon bozukluğu olan hastalar veya diyalize bağlı hastalar ilacın daha
yüksek konsantrasyonlarını göstermiştir (yaklaşık %70).
Karaciğer yetmezliği
Orta-şiddetli derecede karaciğer bozukluğu olan hastalarda lerkanidipinin sistemik
biyoyararlanımı muhtemelen artmıştır, çünkü ilaç büyük oranda karaciğerde metabolize edilir.
Geriyatrik popülasyon
Lerkanidipinin yaşlı hastalardaki ve hafif-orta derecede böbrek fonksiyon bozukluğu veya
hafif-orta derece karaciğer bozukluğu olan hastalardaki farmakokinetik davranışı, genel hasta
popülasyonunda gözlenenle benzerdir.
5.3 Klinik öncesi güvenlilik verileri
Enalapril : lerkanidipin kombinasyonu
Enalapril ve lerkanidipin sabit kombinasyonunun potansiyel toksisitesi, sıçanlarda, 3 aya
kadar oral uygulamadan sonra ve iki genotoksisite testinde çalışılmıştır. Kombinasyon iki ayrı
bileşenin toksikolojik profilini değiştirmemiştir.
İki ayrı bileşen olan enalapril ve lerkanidipin için mevcut veriler aşağıda verilmiştir:
Enalapril
Konvansiyonel güvenlilik farmakolojisi, tekrarlanan doz toksisitesi, genotoksisite ve
karsinojenik potansiyel çalışmalarına dayanan preklinik veriler, insanlar için özel bir tehlike
ortaya çıkarmamıştır.
Üreme toksisitesi çalışmaları, enalaprilin sıçanlardaki doğurganlık ve üreme performansı
üzerine etkisi bulunmadığını ve teratojenik olmadığını düşündürmektedir. Dişi sıçanların
çiftleşme öncesinden başlayarak gebelikleri süresince dozlandığı bir çalışmada, laktasyon
süresince yavru ölümü insidansında artış gözlenmiştir. Maddenin plasentayı geçtiği ve anne
22sütüne atıldığı gösterilmiştir. Anjiyotensin dönüştürücü enzim inhibitörlerinin, sınıf olarak,
fetal gelişimin geç döneminde fetal ölüme ve konjenital etkilere yol açan, özellikle de
kafatasını etkileyen advers etkilere neden olduğu gösterilmiştir. Fetotoksisite, intrauterin
gelişimde gecikme ve patent duktus arteriyozus da bildirilmiştir. Bu gelişimsel anomalilerin
kısmen ADE inhibitörlerinin fetal renin anjiyotensin sistemi üzerine doğrudan etkisine ve
kısmen de maternal hipotansiyondan kaynaklanan iskemiye ve fetal-plasental kan akışında ve
oksijen/besinlerin fetusa geçişindeki azalmaya bağlı olduğu düşünülmektedir.
Lerkanidipin
Sıçanlar ve köpeklerdeki uzun süreli çalışmalarda gözlenen ilgili etkiler, ağırlıklı olarak,
yüksek dozdaki kalsiyum kanal blokerlerinin bilinen etkileriyle doğrudan veya dolaylı olarak
bağlantılı olup, aşırı farmakodinamik aktivitenin yansımasıdır.
Lerkanidipin, genotoksisite veya karsinojenik tehlike belirtisi göstermemiştir.
Lerkanidipinle yapılan tedavinin sıçanlarda fertilite ve genel üreme performansına etkisi
görülmemiştir. Ancak yüksek dozlarda, implantasyon öncesi ve sonrası kayıpları indüklemiş
ve fetal gelişimi geciktirmiştir. Sıçanlar ve tavşanlarda hiçbir teratojenik etki kanıtı yoktur
ancak diğer dihidropiridinler hayvanlarda teratojenik bulunmuştur. Lerkanidipin doğum
sırasında yüksek dozda (12 mg/kg/gün) uygulandığında distosiyi indüklemiştir.
Hamile hayvanlarda lerkanidipin ve/veya metabolitlerinin dağılımı ve anne sütüne atılımı
incelenmemiştir.
6. FARMASÖTİK ÖZELLİKLER
6.1 Yardımcı maddelerin listesi
Laktoz monohidrat
Mikrokristalin selüloz
Sodyum nişasta glikolat
Povidon
Sodyum hidrojen karbonat
Magnezyum stearat
Hipromelloz
Titanyum dioksit (E171)
Talk
Makrogol 6000
6.2 Geçimsizlikler
Uygulanmaz.
6.3 Raf ömrü
24 ay.
6.4 Saklamaya yönelik özel tedbirler
Işık ve nemden korumak için orijinal ambalajında saklayınız. 25°C‘nin altındaki oda
sıcaklığında saklayınız.
236.5 Ambalajın niteliği ve içeriği
Poliamid-aluminyum-PVC/aluminyum blister
30 ve 90 tabletlik ambalajlar.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “ Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
Adı : Recofarma İlaç ve Hammaddeleri San. ve Tic. Ltd.
Adresi : Doğan Araslı Cad. No: 219 Kat:2 Oda:219 34510 Esenyurt / İSTANBUL
Tel : 0212 620 28 50
Fax : 0212 596 20 65
8. RUHSAT NUMARASI
232/26
9. İLK RUHSAT TARİHİ/RUHSAT YENİLEME TARİHİ
26.05.2011
10. KÜB’ÜN YENİLENME TARİHİ
24