      1      
   
KULLANMA TALİMATI  
 TYLOL HOT 500mg+60mg+4mg/20g tek kullanımlık oral çözelti hazırlamak için toz  
Ağız  yolu ile kullanılır.  
 
• Etkin madde ler: Her bir poşet 500 mg parasetamol, 60 mg psödoefedrin hidroklorür ve 4 
mg klorfeniramin maleat içerir.  
• Yardımcı maddeler : Sitrik asit (anhidr) , tartarik asit, sodyum bikarbonat, sodyum 
karbonat  (anhidr),  PVP K30, rafine şeker,  sodyum benzoat  (E211) , kinolin sarısı, toz 
limon  aroması.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 • Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında,  
yüksek veya düşük doz kullanmayınız.  
 
Bu Kullanma Talimatında:  
1. TYLOL HOT n edir ve n e için kullanılır?  
2. TYLOL HOT’ı  kullanma dan önce dikkat e dilmesi gerekenler  
3. TYLOL HOT n asıl kullanılır?  
4. Olası yan e tkiler n elerdir?  
5. TYLOL HOT’ ın saklanması  
Başlıkları yer almaktadır.  1. TYLOL HOT nedir ve ne için kullanılır?  
 TYLOL HOT, beyazımsı sarı  renkli, limon  kokulu akıcı  toz içeren tek kullanımlık 
poşetlerdedir. 6, 12 ve 24 poşet olmak üzere üç farklı ambalaj boyunda orijinal kutusunda 
kullanıma sunulmaktadır.  TYLOL HOT, bir ağrı kesici ve ateş düşürücü (parasetamol), alerjik hastalıklara karşı etkili 
bir antihistaminik (klorfeniramin maleat) ve mukozanın şişkinliğini azaltarak tıkanıklıkları gideren bir dekonjestan (psödoefedrin hidroklorür) olmak üzere üç etkin madde içeren kombine bir ilaçtır.  TYLOL HOT; üst solunum yollarının akut enfeksiyonlarına bağlı ağrı, ateş, burun tıkanıklığı, 
hapşırma ve burun akıntısı gibi belirtilerinin giderilmesi için kullanılır.  
 2. TYLOL HOT’ ı kullanmadan önce dikkat edilmesi gerekenler 
         2      
 TYLOL HOT’ı  aşağıdaki durumlarda KULLANMAYINIZ  
Eğer;  
• TYLOL HOT ’ın içeriğindeki parasetamol, psödoefedrin veya klorfeniramin adl ı etkin 
maddelere veya yardımcı maddelere karşı alerjik ( aşırı duyarlı) iseniz , 
• 12 yaşından küçük çocuklarda , 
• Şiddetli karaciğer yetmezliğiniz (Child -Pugh kategorisi >9) varsa , 
• Şiddetli akut (âni gelişen) veya kronik (uzun süredir olan) böbrek hastalığınız ve böbrek  
yetmezliğiniz varsa  
• Taşikardinin (hızlı kalp atışı) eşlik ettiği hastalıklarda , 
• Kan basıncınız çok yüksekse (şiddetli hipertansiyon) veya ilaçla kontrol altına alınamayan  
hipertansiyonunuz varsa  
• Şiddetli koroner arter (kalbi besle yen damar) hastalığınız varsa , 
• Monoaminoksidaz inhibitörleri adı verilen ilaçlardan kullanıyorsanız veya bu ilaçlarla 
gördüğünüz tedavinin kesilmesini takiben henüz 2 hafta geçmediyse,  
• Eğer bu ilaçları kullanıyorsanız: Bazı antidepresanlar, göz veya bağırsak bozukluklarının tedavisinde kullanılan atropin, alfa ve beta blokörler içerebilen yüksek tansiyon ilaçları, kan toplanması ve astım tedavisinde kullanılan ilaçlar, iştah baskılayıcılar, duygu durum bozuklukları tedavisinde kullanılan moklobemid, migren tedavisinde kullanılan ergotamin veya metiserjit, doğum sırasında rahim kasılmalarına yar dımcı olan oksitosin, 
• İdrara çıkma sonrası, mesanede bir miktar idrarın kaldığı, prostat adenomu denilen 
rahatsızlığınız varsa,  
• Mesane ya da bağırsaklarınızda tıkanıklık varsa,  
• Midenizde daralmaya neden olan peptik ülseriniz varsa,  
• Astım dahil olmak üzere herhangi bir akciğer hastalığınız varsa,  
• Göz tansiyonunuz (glokom) varsa,  
• Sara (Epilepsi) hastasıysanız . 
 TYLOL HOT’ı  aşağıdaki durumlarda DİKKATL İ KULLANINIZ  
Eğer;  
• Parasetamolü ilk kez kullanıyorsanız veya daha önce kullanım hikayeniz varsa, kullanımın ilk dozunda veya tekrarlayan dozlarında deride kızarıklık, döküntü veya bir deri reaksiyonu oluşabilmektedir. Bu durumda doktor ile irtibata geçilerek ilacın kullanımının bırakılması ve alternatif bir tedaviye geçilmesi gerekmektedir. Parasetamol ile deri reaksiyonu gözlenen kişi bir daha bu ilacı veya parasetamol içeren başka bir ilacı kullanmamalıdır. Bu durum, ciddi ve ölümle sonuçlanabilen Stevens -Johnson sendromu 
(ciltte ve göz çevresinde kan oturması, şişlik ve kızarıklıkla seyreden iltihap), toksik epidermal nekroliz (deride içi sıvı dolu kabarcıklarla seyreden ciddi bir hastalık ) ve akut 
generalize ekzantermatöz püstüloz (yüksek ateşin eşlik ettiği akut yaygın döküntülü içi cerahat dolu küçük kabarcıklar) dahil cilt reaksiyonlarına neden olabilmektedir.  
• Kemik iliğinizde işlev bozukluğu varsa,  
• Astım, uzun süre devam eden nezle, uzun süre devam eden kurdeşen ve antiinflamatuvar ilaçlara karşı aşırı duyarlılığınız varsa,  
• Parasetamol, psödoefedrin HCl veya klorfeniramin maleat içeren başka bir ilaç kullanıyorsanız,  
• Alkol alan kişilerde karaciğer zehirlenmesi (hepatotoksisite) riski nedeniyle günlük alınan parasetamol dozunun 2.000 mg’ı aşmaması gerekir.
 
• Kansızlığı (anemisi) olanlarda, akciğer hastalarında, karaciğer ve böbrek fonksiyon bozukluğu olan hastalarda doktor kontrolü altında dikkatli kullanılmalıdır.  
• Birden (akut) yüksek doz verildiğinde ciddi karaciğer toksisitesine neden olur.        3      
 • Erişkinlerde uzun süreli (kronik) günlük dozlarda karaciğer hasarına neden olabilir.  
• Alkolik karaciğer hastalarında dikkatli kullanılmalıdır. 
• Karaciğer enzimlerinde yükselme ve gelip geçici sarılıkla karakterize kalıtsal bir hastalık 
olan Gilbert sendromunuz varsa , 
• Kalp ritim bozukluğunuz ve kalp damar hastalığınız varsa,  
• Şeker hastalığınız varsa,  
• Fazla çalışan tiroidiniz veya tiroid fonksiyon bozukluğunuz varsa,  
• Feokromositoma olan hastalarda (böbreküstü bezlerinde oluşan bir tümör olup, adrenalin 
miktarında artışa sebep olabilmektedir).  
• Daha önce size uzamış QT sendromu (kalpte ciddi ritim bozukluğu ve ani ölümlere yol 
açabilen bir durum) ve Torsades de Pointes tanısı (yaşamı tehdit eden düzensiz kalp ritmi) 
konduysa veya bu hastalıkların sizde olduğundan şüpheleniliyorsa, 
• 60 yaş üzerindeyseniz,  
• Serebral ateroskleroz (beyindeki damar sertliği) hastasıysanız , 
• İdiyopatik ortostatik hipotansiyon (nedeni bilinmeyen, ayağa kalkar kalmaz 
tansiyonunuzun düşmesi) durumunda  
 3-5 gün içinde yeni belirtilerin oluşması ya da ağrının ve/veya ateşin azalmaması halinde, 
ilacınızı kullanmaya son vererek doktorunuza danışınız.  Psödoefedrin içeren ilaçların kullanımını takiben posterior geri dönüşümlü ensefalopati sendromu (PRES) ve geri dönüşümlü serebral vazokonstriksiyon sendromu (RCVS) vakaları  
rapor edilmiştir. PRES ve RCVS, beyne kan akışının azaldığı nadir durumlardır. PRES veya  
RCVS belirtisi olabilecek semptomlar gelişmesi durumunda hemen TYLOL HOT’ı kullanmayı bırakın ve acil tıbbi yardım alınız (semptomlar için bkz. Bölüm “4. Olası yan etkiler nelerdir”)  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 TYLOL HOT’ı n yiyecek ve içecek ile kullanılmas ı 
Besinler TYLOL HOT ’ın emilim hızını azaltabilir.  
Alkolle veya alkol içeren yiyecek ve içeceklerle (örn. bazı ilaçlar) birlikte kullanıldığında 
karaciğer üzerinde zararlı etki gösterme riski artabilir.   Hamilelik  
İlacı kullanmadan önce doktorunuza veya eczacınıza danışınız.  
Hamileyseniz ya da hamile kalmayı planlıyorsanız doktorunuz a mutlaka söyleyiniz. 
Doktorunuz aksini söylemedikçe TYLOL HOT ’ı hamilelikte kullanmayınız.  
 Tedaviniz sırasında hamile olduğunuzu fark ederseniz hemen doktorunuza ya da eczacınıza 
danışınız.  
 Emzirme  
İlacı kullanmadan önce doktorunuza veya eczacınıza danışınız.  
Doktorunuz aksini söylemedikçe TYLOL HOT’ı  emzirme döneminde kullanmayınız.  
 Araç ve makine kullanımı  
TYLOL HOT uyuşukluğa , bazı hastalarda ise baş dönmesi veya uyuklamaya neden olabilir. 
Bu nedenle araç ve makine kullanırken dikkatli olunuz.       4      
  
TYLOL HOT’ı n içeriğinde bulunan bazı yardımcı maddeler hakkında önemli bilgiler  
TYLOL HOT , her bir poşette 450 mg sodyum bikarbonat, 5 mg sodyum karbonat (anhidr) ve 
10 mg sodyum benzoat ihtiva eder. Bu durum, kontrollü sodyum diyetinde olan hastalar için göz önünde bulundurulmalıdır.  TYLOL HOT , sukroz (rafine şeker) içer ir. Eğer daha önceden doktorunuz tarafından bazı 
şekerlere karşı intoleransınız (hassasiyet) olduğu söylenmişse bu tıbbi ürünü almadan önce doktorunuzla temasa geçiniz. İçerdiği sukroz (rafine şeker) miktarı her dozda 17,557 g’dır. Bu 
durum, diabetes mellitus hastalarında göz önünde bulundurulmalıdır.  Diğer ilaçlar ile birlikte kullanımı  
Bazı ilaçlar ile birlikte kullanıldığında TYLOL HOT ’ın etkisi değişebilir. Aşağıdaki ilaçları 
kullanıyorsanız lütfen doktorunuza söyleyiniz:  
• Mide boşalmasında gecikme yara tan ilaçlar (Örn : Propantelin vb.)  
• Mide boşalmasını hızlandıran ilaçlar (Örn:  Metoklopramid gibi)  
• Karaciğer enzimlerini uyaran ilaçlar (Örn : Bazı uyku ilaçları, sara hastalığında kullanılan 
bazı ilaçlar gibi)  
• Antibiyotik olarak kullanılan kloramfenikol  
• Varfarin ve kumarin türevi antikoagülanlar (K an pıhtılaşmasını engelleyen ilaçlar)  
• Zidovudin (Çocuk ve erişkinlerde görülen HIV enfeksiyonlarının (AIDS) tedavi ve önlenmesinde kullanılan bir ilaç)  
• Domperidon (Bulantı -kusma tedavisinde kullanılır)  
• Alkol  
• Antidepresan ilaçlar (Ruhsal çöküntü tedavisinde kullanılan bazı ilaçlar)  
• Sakinleştirici ilaçlar (Sedatifler, trankilizanlar)  
 TYLOL HOT’ı  burun tıkanıklığını giderici ilaçlar, trisiklik antideprasanlar (Örn. amitriptilin, 
nortriptilin, imipramin ve desipramin ), iştah kesici ilaçlar ve bazı sinir sistemi uyarıcı ilaçlar 
veya MAOI’leri (Monoamino oksidaz inhibitörleri: Moklobemid gibi) ile beraber kullanılması bazen tansiyon yükselmesine neden olabilir. İlacın psödoefedrin içermesinden dolayı, bretilyum, betanidin, guanitidin, debrizokin, metildopa ve alfa - ve beta -adrenerji k blokör 
ilaçlar gibi tansiyonu düşüren ilaçların etkisini kısmen tersine çevirebilir.  
 
• Kardiyak glikozitlerle (kalp yetmezliğinde kullanılır) birlikte kullanım k alp ritmi 
bozukluğu riskini art ırır. 
• Ergot alkaloidleri (ergotamin ve metiserjit; migren tedavisinde kullanılır) ile birlikte 
kullanılması yan etki riskini arttırır.  
• Doğumu kolaylaştırmak için kullanılan oksitosin ile birlikte hipertansiyon riskini arttırır. 
• TYLOL HOT sara hastalığında kullanılan fenitoin adlı ilacın metabolizmasını inhibe eder, 
bu nedenle fenitoin toksisitesine neden olabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandı nız ise  lütfen doktorunuza veya eczacınıza bunlar hakkında bilgi veriniz.  
           5      
 3. TYLOL HOT n asıl kullanılır?  
 
• Uygun kullanım ve doz/uygulama sıklığı için talimatlar:  
TYLOL HOT’ı her zaman, tam olarak doktorunuzun söylediği şekilde alınız. Emin 
olmadığınız zaman doktorunuza veya eczacınıza danışınız.  
12 yaşın üzerindeki çocuklarda ve yetişkinlerde:  
Her 6 veya 8 saatte (günde 3- 4 kez) 1 poşet kullanılır. Günde 4 dozdan fazla 
kullanılmamalıdır.  
  • Uygulama yolu ve metodu:  Ağız yolu ile kullanılır. Her bir poşetin içindeki ilaç 160 ml 
(yaklaşık 1 su  bardağı ) sıcak su içe risinde karıştıra rak çözünmeli ve s ıcak iken içilmelidir.   
 • Değişik yaş grupları : 
Çocuklarda kullanım ı: 
12 yaşın altındaki çocuklarda kullanılmamalıdır.  
 
Yaşlılarda kullanım ı: 
Sağlıklı, hareketli yaşlılarda normal yetişkin dozu uygundur fakat herhangi bir hastalığın 
eşlik ettiği durumlarda doz ve dozla m sıklığı uygun bir şekilde doktorunuz tarafından 
azaltılmalıdır.  
 
• Özel kullanım durumları:   
Böbrek /Karaciğer yetmezliği   
Karaciğer ya da böbrek yetmezliğiniz varsa doktorunuza bildiriniz. 
İleri derecede k araciğer veya böbrek yetmezliği olan hastalarda kullanılmamalıdır.  
 Alkol alan kişilerde karaciğer zehirlenmesi (hepatotoksisite) riski nedeniyle günlük alınan 
parasetamol dozunun 2.000 mg’ı aşmaması gerekir.  Eğer TYLOL HOT’ı n etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.  Kullanmanız gerekenden daha fazla TYLOL HOT kullandıysanız : 
Doz aşımı durumlarında solgunluk, iştahsızlık, bulantı ve kusma görülen başlıca belirtilerdir, 
ancak bazı durumlarda saatlerce belirti görülmeyebilir. Bu nedenle aşırı doz veya kazay la ilaç 
alma durumlarında derhal doktorunuza haber veriniz veya hastaneye başvurunuz. Akut (kısa sürede) yüksek doz alındığında karaciğer zehirlenmesine yol açabilir. Aşırı dozun zararı alkolik karaciğer hastalarında daha yüksektir. Parasetamol doz aşımı hemen tedavi edilmelidir.  
 Doz aşımında heyecan, huzursuzluk, halüsinasyon, yüksek tansiyon ve kalp ritim bozukluğu gibi merkezi sinir sistemi ve kardiyovasküler sistem semptomları ortaya çıkabilir. Şiddetli olgularda psikoz (bir tür ruhsal bozukluk), havale, koma ve ani yükselen kan basıncı gelişebilir. Potasyumun hücre dışından hücre içine kayması nedeniyle serum potasyum düzeyi düşebilir. Doz aşımında sakinlik, merkezi sinir sisteminin paradoksal uyarılması, toksik 
psikozis (duygudurum bozukluğu), nöbet, apne (solunumun geçici ola rak durması), 
konvülsiyonlar (istemli olarak çalışan kasların, istem dışı kasılması), antikolinerjik etkiler (bulanık görme, ağız kuruluğu, idrar tutulması, kabızlık), distonik reaksiyonlar (istem dışı, güçlü kas kasılmaları ve postür bozukluğu) ve aritmi (kalp atışında anormallik) dahil       6      
 kardiyovasküler kollaps (damarların genişleyip burada kanın toplanmasıyla oluşan ağır bir 
çöküntü tablosu) meydana gelebilir.  
 TYLOL HOT't an kullanmanız gerek enden fazlasını kullanmışsanız bir do ktor veya eczacı ile 
konuşunuz.  TYLOL HOT’ı  kullanmayı unutursanız  
Unutulan dozları denge lemek için çift doz almayınız. 
Bu ürünün kullanımına ilişkin ilave sorularınız varsa doktorunuz ya da eczacınıza sorunuz.  
 TYLOL HOT ile tedavi sonlandırıldığında oluşabilecek etkiler  
Bulunmamaktadır.  4. Olası yan etkiler nelerdir?  
 Tüm ilaçlar gibi TYLOL HOT ’ın içeriğinde bulunan maddelere duyarlı olan kişilerde  yan 
etkiler olabilir.  
 Aşağıdakilerden biri olursa, TYLOL HOT’ ı kullanmayı durdurunuz ve DERHAL 
doktorunuza bildiriniz  veya size en yakın hastanenin acil bölümüne başvurunuz : 
• Deri döküntüsü, kaşıntı, ürtiker (kurdeşen),  
• Alerjik ödem ve anjiyoödem (alerji sonucu yüz ve boğazda şişme),  
• Akut generalize eksantematöz püstülozis (yüksek ateşin eşlik ettiği akut yaygın döküntülü içi cerahat dolu küçük kabarcıklar),  
• Eritema multiform (genelde kendiliğinden geçen, el, yüz ve ayakta dantele benzer kızarıklık oluşturan, aşırı duyarlılık durumu), 
• Stevens -Johnson sendromu (ciltte ve göz çevresinde kan oturması, şişlik ve kızarıklıkla 
seyreden iltihap),  
• Fatal sonuçlar dahil toksik epidermal nekroliz (ölümcül sonuçlar dahil deride içi sıvı dolu kabarcıklarla seyreden ciddi bir hastalık), 
• Kalpte ritim bozukluğu (Aritmi), 
• Kalbi besleyen damarlarda tıkanma (iskemik kalp hastalığı), 
• Karaciğer işlev bozuklukları  
• Aşırı duyarlılık  
• Varsanı, gerçekte olmayan şeyleri görmek veya duymak (Halüsinasyonlar),  
• Kan basıncı yükselmesi (Hipertansiyon)  
Bunlar ın hepsi çok ciddi yan etkilerdir. Eğer bunlardan biri sizde mevcut ise, sizin TYLOL 
HOT 'a karşı ciddi alerjiniz var demektir. Acil tıbbi müdahaleye veya hastaneye yatırılmanıza 
gerek olabilir.  
Bu çok ciddi yan etkilerin hepsi oldukça seyrek görülür.  Yan etkiler aşağıdaki kategorilerde gösterildiği şekilde sı ralan mıştır: 
Çok yaygın: 10 hastanın en az bir inde görülebilir.  
Yaygın: 10 hastanın birinden az, fakat 100 hastanın birinden fazla görülebilir. Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir. Bilinmiyor: Eldeki veriler  ile tahmin edilemiyor.  
       7      
 Yaygın:  
• Sinirlilik,  
• Uyku bozukluğu, 
• Bulantı,  
• Kusma,  
• Sersemlik,  
• Ağız kuruluğu  
 
Yaygın olmayan:  
• Deri döküntüsü, kaşıntı, egzema, alerjik ödem, yüzde, dilde ve boğazda şişlik 
(anjioödem ), yaygın akıntılı döküntüler (akut generalize ekza ntematöz püstülozis), el, yüz 
ve ayakta dantele benzer kızarıklık oluşturan, aşırı duyarlılık (eritema multiforme)  
• Yorgunluk 
• Telaş hali  
• Böbreklerde yetmezliğe yol açabilen böbrek hasarı (papiler nekroz)  
• Dizüri (idrar yaparken ağrı)  
• Erkek hastalarda üriner retansiyon (önceden mevcut bir prostatik büyüme bu durumu 
hazırlayıcı bir faktör olabilir)  
• Huzursuzluk  
 Seyrek:  
• Kan pulcuğu sayısında azalma (trombositopeni), akyuvar sayısında azalma (lökopeni), kan hücrelerinde azalma (pansitopeni), anemi (kansızlık), hemolitik anemi, diğer kan diskrazileri (kan bileşenlerinin yapı, işlev veya kalitesinde anormallik)  
• Anoreksi (iştahsızlık)  
• El, ayak, yüz ve dudakların şişmesi ya da özellikle boğazda nefes darlığına yol açacak 
şekilde şişmesi (anaflaktik şok)  
• Akciğerde nefes darlığına yol açacak astım benzeri belirtiler (bronkospazm), bronşial sekresyonda kalınlaşma  
• Bulantı, kusma, ishal, karın ağrısı, hazımsızlık 
• Karaciğer hasarı, sarılık dahil hepatit (karaciğer iltihabı)  
• Kalp atımının hızlanması (taşikardi)  
• Yüksek tansiyon (hipertansiyon) veya düşük tansiyon (hipotansiyon)  
• Kalp ritim bozuklukları, kalp çarpıntısı  
• Depresyon, iritabilite, kabuslar  
• Halüsinasyon (özellikle çocuklarda) dahil merkezi sinir sistemi (MSS) uyarım belirtileri, 
konsantre olamama, baş dönmesi  
• Bulanık görme  
• Kulak çınlaması  
• İritasyonlu veya iritasyonsuz deri döküntüleri  
• Alerjik dermatit (egzema)  
• Deri döküntüsü, kaşıntı, egzama, alerjik ödem, yüzde, dilde ve boğazda şişlik (anjiyoödem), yaygın akıntılı döküntüler (akut generalize eksantematöz püstülozis), el, yüz ve ayakta dantele benzer kızarıklık oluşturan, aşırı duyarlılık (eritema multiforme)  
• Stevens -Johnson sendromu (cilt ve mukoza zarının ilaç veya enfeksiyona karşı ciddi 
şekilde reaksiyon gösterdiği bir rahatsızlıktır)  
• Toksik epidermal nekroliz (Lyell sendromu) (ilaç ve çeşitli enfeksiyonlara bağlı gelişebilen deri hastalığı)        8      
 • Halsizlik, göğüs sıkışması  
 
Bilinmiyor:  
• Posterior geri dönüşümlü ensefalopati sendromu (PRES) ve geri dönüşümlü serebral  
vazokonsrtiksiyon sendromu (RCVS) olarak bilinen, beyinde kan damarlarını etkileyen 
ciddi durumlar  
 
Posterior geri dönüşümlü ensefalopati sendromu (PRES) ve geri dönüşümlü serebral vazokonstriksiyon sendromu (RCVS) belirtileri olabilecek aşağıda belirtilen semptomlar gelişmesi durumunda hemen TYLOL HOT’ı kullanmayı bırakın ve acil tıbbi yardım alınız:  
− Âni başlayan şiddetli baş ağrısı  
− Hasta hissetmek  
− Kusma  
− Bilinç bulanıklığı  
− Nöbetler, görmede değişiklikler  
• Merkezi sinir sisteminde uyarılma, baş dönmesi, uyku hali (somnolans) ve beyinde 
iltihaplanma (ensefalopati)  
• Hafif sersemlikten derin uykuya kadar değişen sedasyon, baş ağrısı, çocuklarda 
paradoksikal eksitasyon (vücut/organların uyarılması), yaşlılarda konfüzyonel psikoz (bilinç bulanıklığıyla seyreden sinirsel bozukluk)  
• İritabilite (uyar anlara karşı aşırı duyarlı olma durumu)  
• Anksiyete (kaygı, endişe)  
• Baş ağrısı  
• Ağız kuruluğu  
• Eksfoliyatif dermatit (deride kızarıklık ve pullanma) dahil alerjik reaksiyonlar, ışığa 
duyarlılık, deri reaksiyonları, ürtiker  
• Kas seğirmesi ve inkoordinasyonu (kaslarda düzensiz hareketler)  
• Üriner retansiyon (idrar yapamama)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.   5. TYLOL HOT ’ın saklanması   
 TYLOL HOT’ı  çocukların göremeyeceği , erişemeyeceği yerlerde ve ambalajında saklayınız. 
 25°C’nin altındaki  oda sıcaklı ğında  saklayınız.  
 Son kullanma tarihi yle uyumlu olarak kullanınız .  
       9      
 Ambalaj ındaki son kullanma tarihinden sonra TYLOL HOT ’ı kullanmayınız. 
Eğer üründe ve/veya ambalajında bozukluklar fark ederseniz TYLOL HOT’ı  kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığı’nca belirlenen toplama sistemine veriniz.  
 
Ruhsat sahibi : 
NOBEL İLAÇ SANAYİİ  VE TİCARET  A.Ş. 
Ümraniye 34768 İSTANBUL  
 Üretim yeri:  
NOBEL İLAÇ SANAYİİ VE TİCARET A.Ş.  
Sancaklar 81100 DÜZCE  
 Bu kullanma talimatı ../ ../…. tarihinde onaylanmıştır.  