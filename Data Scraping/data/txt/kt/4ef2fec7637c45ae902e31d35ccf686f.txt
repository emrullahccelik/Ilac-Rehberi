 
 
1 / 7 
 KULLANMA TALİMATI  
 
 
BİO-SİDOZ® 1000 mg gastro rezistan tablet  
Ağızdan alınır . 
 
 Etkin madde : 1000 mg sodyum bikarbonat içerir.  
 Yardımcı maddeler:  Sodyum nişasta glikolat, hidroksi propil  selüloz, kolloidal silikon 
dioksit, mikrokristalin selüloz, magnezyum stearat , opadry clear 03K19229 (hipro melloz 
2910 , triasetin, talk ), metakrilik asit: etil akrilat kopolimer  [1:1] (% 30 sulu dispersiyonu)  
(metakrilik asit:etil akrilat [1:1]  kopolimer , polisorbat 80, sodyum lauril sülfat ), propilen 
glikol.  
 
 
Bu Kullanma Talimatın da: 
 
1. BİO-SİDOZ®  nedir  ve ne i çin kullanılır ? 
2. BİO -SİDOZ®  kullanmadan  önce dikkat  edilmesi gerekenler  
3. BİO-SİDOZ®  nasıl kullanılır ? 
4. Olası  yan etkiler nelerdir ? 
5. BİO-SİDOZ®’un saklanması  
 
Başlıkları yer almaktadı r. 
 
1. BİO-SİDOZ®  nedir  ve ne için kullanılı r? 
BİO-SİDOZ®, gastro rezistan  (bağırsakta çözünen) bir tablettir ve blister ambalajlarda 
kullanıma sunulmuştur. Beyaz veya  hemen hemen beyaz renkte oblong tablet görünümündedir.  
 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilac ı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
 
2 / 7 
 BİO-SİDOZ®, asidozu tedavi eden ilaçlar (antiasitler) grubuna ait bir tablettir. Bu ilaç grubu 
genellikle metabolizma kaynaklı kanın asitlik derecesinin yüksek olduğu durumlarda kullanılır. 
Bu tabletler, ince bağırsakta emilebilen sodyum ve bikarbonatın serbest bırakılmasını sağlar.  
 
BİO-SİDOZ®, yetişkinlerde ve 14 ve 14 yaşından büyük çocuk larda  kullanılmakta dır. 
BİO-SİDOZ®, kronik böbrek yetmezliği hastalarında görülen ve tekrarlayan metabolik 
asidozun (kanın asitlik derecesinin yüksek olduğu durumlar) tedavisinde kullanılmaktadır.  
 
2.    BİO-SİDOZ® kullanmadan önce dikkat  edilmesi gerekenler  
BİO-SİDOZ®’u aşağıdaki  duru mlarda KULLANMAYINIZ  
Eğer;  
 Sodyum bikarbonata ya da BİO -SİDOZ®’un bu kullanma talimatının başında listelenen 
yardımcı maddelerinden herhangi birine karşı aşırı duyarlılığınız (alerjiniz) varsa  
 Alkaloz  (vücut sıvılarının aşırı derecede alkali olması ve kanın asitlik derecesinin 
düşmesi)  
 Hipokalemi (kan potasyum düzeyinin normalin altına inmesi)  
 Hipernatremi  (kanda aşırı miktarda sodyum bulunması)  şikâyetiniz varsa  
 Düşük sodyum (tuz) diyetindeyseniz  
 
BİO-SİDOZ®’u aşağıdaki durum larda DİKKATLİ  KULLANINIZ  
BİO-SİDOZ®’u kullanmadan önce doktorunuza veya eczacınıza danışınız.  
BİO-SİDOZ® aşağıdaki durumlard a dikkatle kullanılmalıdır:  
 Hipoventilasyon (solunum sayısının azalması)  
 Hipokalsemi  (kanda kalsiyum seviyesinin azalması)  
 Hiperosmolar bozukluklar (kanda şeker, aminoasit, sodyum, potasyum, kalsiyum gibi 
maddelerin konsantrasyonunun artışı)  
Bu uyarı lar, geçmiş teki herhangi bir dönemde dahi olsa, sizin için geçerliyse lütfen doktorunuza 
danışınız . 
 
Doktorunuz tarafından alınan ek önlemler  
BİO-SİDOZ®’un etkileri, özellikle tedavinin başlangıcında ve yüksek dozlar uygulanmaya 
başlandıktan sonra doktorunuz tarafından kan pH (standart bikarbonat ve alkali rezerv ölçümü)  
değeriniz haftalık aralıklarla izlenmelidir . Aynı şekilde, özellikle sodyum, potasyum ve 
kalsiyum gibi plazmada bulunan maddeler izlenmelidir.  
Uzun süreli tedavi sırasında düzenli laboratuvar tetkikleri şarttır. Herhangi bir alkaloz (vücut 
sıvılarının aşı rı derecede alkali olması ve kanın asitlik derecesinin aşırı düşmesi) durumu, doz 
miktarının azaltılması ile kolayca düzeltilebilir.  
 
BİO-SİDOZ®’un yiyecek ve içecek ile kullanılması:  
BİO-SİDOZ®’un yiyecek ve içecek ile kullanımına ait veri bulunmamaktadır.  
 
 
3 / 7 
  
Hamilelik  
İlacı kullanmadan önce doktorunuza veya eczacınıza danışınız.  
BİO-SİDOZ®’un hamile kadınlarda kullanımına dair veriler sınırlıdır. Hayvanlardan elde 
edilen sınırlı veriler, BİO -SİDOZ®’un anne karnındaki bebeğe zarar vermediğini göstermiştir.  
 
Sodyum bikarbonat kolayca emilir ve anneden bebeğe geçebilir.  
BİO-SİDOZ®, hamile kadınlarda doktorun gerekli bulduğu durumlarda dikkatli olarak 
kullanılmalıdır.  
Tedaviniz sırasında hamile olduğunu zu fark ederseniz hemen doktorunuza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Sodyum bikarbonatın insan sütüne geçip geçmediği bilinmemektedir. Hayvanlar üzerinde 
yapılan çalışmalar, sodyum bikarbonatın çok az miktarda anne sütüne geçtiğini göstermiştir. 
Sodyum bikarbonatın yeni doğanlarda ve bebekler üzerindeki etkisi hakkındaki bilgiler yetersiz 
olduğu için, BİO -SİDOZ® doktorunuz tarafından yarar/risk değerlendirmesi yaptıktan sonra 
dikkatli olarak kullanılmal ıdır. 
 
Araç ve makine kullanımı  
BİO-SİDOZ®,’un araç sürme ve makine kullanımı yeteneği üzerindeki etkisi önemsiz derecede 
azdır.  
 
BİO-SİDOZ®’un içeriğinde bulunan bazı yardımcı maddeler hakkında önemli bilgiler  
BİO-SİDOZ®, her 1  gastro re zistan  tablet başına 291,53 mg sodyum (ana yemek bileşeni/sofra 
tuzu) içerir. Bu, erişkin için önerilen günlük maksimum diyetle sodyum alım miktarının 
%15’ine eşdeğerdir.  
 
BİO-SİDOZ®, her 1  gastro re zistan tablet başına başına 20 mg propilen glikol içerir.  
Hamileyseniz veya emziriyorsanız doktorunuz tarafından önerilmedikçe bu ilacı 
kullanmayınız. Karaciğer veya böbrek hastalığınız varsa doktorunuz tarafından önerilmedikçe 
bu ilacı kullanmayınız. Doktorunuz bu ilacı alırken ekstra kontroller yapabilir.  
 
Diğer ilaçlar ile birlikte kullanımı  
Bazı durumlarda sodyum bikarbonat tedavisi, idrarın pH (alkalilik/bazlık) değerini arttırdığı 
için, zayıf asitlerin ve zayıf bazların atılımını etkileyebilir.  
Sodyum bikarbonat, sindirim sisteminin pH  değerini yükselttiği için, aşağıda yer alan zayıf 
asidik veya alkali yapıdaki ilaç gruplarının, sindirim sisteminden emilimini etkileyebilir:  
 
 
 
4 / 7 
  Sempatomimetikler (düşük kan basıncı, burun tıkanıklığı, dikkat dağınıklığı vb. 
hastalıkların tedavisinde kulla nılan ilaç grubu),  
 Antikolinerjikler (uykusuzluk, baş dönmesi, bazı sindirim sistemi hastalıkları ve 
solunum yolu hastalıklarının tedavisinde kullanılan bir ilaç grubu),  
 Trisiklik antidepresanlar (depresyon tedavisinde kullanılan bir ilaç grubu),  
 Barbit uratlar (kaygı bozukluğu, epilepsi vb. hastalıkların tedavisinde kullanılan bir ilaç 
grubu),  
 H2-blokerleri (bazı mide hastalıklarında kullanılan bir ilaç grubu),  
 Kaptopril (yüksek kan basıncı (hipertansiyon) tedavisinde kullanılan bir ilaç),  
 Kinidin (ka lp atım düzensizliği (aritmi) olan hastalıkların tedavisinde kullanılan bir ilaç)  
 
Sodyum bikarbonatın idrarla atılan ilaçların çözünürlüğüne etkisi olabilir:  
 Siprofloksasin (antibiyotikler grubuna ait bir ilaç)  
 
Artmış potasyum atılımı ile ilişkili olarak fonksiyonel etkileşimler meydana gelebilir:  
 Glukokortikoidler ve mineralokortikoidler (iltihabı azaltmaya yardımcı olan bir ilaç 
grubu),  
 Androjenler (erkek cinsiyet hormonlarını taklit eden bir ilaç grubu),  
 Diüretikler (vücuttan idrarla su atılımını arttıran bir ilaç grubu)  
 
Eğer reçeteli ya da reçetesiz  herhangi bir ilacı şu anda kullanıyorsanız  veya son zama nlarda  
kullandınız  ise, lütfen doktorunuza veya eczacınıza  bunlar hakkın da bilgi veriniz . 
 
3. BİO-SİDOZ® nasıl kullanılır ? 
 
Uygun kullanım ve doz/ uygulama sıklı ğı için talimatlar:  
BİO-SİDOZ®’u her zaman doktorunuzun size tavsiye ettiği şekilde kullanmalısınız. Eğer nasıl 
kullanacağınızdan emin değilseniz doktorunuza veya eczacınıza danışınız.  
İlacınızın dozu belirtilerinizin şiddetine bağlı olarak ve vücudunuzun vereceği cevaba göre 
ayarlanır.  
BİO-SİDOZ®’u doktorunuz farklı bir şekilde önermediği takdirde, yetişkinlerde normal 
şartlarda belirtilen dozlar aşağıdaki gibidir:  
Başlangıç dozu: Günde  2-3 tablet  
Devam dozu: Günde en fazla 8 tablet  
Vücudunuzun gösterdiği belirtilere göre size verilen doz miktarı daha yüksek olabilir ve 
doktorunuz tarafından ayarlanabilir.  
 
Uygulama yolu ve metodu : 
Tabletler gün içinde alınmalıdır. Tabletler çiğnenmemeli  ve kırılmamalıdır. Tabletler bir bardak 
su ile yutularak alınmalıdır.  
 
 
5 / 7 
 Hipernatremi (kanda aşırı miktarda sodyum bulunması) ve metabolik alkaloz (vücut sıvılarının 
aşırı derecede alkali olması ve kanın asitlik derecesinin düşmesi) gelişme riskinden dolayı,  
sodyum bikarbonat, doktorunuz tarafından izlenmeden uzun süre kullanılmamalıdır.  
 
Değişik yaş grupları : 
Çocuklarda kullanım ı: 
BİO-SİDOZ®’un, 14 yaş altındaki çocuklardaki güvenliliği ve etkililiği araştırılmamıştır. Bu 
yaş grubuna ait veri mevcut değildir. BİO-SİDOZ® bu yaş grubunda kullanılmamalıdır.  
 
Yaşlılarda kullanımı:  
BİO-SİDOZ®’un yaşlılarda kullanımına ait veri mevcut değildir.  
 
Özel kullanım durumları:  
Böbrek yetmezliği:  
BİO-SİDOZ®, böbrek yetmezliği hastalığının tedavisinde kullanılan bir ilaçtır.  
 
Karaciğer yetmezliği:  
BİO-SİDOZ®’un karaciğer yetmezliği olan hastalarda kullanımına ait veri mevcut değildir.  
 
Eğer BİO-SİDOZ®’un etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.  
 
Kullanmanız gerekenden daha fazla  BİO-SİDOZ® kullandıysanız : 
 Vertigo (vücudun denge sisteminde yaşanan bir sorun nedeniyle ortaya çıkan baş dönmesi)  
 Kas zayıflığı  
 Yorgunluk  
 Siyanoz ( morarma )  
 Hipoventilasyon (solunumun baskılanması/azalması)  
 Tetani belirtilerinin (kasların istemsiz kasılması) eşlik ettiği alkaloz (vücut sıvılarının aşırı 
derecede alkali olması ve kan ın asitlik seviyesinin aşırı düşmesi) görülebilir. Sonuç olarak, 
apati (çevreye anormal derecede duyarsızlık), konfüzyon (kafa karışıklığı), ileus (bağırsak 
tıkanıklığı) ve dolaşım bozukluğu göz lemlenebilir.  
 
Bazı vakalarda, şiddetli konfüzyon (kafa karışıklığı), nöbet ve koma gibi belirtilerin görüldüğü 
akut hipernatremi (sodyumun aşırı birikmesi) görülebilir.  
Eğer daha önce bu vakalardan birini veya birkaçını yaşamışsanız ve ilacı kullanmanız  
gerekenden fazla aldığınıza dair bir şüpheniz varsa, mümkün olan en kısa zamanda tıbbi yardım 
isteyin.  
 
BİO-SİDOZ®’dan kullanmanız gerekenden fazlasını kullanmışsanız bir doktor veya eczacı  ile 
konuşunuz.  
 
 
6 / 7 
  
BİO-SİDOZ®’u kullanmayı unutursanız  
Unutulan dozları dengelemek için çift  doz kullanmayınız.  
 
BİO-SİDOZ® ile tedavi sonlandırıldığındaki oluşabilecek etkiler  
Eğer BİO -SİDOZ® almayı bırakırsanız tedavinizin başarılı olmasına engel olabilirsiniz. 
Doktorunuzun tavsiyesi olmadan ilacı almayı bırakmayınız.  
Tedavinizi sonlandırmadan önce mutlaka doktorunuza danışınız  
 
Bu ilacın kullanımı hakkındaki başka sorularınız için, doktorunu z veya eczacınıza danışın.  
 
4. Olası  yan etkiler nelerdir?  
Tüm ilaçlar gibi, BİO -SİDOZ® yan etkilere yol açabilir ancak bu etkiler herkeste görülmez.  
BİO-SİDOZ®’un kullanılması sonucunda aşağıda belirtilen yan etkiler ortaya çıkabilir:  
 
Yan etkiler aşağıdaki kategorilerde gösterildiği şekilde sınıflandırılmıştır:  
 
Çok yaygın  : 10 hastanın en az birinde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 h astanın birinden fazla görülebilir.  
Seyrek  : 1.000 hastanın birinden az , fakat 10.000 hastanın birinden fazla  görülebilir.  
Çok seyrek  : 10.000 hastanın birinden az görülebilir.  
Bilinmiyor  : Eldeki veriler ile belirlenemeyecek kadar az hastada görülebilir.  
 
Bilinmiyor:  
 Karın ağrısı ve gaz  
 Aşırı dozda sodyum bikarbonat alınması durumunda kalsiyum seviyesinin düşük 
olmasına bağlı olarak gelişen kas hassasiyeti (hipokalsemik tetani)  
 Mevcut mide -bağırsak şikâyetlerinin (örneğin ishal) şiddetinde artma  
 Uzun sürel i kullanımı durumunda böbrek taşı oluşumu (kalsiyum ve magnezyum 
fosfatın böbrek taşına dönüşmesi)  
 
Eğer bunlardan biri sizi şiddetli bir biçimde etkilerse, bunu doktorunuza söyleyiniz.  
 
Eğer bu kullanma talimatında bahsi geçmeyen herhangi bir yan etki ile  karşılaşırsanız, 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız  yan 
 
 
7 / 7 
 etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek ku llanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. BİO-SİDOZ®’un Saklanması  
BİO-SİDOZ®’u çocukların göremeyeceği, erişemeyeceği yerlerde ve ambalajında saklayını z.  
 
25oC altındaki oda sıcaklığında saklayınız . 
Çocukların göremeyeceği, erişemeyeceği yerlerde ve ambalajında saklayınız.  
 
Son kullanma t arihiyle uyumlu olarak kullanını z. 
Ambalajdaki son kullanma tarihinden sonra BİO-SİDOZ®’u kullanmayını z. 
 
Eğer üründe ve/veya ambalajı nda boz ukluklar fark ederseniz BİO-SİDOZ®’u kullanmayını z. 
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği  Bakanlığınca belirlenen toplama sistemine veriniz.  
 
 
Ruhsat  Sahibi:  
Biofarma İlaç Sanayi ve Ticaret A.Ş.  
Akpınar Mah. Osmangazi Cad.  No: 156  
34885 Sancaktepe/İstanbul  
Telefon: (0216) 398 10 63  
Faks : (0216) 398 10 20  
 
Üretim Yeri : 
Biofarma İlaç Sanayi ve Ticaret A.Ş.  
Akpınar Mah. Osmangazi Cad. No: 156  
34885 Sancaktepe/İstanbul  
Telefon: (0216) 398 10 63  
Faks: (0216) 398 10 20  
 
Bu kullanma talimatı 26/12/2024  tarihinde onaylanmıştır.  
 
