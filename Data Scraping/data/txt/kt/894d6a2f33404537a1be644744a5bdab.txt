1/5 KULLANMA TALİMATI  
  
NİKSEN  %1 şampuan  
Haricen kullanılır.  
  
• Etkin madde:  Her 1 mililitresinde 10 mg Permetrin içerir.  
• Yardımcı maddeler:  Texapon, kokamidopropil, komperlan, sorbik asit, cetiol, cremephor, 
metil paraben (E218), izopropil  alkol, sodyum klorür, su.  
  
 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.   
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığını zı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
  
Bu Kullanma Talimatında:   
 
1. NİKSEN  nedir ve ne için kullanılır?  
2. NİKSEN ’i kullanmadan önce dikkat edilmesi gerekenler  
3. NİKSEN  nasıl kullanılır?  
4. Olası yan etkiler nelerdir?  
5. NİKSEN ’in saklanması  
  
Başlıkları yer almaktadır.  
  
1. NİKSEN  nedir ve ne için kullanılır?  
NİKSEN  Şampuan, bit ve bit yumurtalarına karşı etki gösterir ve bu hayvanların sinir 
sistemlerini etkileyerek öldürür.  
NİKSEN , sarımsı, viskoz sıvı görünümündedir ve 150 mL’lik plastik tüplerde  kullanıma 
sunulmaktadır.  
  2. NİKSEN ’i kullanmadan önce dikkat edilmesi gerekenler  
  
NİKSEN ’i aşağıdaki durumlarda KULLANMAYINIZ   
Eğer;  
 Permetrin, piretroidler, piretrinler, krizantem veya ilacın bileşiminde bulunan herhangi 
bir maddeye karşı aşırı duyarlığınız (alerji) varsa  
  
NİKSEN ’i aşağıdaki durumlarda DİKKATLİ KULLANINIZ  
 NİKSEN 'in gözlerinizle temas etmemesine dikkat edin. Eğer gözünüze temas ederse 
gözünüzü bol suyla yıkayın.  
 Eğer çocuğunuza uygulayacaksanız, ağız çevresine sürmemeye dikkat edin. Çocuğunuz ilacı yalayabilir.  
 Sürekl i uyguluyorsanız, ellerinizin tahriş olmaması için eldiven kullanın.  2/5 NİKSEN ’in yiyecek ve içecek ile kullanılması  Geçerli değildir.  
  
Hamilelik:   
İlacı kullanmadan önce doktorunuza veya eczacınıza danışınız .  
NİKSEN 'in gebelikte kullanımı ile ilgili bilgi kısıtlıdır. Hayvan testlerinde NİKSEN  tedavisini 
takiben fetüs üzerinde zararlı etki gözlenmemiştir.  
  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.   
  
Emzirme:   
İlacı kullanmadan önce doktorunuza veya eczacınıza danışınız.  
NİKSEN 'in insanlarda anne sütüne geçip geçmediği bilinmemektedir. Ancak teorik olarak çok 
küçük oranda anne sütüne geçecektir. Bu kadar düşük miktarların yenidoğan/bebek için risk 
oluşturması beklenmez. Ancak emzirme sırasında kullanılması tavsiye edilmez.  
  
Araç ve makine kullanımı   
NİKSEN 'in araç ve makine kullanımı üzerine etki etmesi olası değildir.  
  
NİKSEN 'in içeriğinde bulunan bazı maddeler hakkında önemli bilgiler   
NİKSEN  içeriğinde bul unan yardımcı maddelere karşı aşırı bir duyarlılığınız yoksa, bu 
maddelere bağlı olumsuz bir etki beklenmez.  
  
NİKSEN  içeriğindeki sorbik asit lokal deri reaksiyonlarına (kontak dermatit gibi) neden olabilir.  
  
NİKSEN  metil paraben (E218) içerir, bu aler jik reaksiyonlara (muhtemelen gecikmiş) neden 
olabilir.  
  
Diğer ilaçlarla birlikte kullanımı  
Kanıtlanmış bir ilaç etkileşimi bulunmamaktadır.  
  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
  
3.  NİKSEN  nasıl kullanılır?  
  
Uygun kullanım ve doz / uygulama sıklığı için talimatlar:  
  
Uygulama yolu ve metodu:  (Hekim tarafından başka bir şekilde önerilmediği takdirde)  
Tek bir şişe NİKSEN  Şampuan, omuz hizasında, normal kalınlıkta saç için yeterlidir. Çoğu 
vakada (%97- 99), tek bir uygulama yeterlidir.  
  
Uygulama yolu ve metodu:  
Bitlenme tedavisi  
1. Saç normal şampuan ile yıkanır, durulanır ve havlu ile kurutulur.  3/5 2. NİKSEN  kullanmadan önce iyice çalkalanmalıdır, yeterli miktarda NİKSEN  tüm saç, saç 
dipleri, kulak arkaları ve enseyi tamamen kaplayacak şekilde uygulanmalıdır.  
3. NİKSEN  Şampuan saçta 10 dakika bekletilir ve saç su ile iyice durulandıktan sonra, havlu 
ile kurutulur.  
4. Kutu içinde sunulan tarak ile saça yapışmış ölü bit ve bit yumurtaları temizlenir.  
5. Permetrin yüzme havuzlarındaki klordan etkilenmez, dolayısı ile kullanımdan sonra normal 
yüzme etkinlikleri sürdürülebilir. Benzer biçimde, normal şampuanla yıkanma 
alışkanlığında bir değişiklik yapılmasına gerek yoktur.  
  
Bitlenmeden korunmayla ilgili bilgiler:  
1. Tüm aile kontrol edilmelidir.   
2. Bir sorunu olan kişinin saçı NİKSEN  tıbbi saç kremi ile yıkanmalı ve sonrasında sık dişli bir 
tarak ile taranmalıdır.  
3. Ev ve araba elektrik süpürgesi ile temizlenmelidir.  
4. Yıkanamayacak eşyalar bir poşete konup ağzı kapatılarak 2 hafta bekletilmelidir.  
5. Bit eşyalar üzerinde uzun süre yaşayabildiği için, sıcak su ile yıkanabilen giysiler (çarşaf, 
yastık kılıfları vs.) kaynar su ile 20 dakika süre ile yıkanmalıdır.  
  
Değişik yaş grupları:  
Çocuklarda kullanım:  
NİKSEN  Şampuan 6 aydan küçük çocuklarda kullanı lmaz.  
  
Yaşlılarda kullanım:  
Bu hastalarda doz ayarlamasına gerek yoktur.  
  
Özel kullanım durumları:  
Böbrek/Karaciğer yetmezliği:  
Bu hastalarda doz ayarlamasına gerek yoktur.  
  
Eğer NİKSEN’in  etkisinin çok güçlü veya zayıf olduğuna dair bir izleniminiz var ise doktorunuza 
veya eczacınız ile konuşunuz.   
   
Kullanmanız gerekenden daha fazla NİKSEN  kullandıysanız   
Uzun süreli kullanım sonucu aşırı duyarlılığa bağlı belirtiler ortaya çıkabilir. NİKSEN 'in 
çocuklar tarafından yutulmasının ardından izopropanol içeriği nedeniyle alkol zehirlenmesi 
olasıdır.  
  
Bir şişe içeriğinin bir çocuk tarafından yanlışlıkla içilmesi halinde hemen hekime 
başvurulmalıdır. Alınmasından sonraki iki saat içinde mide yıkanmalı ve alkol zehirlenmesi tedavisi yapılmalıdır.  
  
NİKSEN’den kullanmanız gerekenden fazlasını kullanmışsanız bir doktor veya bir eczacı ile 
konuşunuz.  
  
NİKSEN ’i kullanmayı unutursanız   
İlgili değildir.  
  4/5 NİKSEN  ile tedavi sonlandırıldığında oluşabilecek etkiler: 
Doktorunuzun size söylediği sürece kullanınız.  
  
4.  Olası yan etkiler nelerdir?  
  
Tüm ilaçlar  gibi NİKSEN ’in içeriğinde bulunan maddelere duyarlı olan kişilerde yan etkiler 
olabilir.  
Çok yaygın    : 10 hastanın en az birinde görülebilir.  
Yaygın    : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek     : 1.000 hastanın birinden az fakat 10.000 hastanın birinden fazla görülebilir.  
Çok seyrek    : 10.000 hastanın birinden az görülebilir.  
Sıklığı bilinmeyen  : Eldeki veriler ile belirlenemeyecek kadar az hastada görülebilir.  
  
NİKSEN ’in kullanılması sonucunda aşağıda belirtilen yan etkiler ortaya çıkabilir:  
  
Bilinmiyor  
• Ağrı  
• Yanma veya batma hissi eklinde tanımlanan deri rahatsızlığı, eritem, ödem, egzama, 
kızarıkl ık ve kaşıntı  
• Hissizlik  
  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
  
Yan etkilerin raporlanması:   
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
  
5.  NİKSEN ’in saklanması  
  
NİKSEN ’i çocukların göremeyeceği, erişemeyeceği yerlerde ve ambalajında saklayınız.  
  
25˚C altındaki oda sıcaklığında saklayınız.   
  
Son kullanma t arihiyle uyumlu olarak kullanınız.  
Ambalajındaki son kullanma tarihinden sonra NİKSEN’i kullanmayınız.  
  
Eğer üründe ve/veya ambalajında bozukluklar fark ederseniz NİKSEN ’i kullanmayınız.  
  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
  5/5 Ruhsat Sahibi: 
Toprak İlaç ve Kimyevi Mad. S an. v e Tic. A.Ş. 
Hobyar Mah. Ank ara Cad. Hoş ağası İşhanı 
No: 31/516 Fa tih/İstanbul 
 
Üretim Yeri: 
Toprak İlaç ve Kimyevi Mad. S an. v e Tic. A.Ş. 
Hanlıköy Mah. Ferman Sok. No:18 54580 
Arifiye/Sakarya 
  
Bu kullanma talimatı ../../.... tarihinde onaylanmıştır.    
 