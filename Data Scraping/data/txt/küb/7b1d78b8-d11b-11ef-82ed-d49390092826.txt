KISA ÜRÜN BİLGİSİ
1. BEŞERİ TIBBİ ÜRÜNÜN ADI
REPLAGAL 1mg/ml IV İnfüzyonluk Konsantre Çözelti
Steril
2. KALİTATİF VE KANTİTATİF BİLEŞİM
Etkin madde:
1 ml infüzyon için konsantre çözelti 1mg agalsidaz alfa* içerir.
Her bir flakonda 3,5 mg agalsidaz alfa içeren 3,5 ml konsantre çözelti vardır.
*İnsan hücre kültüründe genetik mühendislik teknolojisi ile üretilen agalsidaz alfa, bir insan
proteini olan α-galaktosidaz A’dır.
REPLAGAL’in etkin madde üretiminin başlangıç aşamasında domuz kaynaklı heparin
kullanılmaktadır. Sonrasında heparin maddesi uzaklaştırılmakta olup, bitmiş ürün içeriğinde
hayvansal kaynaklı hiçbir madde bulunmamaktadır.
Yardımcı maddeler:
Yardımcı maddeler için 6.1’e bakınız.
Sodyum fosfat monobazik, monohidrat 3,5 mg/mL
Sodyum klorür 8,8 mg/mL
Sodyum hidroksit k.m. (pH ayarı için)
3. FARMASÖTİK FORM
İnfüzyon için steril konsantre çözelti.
Berrak ve renksiz çözelti.
4. KLİNİK ÖZELLİKLER
4.1. Terapötik Endikasyonlar
REPLAGAL, Fabry hastalığı (α- galaktosidaz A eksikliği) tanısı konmuş hastaların uzun
süreli enzim yerine koyma tedavisinde endikedir.
4.2. Pozoloji ve uygulama şekli
REPLAGAL tedavisi, Fabry hastalığı ya da diğer kalıtımsal metabolik hastalıklar konusunda
deneyimli bir doktor gözetiminde yapılmalıdır.
Pozoloji/uygulama sıklığı ve süresi:
REPLAGAL her 2 haftada bir 0,2 mg/kg vücut ağırlığı dozunda 40 dakikalık sürede
intravenöz infüzyonla uygulanır.
Uygulama Şekli:
Uygulamadan önce tıbbi ürünün seyreltilmesine dair açıklamalar için Bölüm 6.6’ya bakınız.
1 / 13İnfüzyon çözeltisini 40 dakikalık sürede intravenöz hat kullanarak integral bir filtre ile
uygulayınız.
REPLAGAL’i aynı intravenöz hatta başka bir ilaçla birlikte aynı anda uygulamayınız.
Özel popülasyonlara ilişkin ek bilgiler:
Karaciğer yetmezliği:
Karaciğer yetmezliği olan hastalarda yapılmış çalışmalar yoktur.
Böbrek yetmezliği:
Böbrek yetmezliği olan hastalarda doz ayarlaması gerekli değildir.
İleri derecede böbrek hasarı durumunda (eGFR<60mL/dak) enzim yerine koyma tedavisinin
böbrek cevabı sınırlı olabilir. Böbrek nakli yapılmış veya diyaliz hastalarıyla ilgili kısıtlı veri
bulunmaktadır, doz ayarı tavsiye edilmez.
Pediyatrik popülasyon:
REPLAGAL’in 0 ila 6 yaş aralığında olan çocuklardaki güvenlilik ve etkililiği henüz
belirlenmemiştir. Halihazırda mevcut veriler bölüm 5.1’de tanımlanmıştır, ancak pozoloji
tavsiyesi yapılamaz.
İki haftada bir 0,2 mg/kg REPLAGAL alan çocuklardaki (7-18 yaş) klinik çalışmalarda
herhangi bir beklenmeyen güvenlilik sorunu ile karşılaşılmamıştır (bkz. Bölüm 5.1).
Geriyatrik popülasyon:
65 yaş üzerindeki hastalarda yapılmış çalışmalar yoktur ve hastalarda önerilebilecek güvenli
ve etkili bir doz rejimi henüz tespit edilememiştir.
4.3. Kontrendikasyonlar
Etkin madde ya da bölüm 6.1’de listelenen yardımcı maddelerden herhangi birine karşı aşırı
duyarlılık reaksiyonu olan hastalarda kontrendikedir.
4.4. Özel kullanım uyarıları ve önlemleri
İzlenebilirlik
Biyolojik tıbbi ürünlerin izlenebilirliğini arttırmak için, uygulanan ürünün adı ve seri numarası
anlaşılır bir şekilde kaydedilmelidir.
İnfüzyona bağlı idiyosenkratik reaksiyonlar:
REPLAGAL ile yapılan klinik çalışmalarda tedavi edilen yetişkin hastaların %13,7’si
infüzyona bağlı idiyosenkratik reaksiyonlar göstermiştir. Klinik çalışmaya katılan ve ≥ 7 yaş
olan 17 pediyatrik hastanın 4’ünde (%23,5), 4,5 yıllık tedavi süresince (ortalama tedavi süresi
yaklaşık 4 yıl) en az bir infüzyon reaksiyonu görülmüştür. Yedi yaşın altındaki 8 hastanın
3’ünde (%37,5) ortalama 4,2 yıllık gözlem süresi içinde en az bir infüzyon reaksiyonu
görülmüştür. En sık görülen semptomlar rigor, baş ağrısı, bulantı, yüksek ateş, yüz kızarması
ve bitkinliktir. Ciddi infüzyon reaksiyonları seyrek olarak rapor edilmiştir; rapor edilen
semptomlar yüksek ateş, rigor, taşikardi, ürtiker, bulantı/kusma, boğazda sıkılma hissi ile
birlikte anjiyonörotik ödem, stridor ve dilde şişmedir. İnfüzyona bağlı diğer semptomlar
arasında başdönmesi ve hiperhidroz bulunabilir. Fabry hastalığının kendine özgü kardiyak
2 / 13belirtilerine önceden sahip olan hastalarda, infüzyon reaksiyonlarının hemodinamik stresin
kardiyak olayları tetiklenmesiyle ilintili olabileceği kardiyak olayların incelenmesi ile
gösterilmiştir.
İnfüzyon ilişkili reaksiyonların başlangıcı genellikle REPLAGAL tedavisinin başlangıcından
sonraki ilk 2–4 ay içinde görülür, daha sonra (1 yıldan sonra) rapor edildiği de olmuştur. Bu
etkiler zamanla azalmıştır. Eğer hafif ya da orta şiddette akut infüzyon reaksiyonları meydana
gelirse hemen uygun önlemler alınarak tıbbi girişimde bulunulmalıdır. İnfüzyon, semptomlar
gerilemeye başlayıncaya kadar geçici olarak kesilebilir (5–10 dakika) ve daha sonra tekrar
başlatılabilir. Hafif ve geçici etkiler tıbbi tedaviyi ya da infüzyonun kesilmesini
gerektirmeyebilir. Ayrıca, infüzyondan 1 ila 24 saat önce antihistaminikler ve/veya
kortikosteroidlerle oral ya da intravenöz ön tedavi uygulaması, bu vakalarda daha sonra
semptomatik tedavi gerektiren reaksiyonları önleyebilir.
Aşırı duyarlılık reaksiyonları:
Aşırı duyarlılık reaksiyonları bildirilmiştir. Eğer ciddi aşırı duyarlılık ya da anaflaktik
reaksiyonlar oluşursa, REPLAGAL uygulaması derhal kesilmeli ve uygun tedavi
başlanmalıdır. Acil tedavi için güncel tıbbi standartlar uygulanmalıdır.
Proteine karşı oluşan antikorlar:
Diğer bütün protein farmasötik ürünlerinde olduğu gibi, hastalar proteine karşı antikorlar
geliştirebilir. REPLAGAL ile tedavi edilen erkek hastaların yaklaşık %24’ünde düşük
titrasyonda IgG antikor cevabı gözlenmiştir. Kısıtlı bilgiye göre bu yüzdenin erkek pediyatrik
popülasyonda daha düşük (%7) olduğu bulunmuştur. Bu IgG antikorlarının gelişimi tedavinin
yaklaşık 3–12 ay sonrasında gözlenmiştir. Tedavinin 12–54 ay sonrasında, REPLAGAL ile
tedavi edilen hastaların %7’sinde zaman içerisinde IgG antikorlarının kaybolmasıyla ortaya
çıkan immünolojik tolerans gelişimi görülürken %17’sinde antikor hala pozitiftir. Geri kalan
%76’sı antikor negatif olarak kalmıştır. Yedi yaşından büyük pediyatrik hastalarda erkeklerin
1/16’sı testlerde IgG anti-agalsidaz alfa antikorları pozitif çıkmıştır. Bu hastada istenmeyen
etki insidansında görünür bir artış olmamıştır. Yedi yaşın altındaki pediyatrik hastalarda
erkeklerin 0/7’sinde IgG anti- agalsidaz alfa antikorları pozitiftir. Klinik çalışmalarda, IgE
pozitifliği ile çok sınırlı sayıdaki hastada raporlanmış olan anafilaksi ilişkilendirilmemiştir.
Böbrek yetmezliği olan hastalar:
İleri derecede böbrek hasarı durumunda, olası altta yatan irreversibl patolojik değişikliklere
bağlı olarak enzim yerine koyma tedavisinin böbrek cevabı kısıtlı olabilir. Bu gibi
durumlarda, böbrek fonksiyonlarının kaybı, hastalığın doğal seyrinin beklenen oranı içinde
kalır.
Bu ürün her flakonda 23 mg’dan (1 mmol) daha az sodyum içermektedir, yani esasında
“sodyum içermez” olarak da kabul edilebilir.
4.5. Diğer tıbbi ürünlerle etkileşimler ve diğer etkileşim şekilleri
REPLAGAL intrasellüler α-galaktozidaz aktivitesini inhibe etme potansiyeli olan klorokin,
amiodaron, benokin ya da gentamisin gibi ilaçlarla birlikte kullanılmamalıdır.
Bir enzim olarak α-galaktozidaz A’nın sitokrom P450 ile ilişkili ilaç-ilaç etkileşmesinde rol
oynaması olası değildir. Klinik çalışmalarda karbamazepin, fenitoin ve gabapentin gibi
nöropatik ağrıya karşı kullanılan ilaçlar REPLAGAL ile birlikte uygulandığında hastaların
3 / 13çoğunda herhangi bir etkileşim görülmemiştir.
Özel popülasyonlara ilişkin ek bilgiler
Etkileşim çalışması yapılmamıştır.
Pediyatrik popülasyon:
Etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: B.
Çocuk doğurma potansiyeli bulunan kadınlar / Doğum kontrolü (Kontrasepsiyon)
REPRAGAL’in insanlarda çocuk doğurma potansiyeli üzerine etkilerine dair veri
bulunmamaktadır. Dişi sıçan ve tavşanlardaki üreme toksisitesi çalışmaları, gebelik ve fetus
gelişimine etkisi olmadığını göstermiştir.
Çocuk doğurma potansiyeli bulunan kadınlara verilirken tedbirli olunmalıdır.
Gebelik dönemi
Gebelikte REPLAGAL maruziyetine ilişkin oldukça sınırlı veri bulunmaktadır. Hayvanlarda
yapılan çalışmalar organogenezisin döneminde maruz kalındığında hamilelik veya
embriyonik/fetal gelişime ilişkin doğrudan veya dolaylı yoldan herhangi zararlı bir etki
göstermemektedir (bkz. Bölüm 5.3). Hamile kadınlara reçete edilirken dikkatli olunmalıdır.
Laktasyon dönemi
REPLAGAL’in insan sütüyle atılıp atılmadığı bilinmemektedir. Laktasyon dönemindeki
kadınlara reçete edilirken dikkatli olunmalıdır.
Üreme yeteneği/ Fertilite
Erkek sıçanlardaki üreme çalışmalarında erkek üreme yeteneği üzerine herhangi bir etki
görülmemiştir.
4.7. Araç ve makine kullanımı üzerindeki etkiler
Araba veya makine kullanma yeteneği üzerine olumsuz etkisi yoktur ya da ihmal edilebilecek
düzeydedir.
4.8. İstenmeyen etkiler
Güvenlilik profilinin özeti
En sık bildirilen istenmeyen etki klinik araştırmalar sırasında REPLAGAL ile tedavi edilen
yetişkin hastaların %13,7’sinde görülen infüzyona bağlı reaksiyonlardır. İstenmeyen etkilerin
çoğu hafif ya da orta şiddettedir.
Advers reaksiyonların tablolanmış listesi
Aşağıdaki tabloda listelenen advers reaksiyonlar, klinik çalışmalarda REPLAGAL ile tedavi
edilen, 21 son safha böbrek hastalığı öyküsü olan hasta, 30 pediyatrik hasta (18 yaş ve altı) ve
17 kadın hasta ile pazarlama sonrası spontan raporlar da dahil 344 hastada rapor edilmiş
4 / 13reaksiyonlardır.
İstenmeyen etkiler, MedDRA Sistem Organ sınıflaması ve sıklığına göre aşağıda
listelenmiştir. Sıklık dereceleri şu şekilde tanımlanmıştır:
Çok yaygın (≥1/ 10), yaygın (≥1/100; < 1/10), yaygın olmayan (≥ 1/1.000, <1/100), seyrek
(≥1/10.000; < 1/1.000), çok seyrek (<1/ 10.000). Sıklık olarak “bilinmiyor (eldeki verilerden
hareketle tahmin edilemiyor)” şeklinde sınıflandırılan advers reaksiyonlar, pazarlama sonrası
spontan bildirimlerden elde edilmiştir. Her bir sıklık grubunda istenmeyen etkiler azalan
ciddiyet sırasıyla verilmiştir. Tek bir hastada bir olayın görülmesi tedavi gören hasta sayı
dikkate alınarak yaygın olmayan şeklinde tanımlanmıştır. Tek bir hasta birkaç advers
reaksiyondan etkilenebilir.
Aşağıdaki advers reaksiyonlar agalsidaz alfa için tanımlanmıştır:
Tablo 1
MedDRA sistem organ Advers reaksiyon
sınıfı
Çok yaygın Yaygın Yaygın Bilinmiyor
olmayan
Bağışıklık sistemi - Aşırı hassasiyet Anafilaktik -
hastalıkları reaksiyon
Metabolizma ve Periferik ödem - - -
beslenme bozuklukları
Sinir sistemi hastalıkları Baş ağrısı, baş Tat alma Parozmi -
dönmesi, bozuklukları,
nöropatik ağrı, aşırı uyku hali
titreme,
hipoestezi,
parestezi
Göz hastalıkları - Lakrimasyonda Kornea -
artış refleksinde
azalma
Kulak ve iç kulak Tinnitus Tinnitusun - -
hastalıkları şiddetlenmesi
Kardiyak hastalıkları Palpitasyon Taşikardi, Taşiaritmi Miyokardiyal
atriyal iskemi, kalp
fibrilasyon yetmezliği,
ventriküler
ekstrasistol
Vasküler hastalıklar - Hipertansiyon, - -
hipotansiyon,
yüzde
kızarma
5 / 13Solunum, göğüs Dispne, Ses kısıklığı, Oksijen -
bozuklukları ve öksürük, boğazda satürasyonunda
mediastinal hastalıklar nazofarenjit, sıkılma hissi, azalma, geniz
farenjit burun akıntısı akıntısında
artma
Gastrointestinal Bulantı, kusma, Karın - -
hastalıklar karın ağrısı, rahatsızlığı
ishal
Deri ve deri altı doku Kaşıntı Ürtiker, Anjionörotik -
hastalıkları eritematöz ödem, livedo
döküntü, akne, reticularis
hiperhidroz
Kas- iskelet sistemi Eklem ağrısı, Kas iskelet Ağırlık hissi -
bozuklukları, bağ dokusu uzuv ağrıları, rahatsızlığı,
ve kemik hastalıkları kas ağrısı, sırt periferal ödem,
ağrısı eklemlerde
ödem
Genel bozukluklar ve Göğüs ağrısı, Göğüste Enjeksiyon
uygulama bölgesine rigor, sıkışma yerinde
ilişkin hastalıklar yüksek ateş, hissi, kızarıklık
ağrı ve şiddetli
halsizlik, yorgunluk,
yorgunluk sıcak basması,
üşüme hissi,
grip benzeri
semptomlar,
rahatsızlık,
keyifsizlik
Ayrıca bölüm 4.4.’e bakınız.
Seçilmiş advers reaksiyonların tanımı
Kardiyak yapı ile ilgili olarak Fabry hastalarında pazarlama sonrası rapor edilen infüzyonla
ilişkili etkilerin arasında (ayrıca bkz. Bölüm 4.4) kardiyak aritmileri (atriyal fibrilasyon,
ventriküler ekstrasistol, taşiaritmi), miyokardiyal iskemi ve kalp yetmezliği bulunabilir. En
yaygın infüzyona bağlı reaksiyonlar hafiftir ve bunlar rigor, yüksek ateş, yüzde kızarma, baş
ağrısı, mide bulantısı, dispne, titreme ve kaşıntıdan ibarettir. İnfüzyonla bağıntılı
semptomların arasında baş dönmesi, hiperhidroz, hipotansiyon, öksürük, kusma ve yorgunluk
da bulunabilir. Anafilaksi dahil aşırı duyarlılık rapor edilmiştir.
Özel Popülasyonlara ilişkin ek bilgiler
Böbrek yetmezliği
Böbrek hastalığın son safhasında olan hastalarda rapor edilen advers ilaç reaksiyonları, genel
hasta popülasyonundakilerle benzerdir.
Pediyatrik Popülasyon
Pediyatrik popülasyonda (çocuklar ve ergenler) rapor edilen advers ilaç reaksiyonları genel
olarak yetişkinlerde rapor edilenlerle benzerdir. Ancak infüzyonla bağıntılı reaksiyonlar
6 / 13(yüksek ateş, dispne, göğüs ağrısı) ve ağrının şiddetlenmesi daha sık görülmüştür.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; tel 0 800 314 00 08; faks: 0 312 218 35 99).
4.9. Doz aşımı ve tedavisi
Klinik çalışmalarda haftada bir 0,4 mg/kg’a dek olan dozlar kullanıldı ve güvenlilik profili
tavsiye edilen iki haftada bir 0,2 mg/kg’dan farklı değildi.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer gastrointestinal sistemler ve metabolizma ürünleri- Enzimler
ATC kodu: A16AB03
Etki mekanizması:
Fabry hastalığı lizozomal bir enzim olan α- galaktozidaz A aktivitesindeki eksikliğin neden
olduğu glikozfingolipid depo hastalığıdır. Bu enzimin eksikliği glikozfingolipid substratı olan
globotriyaosilseramid (Gb3 ya da GL-3, seramidtrihekzosit (CTH) olarak da bilinir) birikimi
ile sonuçlanır. Agalsidaz alfa molekülden terminal galaktoz residüsünü ayırarak Gb3’ün
hidrolizini katalize eder. Enzim ile tedavinin endotelyal ve parenkimal hücreler de dahil
olmak üzere birçok hücre tipinde Gb3 birikimini azalttığı gösterilmiştir. İnsan glikolizasyon
profilinin sağlanması için gerekli olan agalsidaz alfa insan hücre hattında, insan hücrelerinde
üretilerek hedef hücre yüzeyindeki mannoz-6-fosfat reseptörleri tarafından alınımı
sağlanmıştır. Ruhsatlandırma klinik çalışmalarında 0,2 mg/kg (40 dakikalık sürede infüzyon
şeklinde) doz seçimi ile agalsidaz alfayı karaciğerde internalize etmek ve enzimin diğer ilgili
organ dokularına dağılımına olanak tanımak için mannoz-6-fosfat reseptörlerini geçici olarak
doyurmak amaçlanmıştır. Hasta verileri bir farmakodinamik cevap elde etmek için en az 0,1
mg/kg gerektiğini göstermektedir.
Klinik etkililik ve güvenlilik:
REPLAGAL’in güvenlilik ve etkililiği, sonradan açık etiketli uzatma çalışmasına çevrilen, iki
randomize, çift kör, plasebo kontrollü ve klinik ve biyokimyasal delillere dayanarak Fabry
tanısı konmuş 40 hastada değerlendirilmiştir. Hastalara önerilen dozda 0,2 mg/kg
REPLAGAL verilmiştir. 25 hasta birinci çalışmayı tamamlayıp uzatma çalışmasına
katılmıştır. Tedavinin 6. ayından sonra REPLAGAL ile tedavi edilen hastalarda plasebo alan
hastalara göre kısa ağrı envanteri (onaylanmış ağrı ölçüm skalası) ile ölçülen ağrıda anlamlı
derecede azalma (p=0,021) meydana gelmiştir. Kronik nöropatik ağrı ilaçlarının
kullanılmasında ve ağrı tedavisi alınan günlerin sayısındaki anlamlı azalma bununla
ilişkilendirilmiştir. Sonraki çalışmalarda, REPLAGAL tedavisinin 9–12 ay sonrasında erkek
pediyatrik hastalarda, tedavi öncesine göre ağrıda bir azalma gözlenmiştir. Ağrıda bu azalma
9 hastada (7- 18 yaş arasındaki hastalarda) 4 yıllık REPLAGAL tedavisi boyunca devam
7 / 13etmiştir.
REPLAGAL tedavisinin 12–18. ayında valide edilmiş cihazlarla yapılan ölçümlerde, hayat
kalitesinde (QoL) iyileşme meydana gelmiştir.
REPLAGAL ile 6 aylık tedaviden sonra plasebo ile tedavi edilen hastalardaki düşüşe kıyasla
renal fonksiyonlar stabil hale gelmiştir. Böbrek biyopsi örnekleri plasebo ile tedavi edilen
gruba karşı REPLAGAL ile tedavi edilen hastalarda normal böbrek fraksiyonlarında anlamlı
artış ve mesengial genişlemesi olan hastaların glomerül fraksiyonlarında anlamlı düşüş
göstermiştir. REPLAGAL ile 12–18 aylık idame tedavisinden sonra, REPLAGAL böbrek
fonsiyonunu iyileştirmiştir; bu iyileşme 8,7 ± 3,7 ml/dak (p=0,030) inülin bazlı glomerüler
filtrasyon hızı ile ölçülmüştür. Uzun süreli tedavi (48–54 ay), normal GFR düzeyi olan (≥90
mL/dak/1,73 m2) ve hafif ila orta şiddete böbrek fonksiyon bozukluğu olan (GFR 60 ila <90
mL/dak/1,73 m2) erkek hastalarda GFR’nin stabilizasyonu ile sonuçlandı; daha şiddetli
böbrek fonksiyon bozukluğu olan (GFR 30 ila <60 mL/ dak/1,73 m2) erkek Fabry hastalarında
böbrek fonksiyonu azalma hızında ve böbrek hastalığının son safhasının gelişmesinde
yavaşlama oldu.
İkinci çalışmada sol ventrikül hipertrofisi olan 15 hasta, 6 aylık plasebo kontrollü çalışmayı
tamamladıktan sonra uzatma çalışmasına katılmışlardır. REPLAGAL ile tedavi sonucu sol
ventrikül kitlesinde manyetik rezonans görüntüleme (MRI) yöntemi ile tespit edilen 11,5 g’lık
azalma olmuştur; plasebo alan hastalarda ise sol ventrikül kitlesinde 21,8 g’lık artış
görülmüştür. Ayrıca 25 hastanın katıldığı ilk çalışmada REPLAGAL, 12-18 aylık idame
tedavisinden sonra kalp kitlesinde anlamlı azalma sağlamıştır (p<0,001). REPLAGAL ayrıca
miyokard kontraksiyonlarındaki düzelme, ortalama QRS süresinde azalma ve beraberinde
ekokardiyogramda tespit edilen septal kalınlıkta azalma ile de ilişkilendirilmiştir. Çalışmaya
katılan, sağ dal bloğu olan iki hasta, REPLAGAL ile tedaviyi takiben normale dönmüştür.
Sonraki açık etiketli çalışmalarda, 24–36 ay REPLAGAL tedavisi gören erkek ve kadın Fabry
hastalarında ekokardiyografi ile tespit edilen sol ventriküler kitle düzeyinde belirgin azalma
gösterilmiştir. Kadın ve erkek Fabry hastalarının her ikisinde de ekokardiyografi ile
gözlemlenen sol ventriküler kitle azalması, şiddetli kalp yetmezliği veya anjinal semptomları
olan Fabry hastalarında CCS (Kanada Kardiyovasküler Cemiyeti fonksiyon sınıflandırması)
ve NYHA (New York Kalp Birliği sınıflandırma sistemi) kullanılarak ölçüldüğünde anlamlı
semptom iyileşmesi ile ilişkilendirilmiştir.
Plaseboya kıyasla REPLAGAL tedavisi Gb3 birikimini de azaltmıştır. Tedavinin ilk 6
ayından sonra plazmada, idrar sedimentinde, karaciğer, böbrek ve kalp biyopsi örneklerinde
ortalama azalma yaklaşık %20-50 olarak gözlenmiştir. Tedavinin 12-18 ayından sonra plazma
ve idrar sedimentinde %50-80’lik bir azalma gözlenmiştir. Metabolik etkiler klinik olarak
anlamlı kilo artışı, terlemede artış ve enerji artışı ile ilişkilendirilmiştir. REPLAGAL’in klinik
etkileri ile tutarlı olarak enzim ile tedavi; renal glomerüler ve tübüler epitel hücreler, renal
kapiler endotelyal hücreler (kardiyak ve dermal kapiler endotelyal hücreler tetkik
edilmemiştir) ve kardiyak miyositlerde dahil olmak üzere birçok hücre tipinde Gb3 birikimini
azaltmıştır. Erkek pediyatrik Fabry hastalarında plazma Gb3, 6 aylık 0,2 mg/kg REPLAGAL
tedavisinden sonra %40–50 azalmıştır ve bu azalma 11 hastada toplam 4 yıllık tedaviden
sonra kalıcı olmuştur.
İnfüzyonlarını iyi tolere eden hastalar için REPLAGAL infüzyonunun evde yapılması
düşünülebilir.
8 / 13Pediyatrik popülasyon:
Yedi yaşındaki ve daha büyük Fabry hastası erkek çocuklarda, hastalıktan böbreklerin
etkilenmeye başladığının en erken belirtisi hiperfiltrasyon olabilir. REPLAGAL tedavisine
başladıktan sonra 6 ay içerisinde bu hastaların hipernormal eGFR değerlerinde azalma
gözlenir. İki haftada bir 0,2 mg/kg agalsidaz alfa ile tedaviden bir yıl sonra anormal derecede
yüksek eGFR değerleri bu alt grupta 143,4 ± 6,8’den 121,3 ± 5,6 mL/dak/1,73 m2’ ye düşmüş
ve bu eGFR değerleri, hiperfiltratör olmayanların eGFR'leri gibi, 0,2 mg/kg REPLAGAL
tedavisinin uygulandığı 4 yıl boyunca normal aralık içinde stabil kalmıştır.
Yedi yaşındaki ve daha büyük erkek çocuğu hastalarda, başlangıçta anormal olan nabız
değişkenliğinde 15 çocukta 6 aylık REPLAGAL tedavisinden sonra iyileşme görülmüştür ve
bu iyileşme açık-etiketli, uzun süreli uzatma çalışmasına katılan 9 çocukta 0,2 mg/kg
REPLAGAL tedavisinin uygulandığı 6,5 yıl boyunca kalıcı olmuştur. Boya göre
endekslenmiş bireysel sol ventriküler kitle (LVMI)2.7 başlangıçta 9 çocuk için normal
aralıktaydı (erkek çocuklarda <39 g/m2.7). LVMI sol venriküler hipertrofi (LVH) eşik
değerinin altındaki seviyelerde, 6,5 yıllık tedavi süresince stabil kalmıştır. İkinci bir çalışmada
yaşları ≥ 7 olan 14 hastada kalp atım hızı değişkenliği ile ilgili sonuçlar, önceki bulgularla
uyumluydu. Bu çalışmada, başlangıçta sadece bir hastanın LVH’si vardı ve çalışma boyunca
stabil kalmıştır.
Yeni doğan ve 7 yaş arasındaki hastalar için var olan kısıtlı sayıdaki veri herhangi bir spesifik
güvenlilik sorununa işaret etmemektedir.
Agalsidaz betadan REPLAGAL (agalsidaz alfa) tedavisine dönen hastalardaki çalışma:
100 hasta (naif (n=29) ya da daha önce agalsidaz beta ile tedavi edilmiş ve REPLAGAL
tedavisine dönülmüş hasta (n= 71)) 30 aya dek açık etiketli, kontrolsüz çalışma ile tedavi
edildi. Analiz tedavi naifi hastalarda ve çalışma öncesinde %31 olan ciddi advers etkiler
tedavisine agalsidaz betadan dönenlerde %39,4 oranında rapor edildiğini göstermektedir.
Agalsidaz beta tedavisinden REPLAGAL’e döndürülen hastaların güvenlilik profilleri diğer
klinik deneyimlerde gözlemlenen ile uyumluydu. İnfüzyon bağıntılı reaksiyonlar, dönmüş
hasta popülasyonundaki 27 hastaya (%38) kıyasla tedavi naifi popülasyonundaki 9 hastada
(%31) deneyimlenmiştir.
Çeşitli doz rejimleri ile çalışma
Açık etiketli, randomize bir çalışmada, 52 hafta boyunca iki haftada bir 0,2 mg/kg intravenöz
olarak tedavi edilen (n=20) ve haftalık olarak 0,2 mg/kg ile tedavi edilen (n=19) yetişkin
hastalar arasında başlangıç LVMI değerinden ortalama değişiklikte ya da diğer sonlanımlarda
(kardiyak işlev durumu, renal fonksiyon ve farmakodinamik aktivite) istatistiki olarak anlamlı
bir fark yoktu. Her bir tedavi grubunda çalışmanın tedavi periyodu süresince LVMI stabil
kalmıştır. Tedavi edilen gruptaki ciddi advers olayların tüm sıklığı farklı tedavi gruplarının
ciddi advers olay profili üzerine tedavi rejiminin bariz herhangi bir etkisi olmadığını
göstermiştir.
İmmunojenisite
Agalsidaz alfa’ya karşı gelişen antikorların, güvenlilik (örn. infüzyon reaksiyonları) ya da
etkililik üzerinde klinik olarak anlamlı herhangi bir etki ile ilişkili olup olmadığı
gösterilmemiştir.
9 / 135.2. Farmakokinetik özellikler
Genel özellikler
Emilim:
Amigdalaz alfa intravenöz yoldan infüzyon halinde uygulanır. İntravenöz yoldan uygulanan
tüm ilaçlarda olduğu gibi etkin madde uygulamadan hemen sonra maksimum plazma
konsantrasyonuna ulaşır.
Dağılım:
Erişkin erkek hastalara 0,007–0,2 mg/kg doz aralıklarında 20–40 dakikalık intravenöz
infüzyon şeklinde, kadın hastalara ise 0,2 mg/kg 40 dakikalık infüzyon şeklinde tek doz
olarak uygulanmıştır. Farmakokinetik özellikler esasen enzim dozundan etkilenmez. 0,2
mg/kg'lık tek intravenöz doz uygulamasından sonra agalsidaz alfa dolaşımda bifazik dağılım
ve eliminasyon profili göstermiştir. Farmakokinetik parametrelerde kadın ve erkek hastalar
arasında anlamlı bir fark yoktur. Dağılım hacmi, her iki cinsiyette de vücut ağırlığının
yaklaşık %17’sidir. Farmakokinetik özelliklerin benzerliğine dayanılarak belli başlı
dokulardaki ve organlardaki doku dağılımının kadın ve erkek hastalarda karşılaştırılabilir
olması beklenmektedir.
Biyotransformasyon:
Fabry hastalığı olan erkek hastaların dozlamadan önce ve sonra yapılan karaciğer biyopsi
analizleri esas alındığında doku yarılanma ömrünün 24 saatten fazla olduğu tahmin
edilmektedir ve enzimin karaciğerde tutulmasının uygulanan dozun %10’u olduğu tahmin
edilmektedir.
Agalsidaz alfa bir proteindir. Proteinlere bağlanması beklenmemektedir. Metabolik olarak
parçalanmasında diğer proteinlerin parçalanma yolağını (örn: peptit hidrolizi) izlemesi
beklenmektedir. Agalsidaz alfanın ilaç-ilaç etkileşimine girmesi mümkün görülmemektedir.
Eliminasyon:
Tek doz 0,2 mg/kg IV infüzyonu takiben agalsidaz alfa dolaşımda bifazik dağılım ve
eliminasyon fazına sahip olur. Erkeklerde eliminasyon yarı ömrü 108 ± 17 dakika, kadınlarda
ise 89 ± 28 dakikadır. Normalize edilmiş vücut ağırlığı için klerens sırasıyla erkekler ve
kadınlarda 2,66 ve 2,1 ml/dak/kg idi. Altı aylık REPLAGAL tedavisini takiben 28 erkek
hastanın 12’si, klerenste görünür bir artış dahil farmakokinetik parametrelerde değişkenlik
göstermiştir. Bu değişiklikler, Agalsidaz alfaya karşı düşük titrede antikorların gelişimine
bağlıdır, fakat çalışılan hastalarda güvenlilik veya etkililik ile ilgili klinik olarak anlamlı
etkiler gözlenmemiştir.
Hastalardaki karakteristik özellikler
Böbrek yetmezliği
Agalsidaz alfanın böbrekten eliminasyonunun böbrek fonksiyon yetmezliğinde
farmakokinetik parametreler değişmediğinden minör klerens yolağı olduğu düşünülmektedir.
Karaciğer yetmezliği
Metabolizmasının peptit hidrolizi ile olduğu düşünüldüğünden karaciğer fonksiyon
yetmezliğinde agalsidaz alfanın farmakokinetik parametrelerinde klinik olarak anlamlı bir
10 / 13değişiklik olması beklenmemektedir.
Pediyatrik popülasyon
Çocuklarda (7-18 yaşında) 0,2 mg/kg dozunda uygulanan REPLAGAL, yetişkinlere nazaran
sirkülasyondan daha hızlı uzaklaşmıştır. REPLAGAL’in ortalama klerensi çocuklarda (7-11
yaş) 4,2 mL/dak/kg, ergenlerde (12-18 yaş) 3.1 mL/dak/kg, yetişkilerde 2,3 mL/dak/kg’dır.
Farmakodinamik veriler, 0,2 mg/kg dozunda REPLAGAL uygulamasında plazmadaki Gb3
değerlerindeki azalmalar, ergenler ve küçük çocuklar arasında takribi bir karşılaştırma
yapılabileceğini düşündürmektedir (bkz. Bölüm 5.1).
5.3. Klinik öncesi güvenlilik verileri
Tekrarlayan doz toksisite çalışmalarından elde edilen klinik dışı veriler insanlar için özel bir
zararı olmadığını göstermiştir. Genotoksik ve karsinojenik potansiyeli olduğu
düşünülmemektedir. Dişi sıçan ve tavşanlardaki üreme toksisitesi çalışmaları, gebelik ve fetus
gelişimine etkisi olmadığını göstermiştir. Doğurma ya da peri/post-natal gelişim hususunda
çalışmalar yapılmamıştır. REPLAGAL’in plasentayı geçip geçmediği bilinmemektedir.
6. FARMASÖTİK ÖZELLİKLER
6.1. Yardımcı maddelerin listesi
Sodyum fosfat monobazik, monohidrat
Polisorbat 20
Sodyum klorür
Sodyum hidroksit
Enjeksiyonluk su
6.2. Geçimsizlikler
Bu tıbbi ürün ile geçimlilik çalışmaları bulunmadığından başka tıbbi ürünlerle
karıştırılmamalıdır.
6.3. Raf ömrü
24 ay.
Fiziksel ve kimyasal kullanım stabilitesi 25°C’de 24 saat için gösterilmiştir.
Mikrobiyolojik açıdan ise ürün, seyreltildikten hemen sonra kullanılmalıdır. Eğer derhal
kullanılmazsa, kullanımdan önceki saklama şartları ve süresi kullanıcının sorumluluğundadır.
Normal koşullar altında, ürün seyreltilmesinin kontrollü ve valide edilmiş aseptik şartlarda
yapılması hariç 2–8°C arasında 24 saatten fazla bekletilmemelidir.
6.4. Saklamaya yönelik özel tedbirler
2–8°C’de (buzdolabında) saklanmalıdır.
11 / 136.5. Ambalajın niteliği ve içeriği
3,5 ml infüzyon için konsantre çözelti, 5 ml’lik Tip I cam flakon içinde, fluoro-resin kaplı
butil kauçuk tıpa, tek parça alüminyum ve geçmeli kapak ile kapatılmıştır.
Ambalaj 1 flakon içeren karton kutudur.
6.6. Beşeri tıbbi üründen arta kalan maddelerin imhası ve diğer özel önlemler
 Kullanılması gereken doz ve kaç flakon REPLAGAL gerektiğini hesaplanır.
 İnfüzyon için gereken toplam REPLAGAL konsantre hacmi 9 mg/mL (%0,9)’lik sodyum
klorür çözeltisinin 100 mL’sinde seyreltilir. REPLAGAL herhangi bir koruyucu ya da
bakteriyostatik madde içermediği için çözelti hazırlanırken sterilitenin korunduğundan
emin olunmalı, aseptik teknik uygulanmalıdır. Seyreltikten sonra çözelti hafifçe
karıştırılmalı ancak çalkalanmamalıdır.
 Koruyucu içermediği için seyreltmeden sonra mümkün olan en kısa sürede infüzyona
başlanması tavsiye edilir.
 Uygulamadan önce, görsel olarak çözeltinin partikül içerip içermediği ve renk değişikliği
olup olmadığı incelenmelidir.
 Sadece tek kullanım içindir.
 Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmeliği”ne uygun olarak imha
edilmelidir.
7. RUHSAT SAHİBİ
Takeda İlaç Sağlık Sanayi Ticaret Limited Şirketi
Şişli/İstanbul
8. RUHSAT NUMARASI
131/22
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 12.04.2011
Ruhsat yenileme tarihi : 04.10.2016
10. KÜB'ÜN YENİLENME TARİHİ
…………..
12 / 13