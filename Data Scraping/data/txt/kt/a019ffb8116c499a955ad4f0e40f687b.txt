 1 KULLANMA TALİMATI  
 
 
MYCOBUTIN® 150 mg kapsül 
Ağızdan alınır.  
 
• Etkin madde:  Her kapsül 150 mg rifabutin  içerir.  
• Yardımcı maddeler:  Mikrokristalin selüloz, sodyum lauril sülfat, magnezyum stearat  
(E572), s ilika jel, jelatin,  titanyum dioksit (E171) , kırmızı demiroksit (E172). Ürün, sığır 
ve/veya domuz kaynaklı jelatin hammaddesi  içermektedir.  
 
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
 
 
Bu Kullanma Talimatında:  
 1. MYCOBUTIN nedir ve ne için kullanılır?  
2. MYCOBUTIN’i kullanmadan önce dikkat edilmesi gerekenler  
3. MYCOBUTIN nasıl kullanılır?  
4. Olası yan etkiler  nelerdir?  
5. MYCOBUTIN’i n saklanması  
  
Başlıkları yer almaktadır.  1. MYCOBUTIN nedir ve ne için k ullanılır?  
 MYCOBUTIN 30 kapsül içeren blister ambalajda bulunur.  
Viyole toz içeren kırmızı -kahverengi, kendinden kilitli sert jelatin kapsüldür. 
 
MYCOBUTIN rifabutin etkin maddesini içeren bir antibiyotiktir. Mikobakteri adı verilen 
mikropların (bakterilerin) neden olduğu enfeksiyonların tedavisinde kullanılır.  Bunlar genelde kullanılan normal antibiyotiklerle yok edilemeyen bakterilerdir.   2 • Mycobacterium tu berculosis  en yaygın mikobakteriyel enfeksiyonlardan biridir. Akciğer 
tüberkülozunun tedavisi için MYCOBUTIN diğer antibiyotiklerle kombinasyon halinde 
kullanılabilir.  
 
• MYCOBUTIN, Mycobacterium avium intrasellüler  (MAI, ayrıca MAC olarak da bilinir) gibi 
diğer mikobakteriyel enfeksiyonların tedavisinde de kullanılabilir. 
 
• Enfeksiyonla savaşamayan kişilerin (örn. İnsan İmmün Yetmezlik Virüsü  (HİV) olan 
kişiler ) mikobakterilerle, özellikle de MAC ile enfekte olma olasılığı daha yüksektir. Kandaki 
CD4 hücrelerinin (bağışıklık sisteminin bir  parçası) sayısı mikrolitrede 75’e eşit veya altına 
düştüğünde MYCOBUTIN, HİV hastalığı olan kişilere verilebilir. Bu, hastala rda MAC 
enfeksiyonu gelişiminin durdurulmasına yardımcı olur. 
 
Size neden MYCOBUTIN verildiği konusunda emin değilseniz, bunu doktorunuza danışmalısınız.  
 
2. MYCOBUTIN’i  kullanmadan önce dikkat edilmesi gerekenler  
 MYCOBUTIN’i  aşağıdaki durumlarda KULLANMA YINIZ  
 
Eğer , 
• Rifabutin veya tüberküloz tedavisi için kullanılan diğer ilaçlara veya yukarıda listelenen diğer MYCOBUTIN bileşenlerine karşı alerjik (aşırı duyarlı) iseniz.  
• Rilpivirin içeren uzatılmış salım süspansiyonu olarak uygulanan enjeksiyonlar ile tedavi 
ediliyorsanız.  
• Gebeyseniz veya emziriyorsanız.  
• Çocuk için reçete edildiyse. 
 MYCOBUTIN’i  aşağıdaki durumlarda DİKKATLİ KULLANINIZ  
 Eğer,  
• Karaciğer veya böbreklerinizle ilgili sorunlarınız varsa veya geçmişte bu tür sorunlarınız 
olduysa. İlaçlar herkes için uygun olmayabilir. MYCOBUTIN almadan önce doktorunuzu bu konu hakkında bilgilendirmelisiniz. 
• İdrarda kırmızı/turuncu renklenme sık lıkla görülebilir . Cildinizde ve diğer vücut sıvılarında da 
renklenme görebilirsiniz . Bu konuda endişelenmenize gerek yoktur. Ayrıca yumuşak kontakt  
lenslerin de rengini değiştirebilir, bu nedenle MYCOBUTIN kullandığınız sürece kontakt lens takmayınız.  
• Klaritromisin (veya diğer makrolidler) ve/ veya flukonazol (ve benzer bileşikler) kullanıyorsanız.  
• Bir tür göz iltihabı olan üveitten şüpheleniliyorsa. MYCOBUTIN ile ilişkili üveit diğer göz ile ilgili HIV komplikasyonlarından doktorunuz tarafından ayırt edilmelidir. 
• Proteaz inhibitörü denilen ilaç grubundan ilaç kullanıyors anız.  
 
MYCOBUTIN'i almadan önce doktorunuz, eczacınız veya hemşirenize danışınız.  Aşağıdaki belirtilerden herhangi birine sahipseniz (eozinofili ve sistemik semptomların eşlik ettiği ilaç reaksiyonu (DRESS)) MYCOBUTIN almayı durdurunuz ve derhal doktorunuza başvurunuz:  
• Deri döküntüsü, ateş  
• Şişmiş lenf düğümleri ve kan sayımında değişiklik 
  3 Tüberküloz önleyici ilaçların kullanımıyla Stevens Johnson sendromu (SJS), toksik epidermal 
nekroliz (TEN), DRESS ve akut jeneralize ekzantematöz püstülozis (AGEP) dahil  olmak üzere 
ciddi deri reaksiyonları bildirilmiştir.  
• SJS/TEN başlangıçta kırmızımsı hedef benzeri noktalar veya gövde üzerinde merkezi 
kabarcıklar bulunan dairesel deri alanları olarak görünebilir. Ayrıca ağız, boğaz, burun, 
cinsel organlar ve gözlerde (kırmızı ve şiş gözler) ülserler meydana gelebilir. Bu ciddi deri döküntüleri önce genellikle ateş ve/veya grip benzeri semptomlarla başlayabilir. Döküntüler 
derinin geniş çapta soyulmasına ve yaşamı tehdit eden komplikasyonlara ilerleyebilir veya 
ölümcül ol abilir.  
• DRESS, başlangıçta grip benzeri semptomlar ve yüzde deri döküntüsü olarak ortaya çıkar, 
daha sonra yüksek vücut ısısı ile uzun süreli bir döküntü, kan testlerinde görülen karaciğer enzimlerinde artış ve bir tür beyaz kan hücresinde (eozinofili) art ış ve lenf düğümlerinde 
büyüme olarak görülür.  
• AGEP, tedavinin başlangıcında, deri altında şişlikler ve ateşin eşlik ettiği kabarcıklar ile birlikte kırmızı, pullu yaygın bir döküntü olarak ortaya çıkar. En yaygın yerleşim yeri: esas olarak deri kıvrımlarında, gövdede ve üst ekstremitelerde lokalizedir.  
 MYCOBUTIN ile tedavi sırasında ciddi bir alerjik reaksiyon veya SCAR meydana gelirse, tıbbi ürün kesilmeli ve uygun önlemler alınmalıdır. 
 Hafif veya şiddetli ishal olursanız  hemen doktorunuza baş vurunuz.  
 Doktorunuz, aktif tüberküloz veya başka bir mikobakteriyel hastalığınızın olup olmadığını kontrol etmek için çeşitli testler yapacaktır. Bir enfeksiyonun tedavisi için diğer ilaçlarla birlikte MYCOBUTIN alıyorsanız düzenli göz muayenesi de olabil irsiniz.  
 Tedavi süresince düzenli aralıklarla beyaz hücre, pıhtılaşma hücreleri ve alyuvar sayımlarının yapılması önerilir.  
 MYCOBUTIN, her zaman, rifamisin grubu dışındaki diğer antimikobakteriyel ilaçlarla birlikte verilmelidir.  
 MAC enfeksiyonu kapmanı zı önlemek için MYCOBUTIN’i yaşamınız boyunca almanız 
gerekebilir.  
 Bu uyarılar , geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  MYCOBUTIN’in  yiyecek ve içecek ile kullanılması  
MYCOBUTIN, yiyecek ve içeceklerd en önce veya sonra alınabilir.  
 Hamilelik  
İlacı kullanmadan önce doktorunuza veya eczacınıza danışınız.  
 Gebeyseniz MYCOBUTIN almamanız gerekir.  
 
Hamile olabileceğinizi düşünüyorsanız veya bebek sahibi olmayı planlıyorsanız, bu ilacı almadan 
önce doktorunuza veya eczacınıza danışınız.  
  4 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 Emzirme  
Emziriyorsanız, MYCOBUTIN almamanız gerekir.  
 İlacı kullanmadan önce doktorunuza veya eczacınıza danışınız.  
 Araç ve makine kullanımı  
MYCOBUTIN’in araç veya alet ya da makine kullanma kabiliyetinizi etkilemesi beklenmemektedir.  
 Diğer ilaçlar ile birlikte kullanımı  
Bazı ilaçlar aynı anda alındığında MYCOBUTIN’in çalışma şeklini etkileyebilir veya 
MYCOBUTIN’in ke ndisi, aynı anda alınan diğer ilaçların etkinliğini azaltabilir. Bu nedenle, 
aşağıdaki ilaçlardan herhangi birini alıyorsanız bunu doktorunuza bildirmeniz gerekir:  
 
• Diyabet  (şeker hastalığı)  tedavisinde kullanılan ilaçlar  
• Ağrı kesiciler ( örn. aspirin)  
• Opiatlar  (Metadon dahil)  
• Varfarin gibi antikoagülanlar (kan seyrelticiler ) 
• Prednisolon gibi kortikosteroidler ( iltihap  veya alerji tedavisi için)  
• Siklosporin veya takrolimus (bağışıklık sistemini baskılamak için)  
• Kinidin veya digitalis (digoksin dışında) (kalp rahatsızlıkları için)  
• Dapsone (deri enfeksiyonları veya pnömoni (akciğer enfeksiyonu) tedavisi için)  
• Fenitoin (epilepsi  (sara) tedavisi için)  
• Antifungaller (özellikle flukonazol, itrakonazol, posakonazol , vorikonazol , ketokonazol veya 
mikonaz ol) (mantar enfeksiyonlarının tedavisinde kullanılan ilaçlar)  
• HIV/AIDS tedavisine yönelik a ntiviraller (özellikle atazanavir/ritonavir , bictegravir , doravirin , 
darunavir/ritonavir, dolutegravir, elvitegravir/kobi sistat, etravirin/ritonavir,  indinavir , rilpivirin  
(oral kullanım için, örneğin tabletler) , sakinavir , ritonavir  veya amprenavir , 
fosamprenavir/ritonavir, lopinavir/ritonavir, tipranavir/ritonavir)  (virüslerin neden olduğu 
enfeksiyonların tedavisinde kullanılan il açlar)    
• Klaritromisin  (bir antibiyotik)  
• Sofosbuvir (hepatit C tedavisi için)  
• Bedakilin (tüberkülozu tedavi etmek için)  
 
MYCOBUTIN alırken oral kontraseptifler (‘doğum kontrol hapı’)  gebeliği önleyemeyebilir. Diğer 
doğum kontrol yöntemlerini kullanmanız önerilmektedir.  
 MYCOBUTIN’in içeriğinde bulunan bazı yardımcı maddeler hakkında önemli bilgiler  
MYCOBUTIN her kapsülde 1 mmol (23 mg)’dan daha az sodyum ihtiva eder; yani aslında “sodyum içermez”.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3. MYCOBUTIN nasıl k ullanılır?  
 Uygun kullanım ve doz/ uygulama sıklığı için talimatlar:   5 Kapsüller günde bir kez ağız yoluyla alınmalıdır . 
 
Mikobakteriyel enfeksiyonların tedavisi için MYCOBUTIN genellikle diğer antibiyotiklerle kombinasyon halinde verilmektedir.  Kapsüllerin sayısı tedavi olmanıza neden olan rahatsızlığa bağlıdır.  Normal dozlar aşağıdaki gibidir:  
 Tüberküloz:  
 Günde bir kez 1 ila 3 kapsül  
 Diğer mikobakteriyel enfeksiyonların tedavisi:  
 Günde bir kez 3 ila 4 kapsül; ancak belirli bazı ilaçları alıyorsanız doktorunuz daha düşük bir doz 
reçete edebilir.  
 
MAI/MAC e nfeksiyonunun önlenmesi için kullanıldığında:  
 Günde bir kez 2 kapsül  
 MYCOBUTIN’i bir enfeksiyonun tedavisi için alıyorsanız 2 ila 3 hafta boyunca kendinizi daha iyi hissetmeyebilirsiniz. Doktorunuz aksini belirtmediği sürece kapsüllerinizi almaya devam etmelisiniz.  
 Uygulama yolu ve metodu : 
Ağızdan alınır.  Yiyecek ve içeceklerden önce veya sonra alınabilir.  
 Değişik yaş grupları:  
 Çocuklarda kullanımı:  
Çocuklarda MYCOBUTIN kullanımı ile ilgili yeterli veri mevcut değildir.  
 Yaşlılarda kullanımı:  
Yaşlılarda doz ayarlamasına ilişkin spesifik bir öneri mevcut değildir.  
 Özel kullanım durumları:  
 Böbrek yetmezliği:  
Şiddetli böbrek bozukluğunuz varsa doktorunuz tarafından doz yarıya düşürülecektir. Hafif -orta 
derecedeki böbrek bozukluğunuz varsa herhangi b ir doz ayarla ması gerekmez.  
 Karaciğer yetmezliği:  
Şiddetli karaciğer yetmezliğiniz varsa doktorunuz tarafından doz düşürülmelidir. Hafif derecede karaciğer bozukluğunuz varsa herhangi bir doz ayarlaması gerekmez.  
 Eğer MYCOBUTIN ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız  ile konuşunuz.  
  6 Kullanmanız gerekenden daha fazla MYCOBUTIN kullandıysanız:  
Yanlışlıkla çok fazla MYCOBUTIN aldıysanız, hemen doktorunuzla irtibata geçiniz veya en yakın 
hastanenin acil servisine başvurunuz. İçinde MYCOBUTIN kapsül olsun veya olmasın, her zaman ilaç ambalajını beraberinizde getiriniz.  
 
MYCOBUTIN ’den kullanmanız gerekenden fazlasını kullanmışsanız bir doktor veya eczacı ile 
konuşunuz.    MYCOBUTI N’i kullanmayı unutursanız:  
Bir dozu almayı unutursanız, hatırladığınız anda ilacı alınız. Ancak sonraki ilaç dozu zamanınız gelmişse unuttuğunuz dozu ayrıca almayınız.   Unutulan dozları dengelemek için çift doz almayınız.  MYCOBUTIN ile tedavi sonlandırıldığındaki oluşabilecek etkiler:  
Doktorunuz size söylemediği sürece MYCOBUTIN almayı kesmeyiniz, aksi takdirde enfeksiyon yeniden oluşabilir.  MYCOBUTIN’i nasıl almanız gerektiğine ilişkin başka sorularınız varsa, bunları doktorunuza veya eczacınıza sorunuz.  
 4. Olası yan e tkiler  nelerdir?  
 Tüm ilaçlar gibi, MYCOBUTIN’i n içeriğinde bulunan maddelere duyarlı kişilerde  yan etkiler 
olabilir.    Aşağıdakilerden herhangi birini fark ederseniz hemen doktorunuza bildiriniz veya size en yakın hastanenin acil bölümüne başvurunuz:  
 
• Ani olarak gelişen hırıltılı solunum, nefes almada zorluk, göğüs ağrısı, göz kapakları, yüz veya dudakların şişmesi, döküntü veya kaşıntı (özellikle tüm vücudu etkiliyorsa).  
• Antibiyotiklerle tedavi sırasında ya da sonrasında ishal, mide ağrısı, dışkıda kan ve/veya  
vücut sıcaklığında artış  meydana gelebilir ve bunlar ciddi barsak  iltihabın ın işareti olabilir.  
• Anafilaktik şok, aynı sınıftaki diğer antibiyotiklerde görüldüğü gibi  
• Sık ve /veya şiddetli enfeksiyonlar, ağız ve/veya gırtlak ülseri, olağandışı veya 
açıklanamayan morarma ya da kanama, ciltte ve/veya ağızda küçük (belirgin) kırmızı 
noktalar, nadiren sol gun cilt, güçsüz hissetme (kan hastalığı belirtileri) .  
• Ateş, deri döküntüsü, kan sayımında değişiklik, lenf düğümlerinde büyüme ve ciddi duyarlılık reaksiyonu gibi semptomlarla seyreden bir ilaç reaksiyonu. 
• Stevens -Johnson sendromu, toksik epidermal nekroliz dahil ciddi deri döküntüleri. Bunlar 
kırmızımsı hedef benzeri lekeler veya genellikle gövde üzerinde merkezi kabarcıklar bulunan dairesel deri alanları, deride soyulma, ağız, boğaz, burun, cinsel organlar ve gözlerde ülserler ile birlikte görülebilir v e öncesinde ateş ve grip benzeri semptomlar 
olabilir. Bu semptomları yaşarsanız, MYCOBUTIN kullanmayı durdurunuz ve derhal doktorunuza başvurunuz veya tıbbi yardım alınız. Ayrıca bkz. Bölüm 2.  
• Yaygın döküntü, yüksek vücut ısısı, karaciğer enzim yükselmeler i, kan anormallikleri 
(eozinofili), büyümüş lenf düğümleri ve diğer vücut organlarının tutulumu (DRESS veya ilaç hipersensitivite reaksiyonu olarak da bilinen eozinofili ve sistemik semptomların eşlik ettiği ilaç reaksiyonu). Bu semptomları yaşarsanız, MYCOBUTIN kullanmayı durdurunuz ve derhal doktorunuza başvurunuz veya tıbbi yardım alınız. Ayrıca bkz. Bölüm 2.  7 • Tedavinin başlangıcında ateşin eşlik ettiği deri altında şişlikler ve kabarcıklar ile birlikte 
kırmızı, pullu yaygın döküntü (akut jeneralize ekzantematöz püstüloz). Bu semptomları 
yaşarsanız, MYCOBUTIN kullanmayı durdurunuz ve derhal doktorunuza başvurunuz veya tıbbi yardım alınız. Ayrıca bkz. Bölüm 2. 
 Bunlar ın hepsi ciddi yan etkilerdir. Acil t ıbbi müdahale gerekebilir . 
 Diğer yan etkiler:  
 
Yan et kiler aşağıdaki kategorilerde gösterildiği şekilde tanımlanmıştır:  
Çok yaygın  :10 hastanın en az bir inde görülebilir  . 
Yaygın   :10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1.000 hastanın birinden fazla görülebilir.  
Seyrek    :1.000 hastanın birinden az , fakat 1 0.000 hastanın birinden fazla görülebilir. 
Çok seyrek   :10.000 hastanın birinden az görülebilir.  
Bilinmiyor                  :Eldeki verilerden hareketle tahmin edilemiyor.  
 
Çok yaygın:  
• Beyaz kan hücresi sayısında azalma  (lökopeni)  
 Yaygın:  
• Mide bulantısı (hasta hissetme)  
• Yüksek ateş  
• Deri döküntüsü 
• Kas ağrısı  
• Kansızlık  (üşüme, çarpıntı, halsizlik, çabuk yorulma vb.)  
• Kelimelerin birbirine karıştırılmasıyla ortaya çıkan yazı dili bozukluğu (pireksi)  
 
Yaygın olmayan:  
• Gözde ağrı veya kırmızılık, bulanık görme ya da görme kaybı , bir tür göz iltihabı (üveit)  
• Ciltte ve gözlerde sararma, kaşıntılı cilt, koyu renk idrar  (sarılık belirtileri)  
• Kusma (hastalanma)  
• Eklemlerde ağrı  
• Ciltte renk değişikliği  
• Kandaki tüm hücrelerde azalma (pansitopeni)  
• Akyuvar (lökosit) bozuklukları ( beyaz kan hücresi sayısında azalma, akyuvar sayısında 
azalma, lenfopeni, granülositopeni, kandaki parçalı hücre sayısında azalma, düşük lökosit sayımı, düşük nötrofil sayımı)  
• Trombosit  -kan pulcuğu-  sayısında azalma  
• Düşük trombosit sayımı  
• Aşırı duyarlılık , bronşların daralması , kanda eozinofil (bir tür alerji hücresi) sayısında artış  
• Korneal birikim  
• Karaciğer enzimlerinde artış  
 Bilinmiyor:  
• Grip benzeri sempt omlar  
• Göğüste sıkışma ya da ağrı ile beraber nefes darlığı  
• Karaciğer iltihabı (hepatit)  
• Hemoliz (kırmızı kan hücrelerinin yıkımı )   8  
MYCOBUTIN alırken doktorunuz lökosit, eritrosit, trombosit (kanın pıhtılaşmasına yardımcı olur) ve karaciğerin ürettiği, enz im adıyla bilinen maddelerin düzeyini ölçmek için düzenli kan testleri 
yapacaktır. Böylece kan ve karaciğer fonksiyonlarınızın düzgün olması sağlanacaktır.  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da 0 800 314 00 08 numaralı yan etki bildirim hattını arayarak Tür kiye Farmakovijilans Merkezi 'ne (TÜFAM) 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  5. MYCOBUTIN’i n saklanması  
 MYCOBUTIN’i  çocukların göremeyeceği, erişemeyeceği yerlerde ve ambalajında saklayınız.  
 Son kullanma tarihi ile uyumlu olarak kullanın ız. 
 Ambalajdaki son kullanma tarihinden sonra MYCOBUTIN’i  kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve İklim 
Değişikliği Bakanlığınca belirlenen toplama sistemine veriniz.  
 
25°C’nin altındaki oda sıcaklığında saklayınız.  
Ruhsat s ahibi:  Pfizer PFE İlaçları A.Ş.
 Şişli / İstanbul  
Üretim yeri : Pfizer Italia S.r.l., Ascoli Piceno İTALYA  
 
Bu kullanma talimatı  ... tarihinde  onaylanmıştır. 