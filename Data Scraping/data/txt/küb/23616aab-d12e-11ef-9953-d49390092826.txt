KISA ÜRÜN BİLGİSİ
1. BEŞERİ TIBBİ ÜRÜNÜN ADI
AKLOVİR 200 mg/5 ml süspansiyon
2. KALİTATİF ve KANTİTATİF BİLEŞİM
Etkin madde:
Her 5 ml;
200 mg asiklovir içerir.
Yardımcı maddeler:
Kristalize şeker 1.5 g
Mikrokristal selüloz + Na-CMC 80 mg
Propilen glikol 350 mg
Metil paraben 9 mg
Propil paraben 1 mg
Diğer yardımcı maddeler için 6.1’e bakınız.
3. FARMASÖTİK FORM
Süspansiyon
Beyaz renkli, homojen, kiraz kokulu süspansiyon.
4. KLİNİK ÖZELLİKLER
4.1. Terapötik endikasyonlar
 Esas olarak ilk ve tekrarlayan genital herpes simplex enfeksiyonları dahil olmak üzere
derinin ve mukoz membranların Herpes simplex enfeksiyonlarının tedavisinde,
 Bağışıklık sistemi normal hastalarda tekrarlayıcı Herpes simplex enfeksiyonlarının
supresyonunda (nükslerin önlenmesinde),
 Varicella (suçiçeği) enfeksiyonlarında ve Herpes zoster (zona) enfeksiyonunda endikedir.
Zona tedavisine erken başlandığında, AKLOVİR’in ağrının giderilmesinde faydalı etkisi
olduğu ve post herpetik nevralji görülme sıklığını azalttığı görülmüştür.
 Bağışıklığı yetersiz hastalarda Herpes simplex enfeksiyonlarının profilaksisi için endikedir.
 Genellikle ilerlemiş HIV hastalığında (CD4+ hücre sayısı <200/mm3 olan AIDS veya ciddi
ARC hastalarını içerir) veya kemik iliği naklini takiben ciddi bağışıklık sistemi yetersizliği
olan hastalarda proflakside endikedir. Çalışmalar oral AKLOVİR’in antiretroviral tedavi ile
birlikte verildiğinde ilerlemiş HIV hastalığı bulunan hastaların mortalitesinde azalmaya
neden olduğunu göstermiştir. Bir aylık intravenöz AKLOVİR tedavisinden sonra verilen
oral AKLOVİR kemik iliği alıcılarının mortalitesini düşürmüştür. Bunlara ek olarak oral
AKLOVİR herpes virüs hastalığında etkili profilaksi sağlar.
4.2. Pozoloji ve uygulama şekli
Pozoloji/uygulama sıklığı ve süresi:
Erişkinler:
Herpes Simplex tedavisi: Günde 5 kez AKLOVİR 200 mg (5 ml), ortalama 4 saatlik aralarla,
gece dozu atlanarak alınmalıdır. Tedaviye 5 gün devam edilmelidir, ancak şiddetli başlayan
1 / 9enfeksiyonlarda sürenin uzatılması gerekebilir. Ağır bağışıklık yetersizliği olan olgularda (örn.
kemik iliği nakli sonrası) ya da barsaktan emilim bozukluğu olan hastalarda doz iki misline 400
mg’a (10 ml) çıkarılabilir ya da alternatif olarak intravenöz uygulamaya geçilebilir. Tedaviye
enfeksiyon başladıktan sonra en kısa zamanda başlamak gerekir. Tekrarlayan ataklar için bu
dönem tercihen prodrom dönemi ya da lezyonların ilk ortaya çıktığı dönemdir.
Herpes simplex’in baskılanması (supresyonu): Bağışıklık sistemi normal hastalarda Herpes
simplex enfeksiyonunun baskılanması için AKLOVİR süspansiyon yaklaşık 6 saatlik aralarla
günde 4 kez alınmalıdır. Bir çok hastada günde iki kez, yaklaşık 12 saatte ara ile alınan 400
mg’lık (10 ml) dozlar yeterli olmuştur. Dozun azaltılarak, AKLOVİR süspansiyonun günde 3
kez 8 saatlik aralarla alınması, hatta günde 2 kez 12 saatlik aralarla alınması da yeterli olabilir.
Bazı hastalar günlük toplam 800 mg (20 ml) AKLOVİR kullanımına rağmen enfeksiyonla
karşılaşabilirler. Hastalığın doğal seyrindeki olası değişiklikleri gözleyebilmek amacı ile
periyodik olarak 6-12 ayda bir tedaviye ara verilmelidir.
Herpes simplex profilaksisi: Bağışıklığı yetersiz hastalarda Herpes simplex enfeksiyonlarının
profilaksisi için AKLOVİR 200 mg (5 ml) günde 4 kez yaklaşık 6 saatte bir uygulanmalıdır.
Ağır bağışıklık yetersizliği olan olgularda (örn. kemik iliği nakli sonrası) ya da barsaktan
emilim bozukluğu olan hastalarda doz iki katına, 400 mg’a (10 ml), çıkarılabilir; ya da alternatif
olarak intravenöz uygulamaya geçilebilir. Profilaktik tedavinin süresi riskli dönemin süresine
göre belirlenir.
Varicella ve Herpes zoster tedavisi: Varicella ve Herpes zoster için 800 mg (20 ml) AKLOVİR
günde 5 kez, yaklaşık 4 saat arayla, gece dozu atlanarak alınmalıdır. Tedavi 7 gün sürmelidir.
Ağır bağışıklık yetersizliği olan olgularda (örn. kemik iliği nakli sonrası) ya da barsaktan
emilim bozukluğu olan hastalarda intravenöz uygulama yapılabilir. Enfeksiyon başladığında
tedavi mümkün olduğunca erken başlanmalıdır. Döküntü ortaya çıkar çıkmaz başlanan tedavi
çok daha iyi sonuçlar vermektedir.
Ağır bağışıklık yetersizliği olan hastalar: AKLOVİR 800 mg (20 ml) günde 4 kez, yaklaşık
olarak 6 saatlik aralıklarla alınmalıdır. Kemik iliği alıcılarında bu i.v. asiklovir ile 1 aya kadar
devam ettirilebilir (Asiklovir i.v. KÜB’ne bakınız). Kemik iliği transplant hastalarında tedavi
süresi 6 aydır (Transplanttan sonra 1. aydan 7. aya kadar). İlerlemiş HIV hastalığı olanlarda
tedavi 12 aydır ama bu hastalar tedavinin daha uzun sürmesinden fayda sağlayabilirler.
Uygulama şekli:
Oral olarak alınır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek fonksiyon bozukluğu olan hastalara asiklovir uygulanırken dikkatli olunması tavsiye
edilir. Yeterli hidratasyon sağlanmalıdır.
Böbrek işlevi bozuk hastalarda Herpes simplex enfeksiyonlarının tedavi ve profilaksisinde;
önerilen oral dozlar, asiklovirin intravenöz enfüzyon şeklinde verilmesi ile güvenli olduğu
saptanmış dozların üzerinde birikmeye yol açmaz. Ancak böbrek işlevi ciddi şekilde bozulmuş
olan hastalarda (kreatinin klerensi dakikada 10 ml’nin altında), dozun günde 2 kez, yaklaşık 12
saatte bir 200 mg (5 ml) olarak ayarlanması önerilir. Böbrek işlevi ciddi şekilde bozulmuş
hastaların (kreatinin klerensi 10 ml/dak’dan az) Varicella ve Herpes zoster enfeksiyonlarının
tedavisinde ve ağır immün yetmezliği olan hastaların tedavisinde dozun günde 2 defa, 12 saatte
2 / 9bir, 800 mg (20 ml) ve böbrek işlevi az bozulmuş hastalarda (kreatinin klerensi 10 ml/dak-25
ml/dak arası) günde 3 defa, 8 saatte bir 800 mg (20 ml) olarak ayarlanması önerilir.
Pediyatrik popülasyon:
Herpes simplex enfeksiyonları tedavisi ve bağışıklığı yetersiz olanlarda Herpes simplex
enfeksiyonları profilaksisi için, 2 yaşın üzerindeki çocuklara yetişkin dozu, 2 yaşın altındaki
çocuklara ve infantlara yetişkin dozunun yarısı uygulanmalıdır. Neonatal herpes enfeksiyonları
tedavisi için i.v. asiklovir kullanımı önerilmektedir.
Varicella (Suçiçeği) enfeksiyonlarının tedavisi: 6 yaşın üstündeki çocuklarda günde 4 kez 800
mg (20 ml) ve 2-6 yaş arasındaki çocuklarda ise günde 4 kez 400 mg AKLOVİR verilmelidir. 2
yaş altındaki çocuklarda ve infantlarda günde 4 kez 200 mg (5 ml) AKLOVİR verilebilir.
Verilecek doz bu yaşta 20 mg/kg şeklinde (toplam doz günde 800 mg’ı (20 ml) geçmemek üzere)
de hesaplanabilir. Tedavi 5 gün süre ile uygulanmalıdır. İmmun yetmezliği olmayan çocukların
Herpes simplex veya Herpes zoster enfeksiyonlarının baskılanmasına yönelik spesifik bir veri
bulunmamaktadır. 2 yaş üzerindeki ağır immun yetmezliği olan çocuklarda sınırlı veri mevcuttur
ve erişkin dozu verilebilir.
Geriyatrik popülasyon:
Yaşlılarda total asiklovir klerensi kreatinin klerensine paralel olarak düşer. Yüksek dozda oral
AKLOVİR kullanan yaşlı hastalarda yeterli hidrasyon mutlaka sağlanmalıdır. Böbrek işlevi
bozuk yaşlı hastalarda dozun azaltılmasına özellikle dikkat edilmelidir.
4.3. Kontrendikasyonlar
Asiklovir veya valasiklovire aşırı duyarlılığı bilinen hastalarda kontrendikedir.
4.4. Özel kullanım uyarıları ve önlemleri
Yaşlı hastalar ve böbrek yetmezliği olan hastalarda kullanım
Asiklovir renal yol ile atılır ve bu nedenle böbrek yetmezliği olan hastalarda dozun azaltılması
gerekmektedir (Bkz: Pozoloji/Uygulama sıklığı ve süresi). Yaşlı hastalarda böbrek
fonksiyonlarının azalması olasıdır. Bu nedenle, yaşlı hastalarda doz azaltılması gerekebilir.
Yaşlı ve böbrek yetmezliği olan hastalarda nörolojik yan etki gelişme riski yüksektir ve bu
etkiler yakından izlenmelidir. Bildirilmiş olgularda, bu reaksiyonlar genellikle tedavi
kesildikten sonra geri dönüşümlü olmuştur (Bkz: İstenmeyen etkiler).
Hidrasyon durumu: Yüksek doz oral asiklovir kullanan hastalarda yeterli hidrasyona dikkat
edilmelidir.
Tüm hastalar özellikle aktif lezyonları mevcut olduğunda, potansiyel olarak virüs
bulaştırmalarının önlenmesi konusunda uyarılmalıdır.
Nadir kalıtımsal fruktoz intoleransı problemi olan hastaların bu ilacı kullanmamaları gerekir.
Bu tıbbi ürün her dozunda 23 mg’dan (1mmol) az sodyum içermektedir, ancak dozu nedeniyle
herhangi bir uyarı gerekmemektedir.
İçeriğindeki propilen glikol alkol benzeri semptomlara neden olabilir.
Bu tıbbi ürün metil paraben ve propil paraben içerir. Alerjik reaksiyonlara (muhtemelen gecikmiş)
sebebiyet verebilir.
3 / 94.5. Diğer tıbbi ürünler ile etkileşimler ve diğer etkileşim şekilleri
Önemli bir etkileşim belirlenmemiştir.
Asiklovir aktif renal tübüler sekresyon ile değişmeden idrarla atılır. Bu mekanizma ile yarışan
ve asiklovir ile birlikte verilen herhangi bir ilaç asiklovir plazma konsantrasyonunu artırabilir.
Probenesid ve simetidin bu mekanizma ile asiklovirin EAA değerini artırır ve renal klerensini
azaltır. Benzer artışlar asiklovir, organ nakli yapılmış ve bağışıklık sistemi baskılanmış
hastalarında yüksek doz mikofenolat mofetil ile birlikte kullanıldığında, asiklovir ve
mikofenolatın inaktif metabolitinin EAA değerlerinde de gösterilmiştir. Bununla birlikte
asiklovirin geniş terapötik indeksi nedeniyle doz ayarlaması gerekli değildir.
Özel popülasyonlara ilişkin ek bilgiler
Veri yoktur.
Pediyatrik popülasyon:
Veri yoktur.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlara verilirken tedbirli olunmalıdır.
Gebelik dönemi
Sınırlı sayıdaki gebelikte maruz kalma olgularına ilişkin veriler, asiklovirin gebelik üzerinde ya
da fötusun/yeni doğan çocuğun sağlığı üzerinde advers etkileri olduğunu göstermemektedir.
Bugüne kadar herhangi önemli bir epidemiyolojik veri elde edilmemiştir. Hayvanlar üzerinde
yapılan çalışmalar, gebelik / embriyonal / fötal gelişim / doğum ya da doğum sonrası gelişim
ile ilgili olarak doğrudan ya da dolaylı zararlı etkiler olduğunu göstermemektedir (bkz. kısım
5.3).
Asiklovir pazarlanması sonrasında herhangi bir asiklovir formülasyonu kullanan kadınlarda
gelişen gebeliklerin kayıtları belgelenmiştir. Bu verilerde asiklovir kullanan gebelerde saptanan
doğum kusurlarında genel popülasyona göre artış olmadığı saptanmıştır. Saptanan doğum
kusurlarından herhangi biri ortak bir neden düşündürecek bir özellik ya da örüntü
göstermemiştir.
Asiklovirin kullanımı ancak potansiyel yararların olası risklere ağır bastığı durumlarda
düşünülmelidir.
Laktasyon dönemi
200 mg asiklovirin günde 5 kez oral uygulanmasını takiben asiklovir anne sütünde bu dozda
ulaşılan plazma düzeylerinin 0.6-4.1 katı konsantrasyonlarda saptanmıştır. Bu düzeyler anne
sütü ile beslenen bebeklerin 0.3 mg/kg/gün’e kadar asiklovir dozuna maruz kalmaları ihtimalini
gösterir. Bu nedenle emziren anneye AKLOVİR uygulanırken dikkatli olunması önerilir.
Üreme yeteneği/ Fertilite
Kadın fertilitesi üzerine etkisi hakkında veri bulunmamaktadır. Sperm miktarı normal olan 20
erkek hastada yapılan bir çalışmada, 6 ay boyunca her gün 1 gr oral asiklovir uygulaması sperm
sayı, hareket ya da morfolojisi üzerine klinik olarak anlamlı bir etki göstermemiştir.
4 / 94.7. Araç ve makine kullanımı üzerindeki etkiler
Hastanın araç ve makine kullanma yeteneği değerlendirilirken, hastaların klinik durumu ve
asiklovirin advers etki profili akılda bulundurulmalıdır. Asiklovirin araç kullanma performansı
veya makine kullanma yeteneği üzerine etkisi hakkında herhangi bir çalışma yoktur.
4.8. İstenmeyen etkiler
Advers etkilerle ilgili sıklık kategorileri aşağıda verilmiştir. Çoğu etki için, insidansı
hesaplamak için uygun veri yoktur. İlaveten advers etkiler, endikasyona bağlı insidanslarında
değişken olabilirler.
Çok yaygın ≥1/10
Yaygın ≥1/100 ve < 1/10
Yaygın olmayan ≥1.000 ve < 1/100
Seyrek ≥1/10.000 ve < 1/1.000
Çok seyrek ≤ 1/10.000
Bilinmiyor (eldeki verilerden hareketle tahmin edilemiyor)
Kan ve lenf sistemi hastalıkları
Çok seyrek: Anemi, lökopeni, trombositopeni
Bağışıklık sistemi hastalıkları
Seyrek: Anafilaksi
Psikiyatrik hastalıklar
Çok seyrek: Halüsinasyonlar, psikotik sendromlar, ajitasyon, konfüzyon
Sinir sistemi hastalıkları
Yaygın: Baş ağrısı, sersemlik
Çok seyrek: Tremor, ataksi, dizartri, konvülziyonlar, somnolans, ensefalopati, koma
Yukarıdaki etkiler (psikiyatrik ve sinir sistemi hastalıkları) genellikle geri dönüşümlüdür ve
özellikle renal yetmezliği olan ve önerilen dozun üzerinde doz alan veya diğer yatkınlaştırıcı
faktörlere sahip hastalarda bildirilmiştir (Bkz: Özel kullanım uyarıları ve önlemleri)
Solunum, göğüs bozuklukları ve mediastinal hastalıklar
Seyrek: Dispne
Gastrointestinal hastalıklar
Yaygın: Bulantı, kusma, diyare, abdominal ağrı
Hepatobiliyer hastalıklar
Seyrek: Bilirubin ve karaciğer ile ilgili enzimlerde geri dönüşümlü yükselmeler
Çok seyrek: Hepatit, sarılık
Deri ve deri altı doku hastalıkları
Yaygın: Kaşıntı, döküntü (fotosensitivite dahil)
Yaygın olmayan: Ürtiker, saç dökülmesinde hızlanma
Seyrek: Anjiyoödem
5 / 9Yaygın olmayan saç dökülmesinde hızlanma bildirilmiş ise de bu tip dökülme çok çeşitli
hastalıklar ve ilaçlarla bağlantılı olabileceğinden asiklovir ile ilişkisi açık değildir.
Böbrek ve idrar yolu hastalıkları
Seyrek: Kanda üre ve kreatinin yükselmesi
Çok seyrek: Akut renal yetmezlik, renal ağrı
Renal ağrı, renal yetmezlikle alakalı olabilir.
Genel bozukluklar ve uygulama bölgesine ilişkin hastalıklar
Yaygın: Yorgunluk, ateş
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Belirtiler
Asiklovir sadece gastrointestinal sistemden kısmen emilir. Genelde 20 gram dozun bir kerede
alınmasının ciddi toksik etkilere yol açması beklenmez. Yanlışlıkla günlerce tekrar eden yüksek
doz oral asiklovir alınması ile gastrointestinal (bulantı-kusma) ve nörolojik belirtiler (baş ağrısı,
konfüzyon) görülebilir. İntravenöz yüksek doz asiklovirin uygulamasında serum kreatinin ve
üre düzeylerinde artış görülür ve böbrek yetmezliği gelişebilir. İntravenöz asiklovirin yüksek
dozda alınması konfüzyon, halüsinasyon, ajitasyon ve nöbetlerle seyreden nörolojik belirtilere
yol açabilir.
Tedavi
Toksisite belirtileri gösteren hasta yakın olarak izlenmelidir. Hemodiyaliz asiklovirin atılımını
önemli ölçüde artırır ve semptomatik doz aşımı durumunda tedavi göz önünde
bulundurulmalıdır.
5. FARMAKOLOJİK ÖZELLİKLER
5.1. Farmakodinamik özellikler
ATC kodu: J05AB01
Farmakoterapötik grup: Nükleozid ve nükleotid inhibitörleri
Asiklovir Herpes simplex virüs (HSV) tip 1 ve 2, Varicella zoster virüs (VZV), Epstein Barr
virüs (EBV) ve Sitomegalovirüs (CMV) dahil insan herpes virüslerine karşı in vitro ve in vivo
inhibitör etkisi olan sentetik bir pürin nükleozid analogudur. Asiklovir hücre kültüründe en
yüksek antiviral etkililiği HSV-1’e karşı gösterir, bunu (azalan bir etkinlik sırasıyla) HSV-2,
VZV, EBV ve CMV izler. Asiklovirin HSV-1, HSV-2, VZV, EBV ve CMV’ye karşı inhibitör
etkisi yüksek seçicilik gösterir. Enfekte olmamış ve normal hücrelerdeki timidin kinaz (TK)
enzimi asikloviri bir substrat olarak etkin bir şekilde kullanmaz. Bu nedenle asiklovirin memeli
konak hücrelerine karşı toksisitesi düşüktür; oysa HSV, VZV ve EBV’nin kodladığı TK
asikloviri bir nükleozid analogu olan asiklovir monofosfata çevirir ve daha sonra hücresel
enzimler bunu difosfat ve trifosfata dönüştürürler. Asiklovir trifosfat virüsün DNA polimerazını
6 / 9etkileyerek virüs DNA’sına girer, zincirin sonlanmasını sağlayarak virüs DNA replikasyonunu
inhibe eder.
Ağır immün yetersizliği olanlarda uzun ve tekrarlayan asiklovir tedavisi, sürdürülen asiklovir
tedavisine yanıt vermeye duyarlılığı azalmış virüs suşlarının oluşmasına yol açabilir.
Duyarlılığı azalmış olan klinik izolatların çoğunda göreceli olarak viral TK yoktur, ancak bazı
suşlarda viral TK ve DNA polimerazın farklı olduğu da saptanmıştır. HSV izolatlarının in vitro
asiklovire maruz kalması da daha az duyarlı suşların oluşmasına sebep olabilir. HSV
izolatlarının in vitro duyarlılığı ile asiklovir tedavisine cevap arasındaki ilişki henüz açıklık
kazanmamıştır.
Tüm hastalar, özellikle aktif lezyonlar görülmeye başlandığında, virüsü yayma potansiyelinden
kaçınmaları konusunda uyarılmalıdırlar.
5.2. Farmakokinetik özellikler
Emilim:
Asiklovir barsaktan sadece kısmen emilir. Dört saatte bir 200 mg’lık doz uygulanmasını takiben
ortalama kararlı durum tepe plazma konsantrasyonu (C maks) 3.1 μmol (0.7 μg/ml) ve eşdeğer
ss
en düşük plazma düzeyleri (C min) 1.8 μmol (0.4 μg/ml) bulunmuştur. Dört saatte bir 400 mg
ss
ve 800 mg doz uygulamasını takiben buna bağlı C maks değerleri sırasıyla 5.3 μmol (1.2
ss
μg/ml) ve 8 μmol (1.8 μg/ml) ve eşdeğer C min değerleri 2.7 μmol (0.6 μg/ml) ve 4 μmol (0.9
ss
μg/ml) bulunmuştur.
Yetişkinlerde 2.5 mg/kg, 5 mg/kg veya 10 mg/kg dozların 1 saatlik infüzyonundan sonra elde
edilen C maks değerleri sırasıyla 22.7 μmol (5.1 μg/ml), 43.6 μmol (9.8 μg/ml), ve 92 μmol
ss
(20.7 μg/ml) olmuştur. 7 saat sonra eşdeğer en düşük plazma düzeyleri (C min) sırasıyla 2.2
ss
μmol (0.5 μg/ml), 3.1 μmol (0.7 μg/ml) ve 10.2 μmol (2.3 μg/ml) bulunmuştur. 1 yaşın
üstündeki çocuklarda, 5 mg/kg ve 10 mg/kg’lık dozlar yerine 250 mg/m2 ve 500 mg/m2’lik
dozlar kullanıldığında elde edilen ortalama en yüksek (C maks) ve en düşük (C min) değerleri
ss ss
benzerdir. 10 mg/kg dozun 8 saat ara ile birer saatlik infüzyon halinde uygulandığı
yenidoğanlarda (0-3 ay), C maks 61.2 μmol (13.8 μg/ml) ve C min 10.1 μmol (2.3 μg/ml)
ss ss
olmuştur. Her 8 saatte bir 15 mg/kg’lık dozla tedavi edilen ayrı bir neonatal grubunda C
maks
83.5 µmol (18.8 µg/ml) ve C 14.1 µmol (3.2 µg/ml) ile yaklaşık olarak dozla orantılı
min
yükselmeler gözlenmiştir.
Dağılım:
Beyin omurilik sıvısı (BOS) düzeyleri plazma düzeylerinin yaklaşık %50’sidir. Plazma
proteinlerine bağlanma göreceli olarak düşük (%9-%33 arası) olup, bu nedenle ilaç
etkileşimleri beklenmez.
Biyotransformasyon:
Veri yoktur.
Eliminasyon:
İntravenöz asiklovir ile yapılan çalışmalar erişkinlerde terminal plazma yarı ömrünün yaklaşık
2.9 saat olduğunu göstermektedir. İlacın çoğu değişime uğramadan böbreklerden atılır.
Asiklovirin böbrek klerensi, kreatinin klerensinden daha yüksektir; bu, ilacın böbrekler yolu ile
atılmasında glomerül filtrasyonuna ek olarak tübüler sekresyonun da katkıda bulunduğunu
gösterir. Asiklovirin tek önemli metaboliti olan 9-karboksimetoksi-metilguanin idrarda
saptanan ilacın %10-15’ini oluşturur. Asiklovir 1gr probenesid uygulamasından bir saat sonra
verildiğinde terminal yarı ömrü ve EAA sırasıyla %18 ve %40 artar.
Yenidoğanda (0 - 3 ay) 10 mg/kg dozun 8 saat ara ile birer saatlik infüzyon halinde
uygulanmasında terminal plazma yarı ömrü 3.8 saat bulunmuştur.
7 / 9Hastalardaki karakteristik özellikler
Yaşlılarda artan yaşla kreatinin klerensinde görülen azalmaya bağlı olarak total vücut klerensi
de düşer, ancak terminal plazma yarı ömrü çok az değişir. Kronik böbrek yetersizliği olan
hastalarda ortalama terminal yarı ömür 19.5 saat olarak saptanmıştır. Hemodiyaliz sırasında
ortalama asiklovir yarı ömrü 5.7 saattir. Plazma asiklovir düzeyleri diyaliz sırasında %60
oranında düşmüştür.
Asiklovir ve zidovudinin her ikisi birden HIV enfeksiyonlu hastalara uygulandığında bir
değişiklik gözlenmemiştir.
5.3. Klinik öncesi güvenlilik verileri
Klinik çalışmalar
Kadın fertilitesi üzerine i.v. infüzyon veya oral formülasyonların etkisi hakkında bir bilgi
bulunmamaktadır. Sperm miktarı normal olan 20 erkek hastada yapılan çalışmada, 6 ay
boyunca her gün 1 g oral asiklovir uygulaması sonucu sperm miktarı, motilite veya morfolojisi
üzerine klinik olarak anlamlı bir etki görülmemiştir.
Klinik olmayan bilgiler
Mutajenite
İn vivo ve in vitro geniş kapsamlı mutajenite testlerinin sonuçları, asiklovirin erkekte genetik
bir riske yol açmadığını göstermiştir.
Karsinojenite
Fare ve sıçanlarda yürütülen uzun süreli çalışmalarda karsinojenik bulunmamıştır.
Fertilite
Sıçan ve köpeklerde yüksek asiklovirin dozlarında spermatogenez üzerine çoğunlukla geri
dönüşümlü advers etkiler sadece yüksek asiklovirin sistemik dozlarında bildirilmiştir. Farelerde
yapılan iki kuşak çalışması fertilite üzerine oral asiklovirin etkisini saptamamıştır.
Teratojenite
Standart testlerde sistemik asiklovir uygulanması fare, sıçan veya tavşanlarda teratojenik veya
embriyotoksik etkilere neden olmamıştır.
Standart olmayan bir sıçan çalışmasında maternal toksisiteye yol açan yüksek subkutan
dozlarda fötal anormallikler gözlenmiştir. Bu bulgunun klinik önemi bilinmemektedir.
6. FARMASÖTİK ÖZELLİKLER
6.1. Yardımcı maddelerin listesi
Kristalize şeker
Mikrokristal selüloz + Na-CMC (Avicel RC 591)
Propilen glikol
Gliserin
Polisorbat 80 (Tween 80)
Metil paraben (Nipagin)
Propil paraben (Nipasol)
Kiraz esansı
8 / 96.2. Geçimsizlikler
Bildirilmemiştir.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
Kutuda, pilver proof kapaklı 100 ml’lik cam şişelerde sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Sandoz İlaç San. ve Tic. A.Ş.
Küçükbakkalköy Mah. Şehit Şakir Elkovan Cad.
No:15A 34750 Ataşehir/İstanbul
8. RUHSAT NUMARASI
168/90
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 28.04.1994
Ruhsat yenileme tarihi:
10. KÜB’ÜN YENİLENME TARİHİ
9 / 9