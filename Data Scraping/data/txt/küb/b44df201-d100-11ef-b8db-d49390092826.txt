KISA ÜRÜN BİLGİSİ
1. BEŞERİ TIBBİ ÜRÜNÜN ADI
EDRONAX 4 mg tablet
2. KALİTATİF VE KANTİTATİF BİLEŞİM
Etkin madde:
Reboksetinmetan sülfonat 5,224 mg (4 mg Reboksetin baza eşdeğer)
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
Tablet.
Beyaz, yuvarlak, konveks, 8 mm çapında bir yüzünde ortadan bölünebilmesi için kırılma
çizgisi bulunan tablet. Çizginin sol tarafında “P”, sağ tarafında “U” harfleri, karşıt yüzünde
“7671” kodu yer alır.
4. KLİNİK ÖZELLİKLER
4.1. Terapötik endikasyonlar:
Reboksetin, majör depresyonun akut tedavisinde ve başlangıç tedavisine yanıt vermiş
hastalarda klinik iyileşmenin devamını sağlamada endikedir.
4.2. Pozoloji ve uygulama şekli:
Pozoloji/ uygulama sıklığı ve süresi:
Yetişkinlerde önerilen terapötik doz, günde iki kez ağızdan alınan 4 mg’dır (8 mg/gün).
Tedaviye tam terapötik doz ile başlanabilir. 3-4 hafta sonra, yeterli klinik yanıt
alınamaması durumunda bu doz günde 10 mg'a kadar artırılabilir. Günlük maksimum doz
12 mg/gün’ü geçmemelidir. Minimum etkili doz henüz belirlenmemiştir.
Klinik etkinlik, tedaviye başladıktan yaklaşık 14 gün sonra görülmeye başlar.
Uygulama şekli:
EDRONAX 4 mg tablet oral yoldan kullanılır. Aç ya da tok alınabilir.
Özel popülasyonlara ilişkin ek bilgiler:
Böbrek/ Karaciğer yetmezliği:
Böbrek ya da orta ile ağır şiddette karaciğer yetmezliği olan hastalarda başlangıç dozu
günde iki defa 2 mg olmalıdır; bu doz hasta toleransına bağlı olarak artırılabilir.
1Pediyatrik popülasyon:
Reboksetin, 18 yaşın altındaki çocukların ve adolesanların tedavisinde kullanılmamalıdır.
(bkz. bölüm 4.4 Özel kullanım uyarıları ve önlemleri).
Geriyatrik popülasyon:
Klinik çalışmalarda, yaşlı hastalarda günde 2 defa 2 mg (4 mg/gün) kullanılmıştır. Ancak
güvenlilik ve etkililik, plasebo kontrollü koşullarda değerlendirilmemiştir. Bu nedenle,
plasebo kontrollü koşullarda incelenmeyen diğer antidepresanlarda olduğu gibi,
reboksetinin kullanımı önerilmez.
4.3. Kontrendikasyonlar
Reboksetin veya bölüm 6.1'de yer alan yardımcı maddelere karşı aşırı duyarlılık.
4.4. Özel kullanım uyarıları ve önlemleri
Pediyatrik popülasyon
Antidepresan ilaçların çocuklar ve 24 yaşına kadar olan gençlerdeki kullanımlarının
intihar düşüncesi ya da davranışlarını arttırma olasılığı bulunmaktadır. Bu nedenle
özellikle tedavinin başlangıcı ve ilk aylarında, ilaç dozunun arttırılma/azaltılma ya da
kesilme dönemlerinde hastanın gösterebileceği huzursuzluk, aşırı hareketlilik gibi
beklenmedik davranış değişiklikleri ya da intihar olasılığı gibi nedenlerle hastanın gerek
ailesi, gerekse tedavi ediciler tarafından yakinen izlenmesi gereklidir. EDRONAX, 18
yaşın altındaki çocukların ve adolesanların tedavisinde kullanılmamalıdır.
Ek olarak, çocuklarda ve ergenlerde büyüme, olgunlaşma ve bilişsel ve davranışsal gelişim
ile ilgili uzun vadeli güvenlik verileri mevcut değildir.
Klinik çalışmalarda nadiren de olsa epileptik nöbet vakaları görüldüğünden, daha önceden
konvülsif hastalığı olduğu bilinen kişilere reboksetin, sıkı gözetim altında verilmeli ve
hastada nöbet geliştiğinde kullanımı kesilmelidir.
Serotonin sendromu
Reboksetinin tek başına kullanımı dahil olmak üzere serotonin-norepinefrin geri alım
inhibitörleri (SNRI'lar) ve diğer serotonerjik ilaçların (örn, seçici serotonin geri alım
inhibitörleri (SSRI'lar), diğer SNRI'lar, triptanlar, trisiklik ve tetrasiklik antidepresanlar,
lityum, opioidler (örn. buprenorfin), triptofan, buspiron, monoamin oksidaz inhibitörleri
(MAOI'ler) ve St. John’s Wort) birlikte kullanımı ile potansiyel olarak yaşamı tehdit eden
serotonin sendromu gelişimi bildirilmiştir (bkz. bölüm 4.5).
Serotonin sendromu, zihinsel durum değişikliklerini (örn., kafa karışıklığı, ajitasyon,
halüsinasyonlar, deliryum ve koma) içerebilir; otonomik instabilite (ör. taşikardi, kararsız
kan basıncı, hipertermi, terleme ve kızarma); nöromüsküler anormallikler (örn. titreme,
katılık, klonus ve hiperrefleksi); gastrointestinal belirti ve semptomlar (örn. mide bulantısı,
kusma, ishal). Hastalar serotonin sendromunun ortaya çıkması açısından izlenmelidir.
Etki mekanizmalarını temel alan potansiyel risk (tiramin benzeri etki) düşünüldüğünde,
MAO inhibitörlerinin (linezolid (geri dönüşlü selektif olmayan MAO inhibitörü bir
2antibiyotik) ve metilen mavisi gibi) ve reboksetinin eş zamanlı kullanımından
kaçınılmalıdır (bkz. bölüm 4.5 Diğer tıbbi ürünler ile etkileşimler ve diğer etkileşim
şekilleri).
Klinik çalışmalarda diğer antidepresanlarla (trisiklikler, MAO inhibitörleri, SSRI’lar ve
lityum) reboksetinin birlikte kullanımı değerlendirilmemiştir.
Reboksetinin diğer serotonerjik ilaçlarla eş zamanlı kullanımı klinik olarak garanti
ediliyorsa, özellikle tedaviye başlama ve doz artışları sırasında hastanın dikkatli bir şekilde
gözlemlenmesi önerilir (bkz. bölüm 4.5). Hastalar potansiyel serotonin sendromu riski
konusunda bilgilendirilmelidir. Yukarıdaki olaylar meydana gelirse, reboksetin ve eşlik
eden herhangi bir serotonerjik ajanla tedavi derhal kesilmeli ve destekleyici semptomatik
tedavi başlatılmalıdır.
Tüm antidepresanlarla olduğu gibi klinik çalışmalar sırasında mani/hipomaniye geçişler
olmuştur. Bipolar hastaların yakın takip altına alınması önerilir.
Ciddi eşlik eden sistemik hastalıkları olan hastalarda reboksetinle ilgili klinik deneyim
sınırlıdır. İdrar retansiyonuna dair mevcut kanıtı, prostat hipertrofisi, glokom ve kardiyak
hastalık hikayesi olan hastalarda yakından gözlem uygulanmalıdır. Önerilen maksimum
dozun üzerindeki dozlarda, ortostatik hipotansiyon önerilen doz aralığındakine kıyasla
daha sık görülmüştür. Reboksetin, kan basıncını düşürücü etkisi olduğu bilinen ilaçlarla
birlikte uygulandığında yakın takip önerilir.
Yaşlı hastaların uzun süreli tedavisinde reboksetinle ilgili klinik deneyim şu anda sınırlıdır.
Bu popülasyonda, 14. haftadan itibaren ortalama potasyum düzeylerinde düşüş
görülmüştür; bu düşüşün boyutu 0.8mmol/litreyi geçmemiş ve potasyum düzeyleri hiçbir
zaman normal sınırların altına inmemiştir.
İntihar/intihar düşünceleri veya klinik kötüleşme
Depresyon; intihar düşünceleri, kendine zarar verme ve intihar (intiharla ilgili olaylar)
açısından artan riskle ilişkilendirilmektedir. Anlamlı remisyon görülene kadar bu risk
devam etmektedir. Tedavinin ilk birkaç haftası veya daha uzun süre boyunca bir iyileşme
oluşamayacağı için, hastalar bu tür bir iyileşme görülene kadar yakından izlenmelidir.
Genel klinik deneyim, intihar riskinin iyileşmenin erken evrelerinde artabileceği
yönündedir.
Tedaviye başlamadan önce intihar öyküsü ya da ciddi ölçüde intihar düşüncesi olan
hastaların, intihar düşüncesi veya girişimi bakımından daha büyük risk altında oldukları
bilinmektedir. Bu nedenle tedavi süresince yakın medikal takip gerekir.
Psikiyatrik bozukluğu olan yetişkin hastalarda yapılan plasebo kontrollü klinik
çalışmaların meta analizi, plaseboya kıyasla antidepresan kullanan 25 yaş altı hastalarda
intihara eğilim riskinde artış göstermiştir.
Hastalarda ve özellikle yüksek risk taşıyanlarda, özellikle tedavinin başlarında ve doz
değişikliklerinin ardından ilaç tedavisi yakından izlenmelidir. Hastalar (ve hastalara bakım
sağlayan kişiler) herhangi bir klinik kötüleşme, intihar davranışı veya düşüncesi ve
davranışta anormal değişiklikler bakımından takibin ve bu semptomlar görüldüğünde
hemen tıbbi yardım almanın gerekliliği konusunda uyarılmalıdır.
3Reboksetin kullanımına bağlı olarak midriyazis vakaları bildirilmiştir. Bu nedenle göz içi
tansiyonu artmış olan veya akut dar açılı glokom riski taşıyan hastalarda reçetelenirken
dikkatli olunmalıdır.
4.5. Diğer tıbbi ürünler ile etkileşimler ve diğer etkileşim şekilleri
İn vitro metabolizma çalışmaları, reboksetinin esas olarak sitokrom P450'nin izozimi olan
CYP3A4 tarafından metabolize olduğunu göstermektedir; reboksetin CYP2D6 tarafından
metabolize olmamaktadır. Bu nedenle, CYP3A4 'ü inhibe eden ilaçların (ketokonazol,
nefazodon, eritromisin ve fluvoksamin), reboksetinin plazma konsantrasyonlarını
artıracağı beklenir. Sağlıklı gönüllülerde yapılan bir çalışmada, güçlü CYP3A4 inhibitörü
olan ketokonazolün, reboksetin enantiomerlerinin plazma konsantrasyonlarını yaklaşık %
50 oranında artırdığı görülmüştür. Reboksetinin dar terapötik marjı nedeniyle,
eliminasyonun inhibisyonu en önemli konulardan biridir. Bu nedenle reboksetin, azol
grubu antifungal ajanlar, eritromisin gibi makrolid antibiyotikler veya fluvoksamin gibi
CYP3A4’ü inhibe ettiği bilinen ilaçlarla birlikte verilmemelidir.
Öte yandan reboksetinin fenobarbital ve karbamazepin gibi CYP3A4 indükleyici ilaçlar ile
birlikte kullanımında ise düşük serum düzeyleri raporlanmıştır. Reboksetinin serum
düzeylerini düşürebilecek diğer CYP3A4 indükleyici ilaçlar, bunlarla sınırlı olmamakla
beraber fenitoin, rifampisin ve St John’s Wort’tur.
İn vitro çalışmalar, reboksetinin CYP1A2, CYP2C9, CYP2C19 ve CYP2E1 gibi sitokrom
P450 izoenzimlerinin aktivitelerini inhibe etmediğini göstermiştir. Bu enzimler tarafından
metabolize edilen bileşiklerde, farmakokinetik etkileşimler beklenmemektedir. Klinik
kullanımı aşan konsantrasyonlarda, reboksetin CYP2D6 ve CYP3A4'ü inhibe eder, ancak
in vivo çalışmaların sonuçları, bu enzimler tarafından metabolize edilen diğer ilaçlarla
etkileşimlerin olası olmadığını göstermektedir.
Reboksetin ile lorazepam arasında anlamlı hiç bir farmakokinetik etkileşim
saptanmamıştır. Sağlıklı gönüllülerde birlikte uygulanmaları sırasında, hafif - orta düzeyde
uyku hali ve kalp atış hızında kısa süreli ortostatik hızlanma gözlenmiştir.
Reboksetinin sağlıklı gönüllülerde alkolün kognitif fonksiyonlar üzerindeki etkisini
potansiyelize etmediği görülmüştür.
Serotonerjik ilaçlar
Serotonin, besinlerdeki triptofandan oluşur ve presinaptik terminalde depolanır.
Presinaptik ve postsinaptik terminallerde etki ettiği sinapsta salınır ve monoamin oksidaz
tarafından parçalanmak üzere presinaptik terminale geri alınır. Sinapstaki serbest serotonin
miktarını artıran diğer herhangi bir ilaçla birlikte uygulama, serotonin sendromuna neden
olma riskini taşır. Dikkate alınması gereken ilaçlar, serotonin geri alımını engelleyenler
(SSRI'lar, SNRI'ler, trisiklikler ve opioidler); serotonin katabolizmasını engelleyenler
(MAOI'ler, triptanlar, St John's Wort); serotonin (L-triptofan) üretimini artıranlar;
serotonin salgılayanlar (buprenorfin gibi opioidler); doğrudan serotonin reseptörleri
üzerinde etkili olanlar (triptanlar, lityum, opioidler); ve diğer mekanizmalarla çalışanlardır
(lityum, trisiklikler, tetrasiklikler ve opioidler) (bkz. bölüm 4.4).
4En ciddi yan etkiler ve hatta ölüm, bazı serotonerjik ilaçların monoamin oksidaz (MAO)
inhibitörleri ile birlikte kullanımından sonra bildirilmiştir. Bu nedenle MAO inhibitörleri,
reboksetin ile dikkatli bir tedaviye başlamadan en az 2 hafta önce kesilmelidir. Kesin süre
değişebilir ve kullanılan MAO inhibitörüne, uygulandığı süreye ve ilgili doza bağlıdır
(bkz. bölüm 4.4).
Reboksetin tedavisine başlamadan önce, önceki ilaç öyküsü dikkatlice değerlendirilmeli
ve hastalara reçetesiz ilaç, bitkisel ve yasadışı uyuşturucu kullanımı sorulmalıdır.
Reboksetinin serotonerjik etkiye sahip diğer ilaçlarla birlikte kullanımından mümkün
olduğunca kaçınılmalıdır. Eş zamanlı uygulamanın kaçınılmaz olduğu durumlarda, etkili
en düşük reboksetin dozu kullanılmalı ve hastalar izlenmelidir.
Etki mekanizmalarını temel alan potansiyel risk (tiramin benzeri etki) düşünüldüğünde,
MAO inhibitörlerinin (linezolid (geri dönüşlü selektif olmayan MAO inhibitörü bir
antibiyotik) ve metilen mavisi gibi) ve reboksetinin eşzamanlı kullanımından
kaçınılmalıdır. MAO inhibitörlerinden herhangi birinin kullanımı bitmemiş ise
EDRONAX tedavisine başlamadan önce 2 hafta beklemek gerekmektedir. EDRONAX
kullanmayı bıraktıktan sonra herhangi bir MAO inhibitörü kullanmaya başlamadan önce 1
hafta beklenmelidir.
Reboksetinin diğer antidepresanlarla (trisiklikler, MAO inhibitörleri, SSRI’lar ve lityum)
birlikte kullanımı klinik çalışmalarla değerlendirilmemiştir.
Ergot türevleri ve reboksetinin eşzamanlı kullanımı, kan basıncında artışla sonuçlanabilir.
Gıda alımı reboksetin emilimini geciktirmiş, ancak emilim derecesini önemli ölçüde
etkilememiştir.
Klinik çalışmalardan veriler mevcut olmamakla birlikte, potasyum kaybına neden olan
diüretiklerin eşzamanlı kullanımı ile hipokalemi ihtimali dikkate alınmalıdır.
Sağlıklı gönüllülerde yapılan bir in vivo çoklu doz çalışmasında, fluoksetin ve reboksetin
arasında klinik önem taşıyan bir etkileşim gözlenmemiştir. Hastalarda, fluoksetin ve
reboksetin kombinasyonu üzerinde farklı bir etki ve güvenlilik profili hariç tutulamamıştır.
Özel popülasyonlara ilişkin ek bilgiler
Mevcut değildir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Yeterli klinik çalışma verisi olmadığından reboksetin tedavisi boyunca çocuk doğurma
potansiyeli bulunan kadınların uygun bir doğum kontrol yöntemi kullanması
değerlendirilmelidir.
Gebelik dönemi
Gebelik sırasında reboksetin kullanımı hakkında klinik araştırma verisi mevcut değildir.
Ancak gebelikte kullanımla ilgili çok sınırlı sayıda pazarlama sonrası güvenlilik verileri,
reboksetinin gebelik veya fetüs/yeni doğan bebeğin sağlığı üzerinde hiçbir advers etkisini
5göstermemektedir.
İnsanlara yönelik potansiyel risk bilinmemektedir. Gebelikte reboksetin sadece anneye olan
potansiyel yararın gelişmekte olan fetüse karşı olası risklere ağır bastığı durumlarda
kullanılmalıdır.
Hayvanlar üzerinde yapılan çalışmalar; gebelik, embriyonel/fetal gelişim, doğum ile
doğrudan ya da dolaylı zararlı etkiler olduğunu göstermemektedir (bkz. bölüm 5.3). Sıçan
yenidoğanlarında büyüme ve gelişmede bazı bozukluklar kaydedilmiştir (bkz. bölüm 5.3
Klinik öncesi güvenlilik verileri).
Laktasyon dönemi
Reboksetinin anne sütüne geçtiği bilinmektedir. Anne sütüne geçen etkin madde düzeyinin
çok düşük olması beklenmektedir, ancak emzirilen bebek açısından riski olasılık dışı
bırakmak için yeterli bilgi bulunmamaktadır. Potansiyel faydaların çocuğa yönelik riske
göre ağır basması durumunda emzirme sırasında reboksetin kullanımı düşünülebilir.
Üreme yeteneği/ Fertilite
Hayvan çalışmalarında genel olarak gebelik, embriyonal/fetal gelişim veya doğumla ilgili
doğrudan veya dolaylı zararlı etkiler görülmemektedir. Fertilite hakkında klinik araştırma
verisi yoktur. Ancak, hayvanlarda yapılan çalışmalarda fertilite parametreleri üzerinde bir
etki gözlemlenmemiştir (bkz. bölüm 5.3).
4.7. Araç ve makine kullanımı üzerindeki etkiler
Reboksetinin sağlıklı gönüllülerde psikomotor performans üzerindeki etkilerinin önemsiz
olduğu görülmekle birlikte, psikoaktif ilaçlar karar yetisinde veya becerilerde bozukluğa
yol açabilir. Hastalar performanslarının etkilenmediğinden makul düzeyde emin olana
kadar araç kullanma veya tehlikeli makineleri çalıştırma konusunda uyarılmalıdır.
4.8. İstenmeyen etkiler
Klinik çalışmalarda 2100’den fazla hasta reboksetin almış olup bunların yaklaşık 250’si en
az 1 yıl boyunca reboksetin kullanmıştır.
Aşağıdaki bilgiler plasebo kontrollü klinik çalışmalarda, 8 hafta veya daha kısa süre
reboksetin ile tedavi görmüş hastalarda gözlenen advers reaksiyonları özetlemektedir.
Ayrıca pazarlama sonrası deneyimlerde görülen advers reaksiyonlara da yer verilmektedir.
(sıklığı bilinmiyor)
Yan etkiler görülme sıklığı ve sistem organ sınıfına göre listelenmiştir: Çok yaygın
(≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (< 1/10.000), bilinmiyor (eldeki verilerden hareketle
tahmin edilemiyor).
Metabolizma ve beslenme hastalıkları:
Yaygın: İştahta azalma
Bilinmiyor: Hiponatremi
6Psikiyatrik hastalıklar:
Çok yaygın: Uykusuzluk
Yaygın: Ajitasyon*, anksiyete*
Bilinmiyor: Agresif davranışlar, halüsinasyon, intihar düşüncesi/girişimi**
Sinir sistemi hastalıkları:
Çok yaygın: Sersemlik
Yaygın: Baş ağrısı, akatizi, tat alma duyusunda bozukluk, parestezi*
Bilinmiyor: Serotonin sendromu*
Göz hastalıkları:
Yaygın: Akomodasyon bozukluğu
Yaygın olmayan: Midriyazis*
Seyrek: Glokom*
Bilinmiyor: Göz içi basıncında artış
Kulak ve iç kulak hastalıkları:
Yaygın olmayan: Vertigo
Kardiyak hastalıklar:
Yaygın: Taşikardi, palpitasyon
Vasküler hastalıklar:
Yaygın: Vazodilatasyon, hipotansiyon, hipertansiyon*
Bilinmiyor: Periferik soğukluk, Raynaud fenomeni
Gastro intestinal hastalıklar:
Çok yaygın: Ağız kuruluğu, kabızlık, bulantı*
Yaygın: Kusma*
Deri ve deri altı doku hastalıkları:
Çok yaygın: Hiperhidroz
Yaygın: Döküntü*
Bilinmiyor: Alerjik dermatit
Böbrek ve idrar yolu hastalıkları:
Yaygın: İdrar retansiyonu, mesanenin tam boşalmaması hissi, idrar yolu enfeksiyonu,
disüri
Üreme sistemi ve meme hastalıkları:
Yaygın: Erektil disfonksiyon, boşalma sırasında ağrı, geç boşalma (yalnızca erkeklerde),
Bilinmiyor: Testiküler ağrı
Genel bozukluklar ve uygulama bölgesine ilişkin hastalıklar:
Yaygın: Ürperme
Bilinmiyor: İritabilite
*Bu advers reaksiyonlar pazarlama sonrası deneyimlerde de görülmüştür.
**Reboksetin tedavisi sırasında veya tedavinin kesilmesinden hemen sonra intihar
düşüncesi veya intihar girişimi vakaları rapor edilmiştir (bkz. bölüm 4.4 Özel kullanım
uyarıları ve önlemleri).
7Sekiz hafta veya daha kısa süreli, plasebo kontrollü çalışmalarda, reboksetin ile tedavi
edilen hastaların yaklaşık %80'inde ve plasebo ile tedavi edilen hastaların yaklaşık %
70'inde advers etkiler bildirilmiştir. Advers etkilere bağlı olarak ilacı bırakma oranı
reboksetin ve plasebo ile tedavi edilen hastalarda sırasıyla yaklaşık % 9 ve % 5’tir.
Uzun süreli tolere edilebilirlikle ilgili olarak, reboksetinle tedavi edilen 143 ve plasebo ile
tedavi edilen 140 yetişkin hasta, uzun süreli plasebo kontrollü bir çalışmaya katılmıştır.
Advers olaylar reboksetinle tedavi edilen hastaların %28’inde ve plasebo ile tedavi edilen
hastaların %23’ünde uzun süreli tedavi ile yeni ortaya çıkmış ve sırasıyla vakaların %4’ü
ve %1’inde çalışmadan çekilmeye neden olmuştur. Reboksetin ve plasebo ile her bir advers
olayın gelişme riski benzer niteliktedir. Uzun süreli çalışmalarda, kısa süreli tedavide
görülmeyen ayrı olaylar gözlenmemiştir.
Depresyonlu hastalarla yapılan kısa süreli kontrollü çalışmalarda, tedaviyle ortaya çıkan
semptomların sıklığı açısından cinsiyetler arasında klinik olarak anlamlı farklılıklar
kaydedilmemiştir; buna istisna olarak reboksetinle tedavi edilen kadın hastalara kıyasla
(%7 [59/847]) reboksetinle tedavi edilen erkek hastaların daha yüksek bir yüzdesinde
(%31,4 [143/456]) ürolojik olaylar (örneğin mesanenin tamamen boşalmaması hissi, idrar
tutukluğu ve idrar sıklığı) rapor edilmiştir. Buna karşın, ürolojik olayların sıklığı, plasebo
ile tedavi edilen erkek (% 5 [15/302]) ve kadın (% 8,4 [37/440]) hastalar arasında benzerlik
göstermiştir.
Yaşlı popülasyonda, ayrı olayların yanı sıra toplam advers olayların sıklığı yukarıda rapor
edilenden daha yüksek olmamıştır.
Pazarlama öncesi klinik çalışmalarda, tedavinin kesilmesinin ardından yeni bildirilen
belirti ve semptomlar, reboksetin ile tedavi edilen hastaların yaklaşık (%5)'inde ve plasebo
ile tedavi edilen hastaların yaklaşık (%4)'ünde ortaya çıkmıştır. Pazarlama sonrası
deneyimde, baş ağrısı, baş dönmesi, sinirlilik ve bulantıyı içeren tedaviden çekilme
semptomlarına dair birkaç spontan rapor alınmış, ancak bu raporlarda reboksetinle
tedavinin kesilmesine dair tutarlı bir olay modeli belirgin olmamıştır.
Kalp atış hızının EKG ile değerlendirildiği kısa süreli depresyon çalışmalarında, plaseboya
kıyasla reboksetin, kalp atış hızında dakikada 6 ila 12 atımlık ortalama artışlarla
ilişkilendirilmiştir.
Depresyonla ilgili tüm kısa süreli kontrollü çalışmalarda, nabızdaki (dakika başına kalp
atımı) ortalama değişiklik reboksetinle tedavi edilen hastalar için ayakta durma, oturma ve
sırtüstü yatış pozisyonlarında sırasıyla 3, 6,4 ve 2,9 olurken, plasebo ile tedavi edilen
hastalar için ilgili pozisyonlarda 0, 0 ve -0.5 olmuştur. Yine aynı çalışmalarda, plasebo ile
tedavi edilen hastaların % 0,1’ine kıyasla reboksetinle tedavi edilen hastaların % 0,8’i
taşikardi nedeniyle ilacı kesmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi’ne (TÜFAM) bildirmeleri gerekmektedir
8(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35
99)
4.9 Doz aşımı ve tedavisi
Hayvanlarda yürütülen akut toksisite çalışmaları, farmakolojik olarak aktif dozlar
bakımından geniş bir güvenlilik marjı ile çok düşük bir toksisite ortaya koymaktadır.
Klinik belirtiler ve ölüm nedeni merkezi sinir sistemi (MSS) stimülasyonu ile
ilişkilendirilmiştir (çoğunlukla konvülsif semptomlar).
Bazı vakalar için, klinik çalışmalar boyunca, birkaç günden birkaç haftaya varan zaman
dilimi içinde, hastalara, tavsiye edilen dozlardan daha yüksek dozlar (12-20 mg/gün)
verilmiştir. Yeni bildirilen şikayetler; postural hipotansiyon, anksiyete ve hipertansiyon
olmuştur. Yaşlılar aşırı doza karşı özellikle hassas olabilir.
Pazarlama öncesi klinik çalışmalarda, tek başına veya diğer farmakolojik ajanlarla
kombinasyon halinde reboksetin aşırı dozuna dair 5 rapor mevcuttur. Alınan reboksetin
miktarı, 1 hastada tek ajan olarak 52 mg ve başka bir hastada diğer ajanlarla kombinasyon
halinde 20 mg olmuştur. Geri kalan 3 hasta bilinmeyen miktarda reboksetin yutmuştur. 5
hastanın beşi de tam olarak iyileşmiştir. Tek başına reboksetinle aşırı dozun ardından EKG
anormalliği, koma veya konvülsiyon rapor edilmemiştir.
Pazarlama sonrası deneyimde, tek başına reboksetin alan hastalarda doz aşımına dair
birkaç rapor alınmıştır; bunların hiçbirinin ölümcül olduğu kanıtlanmamıştır. 240 mg’a
kadar reboksetin alan hastalarda ölümcül olmayan aşırı dozlar rapor edilmiştir.
Amitriptilinle kombinasyon halinde reboksetin alan (dozlar bilinmiyor) bir hastada
ölümcül aşırı doz rapor edilmiştir.
Doz aşımı durumunda, kardiyak fonksiyon ve tüm hayati bulgular izlenmelidir. Genel
semptomatik destekleyici ve/veya emetik önlemler gerekli olabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer antidepresanlar
ATC kodu: N06AX18
Etki Mekanizması
Reboksetin, noradrenalinin son derece selektif ve güçlü bir geri alım inhibitörüdür. 5-HT
geri alımı üzerinde yalnızca zayıf bir etkisi olup, dopaminin geri alımını etkilememektedir.
Noradrenalin geri alımının inhibisyonu sonucunda sinaptik aralıkta noradrenalin düzeyinin
artması ve noradrenerjik iletinin modifikasyonu bilinen antidepresan ilaçların en önemli
etki mekanizmaları arasında yer almaktadır.
Farmakodinamik Etkiler
İn vitro çalışmalar, reboksetinin adrenerjik (αı, α , β ) ve muskarinik reseptörlere anlamlı
2
derecede afinitesinin olmadığını göstermiştir. Diğer antidepresan ilaçların (TCA’lar gibi),
bu tür reseptörlere bağlanmaları nedeniyle kardiyovasküler, antikolinerjik ve sedatif yan
9etkilerinin ortaya çıktığı açıklanmıştır. Reboksetin, α veya α adrenoseptörleri için in vitro
1 2
bağlanma afinitesine sahip değildir ancak in vivo yüksek dozlarda α-adrenoseptörleri ile
fonksiyonel bir etkileşim göz ardı edilemez.
Klinik Etkinlik
2400 hastayı içeren 11 plasebo kontrollü çalışmadan elde edilen verilerin post hoc katmanlı
analizinde, hafif ila orta şiddette depresyonu olan plasebo hastalarına karşı reboksetin için
birincil sonlanım noktasındaki (HAMD 21 madde ölçeği) yanıt oranlarında istatistiksel bir
fark bulunmamıştır. Etkililik yalnızca şiddetli veya çok şiddetli depresyonu olan hastalarda
açıkça gösterilmiştir. Bu çalışmalardan, hafif ila orta şiddette depresyonu olan hastalarda
reboksetin kullanımına ilişkin sınırlı etkililik verisi elde edilmiştir.
5.2. Farmakokinetik özellikler
Genel özellikler
Emilim:
Sağlıklı gönüllülere oral olarak 4 mg'lık tek doz reboksetinin verilmesinin ardından 2 saat
içerisinde yaklaşık 130 mg/ml'lik doruk düzeylere ulaşılmıştır. Eldeki veriler mutlak
biyoyararlanımın en az % 60 olduğunu göstermektedir.
Dağılım:
Reboksetinin tüm vücut sıvılarına dağıldığı düşünülmektedir. Reboksetin, ilaç
konsantrasyonuyla önemli derecede ilişkili olmaksızın insan plazma proteinlerine
(albumine kıyasla αı -asit glikoproteinine belirgin derecede daha yüksek afiniteyle)
gençlerde % 97 ve yaşlılarda % 92 oranında bağlanmaktadır.
Biyotransformasyon ve Eliminasyon:
İdrarla atılan radyoaktivite miktarı, dozun %78'ini oluşturur. Sistemik dolaşımda
değişmemiş ilaç baskın olmakla birlikte (EAA açısından, total radyoaktivitenin %70’i),
dozun yalnızca %10’u idrarda değişmemiş ilaç olarak atılır. Bu bulgular, reboksetinin
genel eliminasyonunun biyotransformasyon ile gerçekleştiğini ve metabolit atılımının bu
metabolitlerin oluşumu ile sınırlandığını göstermektedir. Tanımlanan başlıca metabolik
yolaklar 2-O-dealkilasyon, etoksifenoksi halkasının hidroksilasyonu ve morfolin
halkasının oksidasyonunun ardından kısmi veya tam glukuro veya sülfokonjügasyondur.
İlaç rasemik karışım olarak mevcuttur (deneysel modellerde aktif olan her iki enantiyomer
birlikte): kiralin evrilme veya enantiyomerler arasında karşılıklı farmakokinetik
etkileşimler gözlenmemiştir. Daha güçlü olan SS enantiyomerin, eşdeğer enantiyomerine
kıyasla plazma düzeyleri yaklaşık iki kat daha düşük ve idrar atılımı iki kat daha yüksektir.
Bu iki enantiyomerin terminal yarılanma ömürleri arasında anlamlı bir fark
gözlenmemiştir.
Böbrek yetmezliği ve karaciğer yetmezliği olan hastalarda sistemik maruziyette artışlar ve
yaklaşık iki kat yarı ömür gözlenmektedir. Sağlıklı genç gönüllülere göre yaşlı hastalarda
da sistemik maruziyette benzer veya biraz daha fazla (3 kat) artış görülmektedir.
Doğrusallık/ doğrusal olmayan durum:
Reboksetinin plazma düzeyleri yaklaşık 13 saatlik bir yarılanma ömrü ile
monoeksponansiyel olarak azalmaktadır. Beş gün içinde sabit durum koşulları
10gözlenmiştir. Farmakokinetiğin doğrusallığı, klinik olarak önerilen doz aralıklarındaki tek
oral doz aralığında gösterilmiştir.
Farmakokinetik/ Farmakodinamik İlişkiler:
Reboksetin alındıktan sonra sitokrom P4503A (CYP3A4) aracılığıyla büyük oranda in
vitro olarak metabolize olur. İn vitro çalışmalar, reboksetinin sitokrom P450'nin izozimleri
olan CYP1A2, CYP2C9, CYP2C19 ve CYP2El'in aktivitesini inhibe etmediğini
göstermiştir. Reboksetin, düşük bağlanma afiniteleri olan CYP2D6 ve CYP3A4’ü inhibe
etmekle birlikte, bu enzimler tarafından metabolize edilen ilaçların in vivo klirensinde
hiçbir etki göstermemiştir. Reboksetin, CYP3A4’ün potent inhibitörleri ile birlikte reçete
edilirken dikkatli olunmalıdır.
Hastalardaki karakteristik özellikler:
Sağlıklı genç ve yaşlı gönüllülerde, depresyonlu hastalarda, böbrek ya da karaciğer
yetmezliği olan kişilerde tek veya birden fazla dozun oral verilmesinden sonra reboksetinin
farmakokinetiği incelenmiştir. Böbrek yetmezliği ve karaciğer yetmezliği olan hastalarda
sistemik maruziyette artışlar ve yaklaşık iki kat yarı ömür gözlenmektedir. Sağlıklı genç
gönüllülere göre yaşlı hastalarda da sistemik maruziyette benzer veya biraz daha fazla (3
kat) artış görülmektedir.
5.3. Klinik öncesi güvenlilik verileri
Reboksetin in vitro bakteriyel veya memeli hücrelerinde gen mutasyonlarını
indüklememiştir, ancak in vitro insan lenfositlerinde kromozomal aberasyonları
indüklemiştir. Reboksetin in vitro maya hücrelerinde veya sıçan hepatositlerinde DNA
hasarına neden olmamıştır. Reboksetinin vivo fare mikronükleus testinde kromozomal
hasara yol açmamış, fare ve sıçanlarda yapılan karsinojenisite çalışmalarında tümör
insidansını artırmamıştır.
Toksisite çalışmalarında yalnızca sıçanlarda hemosideroz rapor edilmiştir.
Hayvanlarda yapılan çalışmalar, teratojenik etki veya genel üreme performansı üzerinde
herhangi bir etki ortaya koymamıştır. Sıçanlarda yapılan fertilite çalışmalarında
reboksetin, 90 mg/kg/gün'lük oral doza kadar, çiftleşme davranışını, fertiliteyi ve genel
üreme performansını değiştirmemiştir.
İnsanlar için terapötik aralıkta plazma konsantrasyonlarını sağlayan dozlar, sıçanların
yavrularında büyüme ve gelişme bozukluğu ve uzun süreli davranışsal değişiklikleri
indüklemiştir.
Sıçanlarda reboksetin süte geçmektedir.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz
Dibazik kalsiyum fosfat dihidrat
Krospovidon (PVP-çarpraz bağlı)
Silikon dioksit
Magnezyum stearat
116.2. Geçimsizlikler
Mevcut değil.
6.3. Raf ömrü
36 ay.
6.4. Saklamaya yönelik özel tedbirler
25°C'nin altındaki oda sıcaklığında saklayınız.
6.5. Ambalajın niteliği ve içeriği
Alüminyum/PVDC ve PVC/PVDC opak blisterde ambalajlanır.
60 tabletlik ambalajda bulunur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj Atıklarının Kontrolü Yönetmeliği”ne uygun olarak
imha edilmelidir.
7. RUHSAT SAHİBİ
Pfizer PFE İlaçları A.Ş.
Esentepe Mah. Büyükdere Cad.
Levent 199 Blok No: 199 İç Kapı No: 106
Şişli / İstanbul
8. RUHSAT NUMARASI
117/31
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 18.02.2005
Ruhsat yenileme tarihi: 05.07.2011
10. KÜB’ÜN YENİLENME TARİHİ
12