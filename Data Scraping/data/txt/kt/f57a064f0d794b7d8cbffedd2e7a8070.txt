  
1 
 KULLANMA TALİMATI 
 
PİONAL 15/500/300mg film kaplı tablet 
Ağız yolu ile alınır. 
 
 Etkin madde : Her bir film kaplı tablet 15 mg pioglitazona eşdeğer 16,531 mg pioglitazon 
HCl, 500 mg metformin HCl ve 300 mg alfa lipoik asit içerir . 
 Yardımcı maddeler:  Sodyum nişasta glikolat, mısır nişastası, aerosil 200, polivinil 
pirolidon, karboksi metil selüloz kalsiyum, magnezyum stearat, hidroklorik asit, hidroksi 
propil selüloz, Opadry II 85G34788 pink (pva, talk, makrogol/PEG 3350, lesitin (soya 
[E322]), titanyum dioksit (E171), siyah demir oksit (E172 i) kırmızı demir oksit (E172 ii), 
sarı demir oksit (E172 iii)). 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında: 
 
1. PİONAL nedir ve ne için kullanılır? 
2. PİONAL’i kullanmadan önce dikkat edilmesi gerekenler 
3. PİONAL nasıl kullanılır? 
4. Olası yan etkiler nelerdir? 
5. PİONAL’in saklanması 
 
Başlıkları yer almaktadır. 
 
1. PİONAL nedir ve ne için kullanılır? 
PİONAL pioglitazon, metformin ve alfa lipoik asit adlı farklı etki maddelerinin bir 
kombinasyonudur.  
 
PİONAL 30, 60 ve 90 film tabletler  içeren ambalajda  sunulmaktadır . Pembe, oblong, 
bikonveks film kaplı tablet (nüveler biri beyaz diğeri sarı renkte iki katmanlı tablet) olarak 
sunulmaktadır. 
 
PİONAL, yalnızca diğer diyabet ilaçları ile kontrol altına alınamayan duyu kaybı gelişen 
hastalarda tek başına veya diğer diyabet ilaçları ile birlikte kullanılır.   
2 
 Tip 2 diyabetin tedavisinde diyet kontrolü de bulunmalıdır. Kalori kısıtlaması, kilo kaybı ve 
egzersiz, insüline duyarlılığın gelişmesine yardımcı olduğundan, diyabet hastalarının uygun 
şekilde tedavisinde gereklidir. Bu sadece tip 2 diyabetin öncelikli tedavisinde değil, ayrıca 
ilaç tedavisinin etkililiğinin sürdürülebilmesi için de önem taşımaktadır. Tip 2 diyabet 
hastalarında oral antidiyabetik kullanımına veya doz artırımına başlamadan önce, yetersiz kan 
şeker düzeyi (glisemik)  kontrolün ikincil nedenleri (örnek: iltihap oluşturan mikrobik 
hastalık) araştırılmalı ve tedavi edilmelidir. PİONAL, içeriğindeki alfa lipoik asit ile, glukoz 
kontrolünde ve sinirlerde herhangi bir nedenle görülen bozukluklar duyu kaybı (nöropati) gibi 
kronik kan şeker düzeyinin artışına (hiperglisemi) bağlı hastalıkla birlikte ortaya çıkan 
rahatsızlıklardan korunmada etkilidir. 
 
Doktorunuz PİONAL tedavisinin yeterliliğini, kullanmaya başlamanızdan 3-6 ay sonra 
kontrol edecektir. Yeterli yanıt vermediğinize karar verirse tedaviyi kesebilir. 
 
2. PİONAL’i kullanmadan önce dikkat edilmesi gerekenler 
Herhangi bir ilacı kullanmadan önce doktorunuza ya da eczacınıza danışınız. 
 
Belirli bir insan lökosit antijen genotipli (Japon ve Koreli hastalarda daha sık olmakla birlikte, 
beyaz ırkta da bulunur) hastalar, tioktik asitle tedavi edildiğinde insülin otoimmün sendromu 
(kan glukozunda belirgin düşüşlerle seyreden, kan glukoz seviyesini düzenleyen hormonlara 
ait hastalık) geliştirmeye daha yatkındır. 
 
PİONAL’i aşağıdaki durumlarda KULLANMAYINIZ   
Eğer, 
 PİONAL’in içeriğindeki etkin ve yardımcı maddelerden herhangi birine karşı alerjiniz 
varsa, 
 Kalp yetmezliğiniz veya kalp yetmezliği öykünüz varsa, 
 Kalp krizi geçirdiyseniz, nefes alıp vermekte güçlük, şok dahil ciddi dolaşım 
problemleriniz varsa,  
 Karaciğer rahatsızlığınız varsa, 
 Çok fazla alkol tüketiyorsanız (her gün veya arada sırada), 
 Diyabetik ketoasidozunuz varsa (belirtileri: hızlı kilo kaybı, bulantı veya kusma),  
 Böbrek rahatsızlığınız varsa,  
 Çok fazla susuz kaldıysanız veya ciddi bir enfeksiyon (iltihap oluşturan mikrobik hastalık) 
hastalığınız varsa, 
 X-Ray (örn; MR, röntgen) işlemi için ilaç alacaksanız (damar içine uygulanan ilaçlar),  
 Emziriyorsanız, 
 Mesane kanseri iseniz veya mesane kanseri hikayeniz varsa, 
 İdrarınızda kan varsa ve doktorunuz tarafından bunun nedeni araştırılmamışsa,  
 18 yaşından küçükseniz. 
 
PİONAL lesitin (soya yağı) ihtiva eder. Eğer fıstık ya da soyaya alerjiniz varsa, bu tıbbi ürünü 
kullanmayınız.     
3 
 PİONAL’i aşağıdaki durumlarda DİKKATLİ KULLANINIZ 
 
Tiazolidion grubu ilaçlar (rosiglitazon, pioglitazon) kalp yetersizliğine bağlı olarak 
solunum yetmezliği, ödem, karaciğerde büyüme ile belirgin hastalığa (konjestif kalp 
yetmezliği) neden olabilir ya da mevcut konjestif kalp yetmezliğini şiddetlenebilir. Bu 
nedenle, bu grup ilaçlar, konjestif kalp yetmezliği olan hastalarda (NYHA sınıfı 1-4) 
kullanılmamalıdır. 
 
İnsülin ile birlikte çok sıkı takip altında kullanılabilir . 
 
Eğer,  
 Kalp ile ilgili bir probleminiz varsa, insülin ile tedavi edilen uzun süreli şeker hastalığı (tip 
2 diabetes mellitus), kalp hastalığı veya geçirilmiş bir inmesi olan bazı hastalarda kalp 
yetmezliği geliştiği gözlenmiştir. Nefes darlığı, ani kilo artışı ya da lokalize şişkinlik 
(ödem) gibi kalp yetmezliği belirtilerini fark ederseniz, en kısa sürede doktorunuza 
bildiriniz.  
 Sıvı tutulumu veya kalp yetersizliği probleminiz varsa, özellikle de 75 yaşın üzerinde 
iseniz.  
 Maküla ödemi denilen (gözün arka kısmının şişmesi) özel bir tip şeker hastalığına bağlı 
göz hastalığınız varsa.  
 Genel anestezi altında ameliyat olacaksanız, ameliyattan birkaç gün önce ve sonra 
PİONAL almayı bırakmanız gerekebilir.  
 Yumurtalıkta oluşan kistleriniz (polikistik over sendromu) varsa, ilaç kullanımı ile birlikte 
ovülasyon (yumurtlama) oluşabileceğinden hamile kalma olasılığınız artabilir. Bu durum 
sizin için geçerli ise, planlanmamış hamilelikten kaçınmak için uygun doğum kontrol 
yöntemleri kullanınız.  
 Karaciğeriniz ile ilgili bir probleminiz varsa, PİONAL kullanmaya başlamadan önce 
karaciğer fonksiyonlarınızı kontrol ettirmek için kan testi yaptırınız. Bu kontroller belirli 
aralıklarla tekrar edilmelidir. Karaciğeriniz ile ilgili bir problem (nedeni olmadan hasta gibi 
hissetme, kusma, karın ağrısı, yorgunluk, iştah kaybı ve/veya koyu idrar) oluştuğunda, 
mümkün olduğunca en kısa sürede doktorunuzu bilgilendiriniz ve karaciğer 
fonksiyonlarınızı kontrol ettiriniz.  
 Şeker hastalığınızın tedavisi için PİONAL’i diğer ilaçlar ile birlikte alıyorsanız, kan 
şekeriniz normal seviyenin altına düşebilir (hipoglisemi).  
 Kan değerleriniz de düşebilir (kansızlık).  
 PİONAL kullanımından sonra, idrarınızın kokusu farklı olabilir ancak bunun klinik olarak 
önemi yoktur. 
 
Kemik kırıkları  
PİONAL’in içeriğindeki pioglitazonu alan kadın hastalarda yüksek oranda kemik kırıkları 
bildirilmiştir. Doktorunuz şeker hastalığınızı tedavi ederken bu durumu dikkate alacaktır. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen   
4 
 doktorunuza danışınız. 
 
PİONAL’in yiyecek ve içecek ile kullanılması 
 PİONAL’i yemekle birlikte veya yemeklerden hemen sonra alabilirsiniz. PİONAL’i 
yemeklerle birlikte veya yemek sonrasında almak mide-bağırsak rahatsızlıklarının riskini 
azaltabilir. 
 Süt ve süt ürünleriyle birlikte kullanmayınız. Bu tür yiyecek ve içecekleri PİONAL 
aldıktan en az yarım saat sonra alınız.  
 Düzenli olarak alkol tüketimi, şeker hastalığındaki sinir hasarına bağlı şikayetlerin ortaya 
çıkması ve ilerlemesi için önemli bir risk faktörüdür. Bu nedenle PİONAL ile tedavide 
başarıyı azaltır. Tedavi süresince ve tedaviye ara verildiğinde alkolden uzak durunuz. 
 
Hamilelik 
İlacı kullanmadan önce doktorunuza veya eczacınıza danışınız. 
Eğer hamile iseniz, hamile olduğunuzu düşünüyorsanız ya da hamilelik planlıyorsanız, 
doktorunuza PİONAL kullandığınızı söylemelisiniz. PİONAL’in hamilelikte kullanımı 
önerilmemektedir. Doktorunuz PİONAL tedavinizi sonlandırmayı önerecektir. 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız. 
Eğer bebeğinizi emziriyorsanız veya emzirmeyi planlıyorsanız PİONAL’i kullanmayınız. 
 
Araç ve makine kullanımı 
PİONAL’in araç ve makine kullanımı üzerinde olumsuz etkisi olabilir. Eğer, baş 
dönmesi/vertigo veya diğer merkezi sinir sistemi bozuklukları meydana gelirse, trafiğe katılım 
gibi yüksek dikkat gerektiren aktiviteler ve makine veya tehlikeli alet kullanımından 
kaçınılmalıdır. 
 
PİONAL’in içeriğinde bulunan bazı yardımcı maddeler hakkında önemli bilgiler  
PİONAL lesitin (soya yağı) ihtiva eder. Eğer fıstık ya da soyaya alerjiniz varsa, bu tıbbi ürünü 
kullanmayınız. 
 
Diğer ilaçlar ile birlikte kullanımı 
PİONAL’in aşağıdaki ilaçlarla birlikte kullanılması kan şekerinizi etkileyebilir: 
 Gemfibrozil (kolesterolü düşürmek için kullanılır),  
 Rifampisin (verem veya diğer enfeksiyonların tedavisinde kullanılır),  
 Simetidin (mide asidini düşürmek için kullanılır),  
 Glukokortikoidler (iltihap tedavisinde kullanılır),  
 Beta-2 agonistleri (astım tedavisinde kullanılır),  
 Diüretikler (vücuttan fazla suyun dışarı atılmasında kullanılır),  
 Anjiyotensin dönüştürücü enzim (ADE) inhibitörleri (yüksek kan basıncının tedavisinde   
5 
 kullanılır).  
Ayrıca; 
 PİONAL ile birlikte kullanıldığında sisplatinin (kanser tedavisinde kullanılan bir ilaç) 
etkisi azalabilir.  
 Metal içeren ürünler (demir preparatları, magnezyum preparatları ve kalsiyum içeriğinden 
dolayı süt ürünleri) ile beraber PİONAL’i aynı anda kullanmayınız.  
 
PİONAL ile beraber insülin ve/veya diğer oral antidiyabetik ilaçlar (şeker hastalığı 
tedavisinde kullanılan ilaçlar) almanız gerekiyor ise kan şekerinizi düzenli 
ölçünüz/ölçtürünüz. Kan şekerinin düşmesine bağlı gözlenebilecek baş dönmesi ve halsizlik 
gibi bulgular olursa doktorunuza danışınız. Kan şekerinizin düşmesine bağlı belirtilerden 
kaçınmak için doktorunuzun talimatları doğrultusunda bu ilaçların dozlarının azaltılması 
gerekebilir. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz. 
 
3. PİONAL nasıl kullanılır?  
Uygun kullanım ve doz/uygulama sıklığı için talimatlar: 
 PİONAL tedavisi hastaya göre özelleştirilmelidir. Açlık kan şekeri (FPG) PİONAL’e 
verilen tedavi edici yanıtı kontrol etmek için kullanılmalıdır.  
 
 Genel: Başlangıç dozunun seçimi, hastanın şu anki pioglitazon ve/veya metformin rejimine 
dayandırılmalıdır. Pioglitazon için 45 mg, metformin için 2550 mg olarak tavsiye edilen 
maksimum doz aşılmamalıdır.  
 
 Metformin Tek Başına Kullanımından Sonra Yeterli Kontrol Sağlanamamış Hastalarda 
Başlangıç Dozu:  
Pioglitazonun olağan başlangıç dozu esas alınarak (günlük 15–30 mg) PİONAL günde bir 
ya da iki kez uygulanabilir ve bu doz tedavi edici yanıt yeterliliği sağlanıncaya kadar azar 
azar artırılabilir. 
 
 Pioglitazon Tek Başına Kullanımına Başlangıçta Yanıt Vermiş ve İlave Bir Glisemik 
Kontrol Gereken Hastalarda Başlangıç Dozu:  
Metforminin olağan başlangıç dozu esas alınarak (500 mg günde iki kez veya 850 mg 
günlük) PİONAL 15/500/300 mg film kaplı tablet günde iki kez veya PİONAL 15/850/300 
film kaplı tablet günde bir kez uygulanabilir ve bu doz tedavi edici yanıt yeterliliği 
sağlanıncaya kadar azar azar artırılabilir. 
 
 Pioglitazon ve Metforminin Ayrı Ayrı Tabletler Olarak Kombinasyon Tedavisinden 
Geçilmesi Durumunda Başlangıç Dozu: 
Daha önce kullanılan metformin ve pioglitazon dozu esas alınarak PİONAL 15/500/300 
mg veya 15/850/300 mg dozları şeklinde uygulanabilir.   
6 
  Daha önce diğer hipoglisemik ajanlarla (kan şeker düzeyinde azalma sağlayan ilaçlar) 
tedavi edilerek daha sonra PİONAL’e geçmiş olan hastalarda PİONAL’in etkililiği ve 
güvenliliğini özel olarak inceleyen herhangi bir çalışma gerçekleştirilmemiştir. Tip 2 
diyabet tedavisindeki herhangi bir değişiklik dikkate alınmalı ve glisemik kontroldeki 
değişiklikler uygun bir şekilde takip edilmelidir. PİONAL’e verilen tedavi edici yanıtı ve 
glisemik (kan şekeri) kontrolü takip etmek için FPG ve A1C ölçümlerinin periyodik olarak 
yapılması gereklidir. 
 
Uygulama yolu ve metodu: 
PİONAL film kaplı tablet aç karnına alınmalıdır. Eşlik eden gıda alımı alfa lipoik asit 
emilimini azaltabilir. 
PİONAL film kaplı tableti bir bardak su (150 ml) ile alınız. 
 
Değişik yaş grupları:  
Çocuklarda kullanımı: 
18 yaş altındaki çocuklarda kullanılmamalıdır . 
 
Yaşlılarda kullanımı: 
65 yaş üzeri hastalarda dikkatli kullanılmalıdır. 
 
Özel kullanım durumları: 
Böbrek/Karaciğer yetmezliği: 
Şiddetli böbrek yetmezliği ve karaciğer yetmezliği olan hastalarda PİONAL 
kullanılmamalıdır. 
 
Eğer PİONAL’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla PİONAL kullandıysanız: 
Kazaen çok fazla tablet aldıysanız veya bir başkası ya da bir çocuk sizin ilacınızı kullandıysa, 
doktorunuzla veya eczacınızla hemen konuşunuz. Kan şekeriniz normal değerin altına 
düşebilir, şeker alarak yükseltebilirsiniz. Yanınızda şekerlemeler, bisküviler ve şekerli meyve 
suyu bulundurmanız önerilir.  
 
Ayrıca aşırı doz kullanımında mide bulantısı, kusma ve baş ağrısı gözlenebilir.  Tek tük 
bildirilen vakalarda, özellikle alkol ile birlikte ağız yolundan 10 gramdan daha fazla alfa-
lipoik asit (tioktik asit; PİONAL’in içerisinde yer alan etkin maddelerden bir tanesi) 
alınmasından sonra, ciddi, bazen hayatı tehdit edebilecek zehirlenme belirtileri (vücutta 
yaygın kasılmalarla seyreden nöbetler, kanda asidozun eşlik ettiği asit-baz dengesizliği 
ve/veya kan pıhtılaşma bozukluğu gibi) görülmüştür. Bu nedenle, alfa lipoik asit ile aşırı doz 
(örn. yetişkinlerde 10 tabletten fazla ve çocuklarda vücut ağırlığına göre kilogram başına 50 
mg’dan daha fazla alfa-lipoik asit alınması) şüphesi bile, acil hastaneye yatırılmayı ve 
zehirlenmeyi tedavi edecek standart girişimlerin (örn. mide yıkanması, aktif kömür verilmesi, 
vs) başlatılmasını gerektirir. Herhangi bir zehirlenme belirtisinin tedavisi modern yoğun   
7 
 bakım prensiplerine dayalı olarak, belirtilere yönelik olmalıdır.  
 
PİONAL’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
PİONAL’i kullanmayı unutursanız: 
PİONAL’i reçetelendiği gibi günlük alınız. İlacınızı almayı unutursanız, unuttuğunuz dozu 
atlayarak bir sonraki dozunuzu normal zamanında alınız. 
Unutulan dozları dengelemek için çift doz almayınız. 
 
PİONAL ile tedavi sonlandırıldığında oluşabilecek etkiler: 
PİONAL’i her gün düzenli olarak alınız. Eğer PİONAL kullanmayı sonlandırırsanız, kan 
şekeriniz yükselebilir. Doktorunuza danışmadan PİONAL kullanımını sonlandırmayınız. 
 
Eğer PİONAL kullanımı konusunda herhangi bir sorun ile karşılaşırsanız doktorunuza veya 
eczacınıza danışınız. 
 
4. Olası yan etkiler nelerdir? 
Tüm ilaçlar gibi, PİONAL’in içeriğinde bulunan maddelere duyarlı olan kişilerde yan etkiler 
olabilir. 
 
Aşağıdakilerden biri olursa, PİONAL’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz: 
 Kandaki laktik asit miktarının artması (laktik asidoz), metforminin (PİONAL’in içerisinde 
yer alan aktif maddelerden bir tanesi) çok nadir görülen bir yan etkisidir. Özellikle böbrek 
hastalığı olan kişilerde görülür. Kandaki laktik asit miktarının artmasının belirtileri üşüme 
ve rahatsızlık hissi, şiddetli kusma ve bulantı, karın ağrısı, açıklanmamış kilo kaybı ve hızlı 
nefes alıp vermedir.   
 Pioglitazon (PİONAL’in içerisinde yer alan aktif maddelerden bir tanesi) tedavisi alan 
hastalarda yaygın olmamakla birlikte (1.000 hastanın 1 ila 10'unda) mesane kanseri rapor 
edilmiştir. Mesane kanseriyle ilişkili belirtiler idrarda kan, idrar yaparken ağrı veya ani 
olarak idrara çıkma ihtiyacıdır. PİONAL ile tedaviniz sırasında bu belirtilerden herhangi 
biri sizde meydana geldiyse, hemen doktorunuzla konuşunuz.  
 Bir alerjik reaksiyonun ilk belirtileri (deri döküntüsü, kurdeşen, kaşıntı vb.)  
 
Bunların hepsi çok ciddi yan etkilerdir. 
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza 
gerek olabilir. 
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
 Gözün arka kısmında şişmeye (sıvı toplanmasına) bağlı bulanık görme bildirilmiştir 
(sıklığı bilinmemektedir). Eğer böyle bir belirti ile ilk kez karşılaşıyorsanız veya zaten bu 
belirti sizde varsa ve kötüleşirse, doktorunuza en kısa sürede bildiriniz.   
8 
 Bunların hepsi ciddi yan etkilerdir. Acil tıbbi müdahale gerekebilir. 
Ciddi yan etkiler çok seyrek görülür. 
 
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor. 
 
Aşağıdakilerden herhangi birini fark ederseniz, doktorunuza bildiriniz:  
Çok yaygın  
 Karın ağrısı  
 Hasta hissetme (bulantı)  
 Kusma  
 İshal  
 İştah kaybı  
 
Yaygın  
 Vücudun belirli bölgelerinde şişlik (ödem)  
 Kilo alımı  
 Baş ağrısı*  
 Solunum yolu enfeksiyonu  
 Görme bozukluğu  
 Eklem ağrısı  
 İdrarda kan tespit edilmesi  
 İmpotans (iktidarsızlık)  
 Kansızlık (anemi)  
 Uyuşukluk  
 Tat almada bozukluk  
 Kemik kırığı  
 Baş dönmesi* 
 
Yaygın olmayan  
 Sinüslerin iltihaplanması (sinüzit)  
 Gaz  
 Uyuma zorluğu 
 
Çok seyrek  
 Kandaki vitamin B 12 seviyesinin azalması  
 Laktik asidoz (kanınızda laktik asit fazlalığı)    
9 
  Ciltte kızarıklık  
 Kaşıntı  
 Ciltte kabarma ve kaşıntı 
 Ürtiker (kurdeşen)  
 Deri döküntüsü 
 Düşük kan şekeri (hipoglisemi)*  
 Mide ağrısı ve/veya bağırsak ağrısı  
 Tat duyusunda değişiklik ve bozukluk  
 Bölgesel aşırı terleme*  
 Bulanık görme*  
 
Bilinmiyor  
 Gözün arkasındaki şişlikten (veya sıvıdan) dolayı görme bozukluğu  
 Karaciğer iltihaplanması (hepatit)  
 Karaciğer fonksiyon bozukluğu (karaciğer enzimlerinin seviyesinde değişiklik)  
 Kan glukozunda belirgin düşüşlerle seyreden, kan glukoz seviyesini düzenleyen 
hormonlara ait hastalık (İnsülin Otoimmün Sendromu)  
 
* Artmış glukoz kullanımı nedeniyle, çok seyrek durumlarda kan glukoz seviyesinde düşme 
olabilir. Buna bağlı olarak, hipoglisemi belirtileri baş dönmesi, terleme, baş ağrısı ve bulanık 
görme ile birlikte görülür.  
 
İlave tedbirler:  
Yukarıdakileri yan etkilerden biri görülürse, ilacı kullanmayı durdurunuz ve DERHAL 
doktorunuza bildiriniz. Doktorunuz bu durumun ciddiyetini değerlendirecek ve gerekirse ilave 
önlemlere karar verecektir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. PİONAL’in saklanması  
PİONAL’i çocukların göremeyeceği, erişemeyeceği yerlerde ve ambalajında saklayınız. 
25ºC altındaki oda sıcaklığında saklayınız.  
 
   
10 
 Son kullanma tarihiyle uyumlu olarak kullanınız. 
Ambalajdaki son kullanma tarihinden sonra PİONAL’i kullanmayınız. 
Eğer üründe ve/veya ambalajında bozukluklar fark ederseniz PİONAL’i kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat Sahibi:  Nuvomed İlaç San. Tic. A.Ş. 
Esenler / İSTANBUL   
Tel: 0850 201 23 23 
Faks: 0212 481 61 11 
E-mail: info@nuvomedilac.com.tr 
 
Üretim Yeri:   Neutec İlaç San. Tic. A.Ş. 
Arifiye / SAKARYA 
 
Bu kullanma talimatı (    ) tarihinde onaylanmıştır.  