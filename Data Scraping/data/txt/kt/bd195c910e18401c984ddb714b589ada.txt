1 KULLANMA TALİMATI  
 
ZOLİN % 0,1 burun spreyi  
Burun deliklerine  uygulanır.  
 Etkin madde: Her 1 mL çözelti 1 mg ksilometazolin hidroklorür içermektedir.  
Yardımcı  maddeler: Benzalkonyum klorür %50, potasyum dihidrojen fosfat, disodyum fosfat, 
sodyum klorür ve saf su  
 
Bu Kullanma Talimatında:  
1. ZOLİN  nedir ve ne için kullanılır?  
2. ZOLİN ’i kullanmadan önce  dikkat edilmesi gerekenler  
3. ZOLİN  nasıl kullanılır?  
4. Olası yan etkiler nelerdir? 
5. ZOLİN ’in saklanması  
 Başlıkları yer  almaktadır.  
  Bu ilacı kullanmaya başlamadan  önce bu KULLANMA TALİMATINI  dikkatlice 
okuyunuz, çünkü sizin için önemli  bilgiler  içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen doktorunuza veya eczacınıza  danışınız. 
• Bu ilaç  kişisel olarak  sizin için reçete  edilmiştir, başkalarına vermeyiniz.  
• Bu ilacın  kullanımı  sırasında, doktora veya  hastaneye  gittiğinizde  bu ilacı kullandığınızı 
doktorunuza söyleyiniz. 
• Bu talimatta  yazılanlara aynen  uyunuz. İlaç hakkında size önerilen  dozun dışında yüksek 
veya düşük doz kullanmayınız.  2 1. ZOLİN  nedir ve ne için kullanılır?  
ZOLİN, püskürtme pompalı kapak ile kapatılmış 10 ml’lik polietilen plastik şişe içerisinde ve 
karton kutuda kullanma talimatı ile beraber ambalajlanır. Renksiz, berrak çözelti 
görünümündedir.  
ZOLİN , aşırı burun salgılarını azaltarak ve şişmiş  kan damarlarını normal boyutlarına 
döndürerek burun kanallarının açılmasına  ve temizlenmesine  yardımcı olan aktif bileşen 
ksilometazolin hidroklorür  içerir.   
ZOLİN burun spreyi  aşağıdaki  durumlardan kurtulmayı  sağlamak  amaçlı  buruna uygulanmak 
içindir: 
• Nazal konjesyon (soğuk  algınlığı dahil burun tıkanıklığı)  
• Yılboyu ve  alerjik rinit (saman nezlesi dahil burun mukozasının tekrarlayan iltihabı)  
• Sinüzit.  
• Paranazal  sinüslerdeki  (alın,  burnun arka kısmı ve burnun her iki tarafında bulunan yüz 
kemiklerinin içindeki boşluklar)  salgıların boşaltılması,  
• Nazofarenks  mukozasındaki  (burnun arka kısmı ile yutağın komşuluk  yaptığı  bölge) 
tıkanıklığı açmak için  kullanılır.  
Etkisi birkaç  dakika  içinde  başlar  ve 12 saate kadar  devam  eder.  Burun içi hassasiyeti olan 
kişiler  tarafından da  iyi tolere  edilmektedir.  
 
2. ZOLİN ’i kullanmadan önce  dikkat edilmesi  gerekenler  
ZOLİN ’i aşağıdaki  durumlarda KULLANMAYINIZ  
Eğer:  
• Ksilometazolin hidroklorüre, diğer burun açıcı ilaçlara (adrenerjik ilaçlar) veya ZOLİN ’in 
bileşiminde bulunan yardımcı maddelerden herhangi birine karşı alerjiniz varsa,  
• Yakın zamanda burun ile ilgili (trans -nazal) bir ameliyat geçirdiyseniz (burun ve ağız 
yoluyla yapılan beyin ameliyatları),  
• Burun mukozasının aşırı kurumasıyla birlikte oluşan kronik bir burun iltihabı (rinitis sicca 
veya atrofik rinit) varsa  
• Göz tansiyonunuz (dar açılı glokom) varsa  
• Prostat büyümeniz varsa  
• Feokromositoma (böbrek üstü bezinin yüksek miktarda adrenalin ve noradrenalin ürettiği 
nadir bir tümör çeşidi) hastasıysanız  
• 6 yaş altında kesinlikle kullanılmamalıdır (kontrendikedir).  
• 6-12 (6 yaş ve üstü- 12 yaş altı aralı ğı) yaş grubundaki çocuklarda kullanılmamalıdır. 
• Monoamin oksidaz inhibitörleri (MAOI'ler) alıyorsanız veya son 14 gün içinde almayı bırakmışsanız  
 ZOLİN ’i aşağıdaki  durumlarda DİKKATLİ  KULLANINIZ  
Eğer:  
• Tansiyonunuz yüksekse  
• Kalp veya dolaşım bozukluğunuz varsa (ör. uzun QT sendromu)  3 • Tiroid bezleriniz fazla çalışıyorsa (hipertroidi)  
• Şeker hastalığınız varsa  
Diğer  burun açıcı ilaçlarda olduğu gibi, ZOLİN , çok duyarlı  hastalarda uyku bozuklukları, 
sersemlik, titremeye  neden olabilir. Böyle bir  durumla  karşılaşırsanız doktorunuza  danışınız.  
Diğer  burun açıcı  ilaçlarda  olduğu gibi, ZOLİN  de 5 günden daha  uzun  süreli  devamlı 
olarak  kullanılmamalıdır.  Eğer  belirtiler  devam  ederse,  doktorunuza  danışınız.  Uzun  süreli  veya 
aşırı dozda  kullanıldığında  yeniden  burun  tıkanıklığı oluşmasına  veya  kötüleşmesine  neden 
olabilir.  
Bu uyarılar  geçmişteki  herhangi  bir dönemde  dahi olsa sizin  için geçerliyse  lütfen  doktorunuza  
danışınız. 
ZOLİN ’in yiyecek ve  içecek ile kullanılması  
Uygulama yöntemi açısından yiyecek ve  içeceklerle etkileşimi yoktur.  
Hamilelik  
İlacı kullanmadan önce  doktorunuza veya eczacınıza  danışınız.  
Hamileyseniz, ZOLİN  kullanmayınız.  
Tedaviniz  sırasında hamile  olduğunuzu fark ederseniz  hemen  doktorunuza veya eczacınıza  
danışınız.  
Emzirme  
İlacı kullanmadan önce  doktorunuza veya eczacınıza  danışınız.  
Bebeğinizi emziriyorsanız, ZOLİN almadan önce  doktorunuza  danışınız.  
Araç ve  makine  kullanımı  
ZOLİN tedavisinin  araç ve makine  kullanımı üzerine bilinen  herhangi  bir olumsuz  etkisi 
yoktur. ZOLİN ’in içeriğinde  bulunan bazı yardımcı maddeler  hakkında önemli bilgiler  
ZOLİN , benzalkonyum  klorür  içerir,  bu yüzden  burun mukozasında  tahrişe sebep  olabilir.   
 
Diğer ilaçlar ile birlikte kullanımı  
Eğer,  depresyon tedavisinde  kullanılan  bazı ilaçlar  (monoamin oksidaz  inhibitörleri,  trisiklik 
veya  tetrasiklik  antidepresanlar)  kullanıyorsanız  ya da son iki haftada kullanmışsanız,  bu tür 
ilaçlar  ZOLİN ’in etkilerini arttırabileceğinden, doktorunuzu mutlaka  bilgilendiriniz.  
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ZOLİN  nasıl  kullanılır?  
Uygun  kullanım  ve doz/uygulama sıklığı için  talimatlar:  
Doktora  danışılmadan  kullanılmamalıdır.  Doktor  tarafından  başka şekilde  tavsiye  edilmediği 
takdirde  aşağıdaki dozlarda  kullanınız:  
 
 4 Yetişkinler ve  12 yaş  ve üzerindeki çocuklarda:  
İhtiyaca  göre günde  2-3 kez, her bir burun deliğine  1 defa püskürtünüz. Son püskürtmeyi 
yatmadan  kısa bir süre önce  yapmanız  önerilir.  Günlük toplam  uygulama  sayısı  3’ü 
geçmemelidir.  
Doktor  tarafından  yarar/risk  değerlendirmesi  yapılması koşuluyla  çocuklarda  uygun yaş 
gruplarında  kullanılabilir.  
Özellikle  çocuk ve  yaşlılarda önerilen doz  aşılmamalıdır.  
Uygulama yolu ve  metodu:  
 
1. Burnunuzu temizleyiniz.  
2. İleriye  doğru hafifçe  eğiliniz  ve başlığı burun deliğinize  yerleştiriniz.  
3. Spreyi bir kez  bastırınız  ve aynı anda  nefes  alınız.  
4. Parmağınızı pompadan çekmeden önce  şişeyi burnunuzdan uzaklaştırınız.  
5. Diğer burun deliği için aynı işlemi  tekrarlayınız.  
Şişe, enfeksiyonun yayılmasını önlemek için sadece  bir kişi tarafından kullanılmalıdır.  
ZOLİN  hijyenik nedenlerle açıldıktan sonra  28 günden fazla  kullanılmamalıdır.  
 
Değişik yaş grupları:  
Çocuklarda kullanımı:  
• ZOLİN  Sprey, 12 yaş ve üzerindeki çocuklarda kullanılır. 
• 6 yaş altında kesinlikle kullanılmamalıdır (kontrendikedir).  
• 6-12 (6 yaş ve üstü- 12 yaş alt ı aralığı) yaş grubundaki çocuklarda kullanılmamalıdır. 
Yaşlılarda kullanımı:  
ZOLİN ’in yaşlılarda  kullanımı ile ilgili klinik  çalışma yoktur. 
Özel kullanım  durumları:  
Böbrek/karaciğer yetmezliği:  
ZOLİN ’in böbrek ya da karaciğer  yetmezliği olan hastalarda kullanımı  ile ilgili klinik 
çalışma  bulunmamaktadır. 
Eğer  ZOLİN’in  etkisinin  çok güçlü veya zayıf  olduğuna dair bir izleniminiz  var ise doktorunuz 
veya eczacınız  ile konuşunuz. 
Kullanmanız gerekenden daha fazla ZOLİN  kullandıysanız:  
ZOLİN ’den kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz. 
 
 
5 ZOLİN ’i kullanmayı unutursanız:  
Eğer  ZOLİN ’in bir dozunu almayı  unutursanız  ve bir saat içinde  hatırlarsanız  hemen 
kullanınız. Ancak  daha  uzun sürede  hatırlarsanız,  dozu atlayınız  ve bir sonraki  dozu normal 
zamanında  alınız.  
Unutulan dozları dengelemek  için çift doz almayınız.  
ZOLİN  ile tedavi sonlandırıldığında oluşabilecek etkiler  
Bilgi bulunmamaktadır.  
 
4. Olası yan etkiler  nelerdir?  
Tüm  ilaçlar  gibi, ZOLİN ’in içeriğinde  bulunan maddelere duyarlı  olan kişilerde  yan etkiler 
olabilir.  
 
Aşağıdakilerden  biri olursa  ZOLİN ’i kullanmayı  durdurunuz  ve DERHAL doktorunuza 
bildiriniz veya size  en yakın  hastanenin acil bölümüne  başvurunuz:  
Çok seyrek:   
• Aşırı  duyarlılık  (alerjik)  reaksiyonları  (nefes  alırken  veya  yutkunurken zorlanma, yüzde  
ve boğazda  şişme (anjiyoödem), ciltte  döküntü, kaşıntı gibi)  
Bunların hepsi  çok ciddi  yan etkilerdir.  Eğer  bunlardan biri sizde  mevcut  ise, sizin  
ZOLİN ’e karşı  ciddi  alerjiniz  var demektir.  Acil tıbbi müdahaleye  veya hastaneye 
yatırılmanıza  gerek olabilir. 
Bu çok ciddi yan etkilerin hepsi oldukça  seyrek görülür. 
 
Aşağıdakilerden  herhangi  birini fark ederseniz hemen  doktorunuza  bildiriniz  veya size 
en yakın  hastanenin acil bölümüne  başvurunuz:  
Çok seyrek:  
• Kalp atışlarınızda düzensizlik veya hızlanma  
• Geçici görme bozukluğu  
Bunların hepsi ciddi yan etkilerdir. Acil tıbbi müdahale gerekebilir.  
Ciddi  yan etkiler  çok seyrek görülür.  
Aşağıdakilerden herhangi birini fark ederseniz doktorunuza  söyleyiniz:  
Yaygın:  
• Baş ağrısı ,  
• Bulantı ,  
• Uygulama yerinde yanma hissi, burun mukozasında kuruluk veya rahatsızlık, bölgesel 
tahriş  
Bunlar  ZOLİN ’in hafif  yan etkileridir. Bu yan etkiler  yaygın görülür.  
Yaygın olmayan:  
• Burun kanaması  
Diğer yan etkiler:  
• Burun ve boğazda yanma hissi  6 Eğer  bu kullanma talimatında  bahsi  geçmeyen  herhangi  bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma  talimatında  yer alan veya almayan  herhangi bir yan etki meydana gelmesi  durumunda 
hekiminiz,  eczacınız veya hemşireniz  ile konuşunuz. Ayrıca  karşılaştığınız  yan etkileri 
www.titck.gov.tr  sitesinde  yer alan “İlaç  Yan Etki Bildirimi”  ikonuna tıklayarak  ya da 0800 
314 00 08 numaralı  yan etki bildirim hattını arayarak  Türkiye Farmakovijilans  Merkezi 
(TÜFAM)’ne  bildiriniz.  Meydana gelen  yan etkileri  bildirerek  kullanmakta olduğunuz  ilacın 
güvenliliği hakkında  daha fazla bilgi edinilmesine  katkı sağlamış olacaksınız. 
 
5. ZOLİN ’in saklanması  
ZOLİN ’i çocukların göremeyeceği, erişemeyeceği yerlerde ve  ambalajında saklayınız. 
25°C’nin altındaki oda  sıcaklığında saklayınız.  
Son kullanma tarihiyle  uyumlu olarak  kullanınız.  
Ambalajdaki son kullanma tarihinden sonra  ZOLİN ’i kullanmayınız.  
Son kullanma tarihi geçmiş  veya kullanılmayan ilaçları çöpe  atmayınız! Çevre, Şehircilik  ve 
İklim Değişikliği Bakanlığınca  belirlenen toplama  sistemine veriniz.  
  
Ruhsat  Sahibi : Osel İlaç San. ve Tic. A.Ş. 
Beykoz/İstanbul  
 
Üretim Yeri  : Osel İlaç San. ve Tic. A.Ş. 
Beykoz/İstanbul  
 Bu kullanma talimatı                tarihinde onaylanmıştır.  