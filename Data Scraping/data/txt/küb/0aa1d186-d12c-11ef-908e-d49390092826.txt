KISA ÜRÜN BİLGİSİ
1. BEŞERİ TIBBİ ÜRÜNÜN ADI
®
LOSARTİL 100 mg film tablet
2. KALİTATİF VE KANTİTATİF BİLEŞİM
Etkin madde:
Losartan potasyum ..……….100 mg
Yardımcı maddeler:
Aglomerat laktoz monohidrat(buzağı sütünden elde edilmiştir.)……78.5 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet.
Oval ve beyaz renkli film kaplı tablet.
4. KLİNİK ÖZELLİKLER
4.1. Terapötik endikasyonlar
Hipertansiyon
LOSARTİL hipertansiyon tedavisinde endikedir.
Sol ventriküler hipertrofisi olan hipertansif hastalarda inme riskinde azalma
LOSARTİL sol ventrikül hipertrofisi olan hipertansiyonlu hastalarda inme riskini azaltmada
endikedir.
Proteinürisi olan Tip 2 diyabetli hastalarda renal koruma
LOSARTİL, proteinüriyi azaltma ve ölüm, son evre böbrek hastalığı (diyaliz veya renal
transplantasyon gerektiren) veya serum kreatinin seviyesinin iki katına çıkma süresi,
insidansları ile ölçülen böbrek yetmezliğinin ilerlemesini geciktirmede endikedir.
1 / 21Anjiyotensin II reseptör blokerleri tek başına ya da diğer antihipertansif ajanlarla kombine
olarak kullanılabilir. (bkz. Bölüm 4.3, 4.4, 4.5 ve 5.1)
4.2. Pozoloji ve uygulama şekli
Pozoloji:
Hipertansiyon
LOSARTİL'in başlangıç dozu genellikle günde bir defa 50 mg'dır. Maksimum antihipertansif
etki tedavinin başlamasından sonra 3-6 hafta içerisinde görülür. Bazı hastalar dozun günde
100 mg’a yükseltilmesiyle (sabahları) ilave yarar görebilirler.
LOSARTİL tek başına ya da diğer antihipertansif ajanlar ve özellikle diüretikler (örn.,
hidroklorotiyazid) ile birlikte uygulanabilir (bkz. Bölüm 4.3, 4.4, 4.5 ve 5.1).
Günde ≥ 0.5 g proteinürisi olan hipertansif Tip 2 diyabetli hastalar
LOSARTİL'in başlangıç dozu genellikle günde bir defa 50 mg'dır. Tedavi başlangıcından bir
ay sonrasından itibaren kan basıncındaki yanıta göre doz günde bir defa 100 mg'a çıkarılabilir.
Losartan diğer antihipertansif ajanlarla birlikte (ör., diüretikler, kalsiyum kanal blokörleri, alfa
ya da beta blokörler ve merkezi etkili ajanlar) olduğu gibi insülin ve diğer yaygın olarak
kullanılan hipoglisemik ajanlarla da kullanılabilir (ör. sülfonilüreler, glitazonlar ve glukozidaz
inhibitörleri).
Sol ventrikül hipertrofisi olan hipertansif hastalarda inme riskinin azaltılması
LOSARTİL'in başlangıç dozu genellikle günde bir defa 50 mg'dır. Kan basıncı yanıtına bağlı
olarak losartan dozu günde bir defa 100 mg'a çıkarılabilir ve/veya hidroklorotiyazidin düşük
bir dozu ilave edilebilir.
Uygulama sıklığı ve süresi:
LOSARTİL 100 mg film tablet günde bir kez yemekle birlikte veya öğünler arasında alınır.
Uygulama şekli:
Ağızdan kullanım içindir.
LOSARTİL, yemeklerle birlikte veya öğünler arasında, bütün olarak yeterli miktar su ile
yutularak alınmalıdır.
2 / 21Özel popülasyonlara ilişkin ek bilgiler
Böbrek yetmezliği:
Böbrek fonksiyon bozukluğu olan hastalarda ve hemodiyaliz hastalarında başlangıç dozunda
ayarlama gerekmez.
Karaciğer yetmezliği
Karaciğer fonksiyon bozukluğu öyküsü olan hastalarda daha düşük doz düşünülmelidir. Ciddi
karaciğer fonksiyon bozukluğu olan hastalarda tedavi deneyimi yoktur. Bu nedenle, losartan
ciddi karaciğer fonksiyon bozukluğu olan hastalarda kontrendikedir (bkz. bölüm 4.3 ve 4.4).
Pediyatrik popülasyon:
6-18 yaş arası çocuklarda ve adolesanlarda hipertansiyon tedavisinde losartanın etkinlik ve
güvenilirliğiyle ilgili veriler sınırlıdır (bkz. bölüm 5.1). Yaşı 1 aydan fazla hipertansif
çocuklarda sınırlı farmakokinetik veriler mevcuttur (bkz. bölüm 5.2).
Tabletleri yutma problemi olmayan, >20 - <50 kg arası hastalarda önerilen doz günde bir kez
25 mg’dır (Losartan etkin maddesini içeren 50 mg’lık müstahzarlardan sağlanabilir). İstisnai
durumlarda doz günde maksimum 50 mg’a çıkarılabilir. Dozaj kan basıncı yanıtına göre
ayarlanmalıdır.
Vücut ağırlığı >50 kg olan hastalarda doz genellikle günde bir kez 50 mg’dır. İstisnai
durumlarda doz günde maksimum 100 mg’a çıkarılabilir. Günde 1.4 mg/ kg’ın üzerindeki
dozlar (veya günde > 100 mg) pediyatrik hastalarda incelenmemiştir.
6 yaşından küçük çocuklarda veriler sınırlı olduğundan, losartanın bu hasta gruplarında
kullanımı tavsiye edilmez.
Glomerüler filtrasyon hızı < 30 ml/ min / 1.73 m2 olan çocuklarda veri bulunmadığından bu
çocuklara losartan önerilmez (bkz. bölüm 4.4).
Losartan karaciğer fonksiyon bozukluğu olan çocuklara da önerilmez (bkz. bölüm 4.4).
Geriyatrik popülasyon:
75 yaşın üzerindeki hastalarda tedaviye 25 mg ile başlanması düşünülmelidir ancak yaşlılarda
doz ayarlaması genellikle gerekmez.
Diğer:
İntravasküler hacim azalması olan hastalarda kullanım:
İntravasküler hacim azalması olan hastalarda (örn., yüksek doz diüretiklerle tedavi edilenler)
günde 25 mg başlangıç dozu düşünülmelidir (Losartan etkin maddesini içeren 50 mg’lık
müstahzarlardan sağlanabilir)(bkz. bölüm 4.4).
3 / 214.3. Kontrendikasyonlar
LOSARTİL, bu ürünün herhangi bir bileşenine, gebeliğin bütün trimesterleri ve şiddetli
karaciğer bozukluğunda kontrendikedir.
LOSARTİL ile aliskiren içeren ilaçların birlikte kullanımı, diyabetes mellitus veya böbrek
yetmezliği (GFR<60 ml/dak/1.73 m2) olan hastalarda kontrendikedir (bkz. bölüm 4.5 ve 5.1)
4.4. Özel kullanım uyarıları ve önlemleri
Aşırı duyarlılık:
Anjiyoödem (yüz, dudaklar, boğaz ve/veya dilde şişme) öyküsü olan hastalar yakından takip
edilmelidir (bkz. bölüm 4.8).
Hipotansiyon ve elektrolit/sıvı dengesizlikleri:
Aşırı diüretik tedavisi, diyetle alınan tuzun kısıtlanması, ishal veya kusma nedeniyle hacim
ve/veya sodyum azlığı olan hastalarda özellikle ilk dozdan sonra ve doz yükseltildikten sonra
semptomatik hipotansiyon ortaya çıkabilir. Bu tip durumlar LOSARTİL uygulanmadan önce
düzeltilmeli veya daha düşük başlangıç dozu kullanılmalıdır (bkz. bölüm 4.2). Bu 6-18 yaş
arası çocuklarda da geçerlidir.
Elektrolit dengesizlikleri:
Elektrolit dengesizlikleri diyabetik veya diyabeti olmayan, böbrek fonksiyonu bozulmuş
hastalarda yaygındır ve düzeltilmelidir. Nefropatili tip 2 diyabetli hastalarda yürütülen bir
klinik çalışmada hiperkalemi insidansı LOSARTİL ile tedavi edilen grupta plasebo grubuna
göre daha yüksektir (bkz. bölüm 4.8). Buna bağlı olarak plazma potasyum konsantrasyonları
ve kreatinin klerens değerleri yakından izlenmelidir; özellikle kalp yetmezliği olan ve
kreatinin klerensi 30-50 ml/dak olan hastalar yakından takip edilmelidir.
Potasyum tutucu diüretikler, potasyum takviyeleri ve potasyumlu tuzların losartan ile eş
zamanlı uygulanması önerilmez (bkz. bölüm 4.5).
Karaciğer fonksiyon bozukluğu:
Sirozlu hastalarda plazma losartan konsantrasyonlarında anlamlı artışı gösteren
farmakokinetik verilerine dayanarak, karaciğer fonksiyon bozukluğu öyküsü olan hastalarda
daha düşük doz düşünülmelidir. Ciddi karaciğer fonksiyon bozukluğu olan hastalarda losartan
ile tedavi deneyimi mevcut değildir. Bu nedenle, losartan ciddi karaciğer fonksiyon
bozukluğu olan hastalara uygulanmamalıdır (bkz. bölüm 4.2, 4.3 ve 5.2).
4 / 21Losartan karaciğer fonksiyon bozukluğu olan çocuklarda kullanılmaz (bkz. bölüm 4.2).
Böbrek fonksiyon bozukluğu:
Böbrek fonksiyon bozukluğu olan pediyatrik hastalarda kullanım
Losartan glomerüler filtrasyon hızı <30 ml/dak/1.73 m2 olan çocuklarda veri olmadığı için
tavsiye edilmez (bkz. bölüm 4.2).
Losartanla tedavi sırasında, renal fonksiyonda bozulma olabileceğinden, renal fonksiyon
düzenli olarak kontrol edilmelidir. Bu özellikle losartan ateş, dehidratasyon gibi renal
fonksiyonlarda bozulmaya neden olacak diğer durumların varlığında geçerlidir.
Losartanla ADE-inhibitörlerinin birarada kullanımının renal fonksiyonlarda bozulmaya neden
olduğu gösterilmiştir. Bundan dolayı, birarada kullanım önerilmemektedir (bkz. bölüm 4.5).
Renin-anjiyotensin-aldosteron sisteminin (RAAS) dual blokajı:
ADE-inhibitörleri, anjiyotensin II reseptör blokerleri ya da aliskirenin birlikte kullanılması
durumunda hipotansiyon, senkop, hiperkalemi riskinin arttığı ve böbrek fonsiyonunun
azaldığı (akut böbrek yetmezliği dahil) dair kanıtlar bulunmaktadır. RAAS’ın dual blokajına
yol açtığından ADE-inhibitörleri, anjiyotensin II reseptör blokerleri ya da aliskirenin birlikte
kullanılması önerilmez. (bkz. Bölüm 4.5 ve5.1)
Eger dual blokaj tedavisi mutlaka gerekli görülürse sadece uzman gözetimi altında yapılmalı
ve böbrek fonksiyonu, elektrolitler ve kan basıncı yakından sık sık takip edilmelidir.
Diyabetik nefropatisi bulunan hastalarda ADE-inhibitörleri ve anjiyotensin II reseptör
blokerleri birlikte kullanılmamalıdır.
Böbrek transplantasyonu:
Yakın tarihte böbrek transplantasyonu yapılmış hastalarda deneyim mevcut değildir.
Primer hiperaldosteronizm:
Primer aldosteronizm olan hastalar renin-anjiyotensin sisteminin inhibisyonu aracılığıyla etki
gösteren antihipertansif ilaçlara genel olarak yanıt vermezler. Bu nedenle, losartan
tabletlerinin bu hastalarda kullanımı önerilmez.
5 / 21Koroner kalp hastalığı ve serebrovasküler hastalık:
Diğer antihipertansif ajanlarda olduğu gibi, iskemik kardiyovasküler ve serebrovasküler
hastalığı olan hastalarda aşırı kan basıncı düşüşü miyokard enfarktüsü veya inmeye yol
açabilir.
Kalp yetmezliği:
Renin-anjiyotensin sistemini etkileyen diğer ilaçlarda olduğu gibi, kalp yetmezliği olan
hastalarda (böbrek fonksiyon bozukluğu ile birlikte veya hariç), ciddi arteryel hipotansiyon ve
(genellikle akut) böbrek fonksiyon bozukluğu riski vardır.
Kalp yetmezliği ve eşlik eden ciddi böbrek fonksiyon bozukluğu olan hastalarda, ağır kalp
yetmezliği (NYHA sınıf IV) olan hastalarda ve kalp yetmezliğiyle birlikte yaşamı tehdit eden,
semptomatik kardiyak aritmileri olan hastalarda losartan ile yeterli tedavi deneyimi yoktur.
Dolayısıyla losartan bu hasta gruplarında dikkatli kullanılmalıdır. Losartan ile bir beta-
blokörin kombinasyonu dikkatli kullanılmalıdır (bkz. bölüm 5.1).
Aort ve mitral kapak stenozu, obstrüktif hipertrofik kardiyomiyopati:
Diğer vazodilatatör ilaçlarda olduğu gibi, aort veya mitral kapak stenozu veya obstrüktif
hipertrofik kardiyomiyopatisi olan hastalarda çok dikkatli olunmalıdır.
Gebelik:
Losartan gebelik döneminde başlanmamalıdır. Losartan tedavisine devam edilmesi zorunlu
kabul edilmedikçe, gebelik planlayan hastaların gebelikte kullanım açısından belgelenmiş
güvenlilik profiline sahip alternatif antihipertansif tedavilere geçmeleri gerekir. Gebelik
saptandığı anda losartan tedavisi derhal bırakılmalı ve uygun ise alternatif tedaviye
başlanmalıdır (bkz. bölüm 4.3 ve 4.6).
Gebelik sırasında losartan kullanılmamalıdır. Renin-anjiyotensin sistemi üzerinde doğrudan etkili
olan ilaçlar, gebeliğin ikinci ve üçüncü trimesterlerinde kullanıldığında, oluşmakta olan fetusta
hasara, hatta ölüme yol açabilir. Gebelik farkedildiğinde LOSARTİL kullanımına en kısa
zamanda son verilmelidir (bkz. bölüm 4.3 ve 4.6).
6 / 21Diğer uyarılar ve önlemler:
Anjiyotensin dönüştürücü enzim inhibitörleriyle gözlendiği gibi, losartan ve diğer
anjiyiotensin antagonistleri siyah hastalarda kan basıncını düşürmede belirgin şekilde daha az
etkilidir; bunun muhtemel nedeni siyah hipertansif popülasyonda düşük renin düzeylerinin
prevalansının daha yüksek olmasıdır.
Yardımcı maddeler:
Nadir kalıtımsal galaktoz intoleransı, Lapp laktaz eksikliği ya da glikoz-galaktoz
malabsorpsiyon problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Diğer antihipertansif ajanlar losartanın hipotansif etkisini güçlendirebilir.
Trisiklik antidepresanlar, antipsikotikler, baklofen, amifostin gibi hipotansiyonu indükleyen
diğer maddeler: İstenmeyen bir reaksiyon olarak kan basıncını düşürebilen bu ilaçlarla birlikte
kullanım hipotansiyon riskini arttırabilir.
Losartan aktif karboksilik asit metabolitine esas olarak sitokrom P450 (CYP) 2C9 ile
metabolize edilir. Klinik bir çalışmada flukonazolün (CYP2C9 inhibitörü) aktif metabolite
maruz kalımı yaklaşık %50 azalttığı gösterilmiştir. Losartan ve rifampisini (metabolizma
enzimlerini indükleyen bir ilaç) içeren kombine tedavide aktif metabolitin plazma
konsantrasyonunda %40 azalma olduğu saptanmıştır. Bu etkinin klinik önemi
bilinmemektedir. Fluvastatin (CYP2C9’un zayıf bir inhibitörü) ile kombine tedavide maruz
kalım bakımından fark saptanmamıştır.
Anjiyiotensin II’yi veya etkilerini bloke eden diğer ilaçlarda olduğu gibi, potasyum tutan
diğer ilaçlar (örn. potasyum tutucu diüretikler: amilorid, triamteren, spironolakton) veya
potasyum düzeylerini yükseltebilen ilaçlar (örn. heparin), potasyum takviyeleri veya
potasyumlu tuzların eş zamanlı kullanımı serum potasyumunda artışlara neden olabilir. Eş
zamanlı uygulama önerilmez.
Lityum ve ADE inhibitörlerinin birlikte uygulanması sırasında serum lityum
konsantrasyonlarında geri dönüşlü artışlar ve toksisite bildirilmiştir. Anjiyotensin II reseptör
antagonistleri ile çok nadir olgular da bildirilmiştir. Lityum ve losartan eş zamanlı olarak
dikkatle uygulanmalıdır. Bu kombinasyonun kullanımı zorunluysa, eş zamanlı kullanım
döneminde serum lityum düzeylerinin izlenmesi önerilir.
7 / 21Anjiyotensin II antagonistleri NSAİİ’ler (antiinflamatuvar dozlarda seçici COX-2
inhibitörleri, asetilsalisilik asit ve seçici olmayan NSAİİ’ler) ile birlikte uygulandığında
antihipertansif etkide azalma görülebilir. Anjiyotensin II antagonistleri veya diüretiklerin
NSAİİ’ler ile eş zamanlı kullanımı özellikle böbrek fonksiyonu zaten bozulmuş hastalarda
serum potasyumunda yükselmeye ve böbrek fonksiyonunda kötüleşme riskinde (muhtemel
akut böbrek yetmezliği dahil) artışa yol açabilir. Bu kombinasyon özellikle yaşlılara dikkatle
uygulanmalıdır. Hastalar yeterli şekilde hidrate edilmeli ve eş zamanlı tedaviye başlandıktan
sonra ve ardından periyodik olarak böbrek fonksiyonunun takibine dikkat edilmelidir.
İkili blokaj (örneğin bir ADE inhibitörünün bir anjiyotensin II reseptör antagonistine
eklenmesiyle) ya da aliskiren kullanımının hipotansiyon, bayılma, hiperkalemi ve renal
fonksiyonlarda değişiklikleri (akut renal yetmezlik dahil) ile daha yüksek sıklıkta ilişkili
olduğu gösterilmiştir. Kan basıncı, renal fonksiyon, elektrolit seviyeleri, LOSARTİL
tedavisindeki ve renin anjiyotensin aldosteron sistemini etkileyen diğer ilaçları alan hastalarda
yakınen takip edilmelidir. Diyabeti olan hastalarda LOSARTİL aliskirenle birlikte
kullanılmamalıdır. Renal bozukluğu olan hastalarda aliskiren LOSARTİL’le birlikte
kullanılmamalıdır (GFR<60ml/dak.).
Aliskiren ile kullanım:
ARB ve ACE inhibitörlerinin aliskirenle kullanımı diyabetes mellitus veya böbrek yetmezliği
(GFR<60 ml/dak/1.73m2) olan hastalarda kontrendikedir (bkz. bölüm 4.3 ve 4.4).
Klinik çalışma verileri, renin-anjiyotenzin-aldosteron sisteminin (RAAS), ADE-inhibitörleri,
anjiyotensin II reseptör blokerleri ya da aliskirenin kombine kullanımıyla ikili blokajının, tekli
RAAS-etkili ajanın kullanımına kıyasla daha yüksek sıklıkta hipotansiyon, hiperkalemi ve
böbrek fonksiyonunda azalma (akut böbrek yetmezliği dahil) gibi advers olaylarla ilişkili
olduğunu göstermiştir (bkz. Bölüm 4.3, 4.4 ve 5.1).
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi, gebeliğin bütün trimesterleri için D.
8 / 21Çocuk doğurma potansiyeli bulunan kadınlar/Doğum kontrolü (Kontrasepsiyon)
Planlı bir hamilelikten önce, uygun bir alternatif antihipertansif tedaviye geçilmelidir.
Gebelik dönemi
Losartanın gebeliğin bütün trimesterlerinde kullanımı kontrendikedir (bkz. bölüm 4.3 ve 4.4).
Gebeliğin ilk trimestrinde ADE inhibitörlerine maruz kalımdan sonra teratojenite riskine
işaret eden epidemiyolojik kanıtlar kesinlik kazanmamıştır; bununla birlikte riskte küçük bir
artış dışlanamaz. Anjiyotensin II Reseptör İnhibitörleri (AIIRA’lar) ile riske dair kontrollü
hiçbir epidemiyolojik veri bulunmamasına karşın, bu ilaç sınıfı için benzer riskler mevcut
olabilir. AIIRA tedavisine devam edilmesi zorunlu kabul edilmedikçe, gebelik planlayan
hastaların gebelikte kullanım açısından belgelenmiş güvenlilik profiline sahip alternatif
antihipertansif tedavilere geçmeleri gerekir. Gebelik saptandığı anda losartan tedavisi derhal
bırakılmalı ve uygun ise alternatif tedaviye başlanmalıdır.
Gebeliğin 2. ve 3. trimesterlerinde AIIRA tedavisine maruz kalımın insanlarda fetotoksisiteyi
(böbrek fonksiyonunda azalma, oligohidramnios, kafatası kemiklerinde gelişme geriliği) ve
neonatal toksisiteyi (böbrek yetmezliği, hipotansiyon, hiperkalemi) indüklediği bilinmektedir
(bkz. bölüm 5.3). Gebeliğin ikinci trimesterinde losartana maruz kalınmışsa, böbrek
fonksiyonu ve kafatasının ultrasonla kontrolü tavsiye edilir.
Anneleri losartan kullanmış bebekler hipotansiyon yönünden dikkatle gözlemlenmelidir
(ayrıca bkz. bölüm 4.3 ve 4.4).
Laktasyon dönemi
Losartanın insan sütüyle atılıp atılmadığı bilinmediğinden, losartan önerilmemektedir. Birçok
ilacın anne sütüne geçtiği ve bunun emzirilen bebekte yarattığı istenmeyen etkiler göz önüne
alınarak ilacın anne için önemi saptandıktan sonra emzirmeye veya ilaç kullanımına son
verilmesi hakkında bir karara varılmalıdır.
Üreme yeteneği /Fertilite
Klinik veya klinik dışı üreme yeteneği üzerine çalışmalar mevcut değildir.
4.7. Araç ve makine kullanımı üzerindeki etkiler
Araç ve makine kullanma becerisine etkileri inceleyen hiçbir çalışma yapılmamıştır. Ancak
araç veya makine kullanırken, antihipertansif alımı sırasında ve özellikle de tedaviye
9 / 21başlanırken veya doz arttırıldığında baş dönmesi veya uyuklamanın zaman zaman
yaşanabileceği akılda tutulmalıdır.
4.8. İstenmeyen etkiler
Losartanın değerlendirildiği klinik çalışmalar aşağıdaki gibidir:
Esansiyel hipertansiyon için, 18 yaş ve üstünde 3000'den fazla yetişkin hastanın dahil

olduğu kontrollü klinik çalışma,
6-16 yaş arasındaki 177 hipertansif pediyatrik hastanın dahil olduğu bir kontrollü klinik

çalışma
55 ila 80 yaş arasındaki 9000'den fazla sol ventriküler hipertrofisi olan hipertansif

hastanın dahil olduğu kontrollü klinik çalışma,
Kronik kalp yetmezliği olan 7700'den fazla yetişkin hastanın dahil olduğu kontrollü klinik

çalışma,
31 yaş ve üstündeki 1500'den fazla proteinürili Tip II diyabet hastasının dahil olduğu bir

kontrollü klinik çalışma,
Bu klinik çalışmalarda en yaygın görülen yan etki baş dönmesidir.
İstenmeyen etkiler aşağıda sistem organ sınıfına göre listelenmiştir. Sıklıklar şu şekilde
tanımlanmıştır: Çok yaygın (≥ 1/10), Yaygın (≥ 1/100 ila < 1/10), Yaygın olmayan (≥ 1/1.000
ila <1/100), Seyrek(≥ 1/10.000 ila <1/1.000), Çok seyrek (<1/10.000), Bilinmiyor (eldeki
verilerden hareketle tahmin edilemiyor).
Tablo 1.Plasebo-kontrollü klinik çalışmalarda ve pazarlama sonrası kullanımda belirlenen
reaksiyonların sıklığı
İstenmeyen İstenmeyen etkilerin endikasyona göre sıklığı
Pazarlama
etkiler
sonrası
Hipertansiyon Sol Kronik Hipertansiyon ve deneyim
ventriküler kalp böbrek
hipertrofili yetmezliği hastalıklarıyla tip 2
hipertansif diyabet
hastalar
Kan ve lenf sistemi hastalıkları
Anemi Yaygın Sıklık
bilinmiyor
Trombositopeni Sıklık
Bilinmiyor
10 / 21Bağışıklık sistemi hastalıkları
Aşırı duyarlılık Seyrek
reaksiyonları,
anjiyoödem* ve
vaskülit**
Endokrin hastalıkları
Erektil Sıklık
disfonksiyon ve bilinmiyor
impotans
Psikiyatrik hastalıklar
Depresyon Sıklık
bilinmiyor
Sinir sistemi hastalıkları
Baş dönmesi Yaygın Yaygın Yaygın Yaygın
Uyku hali Yaygın
olmayan
Baş ağrısı Yaygın Yaygın
olmayan olmayan
Uyku bozukluğu Yaygın
olmayan
Parestezi Seyrek
Migren Sıklık
bilinmiyor
Disgüzi Sıklık
bilinmiyor
Kulak ve iç kulak hastalıkları
Vertigo Yaygın Yaygın
Kulak çınlaması Sıklık
bilinmiyor
Kardiyak hastalıklar
Çarpıntı Yaygın
olmayan
Angina pektoris Yaygın
olmayan
Bayılma Seyrek
Atriyal Seyrek
fibrilasyon
Serebrovasküler Seyrek
olay
Vasküler hastalıklar
(Ortostatik) Yaygın Yaygın Yaygın
Hipotansiyon olmayan
(Doza bağlı
ortostatik
etkileri içeren) II
11 / 21Solunum, göğüs ve mediastinal hastalıkları
Dispne Yaygın
olmayan
Öksürük Yaygın Bilinmiyor
olmayan
Gastrointestinal hastalıklar
Abdominal ağrı Yaygın
olmayan
Kabızlık Yaygın
olmayan
Diyare Yaygın Bilinmiyor
olmayan
Bulantı Yaygın
olmayan
Kusma Yaygın
olmayan
Hepato-bilier hastalıklar
Pankreatit Bilinmiyor
Hepatit Seyrek
Karaciğer Bilinmiyor
fonksiyon
bozuklukları
Deri ve deri altı doku hastalıkları
Ürtiker Yaygın Bilinmiyor
olmayan
Kaşıntı Yaygın Bilinmiyor
olmayan
Döküntü Yaygın Yaygın Bilinmiyor
olmayan olmayan
Işığa karşı Bilinmiyor
hassasiyet
Kas-iskelet, bağ doku ve kemik hastalıkları
Miyalji Bilinmiyor
Artralji Bilinmiyor
Rabdomiyaliz Bilinmiyor
Böbrek ve idrar hastalıkları
Böbrek Yaygın
fonksiyonunda
bozukluk
Böbrek Yaygın
yetmezliği
Genel bozukluklar ve uygulama yeri koşulları
Asteni Yaygın Yaygın Yaygın Yaygın
olmayan olmayan
Yorgunluk Yaygın Yaygın Yaygın Yaygın
olmayan olmayan
12 / 21Ödem Yaygın
olmayan
Kendini iyi Bilinmiyor
hissetmeme
Araştırmalar
Hiperkalemi Yaygın Yaygın+ Yaygın++
olmayan
Alanin Seyrek
aminotransferaz-
da artış (ALT) §
Kan üre, serum Yaygın
kreatinin ve
serum
potasyumunda
artış
Hiponatremi Bilinmiyor
Hipoglisemi Yaygın
*Larenks, küçük dil, yüz, dudaklar, farenks ve/veya dilde (havayolu tıkanıklığına neden olan) şişme; anjiyoödem
görülen bazı hastalar, geçmişte ACE inhibitörleri dahil diğer ilaçların birarada kullanılmasının sonucuyla
ilişkilendirilmiştir.
**Henoch-Schönlein purpura dahil
II Özellikle intravasküler azalması olan hastalarda (örneğin şiddetli kalp yetmezliği olan ya da yüksek doz
diüretik tedavisinde olan hastalarda )
+ 50 mg losartan yerine 150 mg losartan alan hastalarda yaygındır.
++ Tip II diyabeti ve nefropatisi olan hastalarda yapılan klinik çalışmada, losartan tabletle tedavi edilen
hastaların %9.9’unda >5.5 mmol/l ve plaseboyla tedavi edilen hastaların %3.4’ünde hiperkalemi gelişmiştir.
§ Tedavinin bırakılmasıyla geri döner.
Sırt ağrısı, üriner sistem infeksiyonu ve flu-benzeri belirtiler, plaseboya göre losartan alan
hastalarda daha sık (sıklığı bilinmiyor) görülmüştür.
Böbrek ve idrar hastalıkları:
Renin-anjiyotensin-aldosteron sisteminin inhibisyonu sonucu, renal yetmezlik dahil renal
fonksiyonda değişiklikler yüksek risk altındaki hastalarda daha sık görülmüştür; bu
değişiklikler tedavinin bırakılmasıyla geri dönüşümlü olabilir (bkz. bölüm 4.4).
Pediyatrik hastalardaki istenmeyen olay profili erişkin hastalardaki ile benzerdir. Pediyatrik
popülasyonda veriler sınırlıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi şüpheli advers reaksiyonu Türkiye
13 / 21Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
İntoksikasyon semptomları
İnsanlarda doz aşımına ilişkin sınırlı veriler mevcuttur. Doz aşımının en muhtemel
semptomları hipotansiyon ve taşikardidir. Bradikardi parasempatik (vagal) stimülasyondan
kaynaklanabilir.
İntoksikasyon tedavisi
Semptomatik hipotansiyon meydana geldiğinde destekleyici tedavi verilmelidir. Önlemler
ilacın alındığı zamana ve semptomların tipi ve şiddetine bağlıdır. Kardiyovasküler sistemin
stabilizasyonuna öncelik verilmelidir. Oral alımından sonra yeterli dozda aktif kömür
uygulanması endikedir. Ardından, yaşamsal parametrelerin yakın takibi yapılmalıdır.
Gerekirse yaşamsal parametreler düzeltilmelidir. Ne losartan ne de aktif metaboliti
hemodiyalizle uzaklaştırılamaz.
5. FARMAKOLOJİK ÖZELLİKLERİ
5.1. Farmakodinamik özellikler
Farmakoterapötik grup: Anjiyotensin II antagonistleri (losartan)
ATC Kodu: C09 CA01
Losartan sentetik yolla üretilen oral bir anjiyotensin-II reseptör (tip AT ) antagonistidir. Güçlü
1
bir vazokonstriktör olan anjiyotensin II, renin-anjiyotensin sisteminin primer aktif
hormonudur ve hipertansiyon patofizyolojisinin önemli bir belirleyicisidir. Anjiyotensin II,
birçok dokuda bulunan (örn., damar düz kası, adrenal bez, böbrekler ve kalp) AT reseptörüne
1
bağlanır ve vazokonstriksiyon ile aldosteron salınımını da içeren pek çok önemli biyolojik
etkilere neden olur. Anjiyotensin II düz kas hücre proliferasyonunu da uyarır.
Losartan seçici olarak AT reseptörünü bloke eder. İn vitro ve in vivo losartan ve onun
1
farmakolojik yönden aktif karboksilik asit metaboliti E-3174 kaynağından veya sentez
yolundan bağımsız olarak anjiyotensin II’nin tüm önemli fizyolojik etkilerini bloke eder.
Losartan kardiyovasküler regülasyonda önemli olan iyon kanallarını veya diğer hormon
reseptörlerini bloke etmez ya da bunlar üzerinde agonist etkisi yoktur. Ayrıca, losartan
bradikinini degrade eden ADE (kininaz II) enzimini inhibe etmez. Buna bağlı olarak
bradikinine bağlı istenmeyen etkilerde artış olmaz.
14 / 21Losartan uygulaması sırasında, anjiyotensin II’nin renin sekresyonu üzerindeki negatif
feedback etkisinin kaybolması plazma-renin aktivitesinde (PRA) artışa yol açar. PRA’daki
artış plazmadaki anjiyotensin II düzeylerinde artışa neden olur. Bu artışlara karşın,
antihipertansif aktivite ve plazma aldosteron konsantrasyonunun baskılanması devam eder ve
bu, anjiyotensin II reseptörünün etkin blokajını gösterir. Losartan kesildikten sonra, PRA ve
anjiyotensin II değerleri 3 gün içerisinde başlangıç değerlerine geri döner.
Hem losartan hem de ana aktif metabolitinin AT reseptörüne afinitesi AT reseptörüne göre
1 2
çok daha fazladır. Aktif metabolit ağırlık temelinde losartandan 10-40 kat daha aktiftir.
Hipertansiyon çalışmaları
Kontrollü klinik çalışmalarda losartanın hafif-orta derecede esansiyel hipertansiyonu olan
hastalara günde bir kez uygulanması sistolik ve diyastolik kan basıncında istatistiksel olarak
anlamlı azalmalar sağlamıştır. Dozdan 5-6 saat sonra yapılan ölçümlere kıyasla, dozdan 24
saat sonra yapılan kan basıncı ölçümleri kan basıncı düşüklüğünün 24 saat devam ettiğini
göstermiştir.
Losartan erkekler ile kadınlarda ve genç (65 yaşın altı) ile yaşlı hipertansif hastalarda eşit
derecede etkilidir.
LIFE çalışması
Hipertansiyonda Son Nokta Azaltımı için Losartan Tedavisi (LIFE) çalışması EKG ile
belgelenmiş sol ventrikül hipertrofisi olan 55-80 yaş arası 9193 hipertansif hastada yürütülen
randomize, üç-kör, aktif-kontrollü bir çalışmadır.
Ortalama takip süresi 4.8 yıldır.
Primer sonlanım noktası kardiyovasküler morbidite ve mortalitenin bileşimidir ve
kardiyovasküler ölüm, inme ve miyokard infarktüsünün kombine insidansında azalmayla
ölçülmüştür. Kan basıncı iki grupta benzer düzeylerde anlamlı olarak azalmıştır. Losartan
tedavisi primer kombine sonlanım noktasına ulaşan hastalarda atenolole göre %13 risk
azaltımı sağlanmıştır (p=0.021, %95 güven aralığı 0.77-0.98). Bu azalma esas olarak inme
insidansında azalmaya bağlıydı. Losartan tedavisi inme riskini atenolole göre %25 azaltmıştır
(p=0.001, %95 güven aralığı 0.63-0.89). Kardiyovasküler ölüm ve miyokard enfarktüsü
oranları tedavi gruplarında anlamlı olarak farklı değildir.
15 / 21RENAAL çalışması
Tip II Diabetes mellitusta anjiyotensin II Reseptör Antagonisti Losartan ile Son Noktaların
Azaltımı (RENAAL) çalışması hipertansiyonun eşlik ettiği veya etmediği proteinürisi olan
1513 tip 2 diyabetli hastada tüm dünyada yürütülen kontrollü bir klinik çalışmadır.
Çalışmanın amacı kan basıncını düşürme yararının ötesinde ve buna ek olarak losartan
potasyumun böbrekleri koruyucu etkisini göstermektedir.
Hastalar 4.6 yıla kadar izlenmiştir (ortalama 3.4 yıl).
Çalışmanın primer sonlanım noktası serum kreatinin düzeyinde iki kat artış, son evre böbrek
yetmezliği (diyaliz veya transplantasyon ihtiyacı) veya ölümü içeren birleşik sonlanım
noktasıdır.
Sonuçlar losartan tedavisinin (327 olay) primer birleşik sonlanım noktasına ulaşan hastaların
sayısında plaseboya (359 olay) kıyasla %16.1 risk azaltımı sağladığını göstermiştir (p =
0.022). Primer sonlanım noktasının ayrı ve kombine bileşenleri bakımından, sonuçlar losartan
ile tedavi edilen grupta anlamlı risk azaltımı göstermiştir: serum kreatinin düzeyinde iki kat
artışta %25.3 risk azaltımı (p = 0.006); son evre böbrek yetmezliğinde %28.6 risk azaltımı (p
= 0.002); son evre böbrek yetmezliği veya ölümde %19.9 risk azaltımı (p = 0.009); son evre
böbrek yetmezliği veya serum kreatinin düzeyinde iki kat artışta %21.0 risk azaltımı (p =
0.01).
HEAAL Çalışması
Anjiyotensin II Antagonisti Losartanın Kalp Yetmezliği Son Noktasında Değerlendirilmesi
(HEAAL) çalışması ADE inhibitör tedavisini tolere etmeyen 18-98 yaş arası kalp yetmezliği
(NYHA Sınıf I-IV) olan 3834 hastada tüm dünyada yürütülen kontrollü bir klinik çalışmadır.
Hastalar ADE inhibitörleri dışında klasik tedaviye ek olarak günde bir kez losartan 50 mg
veya losartan 150 mg almak üzere randomize edilmişlerdir.
Hastalar 4 yıldan fazla süre takip edildiler (medyan 4.7 yıl). Çalışmanın birincil son noktası
tüm nedenlere bağlı ölüm veya kalp yetmezliği nedeniyle hastaneye yatışı içeren birleşik bir
son noktadır.
Sonuçlar 150 mg losartan ile tedavinin (828 olay) birincil birleşik son noktaya ulaşan
hastaların sayısında 50 mg losartana (889 olay) kıyasla %10.1 risk azaltımı sağladığını
göstermiştir (p=0.027, %95 güven aralığı 0.82-0.99). 150 mg losartan ile tedavi, kalp
yetmezliği nedeniyle hastaneye yatış riskini 50 mg losartana kıyasla %13.5 oranında
azaltmıştır (p=0.025, %95 güven aralığı 0.76-0.98). Tüm nedenlere bağlı ölüm oranı açısından
tedavi grupları arasında anlamlı bir fark yoktur.
16 / 21ELITE I ve ELITE II çalışmaları
Kalp yetmezliği (NYHA sınıf II-IV) olan 722 hastada 48 hafta süreyle yürütülen ELITE
çalışmasında, losartan ile tedavi edilen ve kaptopril alan hastalarda böbrek fonksiyonunda
uzun vadede değişim (birincil son nokta) bakımından hiçbir fark gözlenmemiştir. Losartanın
mortalite riskini kaptoprile göre azalttığı yönündeki gözlemi takip eden daha geniş kapsamlı
ELITE II çalışmasında doğrulanmamıştır.
ELITE II çalışmasında losartan 50 mg/gün günde üç kez kaptopril 50 mg ile
karşılaştırılmıştır.
Kalp yetmezliği (NYHA sınıf II-IV) olan 3152 hasta, medyan: 1.5 yıl takip edilmiş;
mortaliteyi azaltma bakımından losartan ve kaptopril arasında istatistiksel yönden anlamlı
herhangi bir fark görülmemiştir.
İki büyük randomize kontrollü çalışma (ONTARGET (ONgoing Telmisartan Alone and in
combination with Ramipril Global Endpoint Trial) ve VA NEPHRON-D (The Veterans
Affairs Nephropathy in Diabetes)) bir ADE-inhibitörünün bir anjiyotensin II reseptör
blokeriyle kombine kullanımını incelemiştir.
ONTARGET çalışması, kardiyovasküler ya da serebrovasküler hastalık öyküsü olan ya da
kanıtlanmış son-organ hasarı ile birlikte seyreden tip 2 diyabetes mellitus hastalarında
yürütülmüştür. VA NEPHRON-D çalışması, tip 2 diyabetes mellitus hastalığı olan ve
diyabetik nefropatisi bulunan hastalarda yürütülmüştür.
Bu çalışmalar, renal ve/veya kardiyovasküler sonlanımlar ve mortalite üzerinde anlamlı yarar
göstermemiş, monoterapiyle kıyaslandığında hiperkalemi, akut böbrek hasarı ve/veya
hipotansiyon riskinin arttığı gozlenmiştir. Benzer farmakodinamik özellikleri dikkate
alındığında, bu sonuçlar diğer ADE-inhibitörleri ve anjiyotensin II reseptör blokerleri için de
anlamlıdır.
Bu nedenle ADE-inhibitörleri ve anjiyotensin II reseptör blokerleri diyabetik nefropati
bulunan hastalarda birlikte kullanılmamalıdır.
ALTITUDE (Aliskiren Trial in Type 2 Diabetes using Cardiovascular and Renal Disease
Endpoints) çalışması, kronik böbrek hastalığı, kardiyovasküler hastalık ya da her ikisi bulunan
tip 2 diyabetes mellitus hastalarında standart bir ADE-inhibitörü ya da bir anjiyotensin II
reseptorü. blokeri tedavisine aliskiren eklenmesinin yararını test etmek için tasarlanan bir
çalışma olmuştur. Advers sonuç riskinde artış olması nedeniyle çalışma erken
sonlandırılmıştır. Aliskiren grubunda, plasebo grubuna kıyasla, kardiyovasküler ölüm ve inme
vakalarının her ikisi de sayısal olarak daha sık görülmüş ve ilgili advers olaylar ve ciddi
17 / 21advers olaylar (hiperkalemi, hipotansiyon ve renal disfonksiyon) aliskiren grubunda plasebo
grubuna göre daha sık bildirilmiştir.
5.2. Farmakokinetik özellikler
Genel özellikler
Emilim:
Oral uygulamayı takiben, losartanın emilimi iyidir ve ilk geçiş metabolizması sonrası aktif bir
karboksilik asit metaboliti ve inaktif olan diğer metabolitleri oluşur. Losartan tabletlerin
sistemik biyoyararlanımı yaklaşık %33’dür. Losartan ve aktif metaboliti ortalama doruk
konsantrasyonlarına sırasıyla 1 saatte ve 3-4 saatte ulaşır.
Dağılım:
Hem losartan hem de aktif metaboliti, başta albumin olmak üzere ≥ %99 oranında plazma
proteinlerine bağlanır. Losartanın dağılım hacmi 34 litredir.
Biyotransformasyon:
Oral yoldan veya intravenöz olarak uygulanan losartan dozunun yaklaşık %14’ü aktif
metabolitine dönüşür. 14C ile işaretli losartan potasyumun oral ve intravenöz uygulanmasını
takiben, dolaşımdaki plazma radyoaktivitesi esas olarak losartan ve aktif metabolitine aittir.
Losartanın aktif metabolitine minimal dönüşümü, incelenen kişilerin yaklaşık %1’inde
görülmüştür.
Aktif metabolitine ek olarak inaktif metabolitler de oluşur.
Atılım:
Losartanın ve aktif metabolitinin plazma klerensi, sırasıyla yaklaşık 600 ml/dak. ve 50
ml/dak., renal klerensi ise, sırasıyla 74 ml/dak. ve 26 ml/dak.'dır. Losartan oral yoldan
verildiğinde, idrarda dozun yaklaşık %4’ü değişmeden, yaklaşık %6’sı ise aktif metaboliti
olarak saptanır. Losartanın ve aktif metabolitinin farmakokinetiği, 200 mg’a kadar oral
losartan potasyum dozlarına kadar lineerdir.
Oral uygulamadan sonra, losartan ve aktif metabolitinin plazma konsantrasyonları çoklu
eksponensiyal bir azalma gösterir. Losartanın terminal yarılanma ömrü yaklaşık 2 saat,
metabolitininki ise 6-9 saattir. Günde bir kez 100 mg dozla, ne losartan ne de aktif metaboliti
plazmada anlamlı derecede birikmemiştir.
18 / 21Losartanın ve metabolitlerinin atılımında hem safra hem de idrarla atılımın katkısı vardır.
İnsanlara 14C ile işaretli losartanın oral/intravenöz yolla uygulanmasından sonra,
radyoaktivitenin yaklaşık %35/%43’ü idrarda, %58/%50’si feçeste saptanmıştır.
Hastalardaki karakteristik özellikler
Geriyatrik:
Yaşlı hipertansif hastalarda losartan ve aktif metabolitinin plazma konsantrasyonları genç
hipertansif hastalardakinden anlamlı olarak farklı değildir.
Cinsiyet:
Kadın hipertansif hastalarda losartanın plazma düzeyleri erkek hipertansif hastalara göre iki
kat kadar daha yüksektir; aktif metabolitin plazma düzeyleri ise erkeklerde ve kadınlarda
farklı değildir.
Böbrek yetmezliği:
Kreatinin klerensi dakikada 10 ml’nin üzerinde olan hastalarda losartanın plazma
konsantrasyonları değişmez. Böbrek fonksiyonu normal hastalarla karşılaştırıldığında,
hemodiyalize giren hastalarda losartan EAA’sı yaklaşık 2 kat daha yüksektir.
Aktif metabolitin plazma konsantrasyonları böbrek fonksiyon bozukluğu olan hastalarda veya
hemodiyaliz hastalarında değişmez. Ne losartan ne de aktif metaboliti hemodiyalizle
uzaklaştırılamaz.
Karaciğer yetmezliği:
Hafif-orta derecede alkole bağlı karaciğer sirozu olan hastalara oral uygulamadan sonra,
losartan ve aktif metabolitinin plazma konsantrasyonları genç erkek gönüllülerdekinden
sırasıyla yaklaşık 5 kat ve 1.7 kat daha yüksektir (bkz. bölüm 4.2 ve 4.4).
5.3. Klinik öncesi güvenlilik verileri
Genel farmakoloji, genotoksisite ve karsinojenik potansiyelle ilgili klasik çalışmalara dayanan
klinik öncesi veriler insanlar için özel bir tehlikeyi ortaya koymamaktadır. Tekrarlı doz
toksisite çalışmalarında, losartan uygulanması kırmızı kan hücresi parametrelerinde
(eritrositler, hemoglobin, hematokrit) azalmaya, serumda üre-N artışına ve bazen serum
kreatinin yükselmesine, kalp ağırlığında azalmaya (histolojik korelasyonu yoktu) ve
gastrointestinal değişikliklere (muköz membran lezyonları, ülserler, erozyonlar, kanamalar)
19 / 21yol açtı. Renin-anjiyotensin sistemini doğrudan etkileyen diğer maddeler gibi, losartanın da
geç fetal gelişim üzerinde advers etkilere yol açtığı ve fetusta ölüme ve malformasyonlara
neden olduğu gösterilmiştir.
6. FARMASÖTİK ÖZELLİKLER
6.1. Yardımcı maddelerin listesi
Mikrokristal selüloz PH 200
Prejelatinize nişasta
Kolloidal anhidr silika
Aglomerat laktoz monohidrat(buzağı sütünden elde edilmiştir.)
Magnezyum stearat
Polivinil alkol. GL-05FS USP
Titanyum dioksit USP
PEG 3350 Toz EEP
Talk USP
6.2. Geçimsizlikler
Bildirilmemiştir.
6.3. Raf ömrü
36 aydır.
6.4. Saklamaya yönelik özel uyarılar
25°C'nin altındaki oda sıcaklığında saklayınız.
Ambalajı kapalı tutunuz. Işıktan koruyunuz.
6.5. Ambalajın niteliği ve içeriği
28 film kaplı tablet içeren opak beyaz PVC/ PVDC/ Al blister ambalajlar.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
20 / 217. RUHSAT SAHİBİ
DROGSAN İlaçları San. ve Tic. A.Ş.
Oğuzlar Mah. 1370. Sok. 7/3
06520 Balgat/ANKARA
8. RUHSAT NUMARASI
210/ 47
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 29.12.2006
Ruhsat yenileme tarihi: -
10. KÜB’ÜN YENİLENME TARİHİ
…/…/…
21 / 21