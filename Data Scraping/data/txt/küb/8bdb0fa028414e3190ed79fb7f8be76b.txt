1 / 11 KISA ÜRÜN BİLGİ Sİ 
 
 
1.BEŞERİ TIBBİ ÜRÜNÜN ADI  
 
LASTET® 50 mg kapsül  
Sitotoksik, yüksek riskli ilaç  
 
2.KALİTATİF VE KANTİTATİF BİLEŞİM  
 
Her bir kapsülde  
Etkin madde:  Etoposid 50 mg  
 
Yardımcı madde(ler) :  
Yardımcı maddeler için bölüm 6.1’ e bakınız. 
 
3.FARM ASÖTİK FORM  
 
Yumuşak kapsül  
Renksiz -açık sarı renkte berrak ve viskoz sıvı içeren açık kırmızı- turuncu y umuşak kapsül ler.  
 
4.KLİNİK ÖZELLİKLER  
 
4.1. Terapötik e ndikasyonlar  
 LASTET, küçük hücreli akciğer kanseri, küçük hücreli dışı akciğer kanseri, germ  hücre 
tümörü, over kanseri, meme kanseri, Hodgkin lenfoma, Hodgkin dı şı lenfoma, sarkomlar ve 
mide kanserinde endikedir.  
4.2. Pozoloji ve uygulama ş ekli 
 
Pozoloji / uygulama sıklığı ve süresi:  
Yetişkinler  
LASTET, art arda beş gün boyunca günde 100 – 200 mg/m2 vücut alanı dozajıyla kullanılır. 
Bu tedavi siklüsünün tekrarlanabilmesi için en az 21 günlük  bir zaman aralığının geçmesi 
gerekir.  
 
Genellikle bir tedavi siklusu, kemik iliği değerlerinin eski normal seviyelerine geri döndüğü 
kan tahlilleriyle (hematolojik kontroller) teyit edildikten sonra tekrarlanmalıdır.   Polikemoterapi kapsamında uygulanacak kesin dozaj, oral etoposid uygulaması içeren ve ilgili hastalığın tedavisinde etkisi kanıtlanmış olan tedavi protokolleri temelinde belirlenir.  
 Hatırlatma:  Kanıtlanmış tedavi protokollerinde intravenöz uygulanması gereken etoposidin yerine, LASTET yumuşak kapsüller kullanılmamalıdır
. Bunun nedeni iki dozaj formu arasındaki 
biyoyararlanım farkıdır.  
 Tedavi süresi veya tedavi aralıkları, endikasyona, kemo terapi için uygulanan tedavi planına, 
hastaların durumuna ve kan sayımı değerlerinin toparlanma hızına göre tayin edilir.  2 / 11 Özellikle kronik, oral tedavide kan sayımı değerlerinin haftalık kontrollerle izlenmesi tavsiye 
edilir.  
Tümörün tedaviye cevap verme diği, hastalığın ilerlediği ve/veya tolere edilemeyecek 
dereceye ulaşan yan etkilerin ortaya çıktığı hastalarda LASTET tedavisi kesilmelidir.  
 
Uygulama şekli:  
Oral olarak uygulanır.  
Tedavi, sadece tümör tedavisinde deneyimli doktorlar tarafından ve bir kl inikte veya bir 
klinikle işbirliği içinde uygulanmalıdır. İlacın kullanma talimatlarına sıkı sıkıya uyulmalıdır.  
 
LASTET kapsüller, yemek öğünleri sırasında veya öğünlerden sonra yeterince suyla (tercihen bir bardak su örneğin; 200 ml) çiğnemeden yutulmalı dır. 
 
Özel popülasyonlara ilişkin ek bilgiler  
Böbrek/Karaciğer yetmezliği:  
Böbrek ve /veya  karaciğer yetmezliği olan hastalarda dikkatle kullanılmalıdır.  
 
Pediyatrik popülasyon:  
Çocuklarda güvenliği ve etkinliği bilinmemektedir.  
 
Geriyatrik popülasyon:  
Geriyatrik hastalarda doz ayarlamasına gerek yoktur. Ancak dozaj ve kullanım aralıklarına 
dikkat edilmelidir.  
 
4.3. Kontrendikasyonlar  
 
Etoposide, podofilotoksine, podofilotoksin türevlerine veya ilacın diğer bileşenlerinden 
herhangi birine karşı bilinen hipersensitivitesi (aşırı duyarlılığı) olan ve ağır karaciğer ve/veya 
böbrek yetmezliğiniz olan hastalarda kullanılmamalıdır.   
Miyelosüpresyon, LASTET’in doz sınırlayıcı bir yan etkisidir. Bundan dolayı, ilaç, fayda risk 
oranı karşılaştırması haklı göster mediği müddetçe, daha önce uygulanan ilaç tedavisinden 
veya radyoterapiden kaynaklanan ağır miyelosüpresyonlu hastalarda kullanılmamalıdır. 
Önceden miyelosüpresyon olan hastaların etoposid ile tedavi edildiği durumlarda özel dikkat gösterilmelidir. İlaç uy gulaması, kemik iliğinin yenilenmesi için uygun aralıklarda 
yapılmalıdır. Bununla birlikte kan hücrelerinin (granülositler, eritrositler ve trombositler) dikkatli bir şekilde izlenmesi gerekir.  
 Lökopeni ve/veya trombopeni durumunda, LASTET tedavisi, kan sayım değerleri normale döndükten sonra (lökositler>4000/mikrolitre, trombositler>100.000 mikrolitre) 
sürdürülmelidir.  
 
LASTET, akut enfeksiyonlu hastalara reçete edilmemelidir.  
 Karaciğer veya böbrek işlev bozukluğu olan hastalar, sadece bu işlev bozukl uğunun altta 
yatan hastalıkla bağlantılı olduğu durumlarda LASTET ile tedavi edilmelidir. Karaciğer ve böbrek işlevi bozuklukları etoposid eliminasyonunu olumsuz etkileyebileceğinden dolayı, 
hastanın böbrek ve karaciğer işlevleri, temel kan kimyası değerleri (serum bilirubin ve 
kreatinin) yardımıyla kontrol edilmelidir. İşlev bozukluğu tespit edilmesi durumunda, örneğin doz düşürme veya tedaviyi kesme gibi uygun önlemler alınmalıdır.  3 / 11 Serum albümin seviyesi düşük olan hastalarda, etoposide bağlı toksisite r iski artabilir.  
 
Tedaviye başlamadan önce nörolojik işlevler muayene edilmelidir. LASTET tedavisi uygulamak için, periferal sinir sistemi işlevlerinin normal olması şarttır.  
 Göreceli kontrendikasyon: Miyokard enfarktüsü tehlikesi, düşük kemik iliği reze rvi 
 4.4. Özel kullanım uyarıları ve önlemleri  
 
Tedavi süresince ilaç geçimliliğini izlemeye ve toksik belirtiler gösteren hastaların 
korunmasına ve bakımına yönelik uygun cihazlar ve teknik şartlar mevcut olmalıdır.   
Tedaviye başlamadan önce, tedavi sırasında ve her bir tedavi küründen önce kan sayım 
değerleri (lökositler, trombositler ve hemoglobin), karaciğer ve böbrek işlevleri kontrol 
edilmeli ve nörolojik işlevler tetkik edilmelidir.  
 
Lökosit sayısının 2000/mm
3, mutlak nötrofil granülosit sayısının 500/mm3 ve trombosit 
sayısının 50.000/mm3 seviyesinin altına düşmesi halinde tedaviye ara verilmeli ve 
dolaşımdaki kan hücrelerinin seviyeleri tekrar kabul edilebilir değerlere 
(trombositler>100.000/mm3, lökositler>4000/mm3) yükselmeden tedaviye yeniden 
başlanmamalıdır. Etoposidin monoterapi olarak veya kombinasyon içinde kullanılmasına 
bağlı olarak, dolaşımdaki kan hücrelerinin seviyeleri genellikle 21 gün içinde normal 
değerlere geri döner.  
 
Miyelosüpresif ve antineoplastik etkili diğer ilaçlarla birlikte  uygulanan kombinasyon 
tedavisinde etoposid dozu düşürülmelidir.  
 Etoposid, yüksek dozlarda uygulanan diğer ilaçlarla birlikte önerilen dozun üzerindeki 
dozlarda uygulandığında kardiyotoksisite meydana gelebilir.  
 
Üşüme ve titreme nöbetleri, ateş, taşika rdi, bronkospazm, dispne ve kan basıncı düşüşü 
olaylarını içeren olası anafilaktoid reaksiyonlarda, tedavi derhal kesilmeli ve hastaya, 
sempatomimetik, kortikosteorid, antihistaminik ilaçlar veya plazma ikame edici çözeltiler 
verilmelidir.  
 
Ortaya çıkması  muhtemel ağır enfeksiyon ve/veya kanama epizotlarıyla hızlı ve etkin bir 
şekilde mücadele etmek için uygun şartlar oluşturulmalıdır. Etoposid tedavisine başlanmadan 
önce var olan enfeksiyonlar tedavi edilmelidir.  
 
Hastaların % 30 -40’ında mide bulantısı ve kusma meydana gelir. İstenmeyen bu etkileri 
kontrol etmede antiemetiklerden yararlanılabilir.  
 
Etoposid genetik yapıya hasar verebilir (bakınız Bölüm 4.6 ve 5.3). Bundan dolayı, erkekler, 
tedavi sırasında ve tedavi sonrası 6 aylık dönem içinde çocuk sahi bi olmamalıdır. İrreversibl 
infertilite olasılığı mevcuttur.  
 
Etoposid ile birlikte diğer antineoplastik ilaçlarla tedavi gören hastalarda prelösemik fazla 
birlikte ya da prelösemik faz olmaksızın seyrek olarak akut löseminin ortaya çıktığı rapor 
edilmiştir.  4 / 11 İkincil löseminin gelişimiyle ilgili ne kümülatif risk ne de eğilim faktörleri bilinmektedir. 
Etoposidin tedavi şemalarında kullanılabilecek dozları ve kümülatif dozları tavsiye edilmiştir 
ancak kesin olarak belirlenmemiştir.   
Epipodofilotoksinler uyg ulanan bazı ikincil lösemili hastalarda 11q23 kromozomunda 
anormallik gözlemlenmiştir. Bu anormallik epipodofilotoksinleri içermeyen kemoterapi 
rejimleriyle tedavi edildikten sonra gelişen ikincil lösemide ve “de novo” (daha önce 
görülmeyen) oluşan lösemide görülmüştür. Diğer karakteristik ise epipodofilotoksin tedavisi 
almış ikincil lösemi hastalarında görülen kısa süreli bir latent dönemden sonra yaklaşık 
ortalama 32 ayda gelişen lösemi ile ilişkilidir.  
 
Etoposidin diğer kemoterapi ilaçlarıyla birlikte ku llanılması sonrası tümör lizis sendromunun 
ortaya çıktığı (bazen ölümcül olabilen) vakalar bildirilmiştir. Tümör lizis sendromunun erken belirtilerini fark etmek için, hastanın yakından izlenmesi gerekir. Bu durum özellikle, 
tedaviye duyarlı büyük hacimli tümörler ve böbrek yetmezliği gibi risk faktörleri olan hastalar 
için geçerlidir. Olası komplikasyon oluşumu nedeniyle bu hastalarda uygun tedbir tedavileri alınmalıdır.  
 
Gerek enfeksiyon, gerekse kanamaya eğilimin oluşmamasına veya ağırlaşmamasına özelli kle 
dikkat edilmelidir.  
 Özel önlem alınmasını gerektirecek yardımcı madde içermez.  
 
4.5. Diğer tıbbi ürünler  ile etkileşimler ve diğer etkileşim şekilleri  
 
LASTET, kuvvetli miyelosüpresif etkiye sahip bir ilaçtır; bu nedenle, benzer etkili başka 
ilaçlarla (örn eğin: siklofosfamid, BCNU (karmustin), CCNU (lomustin), 5- FU (5 -florourasil), 
vinblastin, adriamisin, sisplatin vs.) birlikte uygulanan kombinasyon tedavisinde veya eşzamanlı radyoterapide ilacın bu etkisi artabilir.  
 
Etoposid, kumarinin (varfarin) proteine bağlanmasını engelleyebilir ve böylece onun 
antikoagülan etkisini şiddetlendirebilir (münferit vaka raporları).  
 
Antrasiklinler (epirubisin, adriamisin vs.) ile etoposid arasında, deneylerle doğrulanmış çapraz dirençler gözlemlenmiştir.  
 LASTET’in plaz ma proteinlerine in vitro bağlanma oranı % 97’dir . Fenilbütazon, sodyum 
salisilat ve asetilsalisilik asit etoposidin plazma proteinlerine bağlanmasını engelleyebilir ve dolayısıyla bazı durumlarda etoposidin etkisini ve yan etkisini şiddetlendirebilir.  
LASTET’in diğer bir antitümor ajan veya radyoterapi ile birlikte uygulanması kemik iliği 
depresyonu gibi yan etkileri şiddetlendirebilir. Oral etoposidin yüksek doz siklosporin ile 
birlikte uygulanması (2000 ng/ml üstündeki konsantrasyonlara varan) etoposidi n dağılımının 
(AUC) % 80 oranında artmasına sebep olur. Etoposidin toplam vücut klerensi, tek başına 
etoposid uygulanarak yapılan tedavilerle karşılaştırıldığında % 38 oranında azalmaktadır.  
 Özel popülasyonlara ilişkin ek bilgiler:  
Pediyatrik popülasyon:  
 
Mevcut veri bulunmamaktadır. 5 / 11 4.6. Gebelik ve laktasyon      
 Genel tavsiye  
Gebelik kategorisi D’dir . 
 
Çocuk doğurma potansiyeli bulunan kadınlar/Doğum kontrolü(Kontrasepsiyon)  
LASTET genetik yapıya zarar verebilir. Çocuk doğurma potansiyeli bulunan kadınl ar hamile 
kalmaktan kaçınmalıdırlar.  
 
LASTET ile tedavi edilen erkeklerin tedavi sırasında ve tedavi sonrası 6 aylık dönem içinde 
çocuk sahibi olmamaları ve LASTET tedavisinden sonra irreversibl infertilite olasılığından dolayı, tedaviye başlamadan önce s permlerini sperm bankasında saklama uygulaması 
hakkında uzman bir kuruma danışmaları önerilmektedir.  
Gebelik dönemi  
LASTET ile gebe kadınlarda yapılmış yeterli ve kontrollü çalışma bulunmamaktadır. 
LASTET genetik yapıya zarar verebilir ve embriyo gelişimi ni olumsuz etkileyebilir. LASTET 
hamilelik sırasında kullanılmamalıdır. Hamile hastalarda ilacın tedavi için endikasyonu hayati 
önemdeyse, anne karnındaki çocuğun maruz kalacağı riskler hakkında tıbbi konsültasyon 
yapılmalıdır.  
Tedavi sırasında hasta hami le kalacak olursa, genetik konsültasyona başvurulmalıdır. 
 
Laktasyon dönemi  
LASTET ile tedavi sırasında emzirme durdurulmalıdır. 
 
Üreme yeteneği/ Fertilite 
LASTET tedavisinden sonra irreversibl infertilite olasılığından dolayı, LASTET ile tedavi 
edilen erk eklerin tedaviye başlamadan önce spermlerin saklanması konusunda uyarılması 
gerekmektedir.  
 
4.7.  Araç ve makine kullanımı üzerindeki etkiler 
 
LASTET tedavi si sırasında mide bulantısı, kusma ve ayrıca kan basıncı düşüşünü içeren 
hipersensitivite reaksiyonları meydana gelebilir ve dolayısıyla hastanın araç ve makine kullanma becerisi dolaylı olarak etkilenebilir.  
 
4.8.  İstenmeyen etkiler  
 
Rapor edilen istenme yen etkiler aşağıdaki sıklık derecesine göre listelenmiştir.  
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek 
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle 
tahmin edile miyor).  
 
Enfeksiyonlar ve enfestasyonlar  
Yaygın: Ağır enfeksiyonlar  
 
(Kist ve polipler dahil olmak üzere) iyi huylu ve kötü huylu neoplazmlar  
Yaygın olmayan: Akut lösemi (özellikle başka antineoplastik etkili ilaçlarla kombine edilerek 
uygulanan etoposi d tedavisinin geç sonucu olarak).  
 6 / 11 Monositik tümörlü hastalarda etoposid tedavisinden sonra sekonder lösemi riski yaklaşık % 
1’dir. Bu löseminin karakteristik özellikleri; görece kısa latans süresi (ortalama 35 ay), 
monositik veya miyelomonositer FAB alt- tipi, vakaların yaklaşık % 50’sinde 11q23’de 
kromozom anormallikleri ve kemoterapiye iyi cevap vermesidir. Sekonder lösemi riski toplam 
kümülatif doz artışıyla (Etoposid > 2 g/m2) birlikte artar.  
 
Çok seyrek: Tümör lizis sendromu (bazen ölümcül olabilen)  
 
Kan ve lenf sistemi hastalıkları  
Çok yaygın: En önemli ve doz sınırlayıcı yan etki, reversibl kemik iliği süpresyonudur. Bunun 
şiddeti doza bağlıdır ve ölümcül olabilir.   
Hastaların % 60 - 91’inde lökosit sayısı azalması (yaklaşık olarak 21 sonra ortaya  çıkar), % 7 - 
17’sinde şiddetli lökosit sayısı azalması (1000/mikrolitre’den az), % 28 - 41’inde trombosit 
sayısı azalması ve % 4 - 20’sinde şiddetli trombosit sayısı azalması (50000/mikrolitre’den az) 
gözlemlenmiştir. En düşük lökosit değerlerine 7 – 14 gün sonra ve en düşük trombosit sayımı 
değerlerine 9 – 16 gün sonra ulaşılmıştır.  Hastaların yaklaşık % 40’ında hemoglobin düşüşü gözlemlenmiştir.  
 
20 gün sonra kan sayımı değerleri genel olarak tekrar normale dönmüştür. Etoposidin kemik iliği üzerindeki etkisi kümülatif değildir.  
 Ağır kemik iliği süpresyonu beraberinde enfeksiyonlara veya kanamalara yol açabilir.  
 
Bağışıklık sistemi hastalıkları  
Yaygın: Uygun tedavi önlemlerinin (adrenalin, antihistaminikler, glukokortikoidler) 
alınmasını gerektiren ü şüme ve titreme nöbetleri, ateş, taşikardi, bronkospazm, dispne ve kan 
basıncı düşüşü olayları hastaların % 0,7 -  % 2’sinde gözlemlenmiştir.  
 Ayrıca nöbet tarzında cilt kızarıklığı (eritem), yüz ve dil ödemi, öksürük, terleme, siyanoz, laringospazm, kramp nöbetleri ve kan basıncı artışı olaylarını içeren anafilaktoid reaksiyonlar 
da gözlemlenmiştir.  
 
Çok seyrek: İnfüzyon uygulamasında solunumun infüzyon kesildikten sonra spontane olarak 
yeniden düzene girdiği apne vakaları. Bronkospazmla bağlantılı ani ölü mcül reaksiyonlar 
rapor edilmiştir.  
 
Sinir sistemi hastalıkları 
Yaygın: Santral sinir sistemi yan etkileri (bitkinlik, uyuklama), periferal sinir sistemi yan 
etkileri.   Yaygın olmayan: Kramp nöbetleri ve konfüzyon, hiperkinezi, akinezi, somnolans, baş 
dönmesi, yorgunluk, ağızda tat kalması, geçici kortikal körlük ve optik nevrit de dahil 
merkezi sinir sistemi etkileri.  
 Seyrek: Periferik nöropati   
Bilinmiyor: Ekstremitelerde uyuşma ve baş ağrısı  
 
 7 / 11 Göz hastalıkları  
Bilinmiyor: Geçici kortikal körlük, op tik nörit  
 
Kardiyak hastalıklar  
Çok seyrek: Kalp ritim bozuklukları, miyokard enfarktüsü (ancak etoposid ile bağlantısı 
ispatlanamamıştır).  
 
Seyrek: Hipotansiyon, hipertansiyon  
 
Bilinmiyor: Aritmi, taşikardi  
 
Solunum, göğüs bozuklukları ve mediastinal hastalıkları  
Yaygın olmayan: İnterstisyel pnömoni, pnömoni ve pulmoner fibroz.  
 
Bilinmiyor: Apne  
 
Gastrointestinal hastalıklar  
Çok yaygın: % 31 – 43 sıklıkla mide bulantısı ve kusma meydana gelir ve genel olarak 
antiemetik tedaviyle kontrol edilebilir (b akınız Bölüm 4.4). % 1 – 13 sıklıkla diyare, % 10 – 
13 sıklıkla iştahsızlık gözlemlenmiştir.  
 
Yaygın: Hastaların % 1 – 6’sında ağız mukozası enflamasyonu görülebilir; bunun için ağız 
hijyenine özen gösterilmelidir. Mukozit ve özofajit meydana gelebilir. T at alma hissi 
bozulabilir.  
 
Yaygın olmayan: Yutma zorluğu (disfaji), karın ağrısı, obstipasyon.  
 
Hepato -bilier hastalıklar   
Yaygın: Karaciğer işlev bozuklukları % 0–3 sıklıkla gözlemlenmiştir. Yüksek dozlarda 
LASTET, bilirubin, SGOT ve alkalik fosfatazın serum değerlerinde artışa neden olabilir.  
 
Seyrek: γ -GTP, LDH seviyelerinde yükselme  
 
Deri ve derialtı doku hastalıkları  
Çok yaygın: % 66’ya kadar varan sıklıkta saç dökülmesi meydana gelir ve bazı durumlarda 
saç tamamen dökülür, fakat tedaviden sonra sa ç yeniden çıkar.  
 
Yaygın olmayan: Döküntü, ürtiker, cilt renginde bozulma (pigmentasyon) ve kaşıntı.  
 
Çok seyrek: Radyoterapi ve müteakip etoposid tedavisinden sonra, bir hastanın ışın uygulanan 
bölgesinde enflamatu var ve kaşıntılı cilt kızarması meydana gelmiştir. Bunun yanında,  
 
Stevens -Johnson sendromu ve toksik epidermal nekroliz (ölümcül bir vaka) bildirilmiştir; 
ancak bunların etoposidle bağlantısı kanıtlanamamıştır.  
 
Böbrek ve idrar hastalıkları  
Seyrek: İdrarda protein  
 
Bilinmiyor: BUN ve kreatinin seviyelerinde artış  
 8 / 11 Genel bozukluklar ve uygulama bölgesine ilişkin hastalıklar  
Seyrek: Yüzde sıcak basması, ödem, total serum protein seviyelerinde azalma  
 Bilinmiyor: Geçici metabolik asidoz, halsizlik, intermitten kas krampları ve ateş, sodyum, 
potasyum, klor, kalsiyum gibi elektrolitlerde anormallikler, şuur bulanıklığı, yorgunluk, tat 
değişikliği.  
 
Araştırmalar  
Seyrek: Malign hücrelerin hızlı bir şekilde tahrip olmasından (Tümör Lizis Sendromu) dolayı 
kanda ürik asit artışı (hiperüriskemi) (bakın ız Bölüm 4.4. Özel kullanım uyarıları ve 
önlemleri). Özellikle hikayesinde gut olan hastalarda bunu dikkate almak gerekir. 
Hiperürisemi, hastaya allopurinol verilerek tedavi edilebilir.  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar / risk dengesinin sürekli olarak izlenmesine olanak sağlar. Sağlık mesleği mensuplarının herhangi bir şüpheli   advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir ( www.titck.gov.tr
; e- 
posta: tufam@titck.gov.tr ; tel: 0 800 314 00 08; faks: 0 312 218 35 99). 
 
4.9. Doz aşımı ve tedavisi   
 
Doz aşımı, 1 ila 2 hafta içinde şiddetli miyelosüpresyona neden olabilir.  Doz aşımı için spesifik bir antidot yoktur. Kemik iliğine korumaya yönelik etkili maddeler bilinmemektedir. Kemik iliği nakli etkili bir önlem olabilir. Semptomatik tedavi, kan transfüzyonunu ve enfeksiyonların önlenmesini ve tedavi edilmesini içermelidir. 
 
5. FARMAKOLOJİK ÖZELLİKLER  
 
5.1. Farmakodinamik özellikler  
 Farmakoterapötik Grup: Sitostatikler/podofilotoksin türevi  ATC Kodu: L01CB01  
 
Etki mekanizması  
Etoposid sitostatik  etkinliğini, hücre siklusunu S ve G2- fazında inhibe ederek gösterir. DNA -
Topoizomeraz II ile etkileşime girer; etoposidin sitotoksisitesi DNA zincirinde kopmalara yol 
açmasına dayanır; etoposid mikrotübülüslerin sırasını etkilemez. Yüksek konsantrasyonlar da 
etoposid dinlenen hücreler üzerinde de sitosit (hücre öldürücü) etkiye sahiptir. Tümör inhibe edici etkisi, birçok deneysel tümör modelinde ispatlanmıştır.  
 
5.2. Farmakokinetik özellikler  
 
Genel Özellikler:  
Emilim:  
LASTET yumuşak kapsüller yutulduktan sonra, etoposidin mutlak biyoyararlanımı % 50 ± 
25’dir. İlaç alımından 1- 2 saat sonra maksimum plazma seviyelerine ulaşılır. 
 9 / 11 Oral kullanımdan sonra Cmaks ve AUC değerleri, normalde, intravenöz uygulama sonrası 
ulaşılan değerlerin yarısına ulaşır ve aynı b ireyde ve bireyler -arasında büyük değişkenlik 
gösterir. Absorpsiyonun doza bağlı olduğu kanıtlanamamıştır.  
 
Dağılım:  
İnsan serumunda proteine bağlanma oranının % 94- 97 olduğu tespit edilen Etoposidin 
dokulara hızlı dağıldığı, ancak serebrospinal sıvıya ge çmediği bulunmuştur.  
 
t1/2α 1-2 saat ve t1/2ß 5-11 saat olmak üzere, plazma seviyeleri bifazik bir seyir izler. Günde 
200 mg veya 2 x 200 mg oral uygulama ardından plazmada birikim gözlemlenmemiştir. 
 
Biyotransformasyon:  
Etoposidin ilk geçiş etkisiyle ilg ili hiçbir bulgu yoktur. Örneğin, etoposid kapsül ile non- renal 
klerensinin mutlak oral biyoyararlanımı arasında bir ilişki yoktur. Oral kapsül uygulamasından sonra etoposid metabolizma ve atılımında başka hiçbir farklılık bulgularına rastlanmamıştır.  
 
Eliminasyon:  
İlacın başlıca atılım yolu böbrektir; dozun % 40- 60’sı 48- 72 saat içinde değişmemiş ilaç 
formunda  idrarla  atılır. Böbrek yetmezliği olan hastalarda ilacın eliminasyon süresi uzayabilir. 
Klerensin 20 mg/dakika veya altında olduğu hastalara standa rt dozun % 75’i verilmelidir.  
 Bir konsantrasyon- zaman diyagramında ortalama plazma seviyesinin referans preparata 
kıyasla izlediği seyir  
  
 
   10 / 11 Biyoyararlanım  
1993 yılında 34 denekte yapılan bir biyoyararlanım çalışması referans preparata kıyasla şu 
sonuçları vermiştir: 
 Test preparatı  Referans 
preparat  
Maksimum plazma konsantrasyonu (Cmax): μg/ml  12,40 ± 0,90  11,79 ± 0,77  
Maksimum plazma konsantrasyonuna ulaşma zamanı (tmax): saat  1,35 ± 0,11  0,93 ± 0,06  
Konsantrasyon -zaman eğrisinin altındak i alan (AUC): μg/ml ~h  92,89 ± 7,41  88,89 ± 6,34  
 5.3. Klinik öncesi güven lilik v erileri  
 
Mutajenite  
İn-vitro ve in-vivo deneylerde etoposidin gen ve kromozom mutasyonuna yol açtığına dair 
pozitif sonuçlar elde edilmiştir. Bu sonuçlar, ilacın insanlarda mutajenik bir etkiye sahip olduğu şüphesini haklı kılmaktadır.   
Karsinojenite:  
Karsinojenite için hayvan deneyleri yapılmamıştır. DNA hasarı ve ispatlanan 
genotoksisitesinden dolayı, etoposidin kanserojen potansiyel taşıdığı varsayılmalıdır.   
Üreme farmakolojisi/teratojenite  
Etoposid hayvan deneylerinde embriyotoksik ve teratojen etki göstermiştir. İlaç, anne hayvanlardaki ağırlık artışını doza bağlı bir şekilde progresif olarak inhibe etmiştir. Sıçanlara 
ve farelere etoposid verildikten sonra testis atrofisi ve spermiyogenez bozuklukları görülmüştür.  
 
İmmünoloji  
Etoposid hayvan deneylerinde immünosüpresif etki göstermiştir.  
 6.  FARMASÖTİK ÖZELLİKLER  
 6.1. Yardımcı maddelerin listesi  
 Sitrik asit anhidrit     
Hidroksi propil sellüloz                
Konsantre gliserin     
Makrogol 400     
   
6.2.   Geçimsizlikler  
 Bugüne kadar bilinen bir geçimsizlik yoktur.  
 
6.3. Raf ömrü  
 
36 ay  
 
6.4. Saklamaya yönelik özel tedbirler  
 
25°C’nin altında oda sıcaklığında ve ışıktan korunacak şekilde saklanmalıdır. 11 / 11 6.5. Am balajın niteliği ve içeriği  
 
Her biri 50 mg etoposid içeren 20 kapsüllük blister ambalajda  sunulmaktadır. 
 6.6. Beşeri tıbbi üründen arta kalan maddelerin imhası ve diğer özel önlemler  
 Kullanılmamış olan ürünler ya da atık materyaller “Tıbbi Atıkların Kon trolü Yönetmeliği” ve 
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.  
7. RUHSAT SAHİBİ  
 
Onko İlaç San. ve Tic. A.Ş.  
Koşuyolu Cad. No: 34, 34718 Kadıköy/İSTANBUL  
Tel: (0216) 544 90 00   
Faks: (0216) 545 59 99  
e-mail: info@onkokocsel.com
 
 
8. RUHSAT NUMARASI  
 
99/39  
9. İLK RUHSAT TARİHİ/RUHSAT YENİLEME TARİHİ      
 
İlk ruhsat tarihi:  10/06/1996 
Ruhsat yenileme tarihi: 16/0 6/2003, 29.11.2010 
 10. KÜB’ÜN YENİLENME TARİHİ  