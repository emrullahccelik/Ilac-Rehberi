KISA ÜRÜN BİLGİSİ
1. BEŞERİ TIBBİ ÜRÜNÜN ADI
METSİL® 40 mg/5 mL süspansiyon
2. KALİTATİF VE KANTİTATİF BİLEŞİM
Etkin madde:
Her 5 mL süspansiyon 40 mg simetikon içerir.
Yardımcı maddeler:
Her 5 mL’de
Metilparahidroksibenzoat (E218) 5 mg
Propilparahidroksibenzoat (E216) 0.5 mg
Sorbitol (E420) k.m.
Yardımcı maddeler için 6.1.’e bakınız.
3. FARMASÖTİK FORM
Süspansiyon
Pembe renkli viskoz süspansiyon
4. KLİNİK ÖZELLİKLER
4.1. Terapötik endikasyonlar
METSİL sindirim kanalında aşırı gazın yarattığı ağrıyı dindirmek için kullanılan bir gaz
gidericidir.
METSİL, hava yutulması, fonksiyonel dispepsi, postoperatif gaz gerginliği, peptik ülser,
spastik ya da irritabl kolon, divertikülit, postkolesistektomi sendromu ve kronik kolesistit gibi
şikayetlere bağlı olarak gaz çıkarılamamasının sorun yaratabileceği durumlarda ve abdominal
grafi (safra kesesi, bağırsak, böbrek gibi) çekimleri öncesinde mide-bağırsak kanalındaki gaz
birikimlerini gidererek yardımcı tedavi ajanı olarak antiflatulan etki gösterir.
4.2. Pozoloji ve uygulama şekli
Pozoloji/uygulama sıklığı ve süresi:
METSİL 12 yaş üzerindekiler ve erişkinlerde günde 4 kez 5 mL veya 10 mL önerilir.
İstenmeyen gazların giderilmesi için radyolojik tetkikten 3 gün önce başlamak üzere günde 3
defa 20 mL alınmalıdır.
2 g’a kadar dozlarda değişik antasidlerle kombine olarak sıklıkla kullanılmasına karşın,
doktor tavsiyesi olmaksızın kullanılan günlük dozun 500 mg’ı (60 mL) geçmemesi önerilir.
Uygulama şekli:
Oral yoldan uygulanır.
1/6Kullanmadan önce şişeyi iyice çalkalanmalıdır.
Dozlar, uygulama kolaylığı sağlamak bakımından gerektiğinde suyla karıştırılarak verilebilir.
Özel popülasyonlara ilişkin ek bilgiler:
Böbrek/Karaciğer yetmezliği:
Ayrıca doz ayarlanmasına gerek yoktur.
Pediyatrik popülasyon:
2 yaşın altında günde 3-4 kez 2.5 mL (20 mg), 2-12 yaş arasında günde 3-4 kez 5 mL (40
mg).
Geriyatrik popülasyon:
Ayrıca doz ayarlanmasına gerek yoktur.
4.3. Kontrendikasyonlar
METSİL, simetikona veya ilacın diğer bileşenlerine karşı aşırı duyarlılığı olan kişilerde
kullanılmamalıdır.
İntestinal perforasyon ve obstrüksiyon olduğu bilinen veya şüphe edilen hastalarda
kullanılmamalıdır.
4.4. Özel kullanım uyarıları ve önlemleri
METSİL, metilparahidroksibenzoat ve propilparahidroksibenzoat içermektedir, bu nedenle
alerjik reaksiyonlara (muhtemelen gecikmiş) sebebiyet verebilir.
METSİL sorbitol içerdiğinden, nadir kalıtımsal früktoz intolerans problemi olan hastaların bu
ilacı kullanmamaları gerekir.
METSİL’in içeriğindeki sorbitol nedeniyle hafif derecede laksatif etkisi olabilir.
4.5. Diğer tıbbi ürünler ile etkileşimler ve diğer etkileşim şekilleri
Levotiroksin içeren ilaçların METSİL ile birlikte alındığında emilimi bozulduğundan, iki
ilacın en az 2 saat ara verilerek alınması gerekmektedir.
Simetikonun parafin gibi mineral yağ bazlı laksatiflerle birlikte verilmesi etkinliğinin
azalması açısından önerilmez.
Özel popülasyonlara ilişkin ek bilgiler
Özel popülasyonlara ilişkin etkileşim çalışması bildirilmemiştir.
Pediyatrik popülasyon:
Pediyatrik popülasyonlara ilişkin etkileşim çalışması bildirilmemiştir.
2/64.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
METSİL’in çocuk doğurma potansiyeli bulunan kadınlar/doğum kontrolü üzerine etkisi ile
ilgili yeterli bilgi mevcut değildir.
Gebelik dönemi
İnsanlarda yapılmış kontrollü çalışmaların yetersiz olması nedeniyle, hamilelerde yarar/zarar
oranı değerlendirilerek kullanılmalıdır.
Laktasyon dönemi
Süte geçip geçmediğini gösteren çalışmalar yetersizdir, bu nedenle laktasyonda kullanılmadan
önce yarar/zarar oranı değerlendirilmelidir.
Üreme yeteneği/Fertilite
Üreme yeteneği/fertilite ile ilgili bir veri bulunmamaktadır.
4.7. Araç ve makine kullanımı üzerindeki etkiler
METSİL’in araç ve makine kullanımı üzerine etkileri üzerine bir çalışma yapılmamıştır.
METSİL’in olumsuz olarak etkilemediğine yeterince emin oluncaya kadar motorlu taşıtlar
dahil tehlikeli makineler kullanılmamalıdır.
4.8. İstenmeyen etkiler
Klinik çalışmalar ve satış sonrası gözetim çalışmalarından elde edilen verilere göre
istenmeyen etkiler aşağıda organ sistem sınıflamasına ve sıklıklarına göre sunulmuştur.
Sıklıklar şöyle tanımlanabilir: Çok yaygın (≥1/10), yaygın (≥1/100 ila <1/10), yaygın olmayan
(≥1/1.000 ila <1/100), seyrek (≥ 1/10.000 ila <1/1.000), çok seyrek (<1/10.000), bilinmiyor
(eldeki verilerden hareketle tahmin edilemiyor).
Bağışıklık sistemi hastalıkları
Seyrek: Aşırı duyarlılık reaksiyonları (döküntü, kaşıntı, dilde ödem, solunum güçlüğü gibi)
Sinir sistemi hastalıkları
Yaygın olmayan: Baş ağrısı
Solunum sistemi hastalıkları
Seyrek: Farenjit, rinit.
Gastrointestinal hastalıklar
Seyrek: Mide ağrısı, diyare, bulantı, kusma, konstipasyon
Deri ve deri altı doku hastalıkları
Seyrek: Deri döküntüsü
3/6Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Aşırı dozda simetikon kullanılmasının hayatı tehdit edici semptomlara yol açması beklenmez.
Aşırı doz durumunda semptomatik ve destekleyici tedavi önerilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Fonksiyonel bağırsak hastalıklarında kullanılan ilaçlar
ATC kodu: A03AX13
METSİL’in etkin maddesi olan simetikon aktive edilmiş bir dimetikon olup, köpük giderici
etkisi vardır. Bu etki sayesinde METSİL mide-bağırsak kanalındaki gaz kabarcıklarını
dağıtarak ve mukusla örtülü gaz kabarcıklarının oluşumunu önleyerek şişkinliği giderir.
5.2. Farmakokinetik özellikler
Genel özellikler
Emilim:
Simetikon fizyolojik olarak inerttir. Oral yolla uygulama sonrasında emilimi göz ardı
edilebilecek seviyelerdedir.
Dağılım:
Simetikonun dağılımı ile ilgili yeterli bilgi bulunmamaktadır.
Biyotransformasyon:
Simetikon vücutta metabolize olmamaktadır.
Eliminasyon:
Enterohepatik döngüye katılmadan başlıca dışkı ile atılır.
Doğrusallık/doğrusal olmayan durum:
METSİL’in doğrusal veya doğrusal olmayan durumu konusunda yeterli çalışma
bulunmamaktadır.
5.3. Klinik öncesi güvenlilik verileri
Fare, sıçan, tavşan ve kedilerde oral, intravenöz, intramüsküler, intraperitoneal, inhalasyon
yoluyla ve topikal uygulamalardan sonra preklinik araştırma sonuçları elde edilmiştir. Akut ve
kronik toksisite araştırmalarında anlamlı değişiklikler tespit edilmemiştir. Fare, sıçan ve
tavşanlarda mutajenik potansiyel olduğu kanıtlanamamıştır. Tavşan ve sıçanlardaki
araştırmalar simetikonun tümör gelişimini sağlama potansiyeline dair kanıt taşımamaktadır.
4/6Üreme toksikolojisi: Hayvan deneylerinde (fare, sıçan, tavşan) simetikon kullanımı ile
teratojenik etkiler ortaya çıkmamıştır.
6. FARMASÖTİK ÖZELLİKLER
6.1. Yardımcı maddelerin listesi
Metilparahidroksibenzoat (E218)
Propilparahidroksibenzoat (E216)
Mikrokristalin selüloz
Sitrik asit (susuz)
Vişne esansı
Eritrosin boya
Saf su
Sorbitol (E420)
6.2. Geçimsizlikler
Geçerli değil.
6.3. Raf ömrü
24 ay
6.4. Saklamaya yönelik özel tedbirler
30°C’nin altındaki oda sıcaklığında saklanmalıdır.
6.5. Ambalajın niteliği ve içeriği
Karton kutuda, ağzı sıkı kapalı, 150 mL’lik koyu renkli şişelerde, 2.5 - 5 ve 10 mL işaretli
ölçek ve kullanma talimatı ile birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
HÜSNÜ ARSAN İLAÇLARI A.Ş.
Kaptanpaşa Mah. Zincirlikuyu Cad. No:184
34440 Beyoğlu-İSTANBUL
Tel: +90 (212) 365 15 00
Faks: +90 (212) 276 29 19
8. RUHSAT NUMARASI
187/78
5/69. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 06.07.1998
Ruhsat yenileme tarihi: 12.12.2005
10. KÜB’ÜN YENİLENME TARİHİ
6/6