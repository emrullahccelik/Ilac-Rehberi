KISA ÜRÜN BİLGİSİ
1.BEŞERİ TIBBİ ÜRÜNÜN ADI
RESPAİR® 4 mg çiğneme tableti
2.KALİTATİF VE KANTİTATİF BİLEŞİMİ
Etkin madde:
Bir çiğneme tableti, 4 mg montelukast’a eşdeğer 4,20 mg montelukast sodyum içerir.
Yardımcı madde(ler):
Bir çiğneme tableti, mannitol (161,08 mg), aspartam (1,20 mg) ve kroskarmellos sodyum
(7,20 mg) içerir.
Yardımcı maddeler için 6.1’e bakınız.
3.FARMASÖTİK FORM
Çiğneme Tableti.
Benekli, pembe renkli, oval, düz tabletler.
4. KLİNİK ÖZELLİKLER
4.1. Terapötik endikasyonlar
RESPAİR®,
• 2-5 yaş arası astım tanısı konmuş pediyatrik hastalarda gündüz ve gece
semptomlarının önlenmesi dahil, astımın profilaktik ve kronik tedavisinde,
• Aspirine duyarlı astım hastalarının tedavisinde,
• Egzersizin yol açtığı bronkokonstrüksiyonun önlenmesinde,
• 2-5 yaş arası pediyatrik hastalarda alerjik rinitin (mevsimsel ve pereniyal) gündüz ve
gece semptomlarının giderilmesinde endikedir.
4.2. Pozoloji ve uygulama şekli
Pozoloji:
Astım ve alerjik rinit (mevsimsel ve pereniyal) tedavisinde
15 yaş ve üzeri çocuk ve yetişkinlerde
15 yaş ve üzeri çocuk ve yetişkinlerde astım tedavisinde önerilen günlük doz 10 mg’dır. Bu
yaş grubundaki hastalara günde bir kez RESPAİR® 10 mg ya da günde bir kez 2 adet
RESPAİR® 5 mg almaları önerilmektedir.
Mevsimsel alerjik rinit ile birlikte seyreden astım tedavisinde de yine 10 mg önerilmektedir.
RESPAİR® hastanın devam etmekte olan mevcut astım tedavisine eklenebilir. Mevsimsel ve
pereniyal alerjik rinit tedavisinde bu yaş grubu için önerilen doz 10 mg’dır.
16-14 yaş arası çocuklarda
6-14 yaş arası çocuklarda önerilen günlük doz günde bir kez 5 mg’dır. Bu yaş grubundaki
çocuklara günde bir kez RESPAİR® 5 mg verilmelidir.
2-5 yaş arası çocuklarda
2-5 yaş arası çocuklarda önerilen günlük doz ise günde bir kez 4 mg’dır. Bu yaş grubundaki
çocuklara RESPAİR® 4 mg çiğneme tableti verilebilir.
Egzersize bağlı bronkokonstrüksiyon:
15 yaş ve üzeri çocuk ve yetişkinlerde önerilen doz günde bir kez 10 mg’dır. Bu yaş
grubundaki hastalara günde bir kez RESPAİR® 10 mg ya da günde bir kez 2 adet RESPAİR®
5 mg almaları önerilmektedir. 15 yaşından küçük çocuklarda ise, egzersize bağlı
bronkokonstrüksiyonun önlenmesi için RESPAİR® kullanımının etkinlik ve güvenilirliği
bilinmemektedir.
Uygulama sıklığı ve süresi:
RESPAİR® günde bir kez ve tercihen akşamları alınmalıdır. Tedavinin süresi endikasyonlara
göre değişmekte olup tedaviyi yürüten hekim tarafından, hastanın semptomlarına göre
belirlenmelidir.
Uygulama şekli:
RESPAİR®, aç ya da tok karnına alınabilir.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda doz ayarlaması gerekmemektedir.
Karaciğer yetmezliği:
Hafif ve orta derecede karaciğer yetmezliği olan hastalarda doz ayarlaması gerekmemektedir.
Ancak ciddi karaciğer yetmezliği olan hastalar üzerine veri bulunmamaktadır.
Pediyatrik popülasyon:
Astım ve alerjik rinit (mevsimsel ve pereniyal) tedavisinde:
2-5 yaş arası çocuklarda önerilen günlük doz günde bir kez 4 mg’dır. Bu yaş grubundaki
çocuklara RESPAİR®, 4 mg çiğneme tableti verilebilir.
12 aydan küçük çocuklarda astım, 2 yaşın altındaki çocuklarda mevsimsel alerjik rinit ve 6
aydan küçük çocuklarda pereniyal alerjik rinit tedavisindeki etkinliği ve güvenilirliği
belirlenmemiştir.
Egzersize bağlı bronkokonstrüksiyon :
15 yaşından küçük çocuklarda, egzersize bağlı bronkokonstrüksiyonun önlenmesi için
RESPAİR® kullanımının etkinlik ve güvenilirliği değerlendirilmemiştir.
Geriyatrik popülasyon:
Bu yaş grubu için doz ayarlaması gerekmemektedir.
4.3. Kontrendikasyonlar
RESPAİR®, montelukasta ya da tablet bileşiminde yer alan yardımcı maddelerden herhangi
birine karşı duyarlılığı olan kişilerde, kontrendikedir.
4.4. Özel kullanım uyarıları ve önlemleri
Montelukast, status asthmaticus dahil akut astım nöbetlerinde bronkospazmın geriye
döndürülmesinde kullanılamaz. Bu nedenle hastaların akut astım nöbetlerinin tedavisi için
yanlarında uygun bir ilaç bulundurmaları sağlanmalıdır. Astımın akut şiddetlendiği hastalarda
2RESPAİR® kullanılabilir. Ancak egzersiz sonrası akut atak oluştuğunda, kısa etkili inhale
beta-agonisti kullanılmalıdır.
Oral ya da inhale kortikosteroid tedavisi aniden kesilip yerine hemen RESPAİR® ile tedaviye
başlanmamalıdır. Beraberinde RESPAİR® alındığında, oral kortikosteroidin dozunun
azaltılacağını gösterir veri bulunmamaktadır. Birlikte kullanımında inhale kortikosteroid dozu
tıbbi gözetim altında kademeli olarak azaltılabilir.
Hastaların RESPAİR® tedavisi sırasında ne kadar sıklıkta kısa etkili inhale beta-agonist ilaç
kullanımına gereksinim duydukları takip edilmelidir.
Hasta ve yakınları söz konusu inhaler ilacın kullanımı her zamankinden daha fazla ya da
günlük maksimum kullanım miktarının üzerine çıkması durumunda doktora bilgi vermeleri
konusunda uyarılmalıdırlar.
Aspirine duyarlı olduğu bilinen hastalar, RESPAİR® alırken, aspirin veya non-steroidal
antiinflamatuvar ilaçların (NSAI) kullanımından kaçınmalıdırlar. Montelukast, aspirine karşı
duyarlılığı belgelenmiş astımlı hastalarda solunum yolu fonksiyonunun düzeltilmesinde etkili
olmakla birlikte, aspirine duyarlı astım hastalarında, aspirin ve diğer NSAI ilaçlara bağlı
oluşan bronkokonstrüktör yanıtı kestiği gösterilmemiştir.
Hasta ve yakınları, hastanın reçete edildiği şekilde, ister asemptomatik ister alevlenme
dönemlerinde de olsa, her gün düzenli olarak RESPAİR®’i kullanması ve astımları iyi kontrol
altına alınamayan hastalar için doktora danışmaları konusunda uyarılmalıdırlar.
RESPAİR® kullanan hastalarda, doktor kontrolü dışında RESPAİR®’in dozu azaltılmamalı ya
da sürekli kullanılan antiastmatik ilaçların kullanımı sonlandırılmamalıdır.
Eozinofilik şartlar
Nadir vakalarda, montelukast dahil astıma karşı etkili ilaçlarla tedavi gören hastalarda,
sistemik eozinofili görülebilir, bazen de sistemik kortikosteroidler ile tedavi edilen Churg-
Strauss Sendromuyla benzer vaskülitin klinik özellikleri görülebilir. Bu durum her zaman
olmasa da genellikle, oral kortikosteroid dozunun azaltılması ya da sonlandırılması ile
ilişkilidir. Doktorlar, hastalarında olabilen eozinofili, vaskülitik döküntü, pulmoner
semptomlarda kötüleşme, kalp komplikasyonları ve/veya nöropatiye karşı dikkatli
olmalıdırlar. Montelukast ve tanımlanan durumlar arasında nedensel bir ilişki saptanmamıştır.
RESPAİR® alan hastalarda sistemik kortikosteroidlerin dozu azaltılırken dikkatli olunması ve
uygun klinik gözlem önerilmektedir.
Nöropsikiyatrik olaylar: Montelukast kullanan yetişkin, adolesan ve pediyatrik hastalarda
nöropsikiyatrik olaylar raporlanmıştır. Pazarlama sonrası verilerde montelukast kullanımı
sırasında ajitasyon, saldırgan davranışlar veya düşmanlık hissetme, endişe, depresyon, rüya
anormallikleri, halüsinasyonlar, uykusuzluk, huzursuzluk, hareketlilik, uyurgezerlik, intihar
düşüncesi ve davranışı (intihar girişimi dahil) ve tremor gibi bozukluklar bildirilmiştir.
Montelukast ile ilgili olarak bildirilen pazarlama sonrası bazı raporların klinik özellikleri ile
advers etkiler arasında tutarlı bir ilişkinin varlığı belirlenmiştir.
Hastalar ve doktorlar nöropsikiyatrik olaylar yönünden dikkatli olmalıdırlar. Hastalar, bu tür
değişiklikler ile karşılaşmaları halinde doktorlarını bilgilendirmeleri gerektiği konusunda
uyarılmalıdır. Doktorlar bu tür durumların ortaya çıkması halinde montelukast tedavisine
devam etmek için ilacın riskleri ve yararlarını dikkatlice değerlendirmelidirler.
3RESPAİR®, aspartam (fenilalanin kaynağı) içerdiğinden, fenilketonürili hastalarda
kullanılmamalıdır.
RESPAİR®, her 4 mg’lık çiğneme tablette 7,20 mg kroskarmelloz sodyum ihtiva eder. Bu
durum kontrollü sodyum diyetinde olan hastalar için göz önünde bulundurulmalıdır.
RESPAİR®, her 4 mg’lık çiğneme tablette 161,08 mg mannitol içerir. Hafif derecede laksatif
etkisi olabilir.
4.5. Diğer tıbbi ürünler ile etkileşimler ve diğer etkileşim şekilleri
Montelukast astımın profilaktik ve kronik tedavisinde ve alerjik rinitin tedavisinde rutin
olarak kullanılan diğer tedavilerle birlikte kullanılabilir. İlaç etkileşim çalışmaları önerilen
klinik dozlarda montelukastın, teofilin, prednizon, oral kontraseptifler (etinil
östradiol/noretindron 35/1), digoksin ve varfarin ile klinik olarak anlamlı bir etkileşime sahip
olmadığını göstermiştir.
Tek doz 10 mg montelukast uygulanmasını takiben, hepatik metabolizmayı indükleyen
fenobarbital uygulandığında montelukastın plazma konsantrasyon-zaman eğrisi altında kalan
alan (EAA) değeri yaklaşık %40 azalmıştır. Montelukast için doz ayarlaması
gerekmemektedir. Montelukast sitokrom P450 (CYP 3A4) ile metabolize edildiğinden,
fenitoin, fenobarbital, karbamazepin ve rifampisin gibi CYP 3A4 enzim indükleyicileri ile
birlikte kullanılması durumunda, özellikle çocuklarda klinik izleme yapılması uygundur.
İn vitro çalışmalar, montelukastın P 450 2C8 (CYP 2C8) potent inhibitörü olduğunu
göstermiştir. Bununla beraber, montelukast ve rosiglitazonun (CYP 2C8 ile metabolize olan
ilaçları temsil eden tanı ürünü) in vivo klinik ilaç etkileşim çalışmaları, montelukastın CYP
2C8’i inhibe etmediğini göstermektedir. Bu nedenle montelukast, bu enzim ile metabolize
olan ilaçların (örneğin; paklitaksel, rosiglitazon, repaglinid) metabolizmasını belirgin olarak
artırmaz.
Sarı kantaron (St.John’s wort) bitkisi ile eş zamanlı kullanılması durumunda montelukast
düzeyleri azalabilir.
Özel popülasyonlara ilişkin ek bilgiler
Pediyatrik popülasyon:
Pediyatrik popülasyonda özel bir etkileşim bulunmamaktadır.
4.6. Gebelik ve laktasyon
Bu bölüm, RESPAİR® 4 mg, pediyatrik amaçlı olduğundan ve 2-5 yaş arası çocuklarda
kullanılması nedeniyle geçerli değildir. Ancak genel olarak RESPAİR® için:
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Montelukast için, gebeliklerde maruz kalmaya ilişkin klinik veri mevcut değildir. Hayvanlar
üzerinde yapılan çalışmalar, gebelik/embriyonal/fetal gelişim/doğum ya da doğum sonrası
gelişim ile ilgili olarak doğrudan ya da dolaylı zararlı etkiler olduğunu göstermemektedir.
Gebe kadınlara verilirken tedbirli olunmalıdır.
4Gebelik dönemi
Sınırlı sayıda gebelikte maruz kalma olgularından gelen veriler, RESPAİR®’in gebelik
üzerinde ya da fetusun/yeni doğan çocuğun sağlığı üzerine advers etkileri olduğunu
göstermemektedir. Bugüne kadar herhangi önemli bir epidemiyolojik veri elde edilememiştir.
Hayvanlar üzerinde yapılan çalışmalar, gebelik/embriyonel/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. bölüm 5.3). Dünyadaki pazarlama sonrası nadiren bildirilmiş
malformasyon (örneğin; dudak bozuklukları) ve montelukast kullanımı arasında nedensel bir
ilişki bulunamamıştır. RESPAİR® gebelikte sadece gerekli olduğunda kullanılmalıdır.
Laktasyon dönemi
Montelukastın insan sütü ile atılıp atılmadığı bilinmemektedir. Hayvanlar üzerinde yapılan
çalışmalar montelukastın anne sütü ile atıldığını göstermektedir. Emzirmenin durdurulup
durdurulmayacağına karar verilirken emzirmenin çocuk açısından faydası ve tedavinin
emziren anne açısından faydası dikkate alınmalıdır.
Üreme yeteneği/Fertilite
Dişi sıçanlarda 200 mg/kg doz (yetişkinlerde maksimum önerilen günlük oral dozun yaklaşık
70 katı EAA) fertilitede azalmaya yol açsa da 100 mg/kg’lık dozlarda (yetişkinlerde
maksimum önerilen günlük oral dozun yaklaşık 20 katı EAA) fertilitede herhangi bir
değişiklik gözlenmemiştir.
Montelukast, erkek sıçanlarda 800 mg/kg (yetişkinlerde maksimum önerilen günlük oral
dozun yaklaşık 160 katı EAA) kadar fertilite üzerine herhangi bir etki göstermemiştir.
4.7. Araç ve makine kullanımı üzerindeki etkiler
RESPAİR®’in araç ve makine kullanımı üzerine herhangi bir olumsuz etkisi
beklenmemektedir. Ancak çok nadir vakalarda uyuşukluk bildirilmiştir.
4.8. İstenmeyen etkiler
Montelukast genellikle iyi tolere edilir. Çoğunlukla hafif olan yan etkiler genellikle tedavinin
kesilmesini gerektirmemiştir. Montelukast ile bildirilen yan etki insidansı plasebo ile
benzerdir. Uzun süreli tedavilerde advers etki profilinde anlamlı bir değişiklik görülmemiştir.
Çok yaygın (≥1/10), yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor)
• Astımlı 15 yaş ve üzeri hastalar
Sinir sistemi hastalıkları
Yaygın: Sersemlik, yorgunluk
Solunum, göğüs bozuklukları ve mediastinal hastalıklar
Yaygın: Öksürük, burun tıkanıklığı, üst solunum yolu enfeksiyonu
Gastrointestinal hastalıklar
Yaygın: Karın ağrısı, dispepsi, diş ağrısı, gastroenterit
5Deri ve deri altı doku hastalıkları
Yaygın: İsilik
Kas iskelet bozuklukları, bağ doku ve kemik hastalıkları
Yaygın: Zayıflık
Genel bozukluklar ve uygulama bölgesine ilişkin hastalıklar
Yaygın: Ateş, nezle benzeri semptomlar, travma
• Astımlı 6-14 yaş arası pediyatrik hastalar
Enfeksiyonlar ve enfestasyonlar
Yaygın: İnfluenza, viral enfeksiyon
Kulak ve iç kulak hastalıkları
Yaygın: Otit
Solunum, göğüs bozuklukları ve mediastinal hastalıklar
Yaygın: Farenjit, larenjit, sinüzit
Gastrointestinal hastalıklar
Yaygın: Bulantı, diyare, dispepsi
Genel bozukluklar ve uygulama bölgesine ilişkin hastalıklar
Yaygın: Ateş
• Astımlı 2-5 yaş arası pediyatrik hastalar
Enfeksiyonlar ve enfestasyonlar
Yaygın: İnfluenza, varisella
Sinir sistemi hastalıkları
Yaygın: Baş ağrısı
Göz hastalıkları
Yaygın: Konjonktivit
Kulak ve içkulak hastalıkları
Yaygın: Otit, kulak ağrısı
Solunum, göğüs bozuklukları ve mediastinal hastalıklar
Yaygın: Rinore, sinüzit, öksürük, pnömoni
Gastrointestinal hastalıklar
Yaygın: Karın ağrısı, diyare, gastroenterit
Deri ve deri altı doku hastalıkları
Yaygın: İsilik, egzema, deri döküntüsü
6Genel bozukluklar ve uygulama bölgesine ilişkin hastalıklar
Yaygın: Ateş
• Mevsimsel alerjik rinitli yetişkinler ve 15 yaş ve üzeri erişkin hastalar
Solunum, göğüs bozuklukları ve mediastinal hastalıklar
Yaygın: Üst solunum yolu enfeksiyonu
• Mevsimsel alerjik rinitli 2-14 yaş arası pediyatrik hastalar
Sinir sistemi hastalıkları
Yaygın: Baş ağrısı
Kulak ve içkulak hastalıkları
Yaygın: Otitis media
Solunum, göğüs bozuklukları ve mediastinal hastalıklar
Yaygın: Farenjit, üst solunum yolu enfeksiyonu
• Pereniyal alerjik rinitli yetişkinler ve 15 yaş ve üzeri erişkin hastalar
Solunum, göğüs bozuklukları ve mediastinal hastalıklar
Yaygın: Sinüzit, üst solunum yolları enfeksiyonu, sinüs baş ağrısı, öksürük
Genel bozukluklar ve uygulama bölgesine ilişkin hastalıklar
Yaygın: Epistaksis
Araştırmalar
Yaygın: ALT artışı
Uyku hali durumunun görülme sıklığı plasebo ile benzerdir.
Pazarlama sonrası deneyimi: Pazarlama sonrası kullanıma bağlı olarak aşağıdaki yan etkiler
bildirilmiştir. Aşırı duyarlılık reaksiyonları (anafilaksi, anjiyoödem, deri döküntüsü, kaşıntı,
ürtiker ve çok ender olarak hepatik eozinofilik infiltrasyon), rüya anormallikleri ve
halüsinasyonlar, davranış değişiklikleri, uyuklama, psikomotor hiperaktivite (iritabilite,
agresif davranışları içeren ajitasyon, huzursuzluk ve tremor), depresyon, uykusuzluk,
parestezi/hipoestezi ve çok ender nöbet; artralji, kas krampları dahil miyalji; kanama
eğiliminde artış, çürüme; palpitasyon; ödem; bulantı, kusma, dispepsi, diyare ve çok nadir
olarak pankreatit. Çok nadir olarak kolestatik hepatit, hepatoselüler karaciğer hasarı ve karışık
tip karaciğer hasarı montelukast kullanımı ile raporlanmıştır.
Bu etkilerin çoğu başka ilaçların kullanımı, alkol kullanımına bağlı karaciğer hastalığında ya
da diğer hepatitler gibi diğer faktörlerle kombinasyon halinde söz konusu olabilir.
Montelukastla tedavi gören astım hastalarında çok nadir olarak, bazen Churg-Strauss
sendromu ile tutarlı vaskülit klinik özellikler gösteren, sistemik kortikosteroidlerle tedavi
edilen sistemik eozinofili görülebilir.
74.9. Doz aşımı ve tedavisi
Montelukast ile doz aşımının tedavisi üzerine spesifik bir bilgi bulunmamaktadır. Kronik
astım çalışmalarında, yetişkin hastalara 22 hafta süreyle 200 mg/gün ve kısa dönem
çalışmalarında (yaklaşık 1 hafta süreyle) 900 mg/gün dozuna kadar montelukast uygulanmış
ve klinik açıdan önemli herhangi bir istenmeyen olay gözlenmemiştir.
Pazarlama sonrası deneyimlerde ve klinik çalışmalarda akut doz aşımları bildirilmiştir. Bu
bildirimler arasında çocuk ve yetişkinlerde günde 1000 mg’a kadar dozlarda montelukast
uygulanması ile akut doz aşımları da yer almaktadır. Yetişkinlerde ve pediyatrik hastalarda
gözlenen klinik ve laboratuar bulguları güvenlik profili ile uyumludur. Bu raporların çoğunda
advers etki yer almamaktadır. En sık gözlemlenen yan etkiler arasında karın ağrısı, susuzluk,
baş ağrısı, uyku hali, kusma ve psikomotor hiperaktivite yer almaktadır.
Montelukast ile doz aşımı durumunda bilinen bir antidot bulunmamaktadır. Doz aşımı
durumunda, emilmemiş maddenin gastrointestinal kanaldan uzaklaştırılması, hastanın klinik
gözlem altında tutulması ve gerektiğinde destekleyici tedavinin uygulanması uygun olur.
Montelukastın peritoneal diyaliz veya hemodiyaliz yoluyla vücuttan uzaklaştırılıp
uzaklaştırılmadığı bilinmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Lökotrien Reseptör Antagonistleri
ATC kodu: R03DC03
Montelukast, sisteinil lökotrien (CysLT) reseptörünü yüksek afiniteyle selektif olarak inhibe
eden, oral yoldan etkili bir lökotrien reseptör antagonistidir.
Sisteinil lökotrienler (LTC4, LTD4, LTE4) araşidonik asit metabolizma ürünleridir ve mast
hücresi ve eozinofiller dahil çeşitli hücrelerden salınan güçlü enflamatuvar eikozanoidlerdir.
Bu eikozonoidler CysLT reseptörlerine bağlanır. CysLT tip-1 (CysLT1) reseptörü insan
solunum yollarında (havayolu düz kas hücreleri ve havayolları makrofajları) ve diğer
proinflamatuvar hücrelerde (eozinofiller ve miyeloid kök hücreler dahil) bulunur. Astım ve
alerjik rinitin patofizyolojisi ve CysLT’ler arasında ilişki vardır. Astımda solunum yolu
ödemi, düz kas kontraksiyonu ve inflamasyonla selüler aktivitenin artışı gibi lökotrien aracılı
etkiler söz konusudur.
Alerjik rinitte, CysLT’ler hem erken hem de geç fazlı reaksiyonlar sırasında alerjene maruz
kaldıktan sonra burun mukozasından salgılanır ve alerjik rinitin semptomlarıyla ilişkilidir.
CysLT’lerin intranazal yoldan uygulanması sonucu, nazal solunum yolu direncinin ve nazal
tıkanma semptomlarının arttığı gösterilmiştir.
Montelukast, astıma bağlı enflamasyon parametrelerini anlamlı derecede iyileştiren, güçlü
oral yoldan etkin bir bileşiktir. Biyokimyasal ve farmakolojik biyoanalizlere dayanarak
CysLT1 reseptörüne (prostanoid, kolinerjik veya β-adrenejik reseptör gibi diğer farmakolojik
açıdan önemli havayolu reseptörleri yerine) yüksek bir afinite ve seçicilikle bağlanır.
Montelukast herhangi bir agonist aktivite göstermeksizin CysLT1 reseptöründe LTC4, LTD4,
LTE4'ün fizyolojik etkilerini kuvvetle inhibe eder.
5.2. Farmakokinetik özellikler
Genel özellikler
Emilim: Montelukast oral uygulamayı takiben hızla emilir. Yetişkinlerde 10 mg film tablet
uygulamasının ardından ortalama plazma doruk konsantrasyonuna (Cmaks) 3-4 saat içinde
8ulaşılır. Ortalama oral biyoyararlanım %64’tür. Oral biyoyararlanım ya da Cmaks, standart
sabah kahvaltısından etkilenmez.
5 mg çiğneme tableti için açlık koşullarında uygulamayı takiben Cmaks’a ortalama 2-2,5 saat
sonra ulaşılır. Ortalama biyoyararlanım, açlık durumunda %73 ve standart sabah
kahvaltısından sonra %63’dür.
4 mg çiğneme tableti için ortalama Cmaks’a 2-5 yaş pediyatrik hastalara açlık durumunda
uygulandıktan sonraki 2 saat içinde ulaşılır. 10 mg Film Tablet alan yetişkinlere göre ortalama
Cmaks %66 daha fazla ve ortalama Cmin daha düşüktür.
Dağılım: Montelukast %99’dan fazlası plazma proteinlerine bağlanır. Montelukastın kararlı
durum dağılım hacmi ortalama 8-11 litredir. Hayvan çalışmalarında kan-beyin bariyerini
minimal oranda geçtiği gösterilmiştir. Ayrıca son dozdan 24 saat sonra diğer dokulardaki
konsantrasyonları da minimal düzeyde olmuştur.
Biyotransformasyon: Montelukast geniş oranda metabolize olur. Terapötik dozlarla yapılan
çalışmalarda, erişkin ve çocuk hastalarda montelukast metabolitlerinin plazma
konsantrasyonları kararlı durumda saptanamaz düzeydedir.
Yapılan in vitro çalışmalar sitokrom P450 3A4, 2A6 ve 2C9 enzimlerinin montelukast
metabolizmasında yer aldığını göstermiştir.
Eliminasyon: Sağlıklı yetişkinlerde montelukastın plazma klerensi ortalama 45
mL/dakika’dır. Oral uygulamayı takiben radyoaktif işaretli montelukast 5 gün içinde %86
oranında fekal ve <%0,2 oranında idrar içinde elde edilmiştir. Montelukast ve metabolitleri
vücuttan hemen hemen tümüyle safra yoluyla atılmaktadır.
Doğrusallık/Doğrusal olmayan durum: Plazma eliminasyon yarı ömrü ise 2,7-5,5 saattir.
Montelukast farmakokinetiği 50 mg oral dozlara kadar hemen hemen doğrusaldır. Günde 1
kez 10 mg günlük dozu ile ana ilaçta az miktarda (%14) birikme mevcuttur.
Hastalardaki karakteristik özellikler
Böbrek yetmezliği:
Montelukast ya da metabolitleri idrar ile atılmadığı için böbrek yetmezliği olan hastalarda
değerlendirme yapılmamıştır. Bu hastalarda doz ayarlaması gerekmemektedir.
Karaciğer yetmezliği:
Hafiften orta dereceye kadar karaciğer yetmezliği ve sirozlu hastalar ile yapılan çalışmada 10
mg tek oral dozu takiben montelukastın metabolizması azalmakta ve bu EAA’nın %41 (%90
CI=%7, %85) oranında daha yüksek olmasına neden olmaktadır. Sağlıklı gönüllülerle
karşılaştırıldığında montelukast eliminasyonu biraz uzamaktadır (Ortalama yarılanma ömrü,
7,4 saat).
Hafiften orta dereceye kadar karaciğer yetmezliği olan hastalarda doz ayarlaması
gerekmemektedir. Şiddetli karaciğer yetmezliği ya da hepatitli hastalarda herhangi bir çalışma
yapılmamıştır.
Pediyatrik hastalar:
Farmakokinetik çalışmalar, 2-5 yaş arası pediyatrik hastalarda 4 mg çiğneme tableti, 6-14 yaş
arası pediyatrik hastalarda 5 mg çiğneme tableti ile ve 15 yaş üzeri genç yetişkinlerde 10 mg
film kaplı tabletleri ile yapılmıştır.
910 mg film kaplı tablet alımını takiben gözlenen montelukastın plazma konsantrasyon profili
15 yaş adolesan ve genç erişkinlerde benzerdir. 10 mg film kaplı tabletin 15 yaş ve üzeri
hastalarda kullanılması önerilmektedir.
Geriyatrik hastalar:
Montelukastın tek 10 mg’lık oral doz için farmakokinetik profil ve oral biyoyararlanımı yaşlı
ve genç hastalarda benzerdir. Plazma yarılanma ömrü yaşlılarda biraz daha uzun olmakla
birlikte doz ayarlaması gerekmemektedir.
5.3. Klinik öncesi güvenlilik verileri
Karsinojenite çalışmalarında 2 yıllık Sprague-Dawley sıçanlarında ya da 92 haftalık farelerde
sırasıyla 200 mg/kg/gün ya da 100 mg/kg/gün gavaj yoluyla verilen dozlarda tumorijenite
bulgusuna rastlanmamıştır. EEA’ya karşı zaman eğrisinde öngörülen maruziyet yetişkin ve
çocuklar için sırasıyla maksimum önerilen oral dozun 120 ve 75 katıdır. Farelerde hesaplanan
maruziyet yetişkin ve çocuklar için EEA sırasıyla maksimum önerilen oral dozun 45 ve 25
katıdır. Montelukast için su metotlarla herhangi bir mutajenik ya da klastojenik aktivite
tanımlanmamıştır: mikrobiyal mutajenez metodu, V-79 memeli hüce mutajenez metodu, sıçan
hepatositlerinde alkali elüsyon metodu, Çin hamster over hücrelerinde kromozomal kırılma
metodu ve farelerde in vivo kemik iliği kromozomal kırılma metodu.
Dişi sıçanlarda 200 mg/kg doz (yetişkinlerde maksimum önerilen günlük oral dozun yaklaşık
70 katı EAA) fertilitede azalmaya yol açsa da 100 mg/kg’lık dozlarda (yetişkinlerde
maksimum önerilen günlük oral dozun yaklaşık 20 katı EAA) fertilitede herhangi bir
değişiklik gözlenmemiştir. Montelukast, erkek sıçanlarda 800 mg/kg (yetişkinlerde
maksimum önerilen günlük oral dozun yaklaşık 160 katı EAA) kadar fertilite üzerine
herhangi bir etki göstermemiştir.
6.FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz
Mannitol (E 421)
Hidroksipropil selüloz
Kırmızı demir oksit (E 172)
Kroskarmellos sodyum
Aspartam (E 951)
Kiraz Aroması
Magnezyum stearat
6.2. Geçimsizlikler
Bilinen herhangi bir geçimsizliği yoktur.
6.3. Raf ömrü
24 aydır.
106.4. Saklamaya yönelik özel tedbirler
25ºC’nin altındaki oda sıcaklığında, ışıktan ve nemden korunarak saklanmalıdır.
6.5. Ambalajın niteliği ve içeriği
28 ve 84 çiğneme tabletlik blister ambalaj (Alu/Alu (Coldform)folyo), kullanma talimatı, karton
kutu.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler yada artık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”’ne uygun olarak imha edilmelidir.
7.RUHSAT SAHİBİ
Berksam İlaç Ticaret A.Ş.
Okmeydanı , Boruçiçeği Sokak No: 16
34382 Şişli/İSTANBUL
Tel no :(0212) 220 64 00
Faks no :(0212) 222 57 59
8.RUHSAT NUMARA(LARI)
230/13
9.İLK RUHSAT TARİHİ/RUHSAT YENİLEME TARİHİ
İlk ruhsat tarihi: 21.03.2011
Ruhsat yenileme tarihi: -
10.KÜB’ÜN YENİLENME TARİHİ
-
11