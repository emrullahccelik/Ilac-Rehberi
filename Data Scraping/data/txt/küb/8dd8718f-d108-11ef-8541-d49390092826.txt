KISA ÜRÜN BİLGİSİ
1. BEŞERİ TIBBİ ÜRÜNÜN ADI
ELNAGLİP 5 mg film kaplı tablet
2. KALİTATİF VE KANTİTATİF BİLEŞİM
Etkin madde:
Linagliptin 5 mg
Yardımcı maddeler:
Yardımcı maddeler için Bölüm 6.1’e bakınız.
3. FARMASÖTİK FORM
Film kaplı tablet
Pembe renkli, bikonveks, bir yüzü düz, diğer yüzü “5” yazılı yuvarlak film kaplı tablet.
4. KLİNİK ÖZELLİKLER
4.1. Terapötik endikasyonlar
ELNAGLİP, erişkin hastalarda Tip 2 diabetes mellitus tedavisinde, diyet ve egzersize ek olarak,
daha iyi glisemik kontrol sağlamak için kullanılır.
Monoterapi
• Metformin kullanımının, intolerans nedeniyle uygun olmadığı veya renal bozukluk
nedeni ile kontrendike olduğu hastalarda.
Kombine tedavi
• Var olan ilaçlarla yeterli glisemik kontrolün sağlanamadığı durumlarda, insülin dahil
diyabet tedavisinde kullanılan diğer ilaçlarla birlikte (farklı kombinasyonlarla ilgili bilgi için bkz.
Bölüm 4.4, 4.5 ve 5.1).
4.2. Pozoloji ve uygulama şekli
Pozoloji/uygulama sıklığı ve süresi:
Linagliptin dozu, günde bir kez 5 mg’dır. Metformin tedavisine linagliptin eklendiğinde,
metformin dozu korunmalı ve linagliptin eşzamanlı olarak uygulanmalıdır.
Linagliptin bir sülfonilüre veya insülin ile kombine olarak kullanıldığında, hipoglisemi riskini
azaltmak için, daha düşük bir dozda sülfonilüre veya insülin kullanımı düşünülebilir (bkz. Bölüm
4.4).
Uygulama şekli:
ELNAGLİP, günün herhangi bir saatinde, aç veya tok karnına alınabilir. Eğer bir doz
unutulursa, hatırlandığı anda alınmalıdır. Aynı gün içerisinde iki doz kullanılmamalıdır.
1 / 18Özel popülasyonlara ilişkin ek bilgiler
Böbrek yetmezliği:
Böbrek yetmezliği olan hastalarda linagliptin için doz ayarlaması gerekli değildir.
Karaciğer yetmezliği
Farmakokinetik çalışmalar, karaciğer yetmezliği olan hastalarda doz ayarlamasının gerekli
olmadığını düşündürmektedir. Ancak bu hastalarda klinik deneyim yoktur.
Pediyatrik popülasyon:
10 - 17 yaşındaki pediyatrik hastalarda bir klinik çalışmada etkinlik gösterilememiştir. Bu
nedenle, çocuk ve adölesanlarda linagliptin ile tedavi önerilmemektedir. Linagliptin ile 10 yaşın
altındaki pediyatrik hastalarda çalışma mevcut değildir.
Geriyatrik popülasyon:
Yaşa dayalı bir doz ayarlaması gerekli değildir.
4.3. Kontrendikasyonlar
Etkin maddeye ya da bölüm 6.1’de belirtilen yardımcı maddelerden herhangi birine karşı
hipersensitivite durumunda kontrendikedir.
4.4. Özel kullanım uyarıları ve önlemleri
Genel
Linagliptin, Tip 1 diyabetli hastalarda veya diyabetik ketoasidoz tedavisinde kullanılmamalıdır.
Hipoglisemi
Linagliptin, tek başına kullanıldığında, plasebo ile benzer bir hipoglisemi insidansı göstermiştir.
Metformin gibi hipoglisemiye yol açtığına dair bilgi bulunmayan ilaçlarla linagliptinin kombine
kullanıldığı klinik çalışmalarda, linagliptin ile bildirilen hipoglisemi oranları, plasebo alan
hastalardaki oranlarla benzerdir.
Linagliptin, bir sülfonilüre tedavisine eklendiğinde (mevcut metformin tedavisine ek olarak),
hipoglisemi insidansı plaseboya göre artmıştır. (bkz. Bölüm 4.8).
Sülfonilüre grubu ilaçların ve insülinin hipoglisemiye neden olduğu bilinmektedir. Bu nedenle,
bir sülfonilüre ve/veya insülin ile linagliptin kombine edildiği zaman dikkatli olunması önerilir.
Sülfonilüre veya insülin dozunun azaltılması düşünülebilir (bkz. Bölüm 4.2).
Akut Pankreatit
DPP-4 inhibitörlerinin kullanımı, akut pankreatit oluşması riski ile ilişkilendirilmiştir. Linagliptin
alan hastalarda akut pankreatit gözlenmiştir. Medyan gözlem süresi 2,2 yıl olan bir
kardiyovasküler ve renal güvenlilik çalışmasında (CARMELINA), linagliptin ile tedavi edilen
hastaların %0,3’ünde ve plasebo ile tedavi edilen hastaların %0,1’inde tanısı doğrulanmış akut
pankreatit bildirilmiştir. Hastalar, akut pankreatitin karakteristik semptomları hakkında
2 / 18bilgilendirilmelidir. Eğer pankreatit şüphesi varsa, ELNAGLİP tedavisi kesilmelidir. Şayet akut
pankreatit tanısı doğrulanırsa, ELNAGLİP tedavisine tekrar başlanmamalıdır. Pankreatit öyküsü
olan hastalarda dikkatli olunmalıdır.
Artralji
DPP-4 inhibitörleri alan hastalarda, şiddetli ve sakatlığa yol açabilen artraljiye dair pazarlama
sonrası vakalar raporlanmıştır. Tedavi başlangıcından itibaren, semptomların başlama zamanı bir
gün ile yıllar arasında değişmiştir. İlaç bırakıldığında semptomların da ortadan kalktığı ve
hastalara aynı ilaç veya farklı bir DPP-4 inhibitörü yeniden verildiğinde semptomların tekrar
meydana geldiği görülmüştür. DPP-4 inhibitörleri, şiddetli eklem ağrısının olası nedeni olarak
düşünülmeli ve uygunsa ilaç bırakılmalıdır.
Büllöz Pemfigoid
CARMELINA çalışmasında, linagliptin ile tedavi edilen hastaların 7’sinde (%0,2) büllöz
pemfigoid bildirilirken, plasebo grubunda hiç vaka yoktur. Bu hastalardan 3’ü büllöz pemfigoid
nedeniyle hastaneye yatırılmıştır. DPP-4 inhibitörleri alan hastalarda, hastaneye başvuru
gerektiren büllöz pemfigoid vakaları pazarlama sonrasında raporlanmıştır. Birçok vakada, ilaç
bırakıldığında ve sistemik/topikal immünsupresif tedavi uygulandığında hastaların düzeldiği
görülmüştür.
ELNAGLİP kullanırken ciltte oluşabilecek kabarcık ve erozyonların bildirilmesi hastalara
anlatılmalıdır. Eğer büllöz pemfigoid riskinden şüphe edilirse ELNAGLİP derhal bırakılmalı ve
uygun tanı ve tedavi için hasta bir dermatoloğa yönlendirilmelidir.
4.5. Diğer tıbbi ürünler ile etkileşimler ve diğer etkileşim şekilleri
Etkileşimlerin in vitro değerlendirilmesi:
Linagliptin, CYP izozimi CYP3A4’ün zayıf kompetetif ve zayıf-orta derecede mekanizmaya
dayanan inhibitörüdür. Ancak diğer CYP izoenzimlerini inhibe etmez. CYP izoenzimlerini
indüklemez.
Linagliptin, bir P-glikoprotein (P-gp) substratıdır ve digoksinin P-glikoprotein ile yönetilen
transportunu düşük potensle inhibe eder. Bu sonuçlara ve in vivo etkileşim çalışmalarına
dayanarak, linagliptinin diğer P-gp substratları ile etkileşimi beklenmez.
Etkileşimlerin in vivo değerlendirilmesi:
Diğer ilaçların linagliptin üzerindeki etkileri:
Aşağıda açıklanan klinik veriler, eşzamanlı uygulanan ilaçlarla klinik olarak anlamlı etkileşme
riskinin düşük olduğunu düşündürmektedir.
Rifampisin: 5 mg linagliptin ile güçlü bir P-glikoprotein ve CYP3A4 indükleyicisi olan
rifampisinin tekrarlanan eşzamanlı kullanımı, linagliptinin kararlı durum EAA ve C
maks
değerlerini, sırasıyla, %39,6 ve %43,8 oranında ve DPP-4 inhibisyonunu, çukurda, yaklaşık %30
oranında azaltmıştır. Bu nedenle, güçlü P-glikoprotein indükleyicileri ile eşzamanlı kullanılması
3 / 18halinde, özellikle uzun süreli uygulamalarda, linagliptinin tam etkililiği sağlanamayabilir.
Karbamazepin, fenobarbital ve fenitoin gibi diğer güçlü P-glikoprotein ve CYP3A4
indükleyicileri ile birlikte kullanım çalışılmamıştır.
Ritonavir: 5 mg’lık tek doz oral linagliptin ile P-glikoproteinin ve CYP3A4’ün güçlü bir
inhibitörü olan ritonavirin 200 mg çoklu oral dozlarının eşzamanlı uygulanması, linagliptinin
EAA ile C değerlerini sırasıyla, yaklaşık iki ve üç kat arttırmıştır. Genellikle linagliptinin
maks
terapötik dozlarında %1’den daha az olan bağlanmamış konsantrasyonları, ritonavir ile birlikte
kullanımdan sonra 4-5 kat artmıştır. Linagliptinin, ritonavir ile birlikte olan ve birlikte olmayan
kararlı durum plazma konsantrasyon simülasyonları, maruziyetteki artışın birikimde artış ile
ilişkili olmadığını göstermiştir. Linagliptin farmakokinetiğindeki bu değişiklikler klinik olarak
anlamlı bulunmamıştır. Bu nedenle, diğer P-glikoprotein/CYP3A4 inhibitörleri ile klinik olarak
anlamlı etkileşimler beklenmez.
Metformin: Sağlıklı gönüllülerde, günde üç kez 850 mg metformin dozlarının günde bir kez 10
mg linagliptin ile birlikte uygulanması, linagliptinin farmakokinetiğinde klinik olarak anlamlı bir
değişiklik oluşturmamıştır.
Sülfonilüre grubu ilaçlar: 5 mg linagliptin ile eşzamanlı olarak tek doz 1,75 mg glibenklamid
(gliburid) uygulaması, linagliptinin kararlı durum farmakokinetiğini değiştirmemiştir.
Linagliptinin diğer tıbbi ürünler üzerindeki etkisi:
Aşağıda açıklandığı gibi, klinik çalışmalarda linagliptinin metformin, gliburid, simvastatin,
varfarin, digoksin veya oral kontraseptiflerin farmakokinetiği üzerinde klinik açıdan anlamlı bir
etkisi görülmemiştir. Bu durum, CYP3A4, CYP2C9, CYP2C8, P-glikoprotein ve organik
katyonik taşıyıcı (OCT) substratları ile ilaç etkileşimlerine neden olma eğiliminin düşük
olduğunu gösteren in vivo bir kanıttır.
Metformin: 10 mg linagliptin ile bir OCT substratı olan metforminin (850 mg) çoklu günlük
dozlarda eşzamanlı kullanılması, sağlıklı gönüllülerde metformin farmakokinetiğinde klinik
olarak anlamlı bir değişiklik oluşturmamıştır. Yani linagliptin, OCT tarafından yönetilen
transportun bir inhibitörü değildir.
Sülfonilüre grubu ilaçlar: 5 mg çoklu oral dozlarda linagliptin ile tek doz oral 1,75 mg
glibenklamidin (gliburid) eşzamanlı kullanılması, glibenklamidin EAA ve C değerlerinin her
maks
ikisinde de klinik olarak anlamlı olmayan %14 oranında bir azalma ile sonuçlanmıştır.
Glibenklamid asıl olarak CYP2C9 ile metabolize olduğundan, bu veriler aynı zamanda
linagliptinin bir CYP2C9 inhibitörü olmadığı sonucunu da desteklemektedir. Glibenklamid gibi
asıl olarak CYP2C9 ile elimine edilen diğer sülfonilüre grubu ilaçlarla (örneğin, glipizid,
tolbutamid ve glimepirid) klinik olarak anlamlı bir etkileşim beklenmez.
Digoksin: Sağlıklı gönüllülerde 5 mg çoklu günlük dozlarda linagliptinin, 0,25 mg çoklu dozlarda
digoksin ile eşzamanlı uygulanmasının digoksinin farmakokinetiği üzerinde bir etkisi olmamıştır.
4 / 18Yani linagliptin, in vivo olarak, P-glikoprotein tarafından yönetilen transportun bir inhibitörü
değildir.
Varfarin: Günlük 5 mg çoklu dozlarda linagliptin, tek doz uygulanan ve bir CYP2C9 substratı
olan S(-) veya R(+) varfarinin farmakokinetiğini değiştirmemiştir.
Simvastatin: Sağlıklı gönüllülerde, linagliptinin çoklu günlük dozları, duyarlı bir CYP3A4
substratı olan simvastatinin kararlı durum farmakokinetiği üzerinde minimal etki oluşturmuştur.
6 gün süre ile supraterapötik 10 mg dozda linagliptin ile günde 40 mg simvastatinin birlikte
uygulanması, simvastatinin plazma EAA değerini %34 ve plazma C değerini %10 oranında
maks
arttırmıştır.
Oral kontraseptifler: 5 mg linagliptin ile birlikte uygulanması, levonorgestrel veya
etinilestradiyolün kararlı durum farmakokinetiğini değiştirmemiştir.
Özel popülasyonlara ilişkin ek bilgiler
Veri bulunmamaktadır.
Pediyatrik popülasyon:
Genel olarak, 10 ila 17 yaş arası tip 2 diyabetli pediatrik hastalarda yapılan klinik çalışmalarda,
linagliptinin güvenlik profili yetişkin popülasyonda gözlemlenene benzerdi.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
Gebelik dönemi
ELNAGLİP için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik/ embriyonal/ fetal gelişim/ doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir
(bkz. Bölüm 5.3).
Gebe kadınlara verilirken tedbirli olunmalıdır. Bir önlem olarak gebe kadınlarda ELNAGLİP
kullanımından kaçınılması tercih edilmelidir.
Laktasyon dönemi
Hayvanlardan elde edilen farmakokinetik veriler, linagliptin ve metabolitlerinin anne sütüne
geçtiğini göstermiştir. Anne sütü alan bir bebeğin karşılaşacağı risk göz ardı edilemez. Emzirmeyi
durdurma veya tedaviyi kesme/tedaviye başlamama kararı, ilaç tedavisinin anneye yararı ve anne
sütünün bebeğe yararı birlikte değerlendirilerek verilmelidir.
5 / 18Üreme yeteneği/Fertilite
Linagliptin ile insan fertilitesi üzerine bir çalışma yapılmamıştır. Hayvan çalışmalarında fertilite
açısından direkt veya indirekt zararlı etki görülmemiştir (bkz. Bölüm 5.3).
4.7. Araç ve makine kullanımı üzerindeki etkiler
Linagliptin, araç ve makine kullanımı üzerine ya hiç etki göstermez, ya da bu etki ihmal edilebilir
düzeydedir. Bununla birlikte hastalar, özellikle sülfonilüre ve/veya insülin ile kombine
kullanıldığı durumlarda, hipoglisemi riski açısından uyarılmalıdır.
4.8. İstenmeyen etkiler
Güvenlilik profili özeti:
Plasebo kontrollü çalışmalara ait havuz analizinde, plasebo alan hastalardaki genel advers olay
insidansı, linagliptin 5 mg ile ortaya çıkanlarla benzer bulunmuştur (%63,4 ve %59,1). Advers
olaylara bağlı olarak tedaviyi kesen hasta sayısı, plasebo ile tedavi edilen grupta, linagliptin 5
mg grubuna göre daha yüksektir (%4,3 ve %3,4).
Linagliptin+metformin+sülfonilüre üçlü kombinasyon tedavisi ile en sık gözlenen advers
reaksiyon %14,8 ile hipoglisemi olurken bu oran plasebo grubunda %7,6’dır.
Plasebo kontrollü çalışmalarda, linagliptin uygulanan hastaların %4,9’u advers etki olarak
“hipoglisemi” yaşamıştır. Bu advers etkilerin %4’ü hafif ve %0,9’u orta derecede ve %0,1’i
şiddetli olarak sınıflandırılmıştır. Pankreatit, linagliptine randomize edilen hastalarda daha sık
bildirilmiştir (Linagliptin alan 6.580 hastada 7 olaya karşılık, plasebo alan 4.383 hastada 2
olay).
Advers reaksiyonların çizelgeli listesi:
Arka plan tedavilerin advers reaksiyonlar üzerindeki etkileri nedeniyle (ör: hipoglisemi
üzerine), advers reaksiyonlar, ilgili tedavi rejimine göre analiz edilmiştir (monoterapi,
metformin tedavisine ekleme tedavisi olarak, metformin+sülfonilüre tedavisine ek olarak,
insülin tedavisine ek olarak).
Plasebo kontrollü çalışmalar, linagliptinin aşağıdaki şekilde kullanıldığı çalışmaları
içermektedir:
• 4 haftaya kadar kısa dönemli süreyle monoterapi
• ≥12 hafta süreli monoterapi
• Metformin tedavisine ekleme tedavisi olarak
• Metformin+sülfonilüre tedavisine ekleme tedavisi olarak
• Metformin ve empagliflozin tedavisine ekleme tedavisi olarak
• Metformin ile birlikte olan veya olmayan insülin tedavisine ekleme tedavisi olarak
Çift kör çalışmalarda monoterapi veya ekleme tedavisi şeklinde 5 mg linagliptin alan hastalarda
bildirilmiş olan advers reaksiyonlar, sistem organ sınıflamasına ve MedDRA terminolojisine
göre sınıflandırılmış ve aşağıdaki tabloda verilmiştir (Tablo 1).
6 / 18Advers etkiler mutlak sıklıklarına göre listelenmiştir:
Sıklık şu şekilde tanımlanır: Çok yaygın (≥1/10); yaygın (≥1/100 ile <1/10); yaygın olmayan
(≥1/1.000 ile <1/100); seyrek (≥1/10.000 ile <1/1.000); çok seyrek (<1/10.000), bilinmiyor
(eldeki verilerden hareketle tahmin edilemiyor).
Tablo 1: Klinik çalışmada monoterapi veya ekleme tedavisi olarak 5 mg linagliptin alan
hastalarda ve pazarlama sonrası deneyimlerde bildirilen advers reaksiyonlar
Sistem organ sınıfı
Advers reaksiyonların sıklığı
Advers etki
Enfeksiyon ve enfestasyonlar
Nazofarenjit Yaygın olmayan
Bağışıklık sistemi hastalıkları
Hipersensitivite (örneğin, bronşiyal hiperreaktivite) Yaygın olmayan
Metabolizma ve beslenme hastalıkları
Hipoglisemi1 Çok yaygın
Solunum, göğüs bozuklukları ve mediyastinal
hastalıklar
Öksürük Yaygın olmayan
Gastrointestinal hastalıklar
Pankreatit Seyrek#
Konstipasyon2 Yaygın olmayan
Deri ve derialtı doku hastalıkları
Anjiyoödem* Seyrek
Ürtiker* Seyrek
Döküntü* Yaygın olmayan
Büllöz pemfigoid Seyrek#
Araştırmalar
Amilaz artışı Yaygın olmayan
Lipaz artışı** Yaygın
*Pazarlama sonrasında elde edilen deneyimlere dayanır
**Klinik araştırmalarda >3 x ULN gözlenen lipaz artışlarına dayanır
#Linagliptin kardiyovasküler ve renal güvenlilik çalışmasına (CARMELINA) dayanır, aşağıya da bakınız.
1Metformin+sülfonilüre kombinasyonu ile gözlenmiş olan advers reaksiyon
2İnsülin kombinasyonu ile gözlenmiş olan advers reaksiyon
Linagliptin kardiyovasküler ve renal güvenlilik çalışması (CARMELINA)
CARMELINA çalışması, tespit edilmiş makrovasküler veya renal hastalık öyküsü ile
kardiyovasküler riskin yüksek olduğu kanıtlanmış tip 2 diyabet hastalarında, plaseboya karşı
linagliptinin kardiyovasküler ve renal güvenliliğini değerlendirmiştir (bkz. Bölüm 5.1). Bu
çalışma, linagliptin (5 mg) ile tedavi edilen 3494 hastayı ve plasebo ile tedavi edilen 3485 hastayı
kapsar. Her iki tedavi de, HbA ve KV risk faktörleri için bölgesel standartları hedefleyen
1c
standart bakımlara eklenmiştir. Linagliptin alan hastalardaki genel advers olay ve ciddi advers
7 / 18olay insidansı plasebo alan hastalarla benzerdir. Bu çalışmadan elde edilen güvenlilik verileri,
linagliptinin önceden bilinen güvenlilik profili ile tutarlıdır.
Tedavi edilmiş grupta, şiddetli hipoglisemik olaylar (yardım gerektiren) linagliptin grubundaki
hastaların %3’ünde ve plasebo grubundaki hastaların %3,1’inde bildirilmiştir. Başlangıçta
sülfonilüre kullanan hastalar arasında şiddetli hipoglisemi insidansı, linagliptin grubunda %2 ve
plasebo grubunda %1,7’dir. Başlangıçta insülin kullanan hastalar arasında ise şiddetli hipoglisemi
insidansı linagliptin grubunda %4,4 ve plasebo grubunda %4,9’dur.
Genel çalışma gözlem döneminde, linagliptin ile tedavi edilen hastaların %0,3’ünde ve plasebo
ile tedavi edilen hastaların %0,1’inde tanısı doğrulanmış akut pankreatit bildirilmiştir.
CARMELINA çalışmasında, linagliptin ile tedavi edilen hastaların %0,2’sinde büllöz pemfigoid
bildirilirken, plasebo ile tedavi edilen hastalarda hiç bildirilmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Semptomlar
Sağlıklı gönüllülerde yapılan kontrollü klinik çalışmalarda, 600 mg’a kadar tek doz linagliptin
uygulanması (önerilen dozun 120 katına eşdeğer) genellikle iyi tolere edilmiştir. İnsanlarda, 600
mg’ın üzerindeki dozlarda deneyim yoktur.
Tedavi:
Bir doz aşımı halinde, genel destekleyici önlemlerin (örneğin, absorbe olmayan materyalin
gastrointestinal kanaldan uzaklaştırılması, klinik monitorizasyon ve gereken klinik önlemlerin
uygulanması) uygulanması düşünülmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diyabette kullanılan ilaçlar, dipeptidil peptidaz 4 (DPP-4) inhibitörleri
ATC kodu: A10BH05
Etki mekanizması
Linagliptin, inkretin hormonları GLP-1 ve GIP’nin (glukagon benzeri peptid-1, glukoza bağımlı
insülinotropik polipeptid) inaktivasyonunda rol oynayan bir enzim olan DPP-4’ün (Dipeptidil
peptidaz 4, EC 3.4.14.5) inhibitörüdür. Bu hormonlar DPP-4 enzimi tarafından hızla degrade
edilirler. Her iki inkretin hormonu da glikoz homeostazının fizyolojik regülasyonunda yer
almaktadır. İnkretinler gün boyunca düşük bazal bir düzeyde salgılanır ve yemeklerden hemen
8 / 18sonra düzeyleri artar. GLP-1 ve GIP, normal ve yüksek kan glikoz düzeylerinin varlığında
pankreastaki beta hücrelerinden insülin biyosentezini ve salgılanmasını arttırırlar. Ayrıca GLP-1
pankreastaki alfa hücrelerinden glukagon salgılanmasını azaltarak, hepatik glikoz çıkışının
azalmasına neden olur. Linagliptin, DPP-4 ile geri dönüşümlü bir şekilde çok etkin bağlanır ve
böylece aktif inkretin düzeylerinde uzun süreli bir artışa ve uzamaya yol açar. Linagliptin glikoza
bağımlı olarak insülin sekresyonunu arttırır ve glukagon sekresyonunu azaltır. Böylece, glikoz
homeostazında genel bir iyileşme sağlar. Linagliptin DPP-4’e selektif olarak bağlanır ve DPP-
4’e selektivitesi in vitro olarak, DPP-8 veya DPP-9 aktivitesine kıyasla 10.000 kattan fazladır.
Klinik etkililik ve güvenlilik
5.239 Tip 2 diyabetli hastayı kapsayan ve bunlardan 3.319 hastanın linagliptin aldığı 8 adet Faz
III randomize kontrollü çalışmada, etkililik ve güvenlilik değerlendirilmiştir. Çalışmalarda
linagliptin tedavisi alan 65 yaş ve üzerinde 929, hafif renal bozukluğu olan 1.238 ve orta
dereceli renal bozukluğu olan 143 hasta vardır. Günde bir kez linagliptin uygulaması, vücut
ağırlığında klinik olarak belirgin bir değişiklik yapmadan glisemik kontrolü klinik olarak
anlamlı düzeyde iyileştirmiştir. Cinsiyet, yaş, renal bozukluk ve vücut kütle indeksi (BMI) dahil
farklı alt gruplar arasında glikozillenmiş hemoglobin A1c (HbA ) düzeyindeki düşmeler
1c
benzer oranlardadır. HbA başlangıç değerlerinin daha yüksek olduğu durumlarda HbA
1c 1c
düzeyinde düşme daha fazladır. Havuzda toplanmış çalışmalara ait verilerin analizinde, HbA
1c
düzeylerindeki düşmelerin Asyalı hastalarla (%0,8), beyaz ırktan olan hastalar (%0,5) arasında
anlamlı şekilde farklı olduğu tespit edilmiştir.
Metformin tedavisi için uygun olmayan hastalarda linagliptin monoterapisi
Linagliptin monoterapisinin etkililiği ve güvenliliği, 24 hafta süreli çift kör, plasebo kontrollü
çalışmada değerlendirilmiştir. Günde bir kez 5 mg linagliptin ile yapılan tedavi, HbA bazal
1c
değeri yaklaşık %8 olan hastalarda HbA düzeylerinde anlamlı düzelmeler (plasebo ile
1c
karşılaştırıldığında %-0,69 değişiklik) sağlamıştır. Linagliptin aynı zamanda, plasebo ile
karşılaştırıldığında, açlık plazma glikoz (APG) ve yemekten 2 saat sonraki tokluk glikoz (TG)
düzeylerinde de anlamlı düzelmeler oluşturmuştur. Linagliptin ile tedavi edilen hastalarda
gözlenen hipoglisemi insidansı plasebo ile benzerdir.
Linagliptin monoterapisinin etkililiği ve güvenliliği, metformin tedavisi intolerans nedeni ile
uygun olmayan veya böbrek bozukluklarına bağlı olarak kontrendike olan hastalarda yapılan
18 hafta süreli çift kör, plasebo kontrollü bir çalışmada da değerlendirilmiştir. Linagliptin
tedavisi, ortalama HbA bazal değeri yaklaşık %8,09 olan hastalarda HbA düzeylerinde
1c 1c
anlamlı düzelmeler (plasebo ile karşılaştırıldığında -%0,57 değişiklik) sağlamıştır. Linagliptin
açlık plazma glikoz (APG) düzeyinde de, plasebo ile karşılaştırıldığında, anlamlı düzelmeler
oluşturmuştur. Linagliptin ile tedavi edilen hastalarda gözlenen hipoglisemi insidansı plasebo
ile benzerdir.
Metformin tedavisine eklenen linagliptin tedavisi
Metformin ile linagliptin kombinasyonunun etkililiği ve güvenliliği 24 hafta süreli çift kör
plasebo kontrollü bir çalışmada değerlendirilmiştir. Linagliptin tedavisi, HbA ortalama bazal
1c
değeri yaklaşık %8 olan hastalarda HbA düzeylerinde anlamlı düzelmeler (plasebo ile
1c
9 / 18karşılaştırıldığında %-0,64 değişiklik) sağlamıştır. Linagliptin aynı zamanda, plasebo ile
karşılaştırıldığında, açlık plazma glikoz (APG) ve yemekten 2 saat sonraki tokluk glikoz (TG)
düzeylerinde de anlamlı düzelmeler oluşturmuştur. Linagliptin ile tedavi edilen hastalarda
gözlenen hipoglisemi insidansı plasebo ile benzerdir.
Metformin ve sülfonilüre kombine tedavisine eklenen linagliptin tedavisi
Metformin ve sülfonilüre kombine tedavisinin yeterli olmadığı hastalarda, 5 mg linagliptin
tedavisinin etkililiği ve güvenliliği 24 hafta süreli, plasebo kontrollü bir çalışmada
değerlendirilmiştir. Linagliptin tedavisi, HbA ortalama bazal değeri yaklaşık % 8,14 olan
1c
hastalarda HbA düzeylerinde anlamlı düzelme (plasebo ile karşılaştırıldığında -%0,62
1c
değişiklik) sağlamıştır. Linagliptin aynı zamanda, plasebo ile karşılaştırıldığında, açlık plazma
glikoz (APG) ve yemekten 2 saat sonraki tokluk glikoz (TG) düzeylerinde de anlamlı
düzelmeler oluşturmuştur.
İnsülin tedavisine eklenen linagliptin tedavisi
Tek başına insülin veya insülinin metformin ve/veya pioglitazon ile kombinasyonu tedavisine
eklenen 5 mg linagliptinin etkililiği ve güvenliliği, 24 hafta süreli, çift kör, plasebo kontrollü
bir çalışmada değerlendirilmiştir. Linagliptin, ortalama başlangıç değeri %8,3 olan HbA
1c
değerlerinde anlamlı iyileşmeler oluşturmuştur (plasebo ile karşılaştırıldığında %-0,65).
Linagliptin, aynı zamanda, açlık plazma glikoz seviyesi (APG) üzerinde de anlamlı iyileştirme
sağlamış ve plasebo ile karşılaştırıldığında hastaların daha büyük bir kısmı hedef HbA düzeyi
1c
olan <%7 değerini sağlamıştır. Bu değere stabil bir insülin dozu (40,1 IU) ile ulaşılmıştır. Vücut
ağırlığı gruplar arasında anlamlı bir fark göstermemiştir. Plazma lipidleri üzerindeki etki ihmal
edilebilir düzeydedir. Linagliptin ile tedavi edilen hastalarda gözlenen hipoglisemi insidansı
plasebo ile benzerdir (linagliptin: %22,2, plasebo: %21,2).
Metformin tedavisine eklenen linagliptinin 24 aylık verilerinin glimepirid ile karşılaştırılması
Metformin monoterapisi ile yeterli glisemik kontrol sağlanamayan hastalarda yapılan bir
çalışmada, tedaviye 5 mg linagliptin veya glimepirid (ortalama doz 3 mg) eklenmesinin
etkililiği ve güvenliliği karşılaştırılmıştır. Ortalama bazal HbA değeri %7,69 olan hastalarda,
1c
HbA düzeyindeki ortalama düşmeler; linagliptin ile %-0,16 ve glimepirid ile %-0,36 olarak
1c
saptanmıştır, ortalama tedavi farklılığı %0,20’dir (%97,5 GA: 0,09, 0,299). Hipoglisemi
insidansı, linagliptin grubunda (%7,5) glimepirid grubuna (%36.1) göre anlamlı olarak daha
düşüktür. Linagliptin ile tedavi edilen hastalarda vücut ağırlığında başlangıç değerlerine göre
anlamlı bir ortalama azalma gözlenmiş, buna karşılık glimepirid uygulanan hastaların vücut
ağırlığında başlangıç değerlerine göre anlamlı bir artış olmuştur (-1,39’a karşılık +1,29 kg).
Şiddetli renal bozukluğu olan hastalarda tedaviye linagliptin eklenmesi, 12 hafta süreli plasebo
kontrollü veriler (stabil mevcut tedavi) ve 40 hafta süreli plasebo kontrollü uzatma
(uyarlanabilir mevcut tedavi)
Linagliptinin etkililiği ve güvenliliği, şiddetli renal bozukluğu olan Tip 2 diyabetli hastalarda
yapılan 12 hafta süreli bir çift kör çalışmada plaseboya karşı çalışılmıştır. Çalışma sırasında
daha önce uygulanmakta olan glisemi tedavileri stabil tutulmuştur. Hastaların çoğunluğu
(%80,5) mevcut tedavi, tek başına veya sülfonilüre, glinid ve pioglitazon gibi diğer oral
10 / 18antidiyabetiklerle kombine olarak insülin kullanmaktaydı. Daha sonra, uygulanmakta olan
antidiyabetiklerin doz ayarlamalarına izin verilen 40 haftalık bir izleme dönemi uygulanmıştır.
Linagliptin tedavisi, HbA ortalama bazal değeri yaklaşık %8,2 olan hastalarda HbA
1c 1c
düzeylerinde anlamlı düzelmeler (12 haftanın sonunda, plasebo ile karşılaştırıldığında, %-0,59
değişiklik) sağlamıştır. 52 haftanın sonunda HbA ’de plaseboya göre gözlenen değişiklik
1c
oranı %-0,72’dir.
İki grup arasında vücut ağırlıkları açısından önemli bir fark olmamıştır. Hipoglisemi insidansı,
asemptomatik hipoglisemik olaylardaki artışa bağlı olarak, linagliptin ile tedavi edilen
hastalarda plaseboya göre daha yüksektir. Şiddetli hipoglisemik olaylar açısından gruplar
arasında bir farklılık yoktur.
Tip 2 diyabeti olan yaşlı kişilerde (≥70 yaş) ekleme tedavisi olarak linagliptin
Tip 2 diyabeti olan daha yaşlı kişilerde (≥70 yaş) linagliptin tedavisinin etkililiği ve güvenliliği
24 hafta süreli çift kör bir çalışmada değerlendirilmiştir. Hastalar, arka plan tedavisi olarak
metformin ve/veya sülfonilüre ve/veya insülin tedavisi almıştır. Alınmakta olan antidiyabetik
ilaçların dozu ilk 12 hafta süresince stabil tutulmuş ve sonrasında doz ayarlamalarına izin
verilmiştir. Linagliptin, %7,8 olan bazal HbA düzeylerinde anlamlı iyileşmeler oluşturmuştur
1c
(24 hafta sonra, plasebo ile karşılaştırıldığında %-0,64 değişiklik). Linagliptin, aynı zamanda,
açlık plazma glikozunda (APG) da plasebo ile karşılaştırıldığında anlamlı iyileştirmeler
göstermiştir. Vücut ağırlığı, gruplar arasında anlamlı şekilde değişmemiştir.
Linagliptin kardiyovasküler ve renal güvenlilik çalışması (CARMELINA)
CARMELINA, tespit edilmiş makrovasküler veya renal hastalık öyküsü ile KV riskinin arttığı
kanıtlanmış olan 6.979 tip 2 diyabet hastasında yürütülmüş bir randomize çalışmadır. Bu
hastalar, bölgesel HbA , KV risk faktörleri ve renal hastalığın bölgesel standartlarını hedef
1c
alan standart bakıma ek olarak, 5 mg linagliptin (3.494) veya plasebo (3.485) ile tedavi
edilmiştir. Çalışma popülasyonu, 75 yaş ve üzerinde 1.211 (%17,4) hastayı ve renal yetmezliği
bulunan 4.348 (%62,3) hastayı kapsamıştır. Popülasyonun yaklaşık %19’unun eGFR değeri
≥45-<60 ml/dk/1,73 m2, %28’inin eGFR değeri ≥30-<45 ml/dk/1,73 m2 ve %15’inin eGFR
değeri <30 ml/dk/1,73 m2’dir.
Başlangıçtaki ortalama HbA değeri % 8’dir.
1c
Çalışma, ilk kardiyovasküler ölümün görülmesi veya fatal olmayan miyokard enfarktüsü (MI)
veya fatal olmayan inmenin (3P-MACE) bileşimi olan primer kardiyovasküler sonlanım
noktasında non-inferioriteyi göstermek için tasarlanmıştır. Renal bileşik sonlanım noktası, renal
ölüm veya uzun süreli son dönem böbrek hastalığı veya eGFR düzeyinde devamlı olarak %40
veya daha fazla azalma şeklinde tanımlanmıştır.
Medyan 2,2 yıl süreli takip süresinden sonra, linagliptinin uygulamakta olan bakıma eklenmesi
ile majör advers kardiyovasküler olay veya renal olay riski artmamıştır. Tip 2 diyabeti olan ve
linagliptin kullanmayan hastalardaki normal bakımla karşılaştırıldığında, kararlaştırılmış ek
11 / 18sonlanım noktası olan kalp yetmezliği nedeniyle hastaneye yatış riskinde bir artış olmamıştır
(bkz. Tablo 2).
Tablo 2: CARMELINA çalışmasında tedavi gruplarına göre kardiyovasküler ve renal
sonlanımlar
Linagliptin 5 mg Plasebo Tehlike oranı
Hasta sayısı İnsidans Hasta İnsidans (%95 GA)
(%) oranı/1000 sayısı (%) oranı/1000
hasta yılı hasta yılı
Hasta sayısı 3494 3485
Primer KV bileşik 434 (12,4) 57,7 420 (12,1) 56,3 1,02
sonlanım (0,89, 1,17)**
(Kardiyovasküler
ölüm, non-fatal MI,
non-fatal inme)
Sekonder renal bileşik 327 (9,4) 48,9 306 (8,8) 46,6 1,04
sonlanım (0,89, 1,22)
(Renal ölüm, SDBH,
eGFR değerlerinde
sürekli olarak %40
düşme)
Tüm nedenlere bağlı 367 (10,5) 46,9 373 (10,7) 48 0,98
ölüm (0,84, 1,13)
KV ölüm 255 (7,3) 32,6 264 (7,6) 34 0,96
(0,81, 1,14)
Kalp yetmezliği 209 (6) 27,7 226 (6,5) 30,4 0,9
nedeniyle hastaneye (0,74, 1,08)
yatış
**Tehlike oranı için %95 GA’nın üst sınırının 1,3’ten daha düşük olduğunu göstermek üzere daha aşağı olmama
testi
SDBH: Son dönem böbrek hastalığı
Albüminüri progresyonu (normoalbüminüriden mikroalbüminüriye veya makroalbüminüriye
değişiklik veya mikroalbüminüriden makroalbüminüriye değişiklik) için yapılan analizlerde,
tahmin edilen tehlike oranı, linagliptin için, plaseboya karşı, 0,86’dır (%95 GA, 0,78-0,95).
Linagliptin kardiyovasküler güvenlilik çalışması (CAROLINA)
CAROLINA, artmış KV riski olan veya saptanmış komplikasyonları bulunan erken tip 2
diyabeti olan 6.033 hastada yürütülmüş bir randomize çalışmadır. Hastalar, HbA ve KV risk
1c
faktörlerinin bölgesel standartlarını hedef alan standart bakıma (hastaların %83’ünde
metforminle mevcut tedavi dahil) ek olarak linagliptin 5 mg (3,023) veya glimepirid 1-4 mg
(3,010) ile tedavi edilmiştir. Çalışma popülasyonunun ortalama yaşı 64’tür ve 2.030 hasta
(%34) ≥70 yaşındadır. Çalışma popülasyonu, kardiyovasküler hastalığı bulunan 2.089 (%35)
12 / 18hasta ve böbrek yetmezliği olan (başlangıçtaki eGFR değeri <60 ml/dk/1,73m2) 1.130 (%19)
hastayı içermektedir. Başlangıçtaki ortalama HbA değeri %7,15’tir.
1c
Çalışma, kardiyovasküler ölüm veya fatal olmayan miyokard enfarktüsü (MI) veya fatal
olmayan inmenin (3P-MACE) ilk ortaya çıkmasının bileşimi olan primer kardiyovasküler
sonlanım noktası için, daha aşağı olmama (non-inferiorite) durumunu göstermek üzere
tasarlanmıştır.
Medyan 6,25 yıl olan takip süresinden sonra, linagliptin, glimepiride göre, majör
kardiyovasküler olay riskini arttırmamıştır (bkz. Tablo 3). Sonuçlar, metformin kullanan veya
kullanmayan hastalarda tutarlıdır.
Tablo 3: CAROLINA çalışmasında tedavi grubuna göre majör kardiyovasküler olaylar
(MACE) ve mortalite
Linagliptin 5 mg Glimepirid (1-4 mg) Tehlike oranı
Hasta İnsidans Hasta İnsidans (%95
sayısı (%) oranı/1000 sayısı oranı/1000
hasta yılı (%) hasta yılı
Hasta sayısı 3023 3010
Primer KV bileşik 356(11,8) 20,7 362 (12) 21,2 0,98
sonlanım (0,84, 1,14)**
(Kardiyovasküler
ölüm, non-fatal MI,
non-fatal inme)
Tüm nedenlere 308 (10,2) 16,8 336 18,4 0,91
bağlı ölüm (11,2) (0,78, 1,06)
KV ölüm 169 (5,6) 9,2 168 (5,6) 9,2 1
(0,81, 1,24)
Kalp yetmezliği 112 (3,7) 6,4 92 (3,1) 5,3 1,21
nedeniyle (0,92,01,59)
hastaneye yatış
** Tehlike oranı için %95 GA’nın üst sınırının 1,3’ten daha düşük olduğunu göstermek üzere daha aşağı olmama
testi
Tüm tedavi dönemi için (medyan tedavi süresi 5,9 yıl), orta veya şiddetli hipoglisemisi olan
hasta oranı linagliptin için %6,5 ve glimepirid için %30,9’dur, linagliptin alan
hastaların %0,3’ünde ve glimepirid alan hastaların %2,2’sinde şiddetli hipoglisemi ortaya
çıkmıştır.
Pediyatrik popülasyon
Günde bir kez 25 mg'a potansiyel doz artışı ile birlikte empagliflozin 10 mg'ın veya günde bir
kez 5 mg linagliptin'in klinik etkililiği ve güvenliliği, çift kör, randomize, plasebo kontrollü, 52
13 / 18haftaya kadar çift-kör aktif tedavi güvenlik uzatma süreli, 26 haftalık paralel grup çalışmasında
(DINAMO), tip 2 diyabetli 10 ila 17 yaş arası çocuk ve ergenlerde incelenmiştir.
Başlangıçta, ortalama HbA %8,03 idi. Linagliptin 5 mg ile tedavi, HbA 'de anlamlı bir
1c 1c
iyileşme sağlamadı. Linagliptin ve plasebo arasında 26 hafta sonra HbA 'deki düzeltilmiş
1c
ortalama değişikliğin tedavi farkı -%0,34'tür (%95 GA -0,99, 0,30; p=0,2935). Başlangıca göre
HbA 'deki düzeltilmiş ortalama değişiklik, linagliptin ile tedavi edilen hastalarda %0,33 ve
1c
plasebo ile tedavi edilen hastalarda %0,68 olmuştur (bkz. bölüm 4.2).
5.2. Farmakokinetik özellikler
Linagliptinin farmakokinetik özellikleri sağlıklı kişilerde ve Tip 2 diyabetli hastalarda kapsamlı
şekilde incelenmiştir. Sağlıklı gönüllülere veya hastalara 5 mg dozda oral linagliptin
uygulanmasından sonra hızla absorbe edilir, pik plazma konsantrasyonuna (Medyan T )
maks
uygulamadan sonra 1,5 saatte ulaşılır.
Linagliptinin plazma konsantrasyonları trifazik biçimde azalır, terminal yarılanma ömrü
(linagliptinin terminal yarılanma ömrü 100 saatten fazladır) uzundur. Bu durum daha çok
linagliptinin DPP-4’e doyurulabilir ve sıkı bağlanması ile ilişkilidir ve ilacın birikmesine bir
katkısı yoktur.
Linagliptinin 5 mg tekrarlanan oral dozlarıyla ortaya çıkan birikimi için etkili yarılanma ömrü
yaklaşık 12 saattir. Günde bir kez 5 mg linagliptin uygulanmasından sonra kararlı durum plazma
konsantrasyonlarına 3.dozdan sonra ulaşılır. İlk dozla karşılaştırıldığında, kararlı durumda
uygulanan 5 mg dozları takiben linagliptinin EAA değerinde yaklaşık %33 artış olmuştur.
Linagliptin EAA’nın denek-içi ve denekler-arası varyasyon katsayısı küçüktür (sırası ile %12,6
ve %28,5). Linagliptinin DPP-4’e konsantrasyon-bağımlı olarak bağlanması nedeniyle,
linagliptinin total maruziyete dayalı farmakokinetiği doğrusal değildir. Nitekim, linagliptinin total
plazma EAA değeri, dozla orantılı olandan daha az artış gösterirken, bağlı olmayan EAA kabaca
dozla orantılı şekilde artar. Linagliptinin farmakokinetiği, sağlıklı kişiler ve Tip 2 diyabetli
hastalarda çoğunlukla benzerdir.
Genel özellikler
Emilim:
Linagliptinin mutlak biyoyararlanımı yaklaşık %30’dur. Linagliptin ile birlikte yüksek oranda
yağ içeren yemek yenmesi, C ’a ulaşma zamanını 2 saat uzatır ve C değerini %15 oranında
maks maks
azaltır, ancak EAA üzerinde bir etki gözlenmemiştir. C ve T üzerinde klinik olarak
0-72sa maks maks
anlamlı bir değişiklik beklenmez. Bu nedenle linagliptin yemekle birlikte veya ayrı olarak
alınabilir.
Dağılım:
Doku bağlanmasının bir sonucu olarak, sağlıklı kişilere intravenöz tek doz 5 mg linagliptin
uygulanması ile kararlı durumda ortalama görünür dağılım hacmi yaklaşık 1.110 litredir. Bu
durum linagliptinin dokulara geniş ölçüde yayıldığını gösterir. Linagliptinin plazma proteinlerine
bağlanması konsantrasyon bağımlıdır, linagliptinin artan konsantrasyonlarıyla DPP-4’e
14 / 18bağlanmasının doyurulabilir olduğunu yansıtan şekilde, 1 nmol/l’de yaklaşık %99’dan, ≥30
nmol/l’de %75-89’a azalır. DPP-4’ün tamamen doymuş olduğu yüksek konsantrasyonlarda,
linagliptinin %70-80’i DPP-4 dışındaki diğer plazma proteinlerine bağlanmıştır, dolayısıyla %20-
30’u plazmada serbest halde bulunmuştur.
Biyotransformasyon:
10 mg dozda oral [14C]linagliptin uygulanmasından sonra radyoaktivitenin yaklaşık %5’i idrarla
atılmıştır. Linagliptin eliminasyonunda metabolizmanın rolü daha az önemlidir. Kararlı durumda,
linagliptinin bir ana metaboliti, %13,3’lük rölatif maruziyet ile tespit edilmiştir. Bu metabolit,
farmakolojik olarak inaktiftir ve linagliptinin plazma DPP-4 inhibitör aktivitesine katkısı yoktur.
Eliminasyon:
Oral [14C] linagliptinin sağlıklı kişilere verilmesini takiben, dozlamadan sonraki 4 gün içinde,
uygulanan radyoaktivitenin yaklaşık %85’i feçes (%80) veya idrar (%5) ile atılmıştır. Kararlı
durumda renal klirens yaklaşık olarak 70 ml/dk’dır.
Doğrusallık/Doğrusal olmayan durum:
Linagliptinin DPP-4’e konsantrasyon-bağımlı olarak bağlanması nedeniyle, linagliptinin total
maruziyete dayalı farmakokinetiği doğrusal değildir.
Hastalardaki karakteristik özellikler
Böbrek yetmezliği:
Çoklu dozlu, açık bir çalışmada, çeşitli derecelerde kronik böbrek yetmezliği olan kişiler ile
normal sağlıklı gönüllülerden oluşan kontrol grubunda 5 mg linagliptinin farmakokinetiği
değerlendirilmiştir. Çalışmaya katılan hastalar, böbrek yetmezliğinin derecesi kreatinin klirensine
(CrCl) göre, hafif (50-<80 ml/dk), orta (30-<50 ml/dk), şiddetli (<30 ml/dk) ve hemodiyalize
giren son dönem böbrek hastalığı (SDBH) hastaları şeklinde sınıflandırılmıştır. Ek olarak, şiddetli
renal bozukluğu (<30 ml/dk) olan Tip 2 diabetes mellituslu (T2DM) hastalar ile renal
fonksiyonları normal olan T2DM’li hastalar karşılaştırılmıştır. Kreatinin klirensi, 24 saatlik idrar
kreatin klirensi olarak ölçülmüş veya serum kreatininden Cockcroft-Gault formülüne dayanarak
tahmin edilmiştir.
CrCl = (140 – yaş) x ağırlık/72 x serum kreatinin [x 0.85 (kadınlar için)].
Yaş; yıl olarak; ağırlık, kg olarak ve serum kreatinini, mg/dl olarak verilmiştir.
Kararlı durum koşulları altında, hafif derecede renal bozukluğu olan hastalar ile sağlıklı kişiler
arasında linagliptin maruziyeti karşılaştırılabilir bulunmuştur. Orta dereceli renal bozukluğu olan
hastalarda, kontrole göre maruziyette orta düzeyde (yaklaşık 1,7 kat) bir artış gözlenmiştir.
Şiddetli renal bozukluğu olan T2DM’li hastalarda maruziyet, normal renal fonksiyonlu T2DM’li
hastalara göre yaklaşık 1,4 kat artmıştır. SDBH olan hastalarda linagliptin EEA değeri için kararlı
durum öngörüleri, orta ve şiddetli renal bozukluğu olan hastalarla karşılaştırılabilir maruziyeti
göstermiştir. Ek olarak, linagliptinin hemodiyaliz veya peritonal diyaliz ile terapötik olarak
anlamlı düzeylerde elimine edilmesi beklenmemektedir. Dolayısı ile renal bozukluğun herhangi
bir derecesi için linagliptin dozunun ayarlaması gerekli değildir.
15 / 18Karaciğer yetmezliği:
Hafif, orta ve şiddetli hepatik yetmezliği (Child- Pugh sınıflandırmasına göre) olan diyabetik
olmayan hastalarda 5 mg çoklu dozlarda linagliptin uygulaması sonrasında linagliptinin ortalama
EAA ve C değerleri, eşleştirilmiş sağlıklı kontrollerle benzerdir. Hafif, orta ve şiddetli hepatik
maks
yetmezliği olan diyabetik hastalarda doz ayarlaması ile ilgili öneri yoktur.
Vücut kütle indeksi (BMI):
BMI’ye dayalı olarak doz ayarlaması gerekli değildir. Faz I ve II verilerinin popülasyon
farmakokinetiği analizlerine dayanarak, BMI’nin linagliptin farmakokinetiği üzerinde klinik
olarak anlamlı bir etkisi yoktur. Ruhsat öncesi klinik çalışmalar 40 kg/m2 BMI değerlerine kadar
yapılmıştır.
Cinsiyet:
Cinsiyete dayalı doz ayarlaması gerekli değildir. Faz I ve II verilerinin popülasyon
farmakokinetiği analizlerine dayanarak, cinsiyetin linagliptin farmakokinetiği üzerinde klinik
olarak anlamlı bir etkisi yoktur.
Yaşlı hastalar:
80 yaşına kadar bir doz ayarlaması gerekli değildir, çünkü Faz I ve II verilerinin popülasyon
farmakokinetiği analizlerine dayanarak, yaşın linagliptin farmakokinetiği üzerinde klinik olarak
anlamlı bir etkisi yoktur. Daha yaşlı kişiler (65-80, en yaşlı hasta 78 yaşında) daha genç hastalarla
karşılaştırılabilir linagliptin plazma konsantrasyonları göstermiştir.
Pediyatrik popülasyon:
Pediyatrik bir Faz II çalışması, tip 2 diabetes mellitusu olan çocuklarda ve adolesanlarda (≥10 -
<18 yaş) 1 mg ve 5 mg linagliptinin farmakokinetiğini ve farmakodinamiğini incelemiştir.
Gözlenen farmakokinetik ve farmakodinamik yanıtlar erişkin gönüllülerde bulunan yanıtlarla
uyumludur. Linagliptin 5 mg, linagliptin 1 mg’a çukur DPP-4 inhibisyonu bağlamında üstünlük
göstermiş (%72’ye karşı %32, p=0,0050) ve başlangıç HbA değerinden uyarlanmış ortalama
1c
değişiklik bağlamında sayısal olarak daha fazla düşme (%-0,63’e karşılık %-0,48, anlamlı değil)
oluşturmuştur. Veri setinin sınırlı yapısına bağlı olarak sonuçlar dikkatle yorumlanmalıdır.
Bir pediatrik Faz 3 çalışması, tip 2 diabetes mellituslu 10 ila 17 yaş arası çocuk ve ergenlerde 5
mg linagliptinin farmakokinetiğini ve farmakodinamiğini (başlangıca göre HbA değişimi)
1c
inceledi. Gözlemlenen maruz kalma-yanıt ilişkisi, pediatrik ve yetişkin hastalar arasında genel
olarak karşılaştırılabilirdi, ancak çocuklarda daha küçük bir ilaç etkisi tahmin ediliyordu.
Linagliptin'in oral uygulaması, yetişkin hastalarda gözlenen aralık içinde maruz kalma ile
sonuçlanmıştır. Uygulamadan 1.5 saat sonra gözlemlenen geometrik ortalama çukur
konsantrasyonlar ve kararlı durumdaki geometrik ortalama konsantrasyonlar (t civarında bir
maks
konsantrasyonu temsil eder) sırasıyla 4.30 nmol/L ve 12.6 nmol/L idi. Yetişkin hastalarda karşılık
gelen plazma konsantrasyonları 6,04 nmol/L ve 15,1 nmol/L idi.
16 / 18Irk:
Irka dayalı doz ayarlaması gerekmez. Beyaz, Hispanik, Afrika ve Asya orjinli hastaları kapsayan
mevcut farmakokinetik verilerin bütünsel analizine dayanarak, linagliptinin plazma
konsantrasyonları üzerinde ırkın açık bir etkisi yoktur. Ek olarak, Japon, Çinli ve Beyaz sağlıklı
gönüllülerde yapılan Faz I çalışmalarda linagliptinin farmakokinetik özellikleri benzer
bulunmuştur.
5.3. Klinik öncesi güvenlilik verileri
İnsan maruziyetinin 300 katından daha yüksek tekrarlanan dozlarda linagliptin ile fare ve
sıçanlarda toksisitenin ilk hedef organları karaciğer, böbrekler ve gastrointestinal kanaldır.
Sıçanlarda, üreme organları, tiroid ve lenfoid organlar üzerindeki etkiler, insan maruziyetinin
1500 katı dozlarda görülmüştür. Köpeklerde orta dozlarda, sekonder olarak kardiyovasküler
değişikliklere neden olan güçlü pseudo alerjik reaksiyonlar gözlenmiştir. Bu değişiklikler
köpeklere spesifik olarak kabul edilmiştir. İnsan maruziyetinin 450 katı dozlarda Cynomolgus
maymunlarda, toksisite açısından hedef organlar karaciğer, böbrekler, mide, üreme organları,
timus, dalak ve lenf nodlarıdır. Bu maymunlarda, insan maruziyetinin 100 katı dozlarda major
bulgu mide iritasyonudur.
Linagliptin ve ana metabolitinin genotoksik potansiyeli yoktur.
Sıçanlarda ve farelerde yapılan oral, 2 yıllık karsinojenite çalışmalarında sıçanlarda veya erkek
farelerde karsinojenite ile ilgili kanıt bulunmamıştır. En yüksek dozda (insan maruziyetinin 200
katından fazla) sadece dişi farelerde malign lenfoma insidansı anlamlı olarak daha yüksek
bulunmuştur. Bu durum insanlar için geçerli olarak kabul edilmemiştir (açıklama: Tedavi ile
ilişkisiz, ancak arka plan insidansının büyük oranda değişken olmasına bağlı olarak). Bu
çalışmalara dayanarak insanlarda karsinojenite endişesi bulunmamaktadır.
Sıçanlarda, fertilite, erken embriyonik gelişim ve teratojenite için NOAEL, insan maruziyetinin
900 katından fazla düzeylerde bulunmuştur. Sıçanlarda, maternal, embriyo fetal ve yavrulardaki
toksisite için NOAEL, insan maruziyetinin 49 katıdır.
Tavşanlarda insan maruziyetinin 1000 katından fazla maruziyetlerde teratojenik etki
gözlenmemiştir. Tavşanlarda embriyo fetal toksisite için NOAEL insan maruziyetinin 78
katıdır, maternal toksisite için ise insan maruziyetinin 2,1 katıdır. Bu nedenle, linagliptinin
terapötik dozlarında insanlarda üremeyi etkilemesi beklenmemektedir.
6. FARMASÖTİK ÖZELLİKLERİ
6.1. Yardımcı maddelerin listesi
Tablet çekirdek:
Mannitol
Nişasta (Prejelatinize)
Mısır nişastası
Kopovidon
Sodyum stearil fumarat
17 / 18Film Kaplama Maddesi (Opadry® 02F240047 Pembe)
Hipromelloz HPMC 2910
Titanyum dioksit
Talk
Polietilen glikol/Makrogol
Kırmızı demir oksit
6.2. Geçimsizlikler
Bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında nemden korumak için ambalajında saklayınız.
6.5. Ambalajın niteliği ve içeriği
Ürünümüz için primer ambalaj malzemesi olarak OPA/ALU/PVC ve alüminyum folyodan
oluşan blister kullanılmaktadır. Blisterler karton kutu içerisine paketlenir. Bir karton kutu
içerisinde 30 adet tablet içeren blister ambalajlarda kullanma talimatı ile birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj Atıklarının Kontrolü Yönetmelikleri’ ne uygun olarak imha edilmelidir.
7. RUHSAT SAHİBİ
SABA İlaç San. ve Tic. A.Ş.
Halkalı Merkez Mah. Basın Ekspres Cad. No:1 34303
Küçükçekmece/İSTANBUL
Tel: 0212 692 92 92
Faks: 0212 697 00 24
E-mail: saba@sabailac.com.tr
8. RUHSAT NUMARASI
2023/386
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 05.10.2023
Ruhsat yenileme tarihi:
10. KÜB’ÜN YENİLENME TARİHİ
18 / 18