KISA ÜRÜN BİLGİSİ
1. BEŞERİ TIBBİ ÜRÜNÜN ADI

PRENT Film Kaplı Tablet
2. KALİTATİF VE KANTİTATİF BİLEŞİM
Etkin madde: 200 mg asebutolol
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Beyaz, çentikli tablet
4. KLİNİK ÖZELLİKLER
4.1. Terapötik endikasyonlar
• Hipertansiyon tedavisi
• Koroner kalp hastalığı tedavisi: Kronik koroner yetmezliğe bağlı angina pektoris
veya miyokard enfarktüsü sonrası
• Kalp ritim bozuklukları: Taşikardi, ventriküler ve supraventriküler ekstrasistoller,
atriyal fibrilasyon ve flatter
4.2 Pozoloji ve uygulama şekli
Pozoloji / uygulama sıklığı ve süresi:
Dozaj, hastanın gereksinimine, kalp hızına ve terapötik yanıta göre ayarlanmalıdır.
Doktor tarafından başka şekilde tavsiye edilmediği takdirde:
Hipertansiyon tedavisinde, başlangıçta kahvaltı ile beraber 200 mg/gün (1
PRENT tablet) dozunda alınır. Kan basıncında düşme yeterli olmadığı takdirde, 1
hafta sonra doz, 400 mg/gün (2 PRENT tablet) dozuna arttırılabilir. Birçok
durumda bu doz yeterli idame dozudur.
Günlük doz, sabahları tek doz halinde veya sabah-akşam bölünmüş doz halinde
alınabilir.
Tedaviye yanıt yeterli olmadığı takdirde, günlük doz, yaklaşık 2 hafta sonra, 600
mg/gün (3 PRENT tablet) veya 800 mg/gün (4 PRENT tablet) dozuna arttırılabilir.
Nadir vakalarda, maksimum 1200 mg/gün (6 PRENT tablet) dozu sabah-akşam
bölünmüş doz halinde kullanılabilir.
Koroner kalp hastalığında, günlük 400 mg/gün (2 PRENT tablet) dozu önerilir.
Doz, sabahları tek doz olarak veya sabah-akşam bölünmüş doz halinde alınır.
Birçok durumda bu doz yeterli idame dozudur.
Nadir vakalarda maksimum 1200 mg/gün (6 PRENT tablet) dozu gün içinde üç kez
eşit aralıklarla kullanılabilir.
Tedavi durdurulacağı zaman klinik tablonun ağırlaşmaması için ilaç birden
kesilmemeli, tedricen azaltılmalıdır.
Orta derecede ritm bozukluklarında, gerekli ortalama günlük doz, 400-600
mg/gün’dür. (2-3 PRENT tablet). Gerekirse doz 800 mg/gün’e arttırılabilir.
1Kullanım süresi için bir limit belirlenmemiştir. Birden kesildiğinde semptomlar
ağırlaşacağından, diğer beta blokörler gibi tedricen kesilmelidir.
Uygulama şekli:
Tabletler tercihen yemekten önce biraz sıvı ile alınır. Kolay ve doğru bölünmesi
için tabletler üzerinde çentik bulunur.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ve karaciğer fonksiyon bozukluğunda, asebutololün dozu dikkatle
düzenlenmelidir.
Böbrek fonksiyon bozukluğu olan hastalarda, asebutololün dozu renal klerense
bağlı olarak azaltılmalıdır: Eğer kreatinin klerensi 10-30 ml/ dak.’ya düşmüşse
(serum kreatinini 2-5 mg/dl), önerilen doz normal dozun yarısıdır; eğer kreatinin
klerensi 10 ml/ dak’dan azsa (serum kreatinini 5 mg/dl’den yüksek ise) veya diyaliz
hastalarında, önerilen doz normal dozun dörtte biridir.
Karaciğer fonksiyon bozukluğu olan hastalarda, dozun azaltılması gerekli olabilir.
Pediyatik popülasyon:
Çocuklarda doz belirlenmemiştir.
Geriyatrik popülasyon:
Yaşlı hastalar için özel bir doz önerisi bulunmamaktadır. (Böbrek yetmezliği olan
hastalar için “Özel popülasyonlara ilişkin ek bilgiler” başlığı altındaki
“Böbrek/karaciğer yetmezliği” bölümüne bakınız.)
4.3. Kontrendikasyonlar
PRENT aşağıdaki durumlarda kullanılmamalıdır:
- Şok
- Akut miyokard enfarktüsü
- Konjestif kalp yetmezliği, NYHA III ve IV kalp yetmezliği
- 2. ve 3. derece AV blok
- Hasta sinus sendromu
- Sinoatriyal blok
- Bradikardi (tedaviden önce istirahat halinde nabız sayısı 50’den az)
- Hipotansiyon
- İlerlemiş periferik damar hastalığı
- Obstrüktif solunum hastalıkları, bronşiyal hiperreaktivite (bronşiyal astım gibi)
- Asidoz
- Kılcal damarlarda patolojik değişiklikler (sistemik lupus eritematozus)
- MAO inhibitörleri ile eş zamanlı kullanım (MAO-B inhibitörleri hariç)
- Asebutolol veya diğer beta blokörler veya PRENT içindeki herhangi bir maddeye
karşı aşırı hassasiyet
Asebutolol ile tedavi olan hastalarda, intravenöz olarak, verapamil ve diltiazem tipi
kalsiyum antagonistleri veya diğer antiaritmik ilaçlar (disopiramid) verilmesi
kontrendikedir (yoğun bakım hariç).
Aşağıdaki durumlarda özellikle dikkatli tıbbi gözetim gereklidir:
- 1.derecede AV blokta
2- Kan glukoz düzeyinde şiddetli değişmeler olan diyabet hastalarında (ciddi
hipoglisemi ortaya çıkabilir)
- Uzun süre aç kalmış veya yoğun egzersiz yapmış kişilerde (ciddi hipoglisemi
ortaya çıkabilir)
- Adrenal medulla tümörü (feokromositoma) olan hastalarda (asebutolol sadece α-
blokajdan sonra verilebilir)
- Karaciğer veya böbrek fonksiyonları bozulmuş hastalarda (4.2.1 Pozoloji
bölümüne bakınız)
Beta blokörler, kişisel veya ailevi psöriasis hikayesi olan hastalarda; sadece risk-
yarar oranı dikkatli olarak değerlendirildikten sonra kullanılmalıdır.
Beta blokörler allerjenlere karşı duyarlılığı ve anafilaktik reaksiyonların şiddetini
arttırabilirler, bu nedenle şiddetli duyarlılık reaksiyonu hikayesi olan hastalarda
veya desensitizasyon tedavisi uygulananlarda (uyarılma, aşırı anafilaktik
reaksiyonlar) sadece kesin endike olduğunda kullanılmalıdır.
4.4. Özel kullanım uyarıları ve önlemleri
Koroner kalp hastalarında klinik tablonun bozulmasını önlemek için tedavi tedricen
sona erdirilmelidir.
Asebutolol ile tedavi sırasında, kan glukoz düzeyinde azalma belirtileri (özellikle
taşikardi) maskelenebilir. Bu nedenle, kan glukoz düzeyinde büyük sapmalar olan
diyabetiklerde ve şiddetli aç kalma sırasında özel dikkat gereklidir.
Beta blokörler, allerjenlere karşı duyarlılığı ve anafilaktik reaksiyonların şiddetini
arttırabilirler, bu nedenle şiddetli duyarlılık reaksiyonu hikayesi olan hastalarda
veya desensitizasyon tedavisi uygulananlarda (uyarılma, aşırı anafilaktik
reaksiyonlar) sadece kesin endike olduğunda kullanılabilir (4.3 Kontrendikasyonlar
bölümüne bakınız).
Şiddetli renal fonksiyon bozukluklarında, beta blokörlerle tedavi sırasında, izole
vakalarda renal fonksiyonun kötüleştiği rapor edilmiştir. Bu gibi durumlarda,
asebutolol kullanımı sırasında renal fonksiyon izlenmelidir.
Diğer beta blokörlerle tedavi sırasında, trombositopenik ve non-trombositopenik
purpura görüldüğünden, asebutolol ile tedavi sırasında bu durumlarla ilgili
belirtilere dikkat edilmelidir.
Kontakt lens kullanılıyorsa, asebutolol ile tedavi sırasında göz yaşının azalma
ihtimaline dikkat edilmelidir.
Genel anestezi ile yapılan ameliyattan veya periferik kas gevşetici ilaç
kullanımından önce asebutolol kesilemezse, anestezi uzmanı, hastanın asebutolol
kullandığı konusunda bilgilendirilmelidir.
İlacın ani olarak kesilmesinden kaçınılmalıdır.
34.5. Diğer tıbbi ürünler ile etkileşimler ve diğer etkileşim şekilleri
Asebutolol ile diğer ilaçlar arasında aşağıdaki etkileşmeler göz önünde
bulundurulmalıdır:
Asebutolol ile insülinin veya diğer oral antidiyabetik ilaçların eş zamanlı kullanımı,
insülinin veya diğer oral antidiyabetiklerin etkisini uzatabilir veya arttırabilir.
Hipoglisemi belirtileri, özellikle taşikardi ve tremor gizlenebilir veya azalabilir. Bu
yüzden kan glukoz düzeyi düzenli olarak ölçülmelidir.
Asebutolol ile trisiklik antidepresanlar, barbitüratlar, fenotiyazinler, diüretikler,
vazodilatörler ve diğer antihipertansif ilaçların eş zamanlı kullanımı, kan
basıncının daha fazla düşmesine neden olabilir.
Asebutolol ile nifedipin tipi kalsiyum kanal blokörlerinin eş zamanlı kullanımı, kan
basıncının daha fazla düşmesine ve zaman zaman kalp yetmezliğinin başlamasına
neden olabilir.
Asebutolol ve antiaritmik ilaçların kardiyodepresif etkileri additif nitelikte olabilir.
Asebutolol ile tedavi olan hastalarda eş zamanlı verapamil ve diltiazem tipi
kalsiyum antagonistleri veya diğer antiaritmik ilaçlar (disopiramid gibi)
kullanılması hipotansiyon, bradikardi veya diğer kalp ritm bozukluklarına neden
olabileceği için hastalar dikkatle izlenmelidir.
Asebutolol ile tedavi olan hastalarda, intravenöz olarak, verapamil ve diltiazem tipi
kalsiyum antagonistleri veya diğer antiaritmik ilaçların (disopiramid) verilmesi
kontrendikedir (yoğun bakım hariç).
Asebutolol ile kalp glikozidlerinin, reserpinin, α-metildopanın, guanetidinin,
guanfasinin veya klonidinin eş zamanlı kullanımı, kalb hızında veya iletimde ciddi
bir yavaşlamaya neden olabilir.
Asebutolol ile tedavi sırasında klonidinin aniden kesilmesi, kan basıncını aşırı
düzeyde yükseltebilir. Asebutolol kullanımı sona erdikten sonra birkaç gün geçene
kadar klonidin kullanımına devam edilmeli, daha sonra tedricen kesilmelidir.
Asebutolol ile aynı zamanda noradrenalin veya adrenalin uygulandığında kan
basıncı tehlikeli düzeyde artabilir.
Şiddetli hipertansiyon olasılığı nedeniyle, asebutolol ile aynı zamanda MAO
inhibitörleri kullanılmamalıdır (4.3 Kontrendikasyonlar bölümüne bakınız).
İndometasin, asebutololün antihipertansif etkisini azaltabilir.
Asebutolol ile aynı zamanda simetidin verildiğinde asebutololün etkisi
potensiyalize olabilir.
Asebutolol ve narkotiklerin eş zamanlı kullanımı kan basıncının düşmesini
arttırabilir. Asebutolol ve narkotiklerin negatif inotropik etkisi additif olabilir.
4Periferik kas gevşetici ilaçların (suksametonyum tuzları, tubokürarin) nöromüsküler
blokatif etkisi, asebutololün ß-reseptör blokajı etkisi nedeniyle potansiyelize
olabilir. Genel anestezi ile yapılan ameliyattan veya periferik kas gevşetici ilaç
kullanımından önce asebutolol kesilemezse, anestezi uzmanı, hastanın asebutolol
kullandığı konusunda bilgilendirilmelidir.
4.6 Gebelik ve laktasyon
Genel tavsiye: Gebelik kategorisi D’dir.
Çocuk doğurma potansiyeli bulunan kadınlar/Doğum kontrolü
(Kontrasepsiyon)
Asebutololün gebelik ve/veya fetüs/yeni doğan üzerinde zararlı farmakolojik
etkileri bulunmaktadır. Gebelik sırasında risk-yarar oranı dikkatlice
değerlendirildikten sonra kullanılabilir.
Hayvan çalışmalarında gebelik süresinin uzadığı ve süt üretiminin azaldığı
gözlendiğinden, güvenlik açısından gebeliğin ilk üç ayında kullanılmaması ve daha
sonra kullanıldığında doğumdan 4 hafta önceye kadar tedricen azaltılması önerilir.
Gebelik dönemi
Hekim tarafından gerekli görülmedikçe asebutolol gebeliğin ilk üç ayında
uygulanmamalıdır. Uygulanması gerekli olduğunda da mümkün olan en düşük doz
kullanılmalıdır. Hamileliğin son döneminde beta blokör uygulaması fetüs/yeni
doğanda bradikardi, hipoglisemi ve kardiyak ya da pulmoner komplikasyonlara
neden olabilir.
Beta-blokörler plasental perfüzyonu azaltabilir; bu da intrauterin fetal ölüme,
immatüre ve prematüre doğuma neden olabilir.
Laktasyon dönemi
Asebutolol emziren annelere verilmemelidir.
Tıbbi endikasyon nedeniyle asebutolol kullanımına devam edilmişse, PRENT
beklenen doğum tarihinden en geç 48-72 saat önce kesilmelidir. Aksi takdirde
yenidoğan bebekte bradikardi, hipotansiyon, hipoglisemi ve solunum depresyonu
(neonatal asfiksi) görülebilir. Doğumdan önce asebutolol tedavisi kesilememişse,
yeni doğan ilk 48-72 saat dikkatle izlenmelidir.
Üreme yeteneği / Fertilite
Fertilite ve genel üreme performansı yiyecekle birlikte günlük 220 mg/kg doza
kadar asebutolol hidroklorür verilen 2 sıçan nesli üzerinde test edilmiştir.
İstenmeyen etki görülmemiştir (bkz. 5.3 Klinik öncesi güvenlik verileri).
4.7. Araç ve makine kullanımı üzerindeki etkiler
Asebutolol tedavisi düzenli tıbbi gözetim gerektirir. Kişilere göre değişen
reaksiyona bağlı olarak taşıt sürme ve makine kullanma yeteneği özellikle tedavinin
başlangıcında, ilaç değiştirildiğinde ve alkolle birlikte alındığında etkilenebilir.
54.8. İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila
<1/100); seyrek (≥1/10.000 ila <1/1.000); çok seyrek (<1/10.000), bilinmiyor
(eldeki verilerden hareketle tahmin edilemiyor).
Klinik çalışmalar:
Asebutolol ile gerçekleştirilen tüm klinik çalışmalarda görülen en yaygın advers ilaç
rekasiyonları, CIOMS sıklık kategorilerine ve COSTART Vücut Sistem ve
Terimleri’ne göre sıralanmıştır (n=18162 hasta; durum: 25.10.1999).
Sinir sistemi hastalıkları
Yaygın: Baş dönmesi
Yaygın olmayan: Depresyon, sinirlilik
Genel bozukluklar
Yaygın olmayan: Karın ağrısı, titreme nöbeti
Seyrek: Ödem
Kardiyak hastalıkları
Seyrek: Aritmi
Gastrointestinal hastalıkları
Seyrek: İştahsızlık
Metabolizma ve beslenme hastalıkları
Seyrek:Hipokalemi
Solunum, göğüs bozuklukları ve mediastinal hastalıkları
Seyrek: Astımın kötüleşmesi, solunum bozukluğu
Spontan Raporlar:
CIOMS III sıklık kategorilerine ve COSTART Vücut Sistem ve Terimleri’ne göre
sıralanmış olan ilave advers ilaç reaksiyonları (hasta sayısı: 18162, 31.10.99
itibariyle):
Genel bozukluklar
Yaygın olmayan: Halsizlik, başağrısı
Kardiyak hastalıklar
Yaygın olmayan: AV blok, bradikardi, kalp yetmezliğinin kötüleşmesi,
hipotansiyon, palpitasyon, periferal kardiyovasküler bozukluk (soğuk ekstremite),
senkop
Çok seyrek: Anjina pektoris kötüleşmesi, periferal vasküler rahatsızlık (Raynaud
sendromu dahil) olan hastalarda şikayetlerin artması da gözlenmiştir.İntermitan
kladikasyonu olan hastaların semptomlarında başlangıçta geçici artış olabilir.
Gastrointestinal hastalıklar
Yaygın olmayan: Gastrointestinal bozukluk (konstipasyon, diyare, bulantı, kusma)
Seyrek: Ağız kuruluğu
6Çok seyrek: Karaciğer fonksiyon bozukluğu (alkalen fosfataz artışı,
hiperbilüribinemi, ALT, AST artışı): Karaciğer parametreleri düzenli aralıklarla
kontrol edilmelidir.
Sinir sistemi hastalıkları
Yaygın olmayan: Anormal rüya görme, depresif durum, baş dönmesi, halüsinasyon,
parestezi, uyku bozukluğu, uykulu hal
Deri ve deri altı doku hastalıkları
Yaygın olmayan: (Allerjik) deri reaksiyonu (kaşıntı, döküntü), terleme
Çok seyrek: Psöriyazis, psöriyazis şiddetlenmesi, psöriyaziform döküntü
Metabolizma ve beslenme hastalıkları
Seyrek: Diabetes mellitus (yeni oluşan veya şiddetlenen)
Çok seyrek: Total kolesterolün normal sınırlar içinde kaldığı, HDL-kolesterolün
azaldığı dislipidemi (hipertrigliseridemi) görülebilir.
Uzun süre aç kalmaktan veya ağır fiziksel hareketlerden sonra eş zamanlı
asebutolol tedavisi, hipoglisemik reaksiyona sebep olabilir. Hipoglisemi belirtileri
(özellikle taşikardi ve tremor) gizlenebilir.
Kas- iskelet bozuklukları, bağ doku ve kemik hastalıkları
Seyrek: Miyasteni (kas zayıflığı), kas krampı
Göz Hastalıkları
Seyrek: Konjonktivit, göz yaşı azalması (kontakt lens kullananlar için belirgin)
Çok seyrek: Anormal görme
Kan ve lenf sistemi hastalıkları
Çok seyrek: Asebutolol ile tedavi sırasında antinükleer antikorlar (ANA) tayin
edilmiştir. Bu hastaların bazılarında, asebutolol kesilmesinden sonra spontan olarak
gerileyen lupus benzeri sendrom (ateş, lupus benzeri deri ve mukoz membran
değişiklikleri, eklemlerde şişme ve ağrı) gelişebilir. Bu sebepten dolayı ANA
görüldüğünde düzenli klinik takip gereklidir.
Solunum, göğüs bozuklukları ve mediastinal hastalıkları
Çok seyrek: Allerjik reaksiyonlar (akciğerin hipersensitivite reaksiyonu), plevranın
tabakaları arasında sıvı toplanması. Hava yolları rezistansının artma ihtimalinden
dolayı, bronkospazm eğilimi olan hastalarda (özellikle obstrüktif akciğer
rahatsızlıklarında) obstrüktif solunum rahatsızlığının başlamasından dolayı dispne
(solunum güçlüğü) görülebilir.
Ürogenital sistem hastalıkları
Çok seyrek: Empotans, libido azalması
74.9. Doz aşımı ve tedavisi
Zehirlenme belirtileri
Asebutolol intoksikasyonu belirtileri özellikle kalbin başlangıçtaki durumuna
bağlıdır. Kalp yetmezliği olan hastalarda küçük dozlar bile kalbin durumunda
bozulmaya neden olabilir. Asebutolol intoksikasyonunun derecesine bağlı olarak
klinik tablo başlıca kardiyovasküler semptomlar ve yorgunluk, bilinç kaybı,
pupillalarda dilatasyon, arasıra konvülsiyon gibi santral sinir sistemi semptomları
ile karakterizedir.
Hipotansiyon, bradikardi ve olası kalp yetmezliği ile ileti bozuklukları (EKG’de sık
sık supraventriküler veya ventriküler ritim bozuklukları), periferik
vazokonstrüksiyon ve bronkospazm gibi genel şok semptomları ortaya çıkabilir.
Zehirlenme tedavisi
Doz aşımında veya kalp hızında ve/veya kan basıncında tehlikeli düzeyde düşme
durumunda asebutolol kesilmelidir.
Genel önlemlere (primer detoksifikasyon) ilave olarak, yoğun bakımda hayati
fonksiyonlar izlenmeli, gerekirse düzeltilmelidir. Aşağıdaki antidotlar kullanılabilir:
Atropin: 0.5 - 2.0 mg intravenöz bolus olarak vücut ağırlığı ve etkisine göre verilen
sempatomimetikler: dopamin, dobutamin, orsiprenalin veya adrenalin (azalmış etki
beklenir).
Glukagon: 0.05-0.2 mg/kg yavaş intravenöz bolus uygulamayı takiben, klinik
semptoma göre 0.07 mg/kg/saat uygulanır.
Bronkospazm durumunda ß -sempatomimetikler aerosol formunda (yeterli etki
2
görülmezse intravenöz olarak) verilebilir veya intravenöz teofilin uygulanabilir.
Genel konvülsiyon durumunda diazepamın yavaş intravenöz enjeksiyonu önerilir.
Hayati fonksiyonları tehlikeye sokan zehirlenme durumunda, pacemaker tedavisi ve
mekanik ventilasyon, tedaviye dirençli bradikardide, göz önünde
bulundurulmalıdır. Klinik raporlarda hemoperfüzyon veya hemodiyalizle kombine
hemoperfüzyon tedavisinin başarılı olduğunu belirtilmektedir. Ekstrakorporal kan
temizleme işlemi sadece letal dozlardan sonra (6.0 g asebutololden fazla) veya ilaç
tedavisine yanıt alınamayan hayati önemde klinik semptomlar bulunduğunda
endikedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Selektif Beta Blokör İlaçlar
ATC kodu: C07AB04
Etki mekanizması
Asebutolol; ß -selektivite (kardiyoselektif), orta derecede intrinsik sempatomimetik
1
aktivite (ISA) ve membran stabilizan etkili bir ß-reseptör blokörüdür. Esas olarak
ß -reseptörlerini, daha az derecede ß -reseptörlerini inhibe eder.
1 2
8Sempatik tonusa bağlı olarak kalp hızı ve kardiyak kontraktilitede, AV iletim
hızında ve plazma renin aktivitesinde azalmaya neden olur. ß -reseptörlerininin
2
inhibisyonu sonucu damar düz kaslarının tonusu artabilir.
5.2 Farmakokinetik özellikler
Emilim:
Oral yolla alındıktan sonra hızla absorbe olur ve ilk geçiş etkisine uğrar.
Dağılım:
Asebutololün sistemik yararlanımı %40-60’dır. Pik plazma düzeyine yaklaşık 2.5
saat sonra ulaşır. Plazma proteinlerine yaklaşık %25 oranında bağlanır ve bağıl
dağılım hacmi 1.2 L/kg’dır.
Biyotransformasyon:
Asebutolol karaciğerde metabolize olur ve ß-blokör aktiviteli diasetolol (N-
asetilasebutolol) meydana gelir. Diasetolol pik plazma düzeyine yaklaşık 3.5 saat
sonra ulaşır. Karaciğer fonksiyonu belirgin biçimde azalmış hastalarda asebutolol
metabolizmasının hızı yavaşlar.
Eliminasyon:
Asebutololün %10’u renal yolla değişmeden, % 20’si diasetolol olarak ve kalanı
böbrek dışı yollarla atılır. Diasetolol plazma yarılanma ömrü yaklaşık 4 saattir.
Diasetolol yarılanma ömrü ise böbrek fonksiyonları normal olan hastalarda
ortalama 7-13 saattir. Böbrek fonksiyonları ciddi olarak bozulmuş hastalarda
plazma asetolol yarılanma süresi 2-3 kat uzar, asebutolol yarılanma süresi ise
değişmeden kalır.
Asebutolol plasenta bariyerini geçer ve göbek kordonundaki kan konsantrasyonu
anne kanından daha yüksek bulunur. Anne sütündeki asebutolol ve metaboliti N-
asetilasebutolol kan düzeyleri ise, anne kan düzeylerinden 7-12 kat fazladır.
200 mg asebutolol film tablet ile 9 sağlıklı gönüllü üzerinde çalışma yapılmış
aşağıdaki sonuçlar elde edilmiştir.
Parametre Asebutolol Diasetolol
Pik plazma konsantrasyonu 0.29 (0.18) 0.38 (0.169)
(Cmaks), [mg/L]
Pik plazma konsantrasyonu 2.1 (0.8) 2.6 (1.1)
süresi, (tmaks), [saat]
Eğrinin altında kalan alanı 1.39 (0.38) 3.76 (1.09)
(EAA), [mg x h/L]
Değerler: Aritmetik ortalama (Standart sapma)
95.3 Klinik öncesi güvenlilik verileri
Akut toksisite
Asebutolol LD değerleri aşağıda verilmiştir (Gözlem süresi 14 gün olup,
50
hidroklorür tuzu ile sulu çözeltisi hazırlanmıştır).
Türler Tatbik yolu LD (mg/kg)
50
Erkek Dişi
Fare Oral 2250 - 3600 2610
i.v. 75 78
Sıçan Oral 3200 5200
i.v. 115 120
Köpeklerde maksimum non-letal doz; oral yoldan uygulamada 150 mg/kg, i.v.
uygulamada 45 mg/kg’dır.
Subakut toksisite
Sıçanlara 4 hafta boyunca 5, 15 ve 40 mg/kg/gün dozunda asebutolol hidroklorür
i.v. yolla verildiğinde, en önemli vücut fonksiyonlarında farkedilebilir nitelikte
bozulma olmamış, organ dokularında hasar görülmemiştir.
Köpeklere benzer şekilde 4 hafta boyunca 5, 15 ve 30 (6 gün sonra 40) mg/kg/gün
dozunda asebutolol hidroklorür i.v. yolla verilmiştir. Orta ve en yüksek dozlarda
geçici emetik etki görülmüş, ancak herhangi bir dozda organotropik toksik etki
ortaya çıkmamıştır. Her iki tür sulu % 0.5 ve 1.0 çözeltilerine iyi derecede lokal
tolerans göstermiştir.
Subkronik toksisite
Sıçanlara 13 hafta boyunca 25, 75 ve 225 mg/kg/gün dozunda asebutolol
hidroklorür oral yolla verilmiş, makroskopik veya mikroskopik inceleme sonunda
organ hasarı görülmemiştir.
Aynı süre oral yolla 15, 41 ve 113 mg/kg/gün dozunda asebutolol hidroklorür
verilen köpeklerde patolojik-anatomik lezyon görülmemiştir.
Kronik toksisite
İki seri deney sıçanına 26 ve 78 hafta boyunca 18, 54 ve 270 mg/kg/gün dozunda
asebutolol hidroklorür yiyecekle karıştırılmış olarak verilmiştir. En düşük iki doz
iyi tolere edilmiştir. En yüksek dozda her iki seride gelişme gecikmesi görülmüş,
ancak bu dozda bile vücut fonksiyonlarında bozulma ve organ dokularında hasar
görülmemiştir.
Köpeklere 52 hafta boyunca 18, 36 ve 99 mg/kg/gün dozunda asebutolol
hidroklorür oral yolla verilmiştir. En düşük dozda ciddi bir zarar ortaya
çıkmamıştır. Tam test süresi boyunca en yüksek iki dozla doza bağlı emetik etki
görülmüş, deney hayvanlarının %25-40’ında 9. haftadan (99 mg/kg) veya 16.
haftadan (36 mg/kg) itibaren kalp hızında azalma olmuş, bu durum ilaç alındıktan
90 dakika sonra normale dönmüştür. Ayrıca her uygulamadan sonra PR intervali
uzamıştır. Hematolojik, klinik kimya ve patolojik-anatomik açılardan tolerans her
üç doz içinde iyi bulunmuştur.
Karsinojenite
Sıçanlara 78 hafta boyunca 270 mg/kg/gün dozunda yiyecekle karıştırılarak
verilmiş, karsinojenik etki görülmemiştir.
10Farelere 87 hafta boyunca 18, 54 veya 270 mg/kg/gün dozunda yiyecekle
karıştırılarak verilmiş, deney hayvanlarının spontan tümör profilini (insidans ve
tipi) değiştirmemiştir. Bu bulgulara göre maddenin karsinojenik olmadığı sonucuna
varılabilir.
Mutajenite
Yoğun bir mutajenite çalışması yapılmamasına rağmen, yapılan çalışmalar negatif
bulunmuştur.
Üreme toksisitesi
Fertilite ve genel üreme performansı yiyecekle birlikte günlük 220 mg/kg doza
kadar asebutolol hidroklorür verilen 2 sıçan nesli üzerinde test edilmiştir.
İstenmeyen etki görülmemiştir.
Embriyotoksik ve teratojenik etki sıçan ve tavşanlarda oral ve intravenöz yol ile test
edilmiştir. Sıçan ve tavşanlara gebeliğin 6-16 günleri arasında oral yolla 54
mg/kg/gün dozuna kadar verilmiş, embriyotoksik ve teratojenik etki görülmemiştir.
Ayrıca asebutolol sıçanlara gebeliğin 5-17 günleri arasında, tavşanlara gebeliğin 5-
20 günleri arasında intravenöz yolla 16.2 mg/kg/gün dozuna kadar verilmiş,
embriyotoksik ve teratojenik etki gözlenmemiştir.
Oral yolla 50-240 mg/kg/gün dozunda asebutolol hidroklorür verilen sıçanların
yavrularında postnatal mortalitenin bütün gruplarda yükseldiği bulunmuş, anne
sıçanların gebelik süresi uzamış, laktasyon azalmıştır.
6. FARMASÖTİK ÖZELLİKLER
6.1. Yardımcı maddelerin listesi
Selüloz (Avicel)
Mısır nişastası
Povidon 25 (PVP 25)
Magnezyum stearat
Hipromelloz (HPM sellüloz 15 CP)
Macrogol (PEG 4000)
Kuru nane esansı
Titandioksit
6.2 Geçimsizlikler
Bilinen bir geçimsizliği yoktur.
6.3 Raf ömrü
60 aydır.
6.4 Saklamaya yönelik özel tedbirler
Oda sıcaklığında, 30oC’nin altında saklayınız.
6.5 Ambalajın niteliği ve içeriği
PVC, Aluminyum folyo blister
200 mg’lık, çentikli 30 tablet içeren blister ambalajlarda
116.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmelikleri”ne
uygun olarak imha edilmelidir.
7. RUHSAT SAHİBİ
Bayer Schering Pharma AG, Almanya lisansı ile
Bayer Türk Kimya San. Ltd. Şti.,
Çakmak Mah. Balkan Cad. No: 53
34770 Ümraniye-İstanbul
Tel: 0216 – 528 36 00
Faks: 0216 – 528 36 12
8. RUHSAT NUMARASI
154/32
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 05.12.1999
Ruhsat yenileme tarihi:-
10. KÜB'ÜN YENİLENME TARİHİ
Kasım 2011
12