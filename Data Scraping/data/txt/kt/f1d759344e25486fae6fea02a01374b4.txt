1 
 KULLANMA TAL İMATI  
IMMUNATE 500 IU /375 IU IV infüzyon luk toz içeren flakon  
Damar yoluyla kullanılır .  
Steril  
 
Etkin madde : İnsan pıhtılaşma faktörü VIII / İnsan von Willebrand faktörü  
• Her bir flakon, 500 Uluslararası Ünite insan plazmasından elde edilmiş faktör VIII ve 375 Uluslararası Ünite insan plazmasından elde edilmiş von Willebrand faktörü içerir . 
Önerilen şeki lde rekonstitüye edildikten sonra yaklaşık 100 IU FVIII/mL ve 75 IU vWF/mL 
içerir.  
Yardımcı maddeler:  İnsan kaynaklı albumin, glisin, sodyum klorür, sodyum sitrat, liz in 
hidroklorür, kalsiyum klorür  ve çözücü olarak steril enjeksiyonluk su 
 
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacak tır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz. 
 
Bu ilacı kullanmaya baş l
 amadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir . 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
Bu Kullanma Talimatında:  
1. IMMUNATE nedir ve ne için kullanılır?  
2. IMMUNATE’i kullanmadan önce dikkat edilmesi gerekenler  
3. IMMUNATE nasıl kullanılır?  
4. Olası yan etkiler nelerdir? 
5. IMMUNATE’in saklanması  
Başlıkları yer almaktadır.  1. IMMUNATE nedir ve ne için kullanılır?  
IMMUNATE kutuda; klorobutil  lastik tıpa ile kapatılmış liyofilize toz içeren Tip II cam 
flakon, klorobutil  veya bromobutil  tıpalı 5 mL enjeksiyonluk su içeren Tip II cam flakon ve 
enjeksiyon ve sulandırma için kit (1 filtre iğnesi, 1 transfer iğnesi 1 tek kullanımlık şırınga, 1 
tek kullanımlık iğne, 1 kanatlı infüzyon seti) ile sunulmaktadır. 
 
IMMUNATE, beyaz veya soluk sarı renkli t oz veya ufalanabilir  katı madde  olup enjeksiyonluk 
çözelti hazırlamak için çözücü bulunmaktadır .  
2 
 IMMUNATE insan kanından elde edilen bir ilaçtır. Pıhtılaşma faktörü VIII ile von 
Willebrand faktörü kompleksi içerir. IMMUNATE içindeki pıhtılaşma faktörü VII I, 
hemofili- A yani klasik hemofili hastalarında eksik olan ya da yeteri kadar iş göremeyen 
faktör VIII’in yerine konması için kullanılır. Hemofili -A hastalığı kanımızda normalde 
bulunan faktör VIII düzeylerinin azalmasına yol açan, cinsiyet kromozomlarından biri olan 
“X” kromozomuna bağlı geçişli kalıtsal bir hastalıktır. Bu hastalıkta eklemlerde, kaslarda ya 
da iç organlarda kendiliğinden ya da kazalar veya cerrahi sırasındaki travmalara bağlı şiddetli 
kanamalar oluşur. IMMUNATE uygulanmasıyla faktör VIII eksikliği geçici olarak giderilir 
ve kanamaya eğilim azaltılır.  
 
İlacın içinde bulunan von Willebrand faktörü (vWF) ise faktör VIII’i koruyucu bir protein 
olarak iş  görmesi yanında trombosit adı verilen kandaki  pıhtılaşmayla ilişkili hücrelerin 
hasarlı damarlara yapışmalarını sağlar ve burada kümelenmelerinde rolü vardır. 
 IMMUNATE kalıtsal (hemofili- A) ya da sonradan gelişen faktör VIII eksikliğindeki 
kanamaların tedavi ve önlenmesinde kullanılır.   IMMUNATE aynı zamanda 
von Willebrand hastalığı’na karşı etkili spesifik faktör konsantresi 
yokluğunda ve tek başına desmopressin yanıtının olmadığı veya desmopressinin kontrendike 
olduğu Faktör VIII eksikliği bulunan von Willebrand hastalığı kanama tedavisinde  kullanılır.  
 
2. IMMUNATE’i kullanmadan önce dikkat edilmesi gerekenler  
IMMUNATE'i aşağıdaki durumlarda KULLANMAYINIZ  
Eğer;  
- İnsan pıhtılaşma faktörü VIII’e ya da IMMUNATE bileşimindeki diğer maddelerden 
herhangi birine aşırı duyarlıysanız (alerjiniz varsa). 
Bu konudan emin değilseniz, doktorunuza sorunuz. 
 
IMMUNATE'i aşağıdaki durumlarda DİKKATLİ KULLANINIZ  
Eğer aşağıdaki durumlar sizde varsa, doktorunuz size IMMUNATE uygularken özel önlemler 
alacaktır:  
Viral güvenlik  
IMMUNATE, insan plazmasından üretilmiştir. İnsan plazmasından üretilen 
preparatlar, örneğin virüsler ve teorik olarak deli dana hastalığı etkeni gibi, 
hastalıklara yol açabilecek enfeksiyon etkenleri içerebilir. Bu durum bilinmeyen ya da 
yeni ortaya çıkan virüslerle diğer hastalık oluşturan etkenler için de geçerlidir.  
İnsan kanı ya da plazmasından elde edilmiş ürünlerin kullanımında enfeksiyon 
etkenlerinin bulaşmasına bağlı enfeksiyon riskini azaltmak için bazı önlemler 
alınmıştır.  
Bu önlemler arasında il acın üretilmesinde kullanılan kanların ve bu kanları 
bağışlayanların, enfeksiyon riski taşıyanlar dan alınmamasını  garanti edecek şekilde 
dikkatli bir şekilde seçilmesi ve her bir bağış yapılan kan ve bu kanlardan oluşturulan 
havuzların virü s ve enfeksiyon varlığının belirtileri açısından test edilmesi bulunur.  
3 
 Bu tür ürünleri üretenler ayrıca kanı ya da plazmayı işlerken içinde bulunabilecek 
virüsleri etkisizleştirecek ya da tamamen ortadan kaldıracak yöntemleri de üretim 
aşamalarına eklemişlerdir. Tüm bu önlemlere rağmen, insan kanı ya da plazmasından 
hazırlanan ilaçların uygulanmasına bağlı olarak bir enfeksiyon bulaşmayacağı tümüyle 
garanti edilememektedir. Bu durum, herhangi bir bilinmeyen ve yeni ortaya çıkan 
virüs ve enfeksiyonlar için de geçerlidir.  
Uygulanan bu prosedürlerin insan immün yetmezlik virüsü HIV (AIDS hastalığına yol 
açan virüs), hepatit B virüsü ve hepatit C virüsü (hepatit adı verilen karaciğer 
hastalığına yol açarlar) gibi zarflı virüslere ve hepatit A virüsü (hepatit adı verilen 
karac iğer hastalığına yol açar) gibi zarfsız virüslere karşı etkili olduğu kabul edilir. 
Virüsleri ortamdan uzaklaştırma / inaktive etme prosedürleri, parvovirüs B19 virüsü 
gibi bazı zarflı olmayan virüsleri ortamdan uzaklaştırma / inaktive etmede yeterli 
olmayabilir. Parvovirüs B19 virüsüne bağlı enfeksiyonlar, özellikle gebe kadınlarda 
(ceninde oluşturabileceği enfeksiyon açısından), bağışıklık sistemi baskılanmış 
olanlarda ya da bazı tür kansızlık hastalığı (anemi) olanlarda (örn. orak hücreli anemi 
ya da hem olitik anemi) daha şiddetli olabilir. 
Düzenli / birden fazla defa insan plazma kaynaklı faktör VIII ürünleri alacaksanız, 
doktorunuz size hepatit A ve B aşısı olmanızı önerebilir. 
 
Alerjik reaksiyonlar oluştuğunda:  
• Sizde seyrek olarak IMMUNATE’e karşı anaf ilaktik tipte, yani ani ve şiddetli bir alerjik 
reaksiyon gelişebilir. Yüz ve boyun bölgesinde kızarıklık (al basması), döküntü, kurdeşen, deride kabarıklıklar, yaygın kaşıntı, dil, dudaklar ve göz kapaklarında şişme, 
soluk almada zorlanma, hırıltılı solun um, göğüste ağrı,  göğüste sıkıntı, genel olarak bir 
hastalık hali ve baş dönmesi, kalbin daha hızlı çarpması ve tansiyonda düşme  gibi alerjik 
reaksiyonların erken belirtileri hakkında farkında  olmalısınız. Bu belirtiler baş dönmesi 
ve sersemleme durumunun giderek artması, şuur kaybı ve soluk alıp vermede ileri 
derecede zorlanma gibi belirtilerin eklendiği anafilaktik bir şok durumunun habercileri olabilir.  
• Bu belirtilerden herhangi birinin görülmesi durumunda enjeksiyon/infüzyon 
uygulanmasına hemen son vererek doktorunuza başvurunuz. Soluk alıp vermede 
zorlanma ve (neredeyse) bayılma gibi şiddetli belirtilerin olması durumunda, acil 
tedaviye gereksiniminiz olabilir. 
 Tedavinizin yakından izlenmesi gereken durumlarda:  
• Uygulanan dozların sizde yeterli düzeyde faktör VIII ya da von Willebrand faktörü düzeylerine ulaşılıp ulaşılamadığını anlayabilmek amacıyla doktorunuz size bazı testler uygulamayı isteyebilir. 
 Tedaviye rağmen kanamalarınız devam ediyorsa:  
•  İnhibitör (antikor) oluşumu; tüm Faktör VIII ilaçları ile tedavi  sırasında  bilinen bir 
istenmeyen durumdur  (komplikasyon) . Bu inhibitörler, özellikle yüksek düzeylerde, 
tedavinin düzgün bir şekilde çalışmasını durdurur. Siz veya çocuğunuz bu inhibitörlerin 
4 
 gelişimi açısından dikkatli bir şekilde takip edileceksiniz. Sizin veya çocuğunuzun 
kanaması IMMUNATE ile kontrol altına alınamıyorsa, derhal doktorunuza bilgi 
veriniz.  
• Sizde von Willebrand hastalığı, özellikle de tip -3 von Willebrand hastalığı varsa, von 
Willebrand faktörünü nötrali ze eden antikorlar (inhibitör) gelişmiş olabilir. Hekiminiz bu 
durumun gelişip gelişmediğini anlayabilmek için bazı testler yapmayı isteyebilir. von 
Willebrand faktörünün inhibitörleri kullanmakta olduğunuz von Willebrand faktörünü  
bloke eden kanda bulunan antikorlardır. Bu antikorların gelişmesi, von Willebrand 
faktörününün kanamalarınızı kontrol etmede daha az etkili olmasına neden olur. 
 
İzlenebilirlik  
Biyolojik tıbbi ürünlerin izlenebilirliğinin artırılması için uygulanan ürünün ismi ve seri  
numarası açıkça kaydedilmiş olmalıdır.  
 
Her IMMUNATE kullandığınızda, bir deftere ürünün adı ve seri numarasını kaydetmeniz ve 
bu şekilde bir envanter oluşturmanız önerilir.  
 IMMUNATE , kırmızı kan hücrelerinin bir araya kümelenmelerine yol açan bir madde olan 
kan grubu izoaglutininleri  (anti-A ve anti -B) içerir. Kan grubunuz A, B ya da AB ise ilacın 
size kısa aralıklarla sık uygulanmasından sonra ya da çok yüksek dozlarda uygulanmasından sonra sizin kanınızdaki kırmızı kan hücreleri parçalanabilir (hemoliz ).  
 Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
IMMUNATE'in yiyecek ve içecek ile kullanılması  
IMMUNATE'in yiyecek ve içecekle kullanımıyla ilişkili herhangi  bir öneri 
bulunmamaktadır.  Hamilelik   
İlacı kullanmadan önce doktorunuza veya eczacınıza danışınız.  
Kadınlarda hemofili A hastalığı nadir olarak görüldüğünden, bu ilacın hamilelik döneminde kullanımıyla ilgili bir deneyim bulunmamaktadır. IMMUNATE, hamilelik döneminde ancak çok kesin gerekliyse kullanılmalıdır. 
 Hamileyseniz veya hamile olabileceğinizi 
düşünüyorsanız veya bebek sahibi olmayı planlıyorsanız, bu ilacı almadan önce doktorunuza 
veya eczacınıza danışınız.  
Tedaviniz sırasında hamile olduğunuzu fark ederseniz hemen doktorunuza danışınız.  
 
Emzirme  
İlacı kullanmadan önce doktorunuza veya eczacınıza danışınız .  
Kadınlarda hemofili A hastalığı nadir olarak görüldüğünden, bu ilacın emzirme döneminde kullanımıyla ilgili bir deneyim bulunmamaktadır. IMMUNATE, emzirme döneminde ancak çok kesin gerekliyse kullanılmalıdır. Bu nedenle bebeğinizi emzirmekte  olan bir anneyseniz 
bu ilacı kullanmadan önce doktorunuza danışınız.   
5 
 Araç ve makine kullanımı  
IMMUNATE’in araç ve makine kullanımı na etkileri konusunda herhangi bir bilgi 
bulunmamaktadır. 
 
IMMUNATE’in içeriğinde bulunan bazı yardımcı maddeler hakkında önemli bilgiler  
Bu tıbbi ürün her bir flakonunda yaklaşık 9,8 mg sodyum (yemek/sofra tuzunun ana bileşeni) 
ihtiva eder.  Bu, bir yetişkin için tavsiye edilen günlük sodyum alımının %0,5’ine eşdeğerdir.  
 Diğer ilaçlar ile birlikte kullanımı  
IMMUNATE’in diğer ilaçlarla birlikte kullanımın da bilinen bir etkileşimi yoktur. 
Ürünün etkililik  ya da güvenliliğini  etkileyebileceğinden IMMUNATE, başka tıbbi ürünlerle 
veya uygulamadan önce ambalajı içinde bulunan steril enjeksiyonluk su dışında başka bir çözücülerle karıştırılmamalıdır . IMMUNATE uygulaması öncesi ve sonrasında, 
toplardamara uygulamanın yapılacağı kateterin uygun bir sıvıyla, örneğin fizyolojik tuzlu su çözeltisiyle yıkanması önerilir.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. IMMUNATE nasıl kullanılır?  
Uygun kullanım ve doz/uygulama sıklığı  için talimatlar:  
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
 
Tedaviniz kanamalı hastalıkların tedavisi konusunda deneyimli bir doktorun 
gözetiminde başlatılmalıdır. 
 IMMUNATE'i her zaman için doktorunuzun söylediği şekilde kullanınız. Emin olmadığınız her durumda doktorunuza danışınız. 
 
Kanamaların  önlenmesi için dozaj  
IMMUNATE’i kanama nın önlenmesi  için kullanıyorsanız doktorunuz sizin için dozu 
hesaplayacaktır.  Dozun ayarlanması sizin bireysel gereksinimlerinize göre olacaktır. Normal 
doz 2- 3 günlük aralıklarla uygulanacak, vücut ağırlığınızın kilosu başına 20 ila 40 
Uluslararası Ünite (IU) kadardır. Buna rağmen bazı durumlarda özellikle genç hastalarda ilacın d aha sık aralarla ya da daha yüksek dozlarda uygulanması gerekebilir. 
 
Eğer IMMUNATE’in etkisinin yetersiz olduğuna dair bir izleniminiz var ise, doktorunuz  ile 
konuşunuz. 
 Kanamanın durdurulması için dozaj  
IMMUNATE’i kanamanızı durdurmak için kullanıyorsanız doktorunuz sizin için dozu 
hesaplayacaktır.  Doktorunuz dozu, sizin bireysel gereksinimlerinize göre aşağıdaki formülle 
hesaplayacaktır:  
6 
 Gereken IU =  vücut ağırlığı (kg) x faktör VIII düzeyinde arzulanan artış 
oranı (normalin %’si) x 0.5 
 
Eğer IMMUNATE’in etkisinin yetersiz olduğuna dair bir izleniminiz var ise, doktorunuz ile 
konuşunuz. 
 
Doktorunuzca izlenme Doktorunuz yeterli faktör VIII düzeylerine sahip olup olmadığınızı garantilemek için size bazı testler uygulayacaktır. Bu durum özellikle büyük bir ameliyat olacaksanız önemlidir.  
von Willebrand hastalığındaki dozaj  
Doktorunuz kanamanızı hemofili A hastalığı için verilen kılavuzları takip ederek kontrol 
edecektir.  
 Uygulama yolu ve metodu  
IMMUNATE, kutusu içinde bulunan çözücü kullanılarak çözelti haline getirildikten sonra bir 
toplardamar içine (intravenöz yoldan)  uygulanır.  
 Doktorunuz tarafından önerilen talimatlara uyunuz. 
 Uygulamaya hazırlamak için yalnızca ürünün içindeki uygulama seti kullanılmalıdır; çünkü bazı uygulama setlerinin iç duvarına insan pıhtılaşma faktörü VIII’in emilmesi sonucu tedavi 
başarısızlıkları görülebilir.  
 
IMMUNATE uygulamadan hemen önce sulandırılarak kullanıma hazır hale getirilmelidir. Sulandırılmış çözelti, herhangi bir koruyucu madde içermediğinden hemen kullanılmalıdır.  
 Uygulama sıklığı  
Doktorunuz size IMMUNATE'i ne sıklıkta ve ne kadar zamanda bir uygulayacağını söyleyecektir. Bunu ilacın sizdeki etkisine göre bireysel olarak belirleyecektir.  
Tedavinin süresi  
Genellikle IMMUNATE ile yapılan yerine koyma  tedavisi yaşam boyu devam eden bir 
tedavidir. 
 
Değişik yaş grupları   
Çocuklarda kullanımı:  Doz kg başına ünite cinsinden belirlenmekte olduğundan çocuklarda 
özel bir kullanım şekli yoktur. Ancak IMMUNATE faktör VIII içeren ilaçların kullanımı  az 
olan 6 yaşından küçük çocuklarda  ilacın uygulaması ile ilgili yeterli bilgi olmadığından,  
kullanılırken özel bir dikkat  gerekmektedir . 
 
Yaşlılarda kullanımı:  Yaşlılarda kullanım gerekirse doz bireysel olarak belirlenmelidir.  
 
 
7 
 Özel kullanım durumları 
Böbrek/karaciğer yetmezliği:  Özel kullanımı yoktur. 
Eğer IMMUNATE'in etkisinin çok güçlü veya zayıf olduğuna dair bir izle niminiz var ise 
doktorunuz veya eczacınız ile konuşunuz. 
 
Kullanmanız gerek enden daha fazla IMMUNATE kullandıysanız:  
• Şimdiye kadar pıhtılaşma faktörü VIII ile, ilacın aşırı dozda alınmasıyla ilişkili bir belirti 
bildirilmemiştir. Herhangi bir kuşku durumunda lütfen doktorunuzla konuşunuz. 
• Tromboembolik olaylar ( damarlarınızın içinde pıhtılaşma oluşarak daha ince damarları 
tıkamasına bağlı olaylar)  görülebilir. 
• Kan grubu A, B veya  AB olan hastalarda hemoliz (kırmızı kan hücrelerinin içerisindeki 
hemoglobinin dışarı çıkacak tarzda parçalanması, yıkımlanması veya ayrışması) görülebilir. 
 
IMMUNATE'den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
IMMUNATE'i kullanmayı unutursanız:  
Kullanmayı unutt uğunuzu hatırlar hatırlamaz hemen doktor kontrolünde bir sonraki normal 
uygulamayla devam ediniz ve doktorunuz tarafından önerilen normal uygulama aralıklarıyla 
uygulamaya devam ediniz. 
Unutulan dozları dengelemek için çift doz almayınız. 
 
IMMUNATE ile tedavi sonlandırıldığındaki oluşabilecek etkiler:  
Doktorunuza danışmadan IMMUNATE kullanmayı bırakmaya karar vermeyiniz. 
 
Bu ilacın kullanımı ile ilgili ilave herhangi bir sorunuz olursa, doktorunuza danışınız. 
  
4. Olası yan etkiler nelerdir? 
Tüm ilaçlar gibi IMMUNATE ’in içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa, IMMUNATE’i kullanmayı durdurunuz ve DERHAL doktorunuza bildiriniz veya size en yakın hastanenin acil bölümüne başvurunuz:  
 
İnsan plazmasından üretilen faktör VIII ürünleriyle görülebilecek ciddi  yan etkiler:  
İnsan plazmasından üretilen faktör VIII ürünlerinin kullanımına bağlı olarak bazı durumlarda 
şiddetli ve yaşamı tehdit edebilecek boyutlara (anafilaksi) ulaşabilecek alerj ik reaksiyonlar 
bildirilmiştir. Bu nedenle  dudaklarda, dilde, deride ve iç organlarda şişme (anjiyoödem), 
infüzyon bölgesinde yanma ve batma, titreme, sıcaklık basması, yaygın ürtiker, baş ağrısı, kurdeşen, kan basıncında düşme, sürekli uyku hali ( letarji) , bulantı, huzursuzluk, taşikardi  
(kalp atış hızının artışı, aritmi) , dispne (nefes almada zorluk) , göğüste sıkışma hissi, 
karıncalanma, kusma, hırıltılı solunum yer alabilir  ve bazı olgularda şiddetli anafilaksiye 
8 
 (tüm belirtilen bulguların ani şekilde geliştiği aşırı duyarlılık reaksiyonu) kadar ilerleyebilir 
(şok dahil) . Bu tür belirtiler alerjiye bağlı gelişebilen ve alerjik belirtilerin daha yoğun olarak 
görüldüğü anafilaktoid şok denilen bir durumun erken habercisi olabilir. Alerjik ya da 
anafilaktoid belirtiler görülürse enjeksiyon ya da infüzyona hemen son veriniz ve 
doktorunuza haber veriniz. Şiddetli belirtiler acil tedaviyi gerektirebilir.  
 
Daha önce Faktör VIII ilaçlarıyla tedavi edilmemiş olan çocuklar için çok yaygın olarak (10 
hastanın  en az 1’inde) inhibitör antikorlar gelişebilir (bkz. Bölüm 2) ancak da ha önce  150 
günde n fazla Faktör VIII tedavisi almış hastalarda inhibitör  gelişimi riski yaygın olmayan 
(1/100’de n az) seviyededir. B u durumda, sizin veya çocuğunuzun ilacı iste nilen etkiyi 
oluştur mayabilir ve siz veya çocuğunuzda  geçmeye n kana ma meyd ana gelebilir.  Bu 
durumda, de rhal doktorunuz la iletişime  geçiniz . 
 
von Willebrand hastal arının  tedavisi sırasında von Willebrand faktörüne karşı nötraliz e edici  
antikor gelişmesi bilinen bir komplikasyondur. Sizde b u tür nötralize edici  antikorlar 
(inhibitörler) oluşmuşsa, bu sizde  tedaviye yeterli yanıt alınamaması (uygun doz 
kullanılmasına rağmen  kanamalarınızın kontrol altına alınamaması) veya alerjik reaksiyonlar 
şeklinde ortaya çıkabilir. Bu gibi durumlarda özel hemofili merkezleriyle bağlantı kurulmalıdır.  
 
Kan grubunuz A, B ya da AB ise, bu ilaç size yüksek dozlarda uygulandıktan sonra hemol iz 
(kırmızı kan hücrelerinin içerisindeki hemoglobinin dışarı çıkacak tarzda parçalanması, 
yıkımlanması veya ayrışması) görülebilir.  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin IMMUNATE’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. 
 
IMMUNATE uygulanmış hastalarda görül en yan etkiler:  
Yan etkileri değerlendirmede şu sıklık sınıflaması kullanılmıştır:  
• Çok yaygın: 10 hastanın en az 1’inde görülebilir.  
• Yaygın: 10 hastanın birinden az, fakat 100 hastanın birinden fazla görülebilir. 
• Yaygın olmayan: 100 hastanın birinden az, fakat 1.000 hastanın birinden fazla görülebilir.  
• Seyrek: 1.000 hastanın birinden az, fakat 10.000 hastanın birinden fazla görülebilir. 
• Çok seyrek: 10.000 hastanın birinden az görülebilir. 
• Bilinmiyor: Eldeki verilerden hareketle tahmin edilemiyor. 
 
 Çok yaygın  
• Faktör VIII  inhibi syonu ( HTGH) * 
 
Yaygın olmayan   
• Aşırı duyarlılık  
9 
 • Faktör VIII inhibi syonu (T GH) * 
 
Bilinmiyor  
• Pıhtılaşma bozuklukları  
• Huzursuzluk  
• Uyuşma  (parestezi)  
• Baş dönmesi / sersemlik hali  
• Baş ağrısı  
• Gözlerde çapaklanma, kızarıklık (konjonktivit)  
• Kalbin normalden hızlı çalışması (taşikardi)  
• Kalpte çarpıntı  
• Kan basıncında (tansiyonda) düşme  
• Yüz ve boyun bölgesinde ani sıcaklık hissi / al basması  
• Solgunluk (soluk görünüm)  
• Soluk kesilmesi / zorlu soluk alıp verme  
• Öksürük 
• Kusma   
• Bulantı  
• Kurdeşen  
• Ciltte döküntü (kızarık ve deriden kabarık döküntüler dahil)  
• Kaşıntı 
• Ciltte kızarıklık (eritem)  
• Aşırı terleme (hiperhidrozis)  
• Nörodermatit (kronik kaşıntı ve deri dökülmesi ile seyreden bir cilt rahatsızlığı)  
• Kas ağrıları  (miyalji)  
• Göğüste ağrı  
• Göğüste rahatsızlık hissi  
• El ve ayaklarda  şişme (periferik ödem)  
• Göz kapaklarında şişme  
• Yüzde şişme  
• Titreme  
• Ateş 
• Enjeksiyon yeri ile ilgili reaksiyonlar (yanma dahil)  
• Ağrı 
 
* HTGH (Daha önce  hiç tedavi görmemiş hastalar) klinik  çalışmala rında  rapor 
edilmiştir. T GH’de (Daha önce  teda vi görmüş ha stalar) rapor edilmiştir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
  
10 
  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 5. IMMUNATE’in saklanması  
Çocukların göremeyeceği , erişemeyeceği yerlerde ve ambalajında saklayınız. 
2-8°C arasında buzdolabında saklayınız  ve transfer ediniz . Dondurmayınız.  
Işıktan korumak için orijinal ambalajında saklayınız. Etiketlerinde ve kutu üzerinde yazan son kullanma tarihinden sonra kullanmayınız.  
Raf ömrü sırasında ü rün, son kullanma tarihine kadar  yalnızca bir dönem olmak üzere 25°C 
altı oda sıcaklığında 6 ay süreyle tutulabilir. Böyle saklanıyorsa lütfen ürünün karton 
ambalajı üzerine oda sıcaklığında saklanmaya başladığı tarihi not ediniz.  Oda sıcaklığında 
saklanmaya başlanan ürün tekrardan buzdolabında saklanmaz, hemen kullanılır veya atılır.  
Rekonstitüye edildikten sonra 25°C altında saklanmak koşuluyla 3 saat içerisinde 
kullanılmalıdır.  
 Sulandırılmış ürün çözeltisinin bulanık veya içinde parçacıklar bulundurduğunu fark ederseniz bu ilacı kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığınca belirlenen toplama sistemine veriniz.  
Son kullanma tarihiyle uyumlu olarak kullanınız . 
Ambalajındaki son kullanma tarihinden sonra IMMUNATE’i kullanmayınız. 
 Ruhsat Sahibi:
        Takeda İlaç Sağlık Sanayi Ticaret Limited Şirketi  
Levent -Şişli/İSTANBUL  
Üretim Yeri:         Takeda Manufacturing Austria AG   
                             Viyana, AVUSTURYA  
 Bu kullanma talimatı en son tarihinde onaylanmıştır.  
11 
 AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR  
Hemofili A Hastalarında Dozaj  
 
Doz ve yerine koyma tedavisinin süresi FVIII eksikliğinin ciddiyetine, kanamanın yerine ve yayılımına, hastanın klinik durumuna dayanır.  
 Uygulanan FVIII’in ünite sayısı, faktör VIII ürünleri için mevcut Dünya Sağlık Örgütü standardına göre Uluslararası Ünite (IU) terimiyle ifade edilir. Plazmadaki FVIII aktivitesi, ya yüzdesel olarak (normal insan plazmasına göre) ya da uluslararası ünite olarak (plazmadaki F VIII Uluslararası Standardına göre) ifade edilir.  
 1 Uluslararası Ünite (IU) faktör VIII aktivitesi, 1 mL normal insan plazmasındak i faktör VIII 
miktarına eşittir.  
 Gereken faktör VIII dozlarının hesaplaması, vücut ağırlığının her kilogramı için 1 IU faktör VIII verildiğinde, plazma faktör VIII aktivitesinin normal aktivitenin yaklaşık %2’si kadar arttığına dair ampirik bulguya dayanmaktadır.  
 Gereken doz aşağıdaki formülle hesaplanır:  
 Gereken ünite = vücut ağırlığı (kg) x faktör VIII düzeyinde arzulanan artış oranı (%) x 0,5  Uygulanacak miktar ve uygulama sıklığı, her bir olguda ortaya çıkan klinik etkiye dayandırılarak değerlendir ilmelidir.  
 Kanamalar ve Cerrahi Girişimler  
 
Aşağıda yer alan hemorajik olaylarda, faktör VIII aktivitesi, karşılık gelen periyottaki plazma 
aktivite düzeylerinin (normale göre % olarak veya IU/dl olarak) altına düşmemelidir.  
 
Aşağıdaki tablo, kanama atakl arında ve cerrahi girişimlerde dozajın belirlenebilmesi için 
kılavuz olarak kullanılabilir:  
Kanamanın derecesi / Cerrahi 
girişimin türü  Gereken F VIII 
plazma düzeyi (normale göre %) (IU/dl)  
Uygulama sıklığı (saat) / Uygulama süresi (gün)  
Kanamalar  
Hafif eklem kanaması, kas içi 
veya ağız içi kanamaları  20 – 40 Her 12 -24 saatte bir doz  
tekrarlayınız . Tedaviye ağrı ile 
belirlenen kanama atağı 
düzelene veya iyileşme görülene 
kadar en az 1 gün devam edilir. 
Daha yaygın hemartroz, kas 
kanaması ya da hematom  30 - 60 Ağrı ve hareket kısıtlılığı 
düzelene kadar 3-4 gün ya da 
daha uzun süreyle, 12- 24 saatte 
bir infüzyon tekrarlanmalıdır. 
12 
 Yaşamı tehdit eden kanamalar  
60 - 100 Tehdit geçene kadar 8 – 24 
saatte bir infüzyon 
tekrarlanmalıdır.  
Cerrahi Girişimler  
Minör (Diş çekimi dahil)  30 – 60 Düzelme görülene kadar en az 1 
gün her 24 saatte bir uygulanmalıdır. 
Majör ameliyatlar  80 – 100 
(ameliyat öncesi ve 
sonrası)  Yeterli yara iyileşmesi görülene 
kadar her 8- 24 saatte bir, daha 
sonra en az 7 gün süreyle FVIII aktivitesi %30 -%60 (IU/dl)  
olacak şekilde uygulanmalıdır. 
Bazı durumlarda (örneğin düşük titreli inhibitör varlığında) formül kullanılarak hesaplanan 
dozdan daha fazlası gerekebilir.  Uzun süreli profilaksi  
 İleri derece hemofili A hastalarında kanamaya karşı uzun süreli profilaksi için, genel dozlar 2-3 günlük aralıklarda bir vücut ağırlığının her kilogramı için 20- 40 IU faktör VIII’dir.  Bazı 
vakalarda, özellikle daha küçük yaştaki hastalarda dah a sık doz aralıkları ya da daha yüksek 
dozlar gerekli olabilir.  von Willebrand Hastalığında Doz   Kanamaları kontrol etmek için IMMUNATE yerine koyma tedavisinde, hemofili A için verilen tedavi kılavuzuna uyulmalıdır.  IMMUNATE, vWF'ye kıyasla daha yüksek  miktarlarda faktör VIII içerdiğinden, tedaviyi 
yürüten hekim, devam tedavisinde faktör VIII:C düzeylerinin tromboz riskinde artışa yol açabilecek şekilde aşırı yükselebileceğini göz önünde tutmalıdır.  Pediatrik popülasyon 
18 yaşından küçük çocuklar ve ergenlerde hemofili A’da dozaj, vücut ağırlığına dayalıdır ve 
dolayısıyla genellikle yetişkinlere yönelik olanlarla aynı kılavuzlara dayanmaktadır. 
Uygulama miktarı ve sıklığı daima ayrı ayrı vakalardaki klinik etkililiğe göre yönlendirilmelidir.  
   
13 
 İLACIN KULLANIMA HAZIRLANMASI VE UYGULANMASIYLA İLGİLİ 
TALİMATLAR  
 
Kuru tozun enjeksiyonluk çözelti hazırlamak üzere sulandırılması:  
Aseptik teknik kullanılmalıdır!  
1. Çözücü içeren (enjeksiyonluk steril su) kapalı flakonu oda sıcaklığına kadar ısıtınız 
(maksimum 37°C).  
2. Kuru toz flakonunun ve çözücü flakonunun koruyucu kapaklarını çıkarınız (Şekil A) ve her 
ikisinin de lastik tıpalarını dezenfekte ediniz.  
3. Transfer setinin dalgalı kenarını çözücü flakonunun üzerine yerleştiriniz ve bastırınız (Şekil 
B). 
4. Transfer setinin koruyucu kapağını, açıkta kalan kısımlarına temas etmemeye dikkat ederek 
diğer tarafından çıkarınız.  
5. Çözücü flakonuna takılı haldeyken transfer setini ters çevirerek, iğnesini kuru toz içeren 
flakonun tıpasına batırınız (Şekil C). Ç özücü, kuru toz içeren flakonun vakumu sayesinde 
emilecektir.  
6. Yaklaşık 1 dakika kadar bekledikten sonra transfer setinin bağlı olduğu çözücü flakon ile 
kuru toz içeren flakonu birbirinden ayırınız (Şekil D). Preparat kolaylıkla çözündüğünden, 
flakonu sadece gerekiyorsa hafifçe sallayınız. FLAKON İÇERİĞİNİ 
ÇALKALAMAYINIZ. İÇERİĞİNİ ENJEKTÖRE ÇEKMENİN HEMEN ÖNCESİNE 
KADAR, KURU TOZ İÇEREN FLAKONU TERS ÇEVİRMEYİNİZ.  
Sulandırılarak kullanıma hazır hale getirdikten sonra, uygulama öncesinde görsel olarak 
partikül ve renk değişikliği açısından incelenmelidir. Çözelti, berrak ila hafif opalesan 
olmalıdır.  Sulandırma için gerekli uygulamalar tam olarak doğru bir şekilde yapılsa dahi, 
birkaç küçük partikül gözle görülebilir. Ambalaj içeriğinde bulunan filtreli set, bu partikülleri uzaklaştıracaktır. Ambalaj etiketinde belirtilen farmasötik olarak etkili madde içeriğinde azalma olmayacaktır.  Bulanık olan veya içinde parçacıklar  olan çözeltiler atılmalıdır. 
Kullanıma hazır çözelti, buzdolabına geri koyulmamalıdır. 
 
Uygulama:  
Aseptik teknik kullanılmalıdır!  
Tıpadan kopan lastik parçalarının ilaçla birlikte uygulanmasına engel olmak için (mikroemboli 
riski) ambalajdaki filtreli seti kullanınız. Çözünmüş preparatı çekmek için filtreli seti, 
ambalajdaki tek kullanımlık enjektöre takınız ve lastik tıpaya batırınız (Şekil E).  
Enjektörü filtreli setten bir an için ayırınız. Kuru toz içeren flakona hava girecek ve oluşmuş 
köpük kaybolacaktır. Bundan sonra, filtreli set aracılığıyla çözeltiyi enjektöre  çekiniz (Şekil F).  
Enjektörü filtreli setten ayırınız ve ambalajdaki kelebek infüzyon seti (ya da tek kullanımlık 
iğne) ile çözeltiyi yavaş olarak (enjeksiyon hızı dakikada 2 mL’yi aşmamalıdır) intravenöz 
olarak uygulayınız.  
14 
  
           Şek. A            Şek. B            Şek. C              Şek. D                  Şek. E                Şek. F  
Herhangi kullanılmamış ürün veya atık materyal yerel gerekliliklere uygun olarak imha 
edilmelidir.  
 IMMUNATE’ın uygulanması belgelenmelidir ve lot numarası kaydedilmelidir. Her bir 
flakona, sökülebilir bir belgelendirme etiketi yapıştırılır.  
 
 
 
