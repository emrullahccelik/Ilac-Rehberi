KISA ÜRÜN BİLGİSİ
1. BEŞERİ TIBBİ ÜRÜNÜN ADI
PRED FORTE % 1 göz damlası, süspansiyon
2. KALİTATİF VE KANTİTATİF BİLEŞİM
Etkin madde:
Her ml’de 10 mg prednisolon asetat içerir.
Yardımcı maddeler:
Benzalkonyum klorür % 0.006 a/h
Yardımcı maddeler için 6.1’e bakınız.
3. FARMASÖTİK FORM
Oftalmik süspansiyon.
Yoğun beyaz renkli, steril, mikro ince partiküllü süspansiyon.
4. KLİNİK ÖZELLİKLER
4.1. Terapötik endikasyonlar
Viral, fungal ve bakteriyel patojenezi eledikten sonra, gözün steroide cevap veren
enflamasyonlarının kısa süreli tedavisi içindir.
4.2. Pozoloji ve uygulama şekli
Pozoloji/uygulama sıklığı ve süresi:
Konjonktival keseye günde 2-4 defa, 1-2 damla damlatılır. İlk 24-48 saat içinde, sık doz
vermek gerektiğinde saatte iki damla olacak şekilde uygulanabilir.
Tedaviye vaktinden önce son verilmemelidir.
Uygulama şekli:
Topikal olarak konjonktival keseye damlatılarak uygulanır.
Kullanmadan önce şişe iyice çalkalanmalıdır.
Kontaminasyonu önlemek için damlalığın ucu hiçbir yere değdirilmemelidir.
Olası sistemik emilimi azaltmak için lakrimal kesenin medial canthus’ta 1 dakika süreyle
komprese edilmesi önerilebilir (punktal oklüzyon). Bu kompresyon her damlanın
damlatılmasından hemen sonra uygulanmalıdır.
Özel popülasyonlara ilişkin ek bilgiler:
Böbrek/Karaciğer yetmezliği
Veri yoktur.
1Pediyatrik popülasyon:
Pediyatrik hastalarda güvenliliği ve etkililiği belirlenmemiştir. Herhangi bir doz önerisi
yapılamamaktadır.
Süt çocuğu ve küçük çocuklarda zorunlu kalınmadıkça kullanımı önerilmemektedir.
Geriyatrik popülasyon:
Geriyatrik hastalarda herhangi bir doz ayarlaması gerekli değildir.
4.3. Kontrendikasyonlar
PRED FORTE aşağıdaki durumlarda kullanılmamalıdır:
• Yüzeyel (ya da epitelyal) herpes simpleks keratiti (dendritik keratit), vaksinia,
varisella ve kornea ile konjonktivanın diğer viral hastalıklarının çoğu, göze ait
yapıların mantar ya da treponemal enfeksiyonları, göz tüberkülozu gibi akut tedavi
edilmemiş göz enfeksiyonlarında.
• Etkin madde veya ilacın bileşenlerinden herhangi birine karşı aşırı duyarlılığı
olanlarda
4.4. Özel kullanım uyarıları ve önlemleri
İntraoküler steroid kullanımı, gözdeki birçok viral enfeksiyonun (herpes simpleks dahil)
seyrini uzatabilir ve şiddetini ağırlaştırabilir. Herpes simpleks geçmişi olan hastaların
kortikosteroid türevi ilaçlarla tedavisi büyük bir dikkat gerektirir; mutlaka sık aralıklarla yarık
lamba mikroskobu ile muayene yapılmalıdır
PRED FORTE antimikrobik bir madde içermediğinden enfeksiyon varlığında
mikroorganizmaları bertaraf etmek için uygun önlemler alınmalıdır.
Uzun süreli kullanım ayrıca konağın immün yanıtını baskılayabilir ve böylece ikincil oküler
enfeksiyonların tehlikesini artırabilir.
Gözün akut, tedavi edilmemiş cerahatli enfeksiyonları steroid türevi ilaçların kullanımı
sonucu maskelenebilmekte veya şiddetlenebilmektedir.
Uzun süreli lokal steroid kullanımı ile mantar enfeksiyonları korneada gelişme eğilimi
gösterdiğinden, steroid kullanılmış olan veya kullanımı sırasında korneada inatçı bir
ülserasyon ortaya çıkarsa fungal invazyondan kuşkulanılmalıdır. Gerektiğinde fungal
kültürler alınmalıdır.
Kortikosteroid içeren göz damlaları, düzenli göz içi basıncı (GİB) ölçümleriyle birlikte sıkı
bir oftalmik gözetim altında olmaksızın, 10 günden daha uzun süre kullanılmamalıdır.
Topikal kortikosteroidlerin uzun süreli kullanımı bazı kişilerde göz içi basıncında artışa neden
olabilir. Bu, görme keskinliğinde ve görsel alanlarda ortaya çıkan kusurlar ile optik sinire
zarar veren glokoma neden olabilir. Glokom varlığında steroidler dikkatli kullanılmalıdır.
PRED FORTE ile tedavi sırasında göz içi basıncının sık sık kontrol edilmesi önerilir.
2Çeşitli oküler hastalıkların ve uzun süreli topikal kortikosteroid kullanımının kornea ve
sklerada incelmeye neden olduğu bilinmektedir.
Kornea ve sklerada incelme varlığında, topikal kortikosteroid kullanımı perforasyona yol
açabilir.
Uzun süreli veya aşırı topikal oftalmik kortikosteroid kullanımına bağlı olarak posterior
subkapsüler katarakt gelişimi bildirilmiştir.
Katarakt cerrahisinden sonra steroid kullanılması iyileşmeyi geciktirebilir ve bleb oluşumu
insidansını arttırabilir.
Topikal steroidlerin yoğun kullanımı sonucunda sistemik advers olaylar ortaya çıkabilir;
punktal oklüzyon önerilebilir (bkz. Bölüm 4.2).
Uzun süreli, sık ve yüksek dozlu topikal steroid kullanımında, özellikle bebekler ve
çocuklarda adrenal supresyon olasılığı göz önünde bulundurulmalıdır.
Gözü hasar ve kontaminasyondan korumak için, şişenin ucunu göze veya herhangi başka bir
yüzeye temas ettirmemeye dikkat edilmelidir.
Görme bozukluğu:
Sistemik ve topikal kortikosteroid kullanımı ile görme bozukluğu bildirilebilir. Eğer hastada
bulanık görme veya diğer görsel bozukluk semptomları oluşursa; sistemik veya topikal
kortikosteroid kullanımı ile bildirilmiş olan katarakt, glokom veya nadir görülen merkezi
seröz korioretinopati (SSRK) dahil olmak üzere olası nedenlerin değerlendirilmesi için bir
göz doktoruna yönlendirilmelidir.
PRED FORTE , benzalkonyum klorür içermektedir. Benzalkonyum klorür gözde irritasyona
sebebiyet verebilir. Yumuşak kontakt lenslerle temasından kaçınınız. Uygulamadan önce
kontakt lensi çıkartınız ve lensi takmak için en azından 15 dakika bekleyiniz. Yumuşak
kontakt lenslerin renklerinin bozulmasına neden olduğu bilinmektedir.
4.5. Diğer tıbbi ürünler ile etkileşimler ve diğer etkileşim şekilleri
Bilinen bir etkileşimi bulunmamaktadır.
Kobisistat içeren ürünler de dahil olmak üzere CYP3A inhibitörleri ile birlikte kullanımının,
sistemik yan etki riskini artırması beklenmektedir. Olası fayda, sistemik kortikosteroid yan
etkilerinin artmış riskinden daha ağır basmadıkça, kombinasyondan kaçınılmalıdır.
Kombinasyon yapılması halinde sistemik kortikosteroid yan etkileri açısından hastaların
izlenmesi gerekmektedir.
Başka göz damlası veya göz merhemi kullanılıyorsa, ilaçların uygulamaları 15 dakika arayla
gerçekleştirilmelidir. Göz merhemi daima en son uygulanmalıdır.
4.6. Gebelik ve laktasyon
Genel tavsiye
Gebelik kategorisi: C
3Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanım ile ilgili veri bulunmamaktadır.
Gebelik dönemi
PRED FORTE’in gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan çalışmalar, üreme toksisitesinin olduğunu göstermiştir (bkz. Bölüm 5.3).
İnsanlara yönelik potansiyel risk bilinmemektedir.
PRED FORTE bu nedenle gebelik sırasında potansiyel yararları fetus üzerindeki potansiyel
riske ağır basmadıkça kullanılmamalıdır.
Laktasyon dönemi
Topikal PRED FORTE kullanımının insan sütünde saptanabilir miktarlar oluşturmaya yeterli
ölçüde sistemik emilime uğrayıp uğramadığı bilinmemektedir. Bu nedenle, bebeklerini
emziren annelerde kullanılması önerilmemektedir.
Üreme yeteneği /Fertilite
Veri yoktur.
4.7. Araç ve makine kullanımı üzerindeki etkiler
PRED FORTE, damlatmayı takiben, araç ve makine kullanma becerisini etkileyen kısa süreli
bulanık görmeye neden olabilir. Hastalar, bulanıklık geçip, görmeleri tekrar normal duruma
dönünceye kadar araç ya da makine kullanmamalıdırlar.
4.8. İstenmeyen etkiler
PRED FORTE kullanımıyla aşağıdaki istenmeyen etkiler bildirilmiştir.
Sıklık sınıflandırması aşağıdaki gibidir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); Çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Bilinmiyor: Aşırı duyarlılık, ürtiker
Sinir sistemi hastalıkları
Bilinmiyor: Baş ağrısı
Göz hastalıkları
Bilinmiyor: Göz içi basıncında artış*, katarakt (subkapsüler dahil),* göz penetrasyonu
(sklera ya da korneada perforasyon)*, gözde yabancı madde hissi, göz enfeksiyonu
(bakteriyel*, fungal* ve viral* enfeksiyonlar), gözde batma, irritasyon, gözde ağrı, gözde
kanlanma, bulanık görme/görme bozukluğu, midriyazis.
Gastrointestinal hastalıklar
Bilinmiyor: Disgözi (tat alma duyusunda değişiklik)
4Deri ve derialtı doku hastalıkları
Bilinmiyor: Kaşıntı, döküntü
Topikal steroidlerin yoğun bir şekilde kullanılmasıyla, ender olarak sistemik yan etkiler
ortaya çıkabilir. *
Özel popülasyonlara ilişkin ek bilgiler
Pediyatrik popülasyon: Özellikle bebek ve çocuklarda, adrenal baskılanma olasılığı göz
önünde bulundurulmalıdır. *
* Ayrıntılı bilgi için bkz. Bölüm 4.4.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Klinik doz aşımı ile ilgili bir deneyim bulunmamaktadır. Oftalmik yoldan uygulandığında
akut doz aşımı olasılığı bulunmamaktadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Oftalmolojikler, Kortikosteroidler
ATC Kodu: S01BA04
Prednizolon asetat, prednizolonun genel özelliklerini taşıyan sentetik bir adrenokortikoiddir.
Adrenokortikoidler, sitoplazmik reseptörlerle bir kompleks oluşturmak üzere hücre
membranlarından geçerler ve antienflamatuvar etkileri olan enzimlerin sentezini uyarırlar.
Glukokortikoidler ödeme, fibrin birikimine, kapiller damar genişlemesine, akut enflamatuar
cevap sırasında fagositlerin göçüne, kapiller proliferasyona, kollagen çökmesine ve yara
oluşumuna engel olurlar.
Prednisolon asetatın, ağırlık bazında antienflamatuvar etki gücü hidrokortizondan üç ila beş
defa daha fazladır.
5.2. Farmakokinetik özellikler
Genel özellikler
Emilim:
Prednisolon asetatın, süspansiyon şeklinde topikal yolla uygulanmasından sonra korneadan
hızla penetre olduğu gösterilmiştir.
Dağılım:
Hümör aköz için T değeri damlatıldıktan 30-45 dakika sonra gözlenir.
maks
5Biyotransformasyon:
Veri bulunmamaktadır.
Eliminasyon:
İnsan hümör aközünde prednisonol asetatın yarı ömrü yaklaşık 30 dakikadır.
5.3. Klinik öncesi güvenlilik verileri
Gebe hayvanlarda kortikosteroid uygulaması, yarık damak ve intrauterin büyüme geriliği
dahil, fetal gelişim anormalliklerine yol açabilmektedir. İnsan fetusu için de bu gibi defektler
yönünden çok küçük bir risk olabilir. Tavşan gözüne 20 gün süreyle %1 suspansiyon
şeklinde, günde yaklaşık 6 mg prednizolon asetat uygulamasını takiben toksik etki
gözlenmemiştir. Aynı şekilde sıçanlarda 500 mg/kg’lık tek oral doz uygulamadan sonra da
toksik etki görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Benzalkonyum klorür
Edetat disodyum
Borik asit
Sodyum sitrat
Sodyum klorür
Polisorbat 80
Hidroksipropil metil selüloz
Hidroklorik asit veya sodyum hidroksit (pH ayarı için)
Saf su
6.2. Geçimsizlikler
Bildirilmemiştir.
6.3. Raf ömrü
24 ay.
PRED FORTE, açıldıktan sonra 25°C'nin altında saklanmak koşuluyla 28 gün içerisinde
kullanılmalıdır.
6.4. Saklamaya yönelik özel tedbirler
Ağzı sıkıca kapalı olarak, 25 o C altında, oda sıcaklığında saklanmalıdır.
Açıldıktan sonra 25°C'nin altında saklanmak koşuluyla 28 gün içerisinde kullanılmalıdır.
Buzdolabında saklanmamalı veya dondurulmamalıdır.
Şişe orijinal ambalajı içerisinde dik pozisyonda saklanmalıdır.
6.5. Ambalajın niteliği ve içeriği
5 ml’lik, kendinden damlalıklı, plastik şişelerde bulunur.
66.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da artık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Allergan İlaçları Ticaret A.Ş.
Bilim Sokak, No: 5
Sun Plaza, Kat: 21-22-23
Maslak/Sarıyer/İstanbul
Tel : 0212 365 50 00
Faks : 0212 290 72 11
8. RUHSAT NUMARASI
130/53
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 31.12.2010
Ruhsat yenileme tarihi:
10. KÜB’ÜN YENİLENME TARİHİ
7