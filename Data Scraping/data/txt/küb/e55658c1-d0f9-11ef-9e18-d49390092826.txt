KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Şüpheli Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
COZYMEL 3 mg tablet
2. KALİTATİF VE KANTİTATİF BİLEŞİM
Etkin Madde:
Melatonin …………………………3 mg
Yardımcı maddeler:
Yardımcı maddeler için Bölüm 6.1’e bakınız.
3. FARMASÖTİK FORM
Tablet.
Beyaz-hemen hemen beyaz renkte, yuvarlak tablet
4. KLİNİK ÖZELLİKLER
4.1. Terapötik endikasyonlar
Yetişkinlerde saat farkı değişikliklerine bağlı gelişen sirkadyan ritim uyku bozukluğunun (jet-
lag) kısa süreli tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Standart doz 5 gün boyunca günde 1 tablet (3 mg)’dır. Standart dozda semptomlarda azalma
olmaması durumunda, günlük doz 2 katına (6 mg) yükseltilebilir. Semptomlarda azalma
sağlayan etkin doz, en kısa sürede alınmalıdır.
1 / 15Semptomlarda düzelme sağlayan doz, her zaman yatma saatinde alınmalıdır.
COZYMEL, zaman dilimi aşımı 2 saatten fazla olan uçuşlarda kullanılmalıdır. Doğu yönüne
yapılan uçuşlarda etkisi daha belirgin olmakla birlikte, batı yönüne yapılan uçuşlarda da etkili
bulunmuştur.
İlk doz varış noktasına varıldığında yatma saatinde alınmalı ve maksimum 5-7 gün boyunca
kullanılmalıdır. Jet-lag sonrası uyku bozukluklarının giderilmesinde olumsuz etkiye yol
açmaması için, saat 20:00'dan önce veya saat 04:00'dan sonra alınmamalıdır.
Bazı yiyecekler melatoninin plazma konsantrasyonunda artışa neden olabilir (bkz. Bölüm 5.2).
COZYMEL karbonhidrat açısından zengin yiyecekler ile birlikte alındığında, kan şekeri
düzeyinde birkaç saat boyunca bozulmaya neden olabilir (bkz. Bölüm 4.4). Melatonin
alımından 2 saat önce ve 2 saat sonra gıda tüketilmemesi önerilir.
Potansiyel olarak uyku kalitesinde bozulma ve bazı jet-lag semptomlarında (baş ağrısı, sabah
yorgunluğu ve konsantrasyon) kötüleşme riskinden dolayı, melatoninin alkol ile birlikte
tüketilmesi önerilmemektedir.
Melatonin, yılda en fazla 16 tedavi periyodu boyunca alınabilir.
Uygulama şekli:
COZYMEL ağızdan alınır. Tabletler sıvı ile bütün olarak yutulmalıdır.
Özel popülasyonlara ilişkin ek bilgiler:
Geriyatrik popülasyon:
Melatonin farmakokinetiği genel olarak genç erişkinlerde ve yaşlılarda benzer olduğundan,
yaşlı hastalar için doz ayarlanmasına gerek olmadığı gösterilmiştir (bkz. Bölüm 5.2).
Böbrek yetmezliği:
Böbrek yetmezliği olan hastalarda melatonin kullanımına ilişkin sınırlı deneyim
2 / 15bulunmaktadır. Böbrek yetmezliği olan hastalarda melatonin dikkatli kullanılmalıdır. Şiddetli
böbrek yetmezliği olan hastalarda melatonin kullanımı önerilmemektedir (bkz. Bölüm 5.2).
Karaciğer yetmezliği:
Karaciğer yetmezliği olan hastalarda melatonin kullanımına ilişkin sınırlı deneyim
bulunmaktadır. Karaciğer sirozu olan hastalarda, melatonin plazma klirensinin önemli ölçüde
azaldığı gösterilmiştir. Orta veya ciddi karaciğer yetmezliği olan hastalarda melatonin
kullanımı önerilmemektedir (bkz. Bölüm 5.2).
Pediyatrik popülasyon:
Melatoninin 0-18 yaş arası çocuk/ergenlerde, etkililik ve güvenliliği belirlenmemiştir.
COZYMEL, yeterli veri bulunmamasından dolayı çocuk ve ergenlerde kullanılmamalıdır
(bkz. Bölüm 4.4 ve 5.1).
4.3. Kontrendikasyonlar
Melatonin ya da COZYMEL’in içeriğindeki maddelerden herhangi birine karşı aşırı duyarlılığı
olan hastalarda kontrendikedir.
4.4. Özel kullanım uyarıları ve önlemleri
COZYMEL, kişilerde uyuşukluk veya uyku haline neden olabilir. COZYMEL, uyuşukluk
etkilerinin güvenlik açısından muhtemel risk oluşturabilecek hastalarda dikkatli
kullanılmalıdır.
Melatonin nöbet geçiren hastalarda (örn. epileptik hastalar) nöbet sıklığını artırabilir. Nöbet
geçiren hastalar öncelikle bu olasılık hakkında bilgilendirilmelidir. Melatonin, çoklu nörolojik
kusurları olan çocuk ve ergenlerde nöbet insidansını destekleyebilir veya artırabilir.
Vaka bazlı raporlarda, melatonin kullanımının otoimmün hastalığı olanlarda alevlenmeye
neden olduğu bildirilmiştir. Otoimmün hastalığı olanlarda melatonin kullanımına ilişkin veri
bulunmamaktadır. COZYMEL’in otoimmün hastalığı olanlarda kullanımı önerilmemektedir.
3 / 15Melatonin ile yapılmış sınırlı klinik çalışmalarda, karbonhidrat açısından zengin öğünlerden
sonra kullanımının, kan glukoz düzeylerinde birkaç saat boyunca bozulmaya yol açtığı
gözlenmiştir. COZYMEL öğünlerden en az 2 saat önce ve 2 saat sonra alınmalıdır; ideal olarak,
önemli ölçüde bozulmuş glukoz intoleransı olan veya diyabetli kişilerde melatonin öğünlerden
en az 3 saat sonra alınmalıdır.
Böbrek veya karaciğer yetmezliği olan hastalarda, melatonin kullanımına ilişkin sınırlı deneyim
bulunmaktadır. Ciddi böbrek yetmezliği veya orta/ciddi karaciğer yetmezliği olan hastalarda
melatonin kullanılması önerilmemektedir.
Pediyatrik popülasyon
Melatoninin 0-18 yaş arası çocuklar/ergenlerde etkililik ve güvenliliği belirlenmemiştir.
COZYMEL, yeterli veri bulunmamasından dolayı çocuk ve ergenlerde kullanılmamalıdır (bkz.
Bölüm 5.1).
4.5. Diğer tıbbi ürünler ile etkileşimler ve diğer etkileşim şekilleri
Etkileşim çalışmaları sadece erişkinlerde yapılmıştır.
Farmakokinetik etkileşimler
• Melatonin, hepatik sitokrom P450 CYP1A enzimleri, özellikle CYP1A2 tarafından
metabolize edilmektedir. Melatonin ile CYP1A enzimleri ile metabolize olan diğer ilaçlar
arasında etkileşimler olabilmektedir.
• Fluvoksamin tedavisi alan hastalarda, CYP1A2 ve CYP2C19 metabolizmasındaki
etkileşimden dolayı, melatonin seviyesinde (EAA 17 kat ve C düzeyinde 12 kat) artış
maks
olduğundan dikkatli olunmalıdır. Fluvoksamin alan hastalarda COZYMEL kullanımında
kaçınılmalıdır.
• 5- veya 8-metoksipsoralen (5 veya 8-MOP) melatonin metabolizmasını inhibe ederek,
melatoninin kan serum düzeylerini artırdığından; bu maddeyi kullanan hastalarda dikkatli
olunmalıdır.
• Simetidin, melatoninin CYP2D tarafından metabolizmasını inhibe ederek, plazma
seviyelerini yükselttiğinden; simetidin alan hastalarda dikkatli olunmalıdır.
4 / 15• Östrojen, melatoninin CYP1A2'nin inhibisyonu yoluyla metabolizmasını inhibe ederek,
plazma seviyelerini artırdığından; östrojen (kontraseptifler veya hormon replasman)
tedavisi alan hastalarda dikkatli olunmalıdır.
• Kinolonlar gibi CYP1A2 inhibitörleri, melatonin plazma seviyelerini artırabilir.
• Karbamazepin ve rifampisin gibi CYP1A2 indükleyicileri, melatonin plazma
konsantrasyonlarını azaltabilir.
• Sigara kullanımı, CYP1A2'nin indüklenmesi nedeniyle melatonin seviyelerini düşürebilir.
Farmakodinamik etkileşimler
• Melatonin, benzodiazepinlerin (örn; midazolam, temazepam) ve benzodiazepin olmayan
hipnotiklerin (örn; zaleplon, zolpidem, zopiklon) yatıştırıcı etkisini artırabilir. Jet-lag
tedavisi üzerine yapılan bir çalışmada, melatonin ve zolpidem kombinasyonu, tek başına
zolpidem alan hastalarda, sabah uykululuğu, mide bulantısı ve kafa karışıklığının insidansı
daha yüksek olmuş ve kalktıktan sonraki ilk saat boyunca aktivitede azalma gözlenmiştir.
• Melatonin, varfarinin antikoagülasyon aktivitesini etkileyebilir.
4.6. Gebelik ve laktasyon
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
COZYMEL, gebelik esnasında veya doğum kontrol yöntemi kullanmayan çocuk doğurma
potansiyeli olan kadınlarda önerilmemektedir.
Gebelik dönemi
Hayvanlar üzerinde yapılan çalışmalar, gebelik/ve-veya/embriyonal/fetal gelişim/ve-veya/
doğum/ve-veya/doğum sonrası gelişim üzerindeki etkiler bakımından yetersizdir (bkz. Bölüm
5.3). İnsanlara yönelik potansiyel risk bilinmemektedir. COZYMEL gerekli olmadıkça gebelik
döneminde kullanılmamalıdır.
Gebe kadınlarda melatonin kullanımına ilişkin veriler sınırlıdır.
Dışarıdan alınan melatonin insan plasentasından kolayca geçmektedir.
Hayvan çalışmaları üreme toksisitesi açısından yetersizdir (bkz. Bölüm 5.3).
5 / 15Yeterli veri olmamasından dolayı, COZYMEL’in gebelerde kullanımı önerilmemektedir.
Laktasyon dönemi
İnsan sütünde endojen melatonin salgılanmasından dolayı, anne sütünde melatonin veya
metabolitlerin atılımına ilişkin yeterli veri bulunmamaktadır.
Hayvanlardaki mevcut farmakodinamik ve toksikolojik veriler, melatonin veya metabolitlerinin
süt ile atıldığı gösterilmiştir (bkz. Bölüm 5.3).
Bu riskler değerlendirildiğinde emzirilen çocuklardaki risk göz ardı edilemeyeceğinden,
COZYMEL emzirme döneminde kullanılmamalıdır.
Üreme yeteneği/Fertilite
Hayvanlar üzerinde yapılan çalışmalar, doğurganlık üzerindeki etkiler açısından yetersizdir.
Yüksek dozlarda ve uzun süre melatoninin kullanımının, insanlarda doğurganlığı olumsuz
etkileyeceği düşünülmektedir (bkz. Bölüm 5.3).
COZYMEL, gebelik planlayan kadın ve erkeklerde önerilmemektedir.
4.7. Araç ve makine kullanımı üzerindeki etkiler
Melatonin, araç ve makine kullanma yeteneği üzerinde orta düzeyde bir etkiye sahiptir.
COZYMEL, uyanıklığı azaltabilir ve uyuşukluğa neden olabilir. Bu nedenle araç ve makine
kullanmadan önce melatonin kullanılması önerilmez.
4.8. İstenmeyen etkiler
Güvenlilik profilinin özeti
Jet-lag tedavisi için kısa süreli melatonin kullanımı sonrasında en sık bildirilen yan etkiler;
uyuşukluk/uyku hali, baş ağrısı, baş dönmesi oryantasyon bozukluğu ve mide bulantısı
olmuştur.
Advers reaksiyonların tablo halinde listesi
Klinik çalışmalarda veya spontan vaka raporlarında genel olarak melatonine karşı aşağıdaki
advers reaksiyonlar bildirilmiştir. Her sıklık grubunda istenmeyen etkiler şiddetine göre azalan
6 / 15sırada sunulmaktadır.
Sıklık ifadeleri şu şekilde tanımlanmıştır: Çok yaygın (≥ 1/10); yaygın (≥ 1/100 ila < 1/10);
yaygın olmayan (≥ 1/1.000 ila < 1/100); seyrek (≥ 1/10.000 ila < 1/1.000); çok seyrek (<
1/10.000), bilinmiyor (eldeki verilerden hareketle tahmin edilemiyor).
Sistem Organ Çok Yaygın Yaygın olmayan Seyrek Bilinmiyor
Sınıfı Yaygın
Kan ve lenf sistemi Lökopeni,
hastalıkları trombositopeni
Bağışıklık sistemi Hipersensitivite
hastalıkları reaksiyonu
Metabolizma ve Hipertrigliseridemi Hiperglisemi
beslenme
hastalıkları
Psikiyatrik Asabiyet, Duygudurum
hastalıklar sinirlilik, değişikliği, agresif
huzursuzluk, davranış,
anormal oryantasyon
rüyalar, kaygı bozukluğu, libido
artışı
Sinir sistemi Baş ağrısı, Baş dönmesi Senkop (bayılma),
hastalıkları uyku hali hafıza bozukluğu,
huzursuz bacak
sendromu, parestezi
Göz hastalıkları Görme
keskinliğinde
azalma, bulanık
görme, gözyaşı
miktarında artış
7 / 15Kalp hastalıkları Çarpıntı
Vasküler Hipertansiyon Sıcak basması
hastalıklar
Gastrointestinal Karın ağrısı, üst Kusma, gaz, aşırı
hastalıklar karın ağrısı, tükürük salgısı, ağız
hazımsızlık, oral kokusu, gastrit
ülserler, ağız
kuruluğu, bulantı
Deri ve deri altı Kaşıntı, kızarıklık, Tırnak bozukluğu Dil ödemi, oral
doku hastalıkları kuru cilt mukoza ödemi
Kas-iskelet Artrit, kas spazmları
bozuklukları, bağ
doku ve kemik
hastalıkları
Böbrek ve idrar Glikozüri, Poliüri, hematüri
yolu hastalıkları proteinüri
Üreme sistemi ve Priapizm, prostatit Galaktore
meme hastalıkları
Genel Göğüs ağrısı, Susuzluk
bozukluklar ve halsizlik
uygulama
bölgesine ilişkin
hastalıklar
Laboratuvar ve Kilo artışı Anormal kan
diğer tetkikler elektrolitleri
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
8 / 15Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; eposta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Melatonin doz aşımında en sık, uyuşukluk, baş ağrısı, baş dönmesi ve mide bulantısı
bildirilmiştir.
Melatoninin 300 mg/gün dozunda alınması, klinikte önemli advers reaksiyona neden
olmamıştır.
Birkaç hafta boyunca aşırı yüksek melatonin dozlarının (3.000–6.600 mg) alınmasından sonra
kızarma, karın krampları, ishal, baş ağrısı ve skotoma lucidum bildirilmiştir.
Genel destekleyici önlemler kullanılmalıdır. Gastrik lavaj ve aktif kömür uygulaması
düşünülebilir.
Melatonin alımdan sonraki 12 saat içinde, etkin madde klirensi beklenir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Santral sinir sistemi, psikoleptikler, hipnotikler ve sedatifler,
melatonin reseptörü agonistleri
ATC kodu: N05CH01
Melatonin bir hormon ve antioksidandır. Epifiz bezi tarafından salgılanan melatonin,
sirkadiyen ritimlerin günlük aydınlık-karanlık döngüsüne senkronizasyonunda yer alır.
Melatonin salgısı/plazma melatonin seviyesi, karanlığın başlamasından kısa bir süre sonra
yükselir. Sabah 02:00–04:00 saatleri arasında zirve yapar ve şafak vaktinde en düşük
seviyesine düşer.
Etki mekanizması
Melatoninin farmakolojik etki mekanizmasının, (özellikle MT1 ve MT2) özellikle uyku ve
9 / 15sirkadiyen ritmin düzenlenmesinde rol oynayan MT1, MT2 ve MT3 reseptörleri ile etkileşime
dayandığına inanılmaktadır.
Farmakodinamik etkiler
Melatonin, hipnotik ve yatıştırıcı etkiye sahiptir, bu etkisiyle uykuya eğilimi artırmaktadır.
Sirkadiyen salınımındaki zirveden önce veya sonra uygulanan melatonin hormonu, normal
salınımını azaltabilir veya geciktirebilir.
Hızlı transmeridyen uçak uçuşunu takiben, varış noktasındaki yatma saatinden (22:00-24:00
arasında) önce melatonin uygulaması, sirkadiyen ritmi yeniden düzenlenmesini hızlandırır ve
jet-lag olarak bilinen semptomların düzelmesine yardımcı olur.
Klinik etkililik ve güvenlilik
Tipik jet-lag semptomları, uyku bozukluğu, gündüz yorgunluk ve bitkinlik olarak
gözlenmektedir. Ancak bazı kişilerde hafif bilişsel bozukluk, sinirlilik ve gastrointestinal
rahatsızlıklar da görülebilir. Jet-lag, uçakta daha fazla zaman dilimi geçirdikçe ve doğuya
doğru seyahatlerde genellikle daha kötü seyirli olmaktadır. Klinik çalışmalarda, melatoninin
hasta tarafından değerlendirilen genel jet-lag semptomlarını ~%44 oranında azalttığını ve jet-
lag süresini kısalttığı gösterilmiştir. On iki zaman diliminde uçuşlarla ilgili yapılan 2
çalışmada, melatonin jet-lag süresini ~%33 oranında etkili bir şekilde azalttığı gösterilmiştir.
Yanlış zamanlanmış melatonin alımının, sirkadiyen ritm veya jet-lag üzerinde olumsuz etkisi
olması nedeniyle, COZYMEL uçuş varış noktasında 20:00'dan önce veya 04:00'dan sonra
alınmamalıdır.
0,5 ila 8 mg melatonin dozlarını içeren jet-lag çalışmalarında bildirilen yan etkiler tipik olarak
hafiftir ve jet-lag semptomlarından ayırt edilmesi genellikle zordur. Yan etki olarak geçici
uyuşukluk, sedasyon, baş ağrısı, baş dönmesi, mide bulantısı ve oryantasyon bozukluğu
bildirilmiştir. Aynı yan etkiler kısa süreli melatonin kullanımıyla aynı olmuştur.
Pediyatrik popülasyon
18 yaşından küçük çocuk/ergenlerde, etkililik ve güvenliliği kanıtlanmamıştır. Endojen
melatoninin, hipotalamus-hipofiz-gonad ekseni gelişimi üzerindeki işlevlere etki edeceği
10 / 15düşünüldüğünden; melatonin 0-18 yaş arası çocuk ve ergenlerde kullanılmamalıdır.
5.2. Farmakokinetik özellikler
Genel özellikler
Melatonin, ana formunda aktif olan küçük (molekül ağırlığı 232 g/mol), amfifilik
(hem hidrofilik ve hidrofobik özellikler taşıyan) bir moleküldür. Melatonin, insan vücudunda
triptofan yoluyla serotoninden sentezlenir, az miktarda da diyet yoluyla elde edilir. Aşağıdaki
veriler, genellikle sağlıklı erkek ve kadınları, özellikle genç ve orta yaşlı erişkinleri içeren
çalışmalardan alınmıştır.
Emilim:
Oral olarak uygulanan melatonin neredeyse tamamen emilir. Oral biyoyararlanımı, ~%85'lik
ilk geçiş metabolizması sayesinde ~%15'tir. Plazma t ~50 dakikadır. 3 mg'lık hızlı salınımlı
maks
melatonin dozu, plazma melatonin C 'ını ~3400 pg/mL'ye yükseltir; bu değer, gece
maks
(endojen) plazma melatonin C 'ının yaklaşık 60 katıdır. Ancak klinik çalışmalarda, bireyler
maks
arasında endojen ve eksojen C değerlerinde farklılıklar gözlenmiştir.
maks
Melatonin alımı sırasında veya yakın bir zamanda gıda alımının, farmakokinetik üzerindeki
etkisine ilişkin veriler sınırlıdır. Ancak gıdalarla birlikte alımının emilimi neredeyse 2 kat
artırabileceği bildirilmiştir. Yiyeceklerin, hızlı salımlı melatonin için t üzerinde sınırlı bir
maks
etkisi olduğu görülür. Bu durum melatonin etkililiğini veya güvenliliğini etkilemesi
beklenmez, ancak melatonin alımından yaklaşık 2 saat önce ve 2 saat sonra yiyecek
tüketilmemesi önerilir.
Dağılım:
Melatonin, plazma proteine yaklaşık %50-60 oranında bağlanmaktadır. Melatonin öncelikle
albümine, aynı zamanda alfa1-asit glikoproteini de bağlanmaktadır. Melatonin, plazmadan
çoğu doku ve organın içine ve dışına hızla dağılır ve beyin-kan bariyerini kolayca geçer.
Melatonin plasentayı kolayca geçer. Annenin 3 mg'lık doz alımını takiben, termde doğan
bebeklerin göbek kanındaki seviye (%15), annenin kanındaki seviyeden (%35) biraz daha
düşük bulunmuştur.
11 / 15Biyotransformasyon:
Melatonin temelde karaciğerde metabolize edilir. Deneysel veriler, sitokrom P450 enzimleri
CYP1A1 ve CYP1A2'nin melatonin metabolizmasından birincil olarak sorumlu olduğunu ve
CYP2C19'un küçük bir öneme sahip olduğunu gösterir. Melatonin temelde 6-
hidroksimelatonine metabolize edilir (idrarda geri kazanılan melatonin metabolitlerinin ~%80-
90'ını oluşturur). N-asetilserotonin birincil minör metabolit gibi görünmektedir (idrarda geri
kazanılan melatonin metabolitlerinin ~%10'unu oluşturur). Melatonin metabolizması çok
hızlıdır, plazma 6-hidroksimelatonin seviyesi, eksojen melatonin sistemik dolaşıma girdikten
sonra dakikalar içinde yükselir. 6-hidroksimelatonin, atılımdan önce sülfat konjugasyonuna
(~%70) ve glukuronid konjugasyonuna (~%30) uğrar.
Eliminasyon:
Sağlıklı erişkinlerde plazma eliminasyon yarılanma ömrü (t½) ~45 dakikadır (normal aralık
~30–60 dakika). Melatonin metabolitleri temelde idrarla, ~%90'ı 6-hidroksimelatonin sülfat
ve glukuronid konjugatları olarak elimine edilir. Melatonin dozunun ~%1'inden azı
değişmeden idrarla atılır.
Doğrusallık/doğrusal olmayan durum:
3–6 mg doz aralığında alınan melatoninin, plazma C ve EAA doğrusal bir şekilde artarken,
maks
t ve plazma t½ sabit kalmaktadır.
maks
Cinsiyet:
Sınırlı veriler, melatonin alımını takiben kadınlarda erkeklere kıyasla daha yüksek (potansiyel
olarak yaklaşık iki katı) C ve EAA'nın olabileceğini düşündürür; bununla birlikte
maks
farmakokinetikte büyük değişkenlik gözlemlenebilmektedir. Melatonin plazma yarılanma
ömrü açısından erkek ve kadınlarda önemli bir fark gözlenmemiştir.
Özel popülasyonlar:
Böbrek yetmezliği
Stabil hemodiyaliz hastalarında tekrarlayan doz (5–11 hafta boyunca 3 mg/gün) sonrasında,
melatonin birikimi olmadığı klinik çalışmalarda gösterilmiştir. Melatonin temel metabolitleri
12 / 15idrarla atıldığından, ileri derecede böbrek yetmezliği olan hastalarda melatonin metabolitlerinin
plazma seviyelerinin artması beklenebilir.
Karaciğer yetmezliği
Karaciğer sirozu olan hastalarda, (muhtemelen azalmış klirens nedeniyle) gündüz endojen kan
melatonin konsantrasyonunun belirgin şekilde yükseldiği gösterilmiştir. Primer olarak
melatonin metabolizması karaciğerde gerçekleştiğinden, karaciğer yetmezliği olanlarda
eksojen melatonin alımının plazma düzeylerinde artmaya yol açması beklenmektedir. Siroz
hastalarında yapılan küçük ölçekli bir klinik çalışmada, eksojen melatonin serum yarılanma
ömrü (t½)'nün, kontrol grubuna kıyasla iki katı yüksek olduğu bulunmuştur.
Geriyatrik popülasyon
Yaşlılarda gece endojen melatonin plazma konsantrasyonu genç erişkinlere göre daha düşüktür.
Sınırlı veriler, yaşlılarda melatonin alımını takiben plazma t C eliminasyon yarılanma
maks, maks,
ömrü (t½) ve EAA için daha yüksek olma eğiliminde olsa da, genel olarak genç erişkinler ve
yaşlılar arasında önemli farklılıklar gözlenmemiştir.
Pediyatrik popülasyon
Melatoninin ile yapılan klinik çalışmalarda, 18 yaşından küçük çocuklarda etkililiği ve
güvenilirliği belirlenmemiştir. Bu yaş grubundaki çocuklarda kullanımı önerilmemektedir.
5.3. Klinik öncesi güvenlilik verileri
Konvansiyonel çalışmalara dayanan klinik dışı verilerde, tek veya tekrarlanan dozlarda
melatoninin kullanımının, insanlarda toksisite, mutajenite, genotoksisite ve karsinojenik
etkilere yol açmadığı gösterilmiştir.
Gebe farelere intraperitoneal yüksek doz melatonin uygulamasından sonra, muhtemel maternal
toksisite nedeniyle, fetal vücut ağırlığı ve uzunluğunun daha düşük olma eğiliminde olduğu
gösterilmiştir. Gebelik sırasında ve doğum sonrası melatonine maruz kalan erkek ve dişi sıçan,
yer sincabı yavrularında, cinsel olgunlaşmada gecikme gözlenmiştir. Bu veriler, eksojen
melatoninin plasentayı geçerek süte salgılandığını ve hipotalamus-hipofiz-gonad ekseninin
13 / 15aktivasyonunu etkileyebileceğini göstermektedir. Sıçan ve yer sincabı mevsimsel üreyen
hayvanlar olduğundan, bu bulguların insanlar üzerindeki etkileri belirsizdir.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin Selüloz
Kolloidal Silikon Dioksit
Kroskarmelloz Sodyum
Magnezyum Stearat
6.2. Geçimsizlikler
Bulunmamaktadır.
6.3. Raf ömrü
24 ay.
6.4. Saklamaya yönelik özel tedbirler
25°C altındaki oda sıcaklığında ve ambalajında saklayınız. Işıktan korunmalıdır.
6.5. Ambalajın niteliği ve içeriği
30 ve 60 tablet içeren opak PVC/PE/PVDC Blister - Al Folyo ambalajda
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürün ya da atık materyaller, ''Tıbbi Atıkların Kontrolü Yönetmeliği" ve
"Ambalaj Atıklarının Kontrolü Yönetmelikleri"ne uygun olarak imha edilmelidir.
7. RUHSAT SAHİBİ
Biofarma İlaç Sanayi ve Ticaret A.Ş.
Akpınar Mah. Osmangazi Cad. No: 156
34885 Sancaktepe/İstanbul
Telefon: (0216) 398 10 63
14 / 15Faks: (0216) 398 10 20
8. RUHSAT NUMARASI
2024/272
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 02.08.2024
Ruhsat yenileme tarihi:
10. KÜB’ÜN YENİLENME TARİHİ
15 / 15