 1/8 KULLANMA TALİMATI  
 
DİLTİZEM 240 mg uzatılmış salımlı tablet  
Ağız yoluyla alınır.  
 
• Etkin madde:  Her bir tablet 240 mg diltiazem hidroklorür içerir.  
• Yardımcı maddeler: Hipromelloz, laktoz monohidrat (inek sütünden elde edilen), magnezyum 
stearat.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
Bu Kullanma Talimatında:  
 
1. DİLTİZEM nedir ve ne için kullanılır?  
2. DİLTİZEM’i kullanmadan önce dikkat edilmesi gerekenler  
3. DİLTİZEM nasıl kullanılır?  
4. Olası yan etkiler nelerdir?  
5. DİLTİZEM’in saklanması  
 
Başlıkları yer almaktadır.  
 
1. DİLTİZEM nedir ve ne için kullanılır?  
 
DİLTİZEM, kalsiyum kanal blokörleri adı verilen bir ilaç grubuna dahildir.  
 
Kan damarlarını genişleterek kan basıncınızı düşürmeye yardımcı olur. Ayrıca, kalbin vücuda 
kan pompalamasını kolaylaştırarak anjinadan (kalbi besleyen damarların daralması/tıkanması ile 
ortaya çıkan göğüs ağrısı) kaynaklanan göğüs ağrısının önlenmesine yardımcı olur.  
 
DİLTİZEM , yuvarlak, bikonveks  (her iki yüzü dış bükey) , beyaz uzatılmış salımlı tabletler 
şeklindedir ve 16 ve 32  tabletlik formları ile blister ambalajlarda kullanıma sunulmaktadır.  
 
DİLTİZEM tablet:  
• Anjina pektorisin (sıklıkla göğüs ağrısı ile kendini gösteren bir kalp ve damar hastalığı) 
tedavisi ve önlenmesinde  
• Hafif ve orta derecede yüksek kan basıncının tedavisinde kullanılır.  
 
2. DİLTİZEM ’i kullanmadan önce dikkat edilmesi gerekenler  
 
DİLTİZEM ’i aşağıdaki durumlarda KULLANMAYINIZ  
Eğer;   2/8 • Diltiazeme veya DİLTİZEM’de bulunan diğer yardımcı maddelerden herhangi birine karşı bir 
alerjik reaksiyonunuz varsa,  
Alerjik reaksiyon belirtileri; döküntü, yutma veya solunum problemleri, dudakların, yüzün, 
boğazın veya dilin şişmesi dir. 
• Kalp atım hızınızda ciddi derecede yavaşlık (dakikada 50 bpm altında) varsa (bradikardi),  
• Kan basıncınız ciddi derecede düşükse,  
• Kalp kapakçığının açılmasında daralmanız (aort darlığı) varsa,  
• Kalp yetmezliğiniz ile birlikte  akciğerlerinize kan akışıyla ilgili problemleriniz var sa. Bu tür 
hastalıklarınız varsa  nefessiz kalabilir siniz  ve ayak bilekleriniz şişebilir . 
• Kalp pili uygulaması ile tedavi edilmemiş, düzensiz bir kalp atışını içeren kalbinizle ilgili 
başka ciddi sağlık problemleriniz varsa,  
• Belirli kalp hastalıklarının tedavisi için ivabradin içeren bir ilacı önceden almaktaysanız,  
• Dantrolen adı verilen bir kas gevşetici size uygulanıyorsa (Şiddetli kas spazmları veya şiddetli 
ateş (“malign hipertermi” olarak adlandırılır) için kullanılır). (Bkz. “Diğer ilaçlar ile birlikte 
kullanımı”),  
• Akut porfiri denilen nadir görülen kalıtsal bir kan pigment hastalığınız varsa,  
• Hamile iseniz, çocuk doğurma potansiyeli olan yaşta iseniz veya emziriyorsanız (Bkz. 
“Hamilelik” ve “Emzirme”).  
 
DİLTİZEM ’i aşağıdaki durumlarda DİKKATLİ KULLANINIZ  
Aşağıdaki hastalıklardan herhangi birinden şikayetçi iseniz doktorunuz a söyleyiniz.  
• Anjina ya da yukarıda bahsi geçenlerin dışında herhangi bir kalp probleminiz varsa,  
• Yavaş kalp atımı, birinci derece kalp bloğu, kalbin elektriksel aktivitesinde değişiklik (uzamış 
PR aralığı) dahil kalp sorunlarınız varsa,  
• Genel anestezi ge rektiren bir cerrahi operasyon geçirecekseniz,  
• Depresyon dahil ani ruhsal durum değişikli ği riski altında iseniz,  
• Mide ve bağırsaklarınızla ilgili problemleriniz varsa,  
• İlacı kullanmaya başladıktan sonra ortaya çıkan ve devam eden cilt problemleriniz vars a 
 
Özellikle hapları ilk almaya başladığınızda aşağıdaki durumlar varsa , doktorunuz sizi daha 
yakından kontrol edecektir:  
 
• 65 yaşın üzerindeyseniz,  
• Karaciğer yetmezliğiniz varsa,  
• Böbrek yetmezliğiniz varsa,  
• Diyabet hastası iseniz. (Diltiazem tabletler gl ukoz toleransınızı  bozabildiğinden diyabet 
tedavinizde ayarlama yapılması gerekebilir.) , 
• Astım iseniz ya da daha önceden geçirdiniz ise,  
• Herhangi bir beta blokör ilaç alıyorsanız . 
 
Bu uyarılar geçmişteki herhangi bir dönemde dah i olsa sizin için geçerliyse  lütfen doktorunuza 
danışınız.  
 
DİLTİZEM ’in yiyecek ve içecek ile kullanılması  
DİLTİZEM’i  alkol ile birlikte almayınız . 
 
DİLTİZEM alırken içtiğiniz greyfurt suyunun miktarını sınırlamanız önerilir; çünkü bu, etkin 
madde diltiazemin kan seviyesini artırabilir ve yan etkilere yakalanma olasılığınızı arttırabilir.  
 
Eğer endişe duyuyorsanız, greyfurt suyu içmeyi bırakmalı ve doktorunuza danışmalısınız.   3/8 Hamilelik  
İlacı kullanmadan önce doktorunuza veya eczacınıza danışınız.  
 
Bu ilaç bebeğiniz için sorunlara neden olabileceğinden, h amile iseniz , hamile kalmayı 
planlıyorsanız  ya da çocuk doğurma potansiyeli olan yaşta iseniz bu ilacı kullanmayınız.   
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Bu ilaç az miktarda anne sütüne geçebilmektedir. Eğer emziriyorsanız bu ilacı kullanmayınız.  
 
Araç ve makine kullanımı  
DİLTİZEM sersemlik veya yorgunluğa sebep olabilir . Bu durumda, herhangi bir araç, alet  veya 
makine kullanmayın ız. 
 
DİLTİZ EM’in içeriğinde bulunan bazı yardımcı maddeler hakkında önemli bilgiler  
DİLTİZEM  41 mg laktoz monohidrat (inek sütünden elde edilen) içerir. Eğer daha önceden 
doktorunuz tarafından bazı şekerlere karşı intoleransınız olduğu söylenmişse bu tıbbi ürünü 
almadan önce doktorunuzla temasa geçiniz.  
 
Diğer ilaçlar ile birlikte kullanımı : 
Herhangi bir ilaç alıyorsanız özellikle de aşağıdakilerden  herhangi birini alıyorsanız, 
doktorunuza bildiriniz.  Buna bitkisel ilaçlar ve reçetesiz satın aldığınız ilaçlar da dahildir. Bazı 
ilaçlar birbirinin ya da DİLTİZEM’in çalışma şeklini etkileyebilir.  
 
Özellikle aşağıdaki ilaçları almayınız, alıyorsanız doktorunuza söyleyiniz:  
• Dantrolen infüzyonu (Şiddetli kas spazmları veya şiddetli ateş (“malign hipertermi” olarak 
adlandırılır) için kullanılan bir kas gevşetici ) 
• Bazı kalp hastalıklarının tedavisinde kullanılan ivabradin içeren ilaçlar  
 
DİLTİZEM,  aşağıdaki ilaçların etkisini artırabilir:  
• Doksazosin, tamsulosin, atenolol, propranolol veya asebutolol gibi yüksek tansiyon ilaçları  
• Amiodaron ve digoksin gibi düzensiz bir kalp atımını tedavi etmek için kullanıl an ilaçlar , 
• Gliseril trinitrat veya izosorbit mononitrat gibi nitratlar (bir çeşit kalp hastalığı olan anjinanın 
tedavisi için kullanılır) , 
• Simvastatin, fluvastatin ve atorvastatin gibi yüksek kolesterolün tedavisinde kullanılan 
statinler , 
• Siklosporin (organ naklinden sonra bağışıklık sisteminini baskılamak için kullanılır) , 
• Fenobarbital, fenitoin veya karbamazepin (sara hastalığı için kullanılır) , 
• Aspirin veya klopidogrel (kan pıhtısı oluşma olasılığını azaltmak için kullanılan 
antitrombositik ilaçlar) , 
• İyot içeren kontrast maddeler (X -ışını içeren testlerde kullanılır) , 
• Teofilin (astım gibi solunum ile ilgili problemlerde kullanılır) , 
• Lityum (akıl sağlığı ile ilgili problemler için kullanılır) , 
• Triazolam veya midazolam (uykusuzluk ve kaygı için kullanılır) , 
• Metilprednisolon (inflamasyonun tedavisinde kullanılan kortikosteroidler) ,  4/8 • Silostazol (bacaklarınızdaki kan dolaşımının yetersiz olmasından kaynaklanan, 
bacaklarınızdaki aralıklı kramp benzeri ağrı için kullanılır) . 
 
DİLTİZEM, aşağıdaki ilaçların etkisini azalt abilir:  
• Rifampisin (tüberkülozun tedavisi için kullanılır)  
 
Aşağıdaki ilaçlar, DİLTİZEM’in etkisini artırabilir:  
• Simetidin ve ranitidin (mide yaraları gibi fazla asidin sebep olduğu durumların tedavisinde 
kullanılır)  
 
DİLTİZEM ile kullanıldığında dikkat edilmesi gereken diğer ilaçlar:  
• Lisinopril gibi ACE inhibitörleri (kan basıncını düşürmek için kullanılır)  
• Aldeslökin (bazı kanserlerde kullanılır)  
• Antihipertansifler ( kan basıncını düşürmek için  kullanılır)  
• Antipsikotikler (ruhsal bozukluklarda kullanılır)  
• İmipramin ve diğer trisiklik antidepresanlar (depresyon için kullanılır)  
• Diüretikler ( idrar söktürmek için kullanılır )  
• Prazosin gibi alfa blok örler (yüksek tansiyonda ve prostat büyümesinde kullanılan ilaçlar)  
• Anestezikler (narkoz için kullanılan ilaçlar)  
• Atazanavir, ritonavir (AIDS tedavisinde kullanılır)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.  
 
3. DİLTİZEM nasıl kullanılır?  
 
Uygun kullanım ve doz/uygulama sıklığı için talimatlar:  
Anjina tedavisinde başlangıç dozu günde üç veya dört defa 30  mg tablettir. Hipertansiyon 
tedavisinde başlangıç dozu günde iki defa 60 -120 mg’dır. Gerekli durumlarda doz kademeli 
olarak günde 2 kez 120 mg veya günde 2 kez 180 mg’a artırılabilir. Özellikle stabil olmayan 
anjinası bulunan bazı hastalarda 480 mg/gün’e kadar dozlarda yarar sağlanmıştır.  
 
Uygulama yolu ve metodu:   
Tabletleri yeterli miktarda su ile (örneğin, bir bardak su ile) alınız. Tabletler kırılmadan ve 
çiğnenmeden bütün olarak, aç karnına yutunuz.  
 
Önerilen dozu aşmayınız ve uzun süreli kullanımdan kaçınınız.  
 
Doktorunuz ayrı bir tavsiyede bulunmadıkça, bu talimatları takip ediniz.  
 
İlacınızı zamanında almayı unutmayınız.  
 
Değişik yaş grupları : 
 
Çocuklarda kullanımı:  
Bu ilacın çocuklarda ve ergenlerde kullanımı önerilmemektedir.  
 
Yaşlılarda kullanımı:  
Başlangıç dozu günde 2 kez 60 mg diltiazem hidroklorürdür. Tedaviye yanıtınıza göre 
doktorunuz dozunuzu ayarlayacaktır.  
  5/8 Özel kullanım durumları:  
 
Böbrek /Karaciğer  yetmezli ği: 
Başlangıç dozu günde 2 kez 60 mg diltiazem hidroklorürdür. Tedaviye yanıtınıza göre 
doktorunuz dozunuzu ayarlayacaktır.  
 
Böbrek veya karaciğer fonksiyonunuzda bozulma varsa doktorunuz testler isteyerek sizi takip 
etmek isteyebilir.  
 
Eğer DİLTİZEM ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla DİLTİZEM kullandıysanız:  
Doktorunuzun size söylediğinden daha fazla tablet almayınız. Eğer fazla miktarda alırsanız en 
yakın hastaneye başvurunuz ve doktorunuza söyleyiniz. İlacınızın kutusunu ve kalan tabletleri 
yanınıza alınız. Böylelikle doktorunuz ne aldığınızı bilecektir.  Aşırı doz alımı , kollapsa (ileri 
derecede halsizlik) sebep olabilen kan basıncında şiddetli düşmeye ve kalp ritmi nde 
bozukluklara , baş dönmesi, bulanık görme, göğüs ağrısı, nefes darlığı, bayılma, geveleyerek 
konuşmaya, zihin karışıklığına, koma, ani ölüm ve böbrek fonksiyonlarında azalmaya yol 
açabilir.  
 
Acil bir durumda, hasta hızlı bir şekilde tedavi edilirse, ani ölüm potansiyel sonuç değildir.  
 
Diltiazem doz aşımına bağlı, kardiyojenik olmayan akciğer ödemi riski mevcuttur.  
 
DİLTİZEM ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
DİLTİZEM ’i kullanmayı unutursanız  
Bir DİLTİZEM  dozunu almayı ihmal ettiyseniz ve düzenli olarak alıyorsanız, mümkün olan en 
kısa zamanda kaçırdığınız dozu alın. Bir sonraki doz zamanı neredeyse gelmişse, alınmayan 
dozu atlayın. Sonra düzenli almaya devam edin.  
 
Unutulan dozları den gelemek için çift doz almayınız.  
 
DİLTİZEM  ile tedavi sonlandırıldığındaki oluşabilecek etkiler  
Doktorunuz tedaviyi sonlandırana kadar DİLTİZEM’i almaya devam ediniz. Daha iyi 
hissettiğiniz ve iyileştiğinizi düşündüğünüz için tedavinizi kesmeyiniz. Eğer durursanız, 
hastalığınız kötüleşebilir.  
 
DİLTİZEM  ile tedavi sonlandırıldı ğındaki oluşabilecek etkiler konusunda detaylı bilgi için 
doktorunuza danı şınız. 
 
Bu ilacın kullanımıyla ilgili başka sorularınız olursa, doktorunuza veya eczacınıza sorunuz.  
 
4. Olası yan etkiler nelerdir?  
Tüm ilaçlar gibi DİLTİZEM 'in içeri ğinde bulunan maddelere duyarlı olan ki şilerde yan etkiler 
olabilir.  
 
Yan etkiler şu şekilde sınıflandırılır:  
  6/8 Çok yaygın   : 10 hastanın en az 1’inde görülebilir.  
Yaygın    : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek    : 1.000 hastanın birinden az, fakat 10.000 hastanın birinden fazla görülebilir.  
Çok seyrek   : 10.000 hastanın birinden az görülebilir.  
Bilinmiyor   : Eldeki verilerden hareketle tahmin edilemiyor.  
 
Aşağıdakilerden biri olursa, DİLTİZEM’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
Bilinmiyor  
• Alerjik bir reaksiyon, döküntü, yüz, dudaklar, dil, ağız veya boğazda nefes darlığına ya da 
yutma güçlüğüne neden olabilen şişmeler gibi belirtileri ile kendini gösterebilir,  
• Deride kırmızılık veya düzensiz kabarık lekelerle birlikte döküntü, şişmiş göz kapakları, 
yüz, dudak, boğaz veya dil, yutmakta zorluk gibi belirtilerin herhangi biri görülebilir,  
• Astımınızda kötüleşme,  
• Nefes almada zorluk, hırıltılı solunum, göğüste sıkışma (“bronkospazm” olarak adlandırılır),  
• Dudak, göz, ağız, burun ve genital bölgelerde şiddetli soyulma durumu, grip benzeri 
belirtiler ve ateş (Stevens -Johnson sendromu),  
• Kabartı ve diğer ciddi deri reaksiyonları, ciddi deri kabartıları ve derinin soyulması. Genel 
olarak kendinizi iyi hissetmez ve ateş, titreme ve kas ağrılarınız olabilir (toksik epidermal 
nekroliz),  
• Özellikle avucunuzun veya ayaklarınızın üzerinde pembe/kırmızı, soluk merkezli üzeri pullu 
veya içi sıvı dolu bir halka şeklinde kızarıklık, kaşıntılı döküntü (eritema multiform).  
 
Bunların hepsi çok ciddi yan etkilerdir.  
 
Eğer bunlardan biri sizde mevcut ise, sizin DİLTİZEM'e karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
 
Aşağıdakilerden herhangi birini fark ederseniz, DERHAL doktorunuza söyleyiniz . Acil 
tıbbi müdahaleye ihtiyacınız olabilir:  
 
Yaygın  
• Yavaş veya düzensiz kalp atışı  
• Çok hızlı, düzensiz veya güçlü kalp atışı (çarpıntı)  
 
Bilinmiyor:  
• Kan damarlarında daralma ve tıkanmanın neden olduğu deri döküntüleri (“vaskülit” olarak 
adlandırılır)  
• Nefes darlığı, şişmiş ayak bilekleri ve bacaklar ile birlikte yorgun hissetmek. Bu belirtiler, 
kalp yetmezliğinin belirtileri olabilir . 
• Dilin olağandışı hareketleri, yüzde kas kasılmaları, yuvarlanan gözler ve titreme  
• Yüksek ateş, yorgun hissetmek, iştahsızlık, mide ağrısı, hasta hissetmek. Bunlar “hepatit” 
olarak adlandırılan karaciğer iltihabı belirtileri olabilir.  
• Sık idrara çıkma , aşırı susama ve ağız ve cilt kuruluğu. Bunlar yüksek kan şekeri 
(hiperglisemi) belirtileri olabilir . 
• Diltiazem kullananlarda kullanmayanlara göre daha ciddi boyutta güneş yanığı oluşması 
kolaylaşır . Bu ilacı kullanırken güneş koruyucu kullanmalısınız . 
• Erkeklerde memelerin büyümesi,   7/8 • Kalp yetmezliği,  
 
Aşağıdakilerden herhangi birini fark ederseniz, HEMEN doktorunuza söyleyiniz.  
 
Çok yaygın  
• Alt bacaklarda şişme  
• Şişkinliğe neden olabilen su tutulumu  
 
Yaygın  
• Hazımsızlık, mide ağrısı, kabızlık ve ishal  
 
Yaygın olmayan  
• Düşük kan basıncına bağlı olarak baş dönmesi, sersemlik ya da ayağa kalkarken bayılma 
hissi,  
• Karaciğer enzimlerinde (kan testlerinde görülebilir) artış.  
 
Seyrek  
• Ağız kuruluğu,  
• Düzensiz kabarık lekelerle birlikte kaşıntılı deri döküntüsü (ürtiker)  
 
Bilinmiyor:  
• Diş etlerinin şişmesi  
• Damar iltihabı,  
• Terleme,  
• Trombosit adı verilen kan hücrelerinin sayısında azalma (kan testlerinde görülebilir),  
 
Aşağıdaki yan etkilerden herhangi birinin ciddileşmesi ya da birkaç günden uzun sürmesi 
durumunda doktorunuza veya eczacınıza söyleyin:  
 
Yaygın  
• Baş ağrısı  
• Yüzde k ızarma (sıcaklık hissi)  
• Hastalık hissi veya hasta olma (kusma)  
• Genel rahatsızlık hissi  
• Zayıflık ve yorgunluk  
• Baş dönmesi hissi  
• Deride kırmızılık  
 
Yaygın olmayan  
• Uyumada güçlük  
• Sinirlilik  
 
Bilinmiyor  
• Ruhsal durumda değişiklikler (depresyon dahil)  
• Cilt altında kanama ve morarma  
 
Testler  
Bu ilacı kullanırken doktorunuz, karaciğerinizi ve böbreklerinizi kontrol etmek düzenli kan 
testleri ya da kalp testleri yapabilir.  
  8/8 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatı nda yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 
5. DİLTİZEM ’in saklanması  
 
DİLTİZEM ’i çocukların göremeyeceği, erişemeyeceği yerlerde ve ambalajında saklayınız.  
 
25°C’nin altındaki oda sıcaklığında saklayınız . 
 
Son kullanma tarihi  ile uyumlu olarak kullanınız.  
 
Ambalajındaki son kullanma tarihinden sonra DİLTİZEM ’i kullanmayınız.  
 
Eğer üründe ve/veya ambalajında bozukluklar fark ederseniz DİLTİZEM ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi:  Gensenta İlaç Sanayi ve Ticaret A.Ş.  
Büyükdere Cad. Ali Kaya Sok. No: 5  
Levent, Şişli, İstanbul  
 
Üretim Yeri:  Gensenta İlaç Sanayi ve Ticaret A.Ş.  
 Sanayi Cad. No:13  
 Yenibosna, Bahçelievler/İstanbul  
 
Bu kullanma talimatı  ../../….  tarihinde onaylanmıştır.  