1  KULLANMA TALİMATI  
 
ALBUMAN 200 mg/mL, 50 mL IV infüzyon için çözelti içeren flakon 
Damar içi (intravenöz) yoldan uygulanır. Steril, apirojen  
 
Etkin madde: İnsan albumini %20 (200mg/mL)  
Yardımcı maddeler: Sodyum kaprilat, sodyum hidroksit veya hidroklorik asit, sodyum klorür, enjeksiyonluk su 
“Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna  bakabilirsiniz.”  
 
 
 
 
Bu kullanma talimatında:  
 
1. ALBUMAN 200 mg/mL nedir ve ne için  kullanılır?  
2. ALBUMAN 200 mg/mL’yi kullanmadan önce dikkat edilmesi  gerekenler  
3. ALBUMAN 200 mg/mL nasıl  kullanılır?  
4. Olası yan etkiler  nelerdir?  
5. ALBUMAN 200 mg/mL’nin saklanması  
 
Başlıkları yer almaktadır. 
 
1. ALBUMAN 200 mg/mL nedir ve ne için  kullanılır?  
 
ALBUMAN, insan protein albumini içeren infüzyonluk bir çözeltidir, damar içine uygulanır. 
ALBUMAN 100 mL ve 50 mL olarak piyasada bulunmaktadır. Berrak hafif akışkan bir sıvıdır; 
hemen hemen renksiz sarı, amber veya yeşil renktedir. İnsan albumini, insan plazmasının normal bir bileşenidir ve bir replasman tedavisi (yerine koyma tedavisi) için verildiğinde vücudunuzda bulunan albumin gibi davranır. Albumin vücudunuzda dolaşan kanın hacmini belli düzeyde tutar ve hormonlar, enzimler, ilaçlar ve toksinler için taşıyıcı görevi görür.  
Bu ilacı kullanmaya başlamadan önce bu KULLANMA TALİMATINI dikkatlice okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 2  ALBUMAN, insan kan plazmasında bir protein tipi olan albumin’in eksikliği tedavisinde 
aşağıdaki durumlarda kullanılır:  
- Kan albümin düzeyi <2 g/dL olarak saptanan kronik karaciğer  hastalarında,  
- Assit varlığında “ karın içindeki zarın bakterilere bağlı kendiliğinden gelişen iltihabı 
(spontan bakteriyel peritonit) ”, gelişen hastalarda tedaviye yardımcı  olarak,  
- Plazmaferez (kanın içindeki sıvı kısmın ayrıştırılması işlemi) ve plazma değ işimi (kan 
sıvısının değiştirilmesi) sırasında kan albumin düzeyinden bağımsız  olarak,  
- Kemik iliği naklinde (kök hücre transplantasyonu) ve karaciğer damarlarında meydana 
gelen daralma durumlarında (veno okluzif  hastalık).  
- Vücutta yetersiz kan dolaşımı ile  kendini gösteren aşırı düşük kan basıncının neden 
olduğu şok durumunda ve kan albümin düzeyi <2 g/dL olan yoğun bakım  hastalarında,  
- Böbrek hastalığı (nefrotik sendrom olan 0- 6 yaş grubu (pediyatrik yaş grubu) çocuklarda 
ve kan albumin düzeyi <2 g/dL olan beraberinde göğüs boşluklarında sıvı birikmesi 
durumlarında (plevral efüzyon), karın boşluğunda sıvı toplanması (assit) ve 
akciğerlerinde de sıvı birikmesi durumu olan çocuk hastalarda,  
- Gebelik zehirlenmesinde (gebelik toksemisi) kan albümin düzeyi ≤2 g/dL olan hastalarda,  
- İlaç veya cerrahi girişim onucunda yumurtalıkların aşırı uyarılması (iyatrojenik ovarian hiperstimülasyon) ile kan albümin düzeyi ≤2 g/dL altında olan ve beraberinde göğüs boşluklarında sıvı biriken (plevral efüzyon), asit ve akciğerlerd e de sıvı birikmesine 
neden olan ödem belirtilerinin görülmesi  durumlarında, 
- Hastanede yatan, şeker hastalığından kaynaklanan böbrek hasarına (diyabetik nefropati) sahip olan kişilerde sınıf 4 kalp yetmezliği, tedaviye yanıtsız ödem ve kan hacminin artmış olduğu durumlarda (hipervolemi) kan albumin düzeyi ≤2,5 g/dL olduğunda 
hastada tuz ve kan hacminin azalması için yapılan tedaviye (diüretik tedavi) yardımcı 
olarak kısa süreli kullanılabilir. 
 
2. ALBUMAN 200 mg/mL’yi kullanmadan önce dikkat edilmesi gerekenle r 
ALBUMAN’ı aşağıdaki durumlarda KULLANMAYINIZ  
- Eğer albumin preparatlarına veya ALBUMAN içeriğindeki herhangi bir bileşene aşırı 
duyarlıysanız,  
- Ciddi kansızlık (anemi) ve kalp yetmezliği durumunuz mevcutsa ALBUMAN kullanmayınız. 
 
ALBUMAN’ı aşağıdaki durumlarda DİKKATLİ KULLANINIZ:  
 
ALBUMAN, insan kanının sıvı olan kısmından (plazmasından) elde edilir. Üretimi için pek çok insanın kanı toplanmakta ve bu kanların plazmasından yararlanılmaktadır. İlaçlar insan kanı ya da plazmasından üretildiğinde, hastalara geçebilecek hastalık 
nedenlerini önlemek için bir dizi önlemler alınır. Bunlar, hastalık taşıma riski olan kan vericilerini saptamak ve üretimde bu kişilerden alınan kanların kullanılmadığından emin olmak için, kan ve plazma vericilerinin dikkatli bir şekilde seçimini ve her bir kan 
bağışının ve plazma havuzlarının, hastalıklara yol açan virüs ve diğer etkenler ile  
enfeksiyon belirtileri açısından test edilmesini içerir. Bu ürünlerin üreticileri ayrıca, kanın ve plazman ın işlenmesi sürecine virüs ve diğer hastalık bulaştırıcı etkenleri 
arındıracak ya da etkisiz hale getirecek basamakları da dahil ederler.  3  Bütün bu önlemlere rağmen, insan kanından ya da plazmasından hazırlanan ilaçlar 
hastalara uygulandığında, hastalıklara yol açan etkenlerin bulaşma olasılığı tamamen ortadan kaldırılamaz. Bu ayrıca henüz bilinmeyen ya da sonradan ortaya çıkan virüsler (AIDS hastalığına neden olan HIV virüsü, karaciğer hastalığına neden olan Hepatit A, Hepatit B ve Hepatit C virüsleri, pa rvovirüs B19 gibi virüsler) veya deli dana hastalığı 
(Creutzfeld -Jacobs hastalığı) gibi diğer etkenler için de geçerlidir. 
 Bu nedenle ileride oluşabilecek bir hastalıkla kullanılmış ürün arasındaki bağlantıyı kurabilmek için, kullandığınız ürünün adı ve s eri numarasını kaydederek bu kayıtları 
saklayınız.  
 Avrupa Farmakopesi spesifikasyonlarına göre üretilen albuminden virüs bulaşma vakası  
bildirilmemiştir.  
 
Düzenli ve tekrarlanan sürelerle ALBUMAN kullanmanız gerekiyorsa doktorunuz, hastalık yapıcı etkenlerin size bulaşmasını önlemek için uygun aşılarınızı (Hepatit A, Hepatit B vb.) 
yaptırmanızı önerebilir.  
 
Aşağıdaki hastalıklardan birine sahipseniz dikkatli kullanılmalıdır:  
- Kalbin kanı pompalama özelliğinin bozulması durumunda (dekompanse kalp yetm ezliği)  
- Hipertansiyon (yüksek tansiyon)  
- Kalp, karaciğer veya böbrek hastalıkları veya vazopressin etkisini artıran ilaçlar kullanıyorsanız  
- Sindirim kanalının yutak ve mide arasında kalan kısmında yara ve iltihap oluşumlarında (özofagus  varisi)  
- Şiddetli nef es darlığı, yüzün morarması, köpüklü bazen de kanlı balgamla kendini belli 
eden akciğer içinde sıvı birikmesi durumunda (akciğer  ödemi)  
- Kanamaya yatkınlık  
- Şiddetli anemi (kansızlık)  
- Anüri (Böbrek yetmezliğine bağlı olarak idrara çıkamama)  
Kandaki elektrolitlerinizin izlenmesi gerekebilir. Özellikle vazopressin etkisini artıran ilaçlar 
kullanıyorsanız, aşağıya bakınız: Diğer ilaçlar ile birlikte kullanım.  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza  
danışın. 
    
    Biyolojik tıbbi ürünlerin takip edilebilirliğinin sağlanması için uygulanan ürünün ticari ismi ve        seri numarası  mutlaka hasta dosyasına kaydedilmelidir. 
 
ALBUMAN’ın yiyecek ve içecek ile kullanılması  
Bu ürün albumin içerir. Albumin insan vücudunda bulunan doğal bir bileşendir. Yiyecek ve 
içeceklerle birlikte kullanımı ile ilgili özel bir sorun beklenmez.  
 
Hamilelik  
İlacı kullanmadan önce doktorunuza veya eczacınıza danışınız  
ALBUMAN’ın hamile kadınlardaki etkisi kesin olarak bilinmemektedir. Hamilelik sırasında, 
ilaçtan beklenen yarar/zarar oranı doktorunuz tarafından değerlendirildikten sonra bu ilacı kullanıp kullanmamanıza karar verilecektir.  
 Tedaviniz sırasında hamile olduğunuzu fark ederseniz hemen doktorunuza ve eczacınıza danışınız.  
 4  Emzirme  
 
İlacı kullanmadan önce doktorunuza veya eczacınıza danışınız  
ALBUMAN’ın emziren annelerdeki etkisi tam olarak bilinmemektedir. Emzirme sırasında, 
ilaçtan beklenen yarar/zarar oranı doktorunuz tarafından değerlendirildikten sonra bu ilacı 
kullanıp kullanmamanıza karar verilecektir.  
 
Araç ve makine kullanımı:  
Araç veya makine kullanma yeteneği üzerine hiçbir zararlı etkisi yoktur. 
 
ALBUMAN’da bulunan bazı yardımcı maddeler hakkında önemli bilgiler  
ALBUMAN  100  mmol/litre  sodyum  içerir.  Bu durum, kontrollü sodyum diyetinde olan 
hastalar için göz önünde  bulundurulmalıdır. 
 
Diğer ilaçlar ile birlikte kullanım  
Albumin diğer ilaçlarla, tam kan veya alyuvarlar süspansiyonları ile karıştırılmamalıdır.   Bu durum, vazopressin etkisini ar tıran veya diüretikler  (idrar söktürücü ilaçlar), steroidal 
olmayan anti -enflamatuar ilaçlar (NSAI I'ler, vücutta inflamasyon/yangı etkilerini azaltan 
ilaçlar ), antipsikotikler  (psikiyatrik hastalıklarda kullanılan ilaçlar) , seçici serotonin geri alım 
inhibitörleri (depresyon tedavisinde kullanılan bir grup ilaç) , narkotikler  (uyku veya uyuşukluk 
hali oluşturan ilaçlar)  ve antiepileptikler (epilepsi/sara hastalarında nöbet geçirmeyi engelleme 
amacıyla kullanılan ilaçlar)  gibi hiponatremi (kan sodyum seviyesi nin normalden düşük olması) 
riskini artıran ilaçlar kullanıyorsanız özellikle önemlidir.  
 
Aşağıdaki ilaçlar vasopresin ile etkileşime girme olasılığına sahiptir:  
Vazopressin salınımını uyaran ilaçlar şunlardır: Klorpropamid, klofibrat, karbamazepin, 
vinkri stin, selektif serotonin geri alım inhibitörleri, 3.4- metilendion -N-metamfetamin, ifosfamid, 
antipsikotikler, narkotikler  
• Vazopressin etkisini güçlendiren ilaçlar şunlardır: Klorpropamid, NSAII'ler, siklofosfamid  
• Vazopressin analogları şunlardır: Desmopressin, oksitosin, vazopressin, terlipressin  
 
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınızsa lütfen doktorunuza veya eczacınıza bunlar hakkında bilgi veriniz.  
 
3. ALBUMAN 200 mg/mL nasıl  kullanılır?  
 
• Uygun kullanım ve doz /uygulama sıklığı için  talimatlar:  
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
 
• Uygulama yolu ve metodu:  
ALBUMAN 200g/l, infüzyonluk çözelti yavaş infüzyonla verilir. Dokto runuz veya hemşireniz 
çözeltiyi infüzyon seti yardımıyla damar içine uygulayacaktır. Doz ve infüzyon hızı ihtiyacınıza göre doktorunuz tarafından ayarlanacaktır. Gereken doz boyunuza ve vücut ağırlığınıza, hastalığınızın şiddetine ve devam eden sıvı ve pro tein kaybına  bağlıdır. 
 
Albuman 200 g/l doğrudan uygulanabilir veya izotonik bir çözelti içinde seyreltilebilir (örn. %5 glukoz veya % 0,9 sodyum klorür). Ancak, hastalarda hemolize  (kanda bulunan alyuvar adlı 
kırmızı kan hücrelerin parçalanmasına)  neden olabileceğinden enjeksiyonluk su ile 
seyreltilmemelidir.  5  Albümin diğer tıbbi ürünler, tam kan ve paketlenmiş kırmızı kan hücreleri ile 
karıştırılmamalıdır.  
İnfüzyon sırasında, dozunuzun uygun olduğundan emin olmak için kan basıncınız, kalp fonksiyonunuz, kan sayımınız ve solunumunuz düzenli olarak kontrol edilecektir.  
 
• Değişik yaş grupları: 
Çocuklarda  kullanım  
ALBUMAN’ın çocuklarda ve  ergenlerde (0-18 yaş) kullanımı ile ilgili sınırlı sayıda veri 
bulunmaktadır, bu nedenle ilaç bu kişilerde, eğer kullanımındaki yararları potansiyel risklerinden belirgin olarak üstünse kullanılmalıdır. ALBUMAN için, çocuk vücut ağırlığı başına doz ayarlanması yapıl malıdır. Damar içine zerk hızı düşük tutulmalıdır. 
 
Yaşlılarda kullanım  
ALBUMAN’ın yaşlılarda etkililiği ve güvenliliği incelenmemiştir. 65 yaş üzeri hastalarda en düşük yoğunlukta ve damar içine en yavaş zerk hızında uygulanmalıdır. 
 
• Özel kullanım durumla rı: 
Böbrek/ Karaciğer yetmezliği  
Karaciğer fonksiyon bozukluğunuz bulunuyorsa, ALBUMAN kullanmadan önce doktorunuza söyleyiniz ve doktorunuzun talimatlarına uyunuz. Karaciğer yetmezliği olan hastalarda ALBUMAN doktorun belirleyeceği en düşük konsantrasyonlarda ve pratik olarak mümkün 
olabilecek damar içine en yavaş hızda zerk edilir. Böbrek yetmezliği olan hastalarda kullanılırsa, zaman içinde kan konsantrasyonunda artış gözlenebilir.  
 
Eğer ALBUMAN’ın etkisinin çok güçlü veya zayıf olduğuna dair bir izleniminiz var ise doktorunuz veya eczacınızla konuşunuz. 
 
Kullanmanız gerekenden daha fazla ALBUMAN kullandıysanız:  
Aşırı doz verildiğinde hipervolemi (dolaşan kan hacminin aşırı miktarda artışı) meydana gelebilir. Belirtiler örn. baş ağrısı, nefe s darlığı ve kan basıncında artıştır. Bu belirtiler görülürse 
sağlık personeline, doktora söylenmeli ve infüzyona derhal son verilmelidir. Fazla sıvının uzaklaştırılması için size tedavi uygulanabilir.  
 
ALBUMAN’dan kullanmanız gerekenden fazlasını kullanmı şsanız bir doktor veya eczacı ile 
konuşunuz. 
 
ALBUMAN’ı kullanmayı unutursanız:  
Unutulan dozları dengelemek için çift doz almayınız. 
 
ALBUMAN ile tedavi sonlandırıldığında oluşabilecek etkiler  
Bulunmamaktadır. 
 
4. Olası yan etkiler  nelerdir?  
 
Tüm ilaçlar gibi, ALBUMAN’ın içeriğinde bulunan maddelere duyarlı olan kişilerde yan etkiler 
olabilir. ALBUMAN ile ortaya çıkabilen yan etkiler ortaya çıkma sıklıklarına göre aşağıda verilmiştir:  
    6  Yan etkiler aşağıdaki kategorilerde gösterildiği şekilde sır alanmıştır. 
Çok yaygın  :10 hastanın en az 1’inde görülebilir. 
Yaygın  :10 hastanın birinden az, fakat 100 hastanın birinden fazla görülebilir. 
Yaygın olmayan  :100 hastanın birinden az, fakat 1000 hastanın birinden fazla görülebilir. 
Seyrek  :1.000 hastanın birinden az  görülebilir  fakat 10.000 hastanın birinden  
                              fazla  
Çok Seyrek  :10.000 hastanın birinden az görülebilir. 
Bilinmiyor  :Eldeki verilerden hareketle tahmin  edilemiyor.  
 
Aşağıdakilerden biri olursa, ALBUMAN’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Kan basıcının ani düşmesi, çarpıntı, şuurun azalması, bayılma gibi şok benzeri reaksiyonlar 
görülebilir.  Bu durumlarda infüzyon derhal durdurulm alı ve uygun tedavi uygulanmalıdır. 
 
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
ALBUMAN’a karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür. 
 
Diğer yan etkiler:  
Seyrek:   
- Mide bulantısı,  
- Yüzde kızarma,  
- Kurdeşen ,  
- Ateş 
 
Bu reaksiyonlar, infüzyon hızının azaltılması veya infüzyonun durdurulması ile genellikle     hemen kaybolur.  
    
 Çok  Seyrek:   
- Şok gibi anafilaktoid reaksiyonlar  (vücuda giren ve alerji oluşturabilecek maddelere karşı 
çok hızla gelişen ve genelde solunumu güçleştirebilecek şekilde hava yollarında şişmeye 
bağlı daralma da dahil bir yelpazeyi kapsayan şiddetli tepkiler grubu)  
 
Bu durumlarda, infüzyon durdurulur ve uygun bir tedavi başlatılır.  Bilinmiyor:  
- Hiponatremi (kandaki düşük natrium konsantrasyonu),  
- Akut hiponatemik ensefalopati (serebral ödem)  
 Bunlar ALBUMAN’ın hafif yan etkileridir.  
 
Eğer bunlardan biri sizde mevcut ise sizin ALBUMAN’a karşı ciddi allerjiniz var demektir. Bu durumda infüzyon kesi lecek ve gerekli tedaviye başlanacaktır.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, doktorunuzu veya eczacınızı bilgilendiriniz.  
 
  7  Yan etkilerin raporlanması  
 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer al an “İlaç  Yan Etki Bildirimi” ikonuna tıklayarak  ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 
5. ALBUMAN 200 mg/mL’nin saklanması  
 
ALBUMAN’ı çocukların göremeyeceği, erişemeyeceği yerlerde ve ambalajında saklayınız. 
 
ALBUMAN’ı 25 °C’nin altındaki oda sıcaklığında saklayınız. 
Dondurmayınız.  
Işıktan korumak için orijinal ambalajında saklayınız. İlk açıldıktan sonra ürün derhal kullanılmalıdır. 
 
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra ALBUMAN’ı kullanmayınız. Eğer çözeltide bulanıklık veya tor tu fark ederseniz ALBUMAN’ı kullanmayınız. Bu durum 
albuminin bozulduğunu veya çözeltiye yabancı bir madeninin bulaştığını gösterir. Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz. 
 
Ruhsat Sahibi:  
Centurion İlaç Sanayi ve Ticaret A.Ş. Beşiktaş/İstanbul  
 
Üretim Yeri:  
Sanquin Plasma Products B.V. Amsterdam/Hollanda  
 
 
Bu kullanma talimatı ………. tarihinde  onaylanmıştır.  8   
 
 
Albumin preparatının konsantrasyonu, dozajı ve infüzyon hızı hastanın bireysel ihtiyacına göre  
düzenlenmelidir.  
 
Gerekli olan doz, hastanın kilosuna, travmanın veya hastalığın şiddetine ve sıvı ve protein 
kaybının sürekliliğine bağlıdır. Gerekli olan dozun belirlenmesinde plazma albumin düzeyleri 
değil, sirkülasyonda bulunması gereken hacim miktarı esas alınmalıdır.  
 
İnsan albumini kullanılacaksa, hemodinamik performans düzenli olarak izlenmelidir. Bu izleme 
şunları içerebilir:  
 
- Arteriyal kan basıncı ve nabız  
- Santral venöz basıncı  
- Pulmoner arter kapiller (wedge)  basıncı  
- İdrar çıkışı  
- Elektrolit 
- Hematokrit/ hemoglobin 
 
Uygulama şekli:  
ALBUMAN çözeltisi, direkt olarak intravenöz yolla uygulanabilir veya izotonik bir çözeltiyle seyreltilmek suretiyle kullanılabilir (Örn %5 glukoz veya %0.9 sodyum klorür).  
 
Albumin çözeltileri, uygulanan kişide hemolize neden olabileceği için, enjeksiyonluk su ile seyreltilmemelidir.  
Eğer yüksek hacimlerde albumin uygulanacaksa, ürün kullanılmadan önce oda sıcaklığına veya vücut sıcaklığına getirilmelidir.  
İnfüzyon hızı bireysel olarak vakaya ve endikasyona göre uyarlanmalıdır. 
Plazma değişiminde infüzyon hızı, uzaklaştırma hızına gör e ayarlanmalıdır.  
Bulanık veya tortulu çözeltileri kullanmayınız. Böyle bir durum, proteinin stabil olmadığının 
veya çözeltinin kontamine olduğunun belirtisi olabilir  
 
Şişe açıldıktan sonra ilaç derhal kullanılmalıdır. Kullanılmamış olan ürünler ya da atık 
materyaller” Tıbbi Atıkların Kontrolü Yönetmeliği” ve “Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir. 
 
Preparat, ambalaj üzerinde belirtilen son kullanma tarihinden sonra kullanılmamalıdır. 
AŞAĞIDAKİ  BİLGİLER  BU İLACI  UYGULAYACAK  SAĞLIK  PERSONELİ 
İÇİNDİR.  