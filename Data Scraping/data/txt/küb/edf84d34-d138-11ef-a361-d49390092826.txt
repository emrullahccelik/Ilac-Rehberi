KISA ÜRÜN BİLGİSİ
1. BEŞERİ TIBBİ ÜRÜNÜN ADI
LUSTEC® 50 mg film tablet
2. KALİTATİF VE KANTİTATİF BİLEŞİM
Her film tablet;
Etkin madde: 50 mg sertraline eş değer 55.95 mg sertralin HCl,
Yardımcı madde(ler): 5.25 mg sodyum nişasta glikolat içerir.
Yardımcı maddeler için 6.1.’e bakınız.
3. FARMASÖTİK FORM
Film tablet.
Beyaz renkli, oblong ve bir yüzü çentikli film tablet
Doktorun uygun gördüğü takdirde doz ayarlaması yapılabilmesi için çentikli olarak basılmıştır.
4. KLİNİK ÖZELLİKLER
4.1. Terapötik endikasyonlar
LUSTEC®, majör depresif bozukluk, obsesif kompulsif bozukluk, agorafobi ile birlikte olan
veya olmayan panik bozukluk, travma sonrası stres bozukluğu, sosyal anksiyete bozukluğu ve
premenstrüel disforik bozukluk tedavilerinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
LUSTEC®, günde bir defa sabah veya akşam, yemekle birlikte veya ayrı verilebilir.
Başlangıç tedavisi
Yetişkinler:
Majör depresif bozukluk ve obsesif kompulsif bozukluk (OKB) tedavilerinde tavsiye edilen doz,
günde bir defa 50 mg'dır.
Panik bozukluk, travma sonrası stres bozukluğu ve sosyal anksiyete bozukluğu tedavilerinde
başlangıç dozu, günde bir defa 25 mg'dir. Doz bir hafta sonra günde bir defa 50 mg'a
artırılmalıdır.
50 mg'lık doza yanıt alınamayan hastalarda, maksimum 200 mg/gün'e kadar doz artışı yapılabilir.
Sertralinin eliminasyon yan ömrünün 24 saat olduğu dikkate alınırsa, doz değişiklikleri bir
haftadan daha az aralıklarda yapılmamalıdır.
1/13Premenstrüel disforik bozukluk: Sertralin tedavisi hekimin değerlendirmesine bağlı olarak
menstrüel siklus boyunca her gün veya menstrüel siklusun luteal fazında 50 mg/gün'lük doz ile
başlanmalıdır.
50 mg/gün'lük doza yanıt vermeyen hastalar menstrüel siklus sırasındakı kullanımda 150
mg/gün'e kadar veya menstrüel siklusun luteal fazı sırasındakı kullanımda 100 mg/gün'e kadar
doz artışlarından fayda sağlayabilirler (menstrüel siklus başına 50 mg'lık artışlar şeklinde). Eğer
luteal faz sırasındaki kullanımda 100 mg/gün'lük doz saptanmışsa, her luteal faz periyodunun
başlangıcında 3 gün süreyle 50 mg/gün'lük bir titrasyon basamağı uygulanmalıdır.
İdame tedavisi
Majör depresif bozukluk: LUSTEC®'in sistematik değerlendirmesi sırasında, antidepresan
etkinliğinin 50-200 mg/gün'lük bir dozda (ortalama doz: 70 mg/gün) 8 haftalık başlangıç
tedavisini takiben 44 haftaya kadar olan periyotlarda devam ettiği gösterilmiştir.
Travma sonrası stres bozukluğu: LUSTEC®'in sistematik değerlendirmesinde, travma sonrası
stres bozukluğundaki etkinliğinin 50-200 mg/gün'lük bir dozda 24 haftalık tedaviyi takiben
28 haftaya kadar olan periyotlarda devam ettiği gösterilmiştir.
Sosyal anksiyete bozukluğu: LUSTEC®'in sistematik değerlendirmesinde, sosyal anksiyete
bozukluğundaki etkinliğinin 50-200 mg/gün'lük bir dozda 20 haftalık tedaviyi takiben 24
haftaya kadar olan periyotlarda devam ettiği bildirilmiştir.
Obsesif kompulsif bozukluk ve panik bozukluk: 50-200 mg/gün'lük dozda yapılan 24-52 haftalık
bir tedavi sırasında sertraline yanıt veren obsesif kompulsif bozukluk ve panik bozukluğu olan
hastalarda 28 haftaya kadar olan periyotlarda sertralin sistematik olarak değerlendirilmiş ve idame
tedavisinin faydalı olacağı gösterilmiştir.
Premenstrüel disforik bozukluk: LUSTEC®'in 3 menstrüel siklustan daha uzun süre kullanımının
etkinliği kontrollü çalışmalarda sistematik olarak değerlendirilmemiştir. Menapozun başlangıcı ile
gerileyinceye kadar semptomların yaş ilerledikçe arttığı kadınlar tarafından sıklıkla bildirilmiştir.
Bu nedenle tedaviye cevap veren hastalarda tedaviye devam edilmesinin düşünülmesi makuldur.
Dozaj rejimine göre değişiklikler içerebilen doz ayarlamaları (ör: menstrüel siklus boyunca her
gün alınmaya kıyasla menstrüel siklusun luteal fazında alınması) tedavinin en düşük etkili
dozda idame edilmesi için gerekebilir ve tedaviye devam edilmesine gerek olup olmadığına karar
verilmesi için hastalar periyodik olarak yeniden değerlendirilmelidir.
Uygulama şekli:
LUSTEC®, sadece ağız yoluyla alınabilir. Sabah veya akşam, yemekle birlikte veya ayrı
verilebilir.
2/13Özel popülasyonlara ilişkin ek bilgiler:
Böbrek/Karaciğer yetmezliği:
Diğer pek çok ilaç gibi sertralin böbrek ve karaciğer bozukluğu bulunan hastalarda dikkatle
kullanılmalıdır.
Pediyatrik popülasyon:
6 - 17 yaş arası çocuklarda kullanımı: Tedaviye sadece uzman doktor tarafından başlanmalıdır.
Sertralinin 6-17 yaş arası OKB'li çocuk hastalarda güvenli ve etkili olduğu kanıtlanmıştır. 13-17
yaş arası pediyatrik OKB'li çocuk hastalarda sertralin tedavisine 50 mg/gün doz ile başlanmalıdır.
6-12 yaş arası OKB'li çocuk hastalarda ise tedaviye 25 mg/gün doz ile başlanmalı ve 1 hafta sonra
50 mg/gün'e yükseltilmelidir. Daha sonra hastanın tedaviye yanıt vermemesi halinde gerekirse
doz 50 mg/gün'lük arttırımlarla ve en yüksek doz olan 200 mg/gün'ü geçmeyecek şekilde
arttırılabilir. Ancak 50 mg'dan fazla doz verilmeden önce çocukların vücut ağırlıklarının
yetişkinlere göre daha az olduğu dikkate alınarak doz aşımı riskinden sakınılmalıdır.
Sertralinin eliminasyon yarı ömrü 24 saat olmasından dolayı doz değişiklikleri 1 haftadan kısa
aralıklarla yapılmamalıdır.
6 yaşın altındaki çocuklar: Sertralinin 6 yaşın altındaki küçük çocuklarda kullanımı tavsiye
edilmemektedir, çünkü güvenliği ve etkinliği saptanmamıştır.
Geriyatrik popülasyon:
Özel önlemler alınması gerekmez. Normal yetişkin dozu verilmesi tavsiye edilir. Sertralin ile
yapılan klinik araştırmalara yüzlerce yaşlı hasta katılmıştır. Yaşlı hastalarda görülen yan etkiler
ve görülme sıklığı, genç hastalarda görülen yan etkilere benzemektedir.
4.3. Kontrendikasyonlar
Sertraline karşı aşırı duyarlı olduğu bilinen hastalarda kontrendikedir.
Monoamin oksidaz inhibitörleri (MAOİ): Bir SSRI ile birlikte bir selektif MAOİ olan selegiline ve
geri dönüşümlü MAOİ moklobemid dahil MAOİ kullanan hastalar ve SSRI almayı bırakan ve bir
MAOİ almaya başlayan hastalarda ciddi ve bazen öldürücü reaksiyonların gelişebildiği
bildirilmiştir. Bazı vakalarda serotonin sendromuna benzer özellikler görülmüştür. MAOİ ile
etkileşiminin semptomları arasında hipertermi, rijidite, miyoklonus, otonomik dengesizlik
(hayati belirtilerde muhtemel hızlı dalgalanmalı), mental değişiklikler, iritabilite ve sayıklamaya
ve komaya varan aşırı ajitasyon bulunmaktadır.
Sertralinin bir MAOİ ile kombinasyonundan kaçınılmalıdır. Geri dönüşümsüz MAOİ tedavisine
son verilmesinden 14 gün sonra ve geri dönüşümlü MAOİ (RİMA) moklobemid tedavisine son
verilmesinden en az 1 gün sonra sertralin kullanımına başlanabilir. Bir MAOİ veya RİMA
tedavisine başlamadan en az 14 gün önce sertralin kullanımına son verilmelidir.
3/13Karaciğer bozukluklarında kullanımı: Ciddi karaciğer bozukluğu bulunan hastalar üzerinde
yeterli klinik araştırma yapılmamıştır, buna bağlı olarak bu tür hastalarda sertralin
kullanılmamalıdır.
4.4. Özel kullanım uyarıları ve önlemleri
Antidepresan ilaçların çocuklar ve 24 yaşına kadar olan gençlerdeki kullanımlarının
intihar düşünce ya da davranışlarını artırma olasılığı bulunmaktadır. Bu nedenle
özellikle tedavinin başlangıcı ve ilk aylarında, ilaç dozunun artırılma/azaltılma ya da
kesilme dönemlerinde hastanın gösterebileceği huzursuzluk, aşırı hareketlilik gibi
beklenmedik davranış değişiklikleri ya da intihar olasılığı gibi nedenlerle hastanın gerek
ailesi gerekse doktor tarafından yakinen izlenmesi gereklidir.
İntihar: Tedavinin ilk birkaç haftası içinde veya daha uzun tedaviden hemen
sonra iyileşme meydana gelmeyebilir. Bu nedenle hastalar bu sürede yakından
gözlenmelidir. Depresyonlu hastaların intihar girişiminde bulunması olasıdır ve
belirgin terapötik etki elde edilinceye kadar devam edebilir. Genel klinik
deneyimler, tüm antidepresan tedavilerde intihar girişimi riskinin iyileşmenin
ilk evrelerinde artabildiğini göstermektedir.
Monoamin oksidaz inhibitörleri: Bkz. "Kontrendikasyonlar".
Böbrek veya karaciğer bozukluğu bulunan hastalarda kullanımı: Diğer pek çok ilaç gibi
sertralin böbrek ve karaciğer bozukluğu bulunan hastalarda dikkatle kullanılmalıdır (bkz.
"Kontrendikasyonlar").
Sertralin büyük oranda metabolize olduğundan idrarla değişmemiş olarak çok az miktarda atılır.
Hafif ve orta şiddetli böbrek bozukluğu (kreatinin klirensi 20 - 50 ml/dakika) veya şiddetli
böbrek bozukluğu (kreatinin klirensi < 20 ml/dakika) bulunan hastaların tek doz farmakokinetik
parametreleri, kontrol grubu ile kıyaslandığında ciddi farklılıklar gözlenmez. Ancak bu hasta
grubu üzerinde sertralinin kararlı hal farmakokinetik özellikleri yeterince araştırılmadığından
böbrek bozukluğu bulunan hastalara verilirken dikkat edilmelidir.
Sertralin, karaciğerde büyük oranda metabolize olmaktadır. Hafif ve stabil siroz hastalarında
yapılan çoklu doz farmakokinetik çalışmasında, normal deneklere kıyasla eliminasyon yarı
ömründe uzama ve EAA ile C değerlerinde yaklaşık üç kat artış saptanmıştır. İki grup arasında
maks
plazma proteinlerine bağlanma açısından önemli bir fark görülmemiştir. Karaciğer bozukluğu
bulunan hastalarda sertralinin kullanımı sırasında dikkatli davranılmalıdır. Karaciğer bozukluğu
bulunan hastalara daha düşük veya daha seyrek aralıklarla doz verilmelidir.
4/13Diyabet hastaları: Muhtemelen depresyon semptomlarının iyileşmesinden dolayı diyabet
hastalarında bir SSRI ile tedavi uygulandığında glisemik kontrol değişebilmektedir. İnsülin
ve/veya oral hipoglisemiklerin dozunun değiştirilmesi gerekebilir.
Nöbetler (konvülziyonlar): Antidepresanlar hastaların nöbet geçirmesine neden olabilecek
potansiyel risk taşırlar. Nöbet geçiren hastalarda sertralin tedavisine son verilmelidir. Sertralin,
stabil olmayan epilepsi hastalarına verilmemeli, kontrollü epilepsisi bulunan hastalara verilmesi
halinde dikkatle gözlenmelidir. Nöbet sıklığı artarsa sertralin tedavisine son verilmelidir.
Elektrokonvülsif tedavi (ECT): Sertralinin ECT ile beraber verilmesine ilişkin klinik çalışma
azdır, bu nedenle dikkatli olunması tavsiye edilir.
Mani: Sertralin, mani/hipomani geçmişine sahip hastalarda dikkatle kullanılmalıdır. Manik evreye
giren hastaların sertralin tedavisine son verilmelidir.
Kanama: SSRI alan hastalarda ekimoz (morarma) ve purpura gibi ciltte kanama anormallikleri
bildirilmiştir. SSRI kullanan hastalarda, özellikle de pıhtılaşma fonksiyonlarını etkilediği
bilinen ilaçlar ile birlikte kullanımında (örnek olarak atipik antipsikotikler, fenotiyazinler,
trisiklik antidepresanların çoğu, aspirin ve diğer steroidal olmayan antiinflamatuvar ilaçlar
(NSAII'lar) ve geçmişinde kanama bozuklukları bulunan hastalarda kullanımına dikkat edilmesi
tavsiye edilir.
Yaşlı hastalarda kullanımı: Sertralin ile yapılan araştırmalara yüzlerce yaşlı hasta katılmıştır.
Yaşlı hastalarda görülen yan etkiler ve görülme sıklığı, genç hastalarınkine benzemektedir.
Çocuklarda kullanımı: Tamamlanan veya halen devam eden araştırmalarda 250'den fazla OKB'li
çocuk hastaya sertralin verilmiştir. Söz konusu araştırmalarda saptanan sertralin güvenilirlik
profili, OKB'li yetişkin hastalar ile yapılan araştırmalarda saptanan güvenilirlik profiline
benzerdir. Depresyon veya panik bozukluğu bulunan çocuk hastalar üzerinde yapılan kontrollü
araştırmalarda, sertralinin etkili olmadığı saptanmıştır. 6 yaşından küçük pediyatrik hastalarda
güvenirliği ve etkinliği saptanmamıştır.
Çocukların cinsel gelişimi üzerindeki etkisi hakkındaki bilgiler sınırlıdır.
Uzun QT sendromu/Torsades de Pointes'e neden olabilen ilaçlar ile birlikte kullanıldığında
uzun QT sendromu veya Torsades de Pointes oluşma riskini arttırabilir. Bu nedenle bu tür
ilaçlarla birlikte kullanılmamalıdır.
Bu tıbbi ürün her dozunda 23 mg’dan daha az sodyum ihtiva eder. Sodyuma bağlı herhangi bir
olumsuz etki beklenmez.
4.5. Diğer tıbbi ürünler ile etkileşimler ve diğer etkileşim şekilleri
Monoamin oksidaz inhibitörleri : Bkz. "Kontrendikasyonlar".
Trisiklik antidepresanlar: SSRI'ler, trisiklik antidepresanların plazma seviyelerinin artışına yol
açabilme potansiyeline sahiptirler. Bu etkileşimin muhtemel mekanizması, SSRI'lerin CYP2D6
5/13izoenzimi üzerindeki inhibisyon etkisidir. SSRI'lerin CYP2D6 aktivitesi üzerindeki
inhibisyonunun kapsamı değişkenlik göstermektedir. Bu durumun klinik etkisi, inhibisyon
oranına ve birlikte verilen ilacın terapötik indeksine bağlıdır. Normal etkileşim araştırmalarında,
günlük 50 mg sertralin dozu ile, kararlı durum plazma desipramin düzeylerinde (CYP2D6
izoenzim etkisinin bir göstergesi) çok az artış (ortalama % 23-37) görülmüştür.
Alkol: 9 gün süreyle günde 200 mg sertralin uygulanan 11 sağlıklı denekte, tek doz 500 mg/kg
alkol aldıktan sonra, bilişsel veya psikomotor performanslarda plasebo verilen kontrol deneklere
kıyasla olumsuz etki gözlenmemiştir. Ancak depresyonlu hastalarda sertralin ile birlikte alkol
tüketimi tavsiye edilmez.
Lityum ve triptofan: Gönüllü sağlıklı denekler üzerinde yapılan plasebo kontrollü araştırmalarda,
sertralin ve lityum beraber alındığında lityumun farmakokinetik özelliklerinin önemli ölçüde
değişmediği görülmüştür. Sertralin ve lityum birlikte alındığında plasebo verilen deneklere kıyasla
titremede artış görülmüştür, bu bulgu farmakodinamik etkileşim olasılığına işaret etmektedir.
SSRI'ler lityum veya triptofan ile birlikte verildiğinde etkinliklerinin arttığı rapor edilmiştir. Bu
nedenle SSRI'lerin bu ilaçlarla birlikte alınması halinde dikkat edilmelidir.
Serotonerjik ilaçlar: Diğer antidepresan ilaçlardan sertraline geçişteki en uygun zamanlamanın ne
olduğuna ilişkin veriler azdır. Geçiş sırasında, özellikle de etkisi uzun süren ilaçlar söz konusu
olduğunda, dikkatli ve tedbirli tıbbi kararlar verilmelidir. SSRI'den bir başka SSRI kullanımına
geçerken beklemeyi gerektiren vücuttan atılım süresi saptanmamıştır.
Yeni veriler elde edinceye kadar tramadol, sumatriptan veya fenfluramin gibi ilaçların 5-HT ile
ilişkili etkileri muhtemelen artacağından sertralin ile birlikte kullanılmamalıdır.
Sarı kantaron bitkisi (St John's Wort): Sarı kantaron (Hypericum perforatum)'un SSRI ile eş
zamanlı kullanımı muhtemel serotonerjik potansiyel ortaya çıkabileceğinden bu kombinasyondan
kaçınılmalıdır.
Pıhtılaşma işlevini etkileyen ilaçlar, örneğin NSAII’lar: Bkz. "Özel uyarılar ve özel kullanım
tedbirleri (Kanama)".
Diğer ilaç etkileşimleri: Sertralin plazma proteinlerine bağlandığından plazma proteinlerine
bağlanan diğer ilaçlarla etkileşime girebileceği unutulmamalıdır.
Sertralin (günde 200 mg), diazepam veya tolbutamid ile birlikte alındığında bazı
farmakokinetik parametrelerde küçük fakat istatistiksel açıdan önemli değişiklikler meydana
gelmiştir. Simetidin ile birlikte alındığında, sertralin klirensinde önemli bir azalma görülmüştür.
Bu değişikliklerin klinik açıdan önemi bilinmemektedir. Sertralin, atenololün beta-adrenerjik
reseptörleri bloke edici özelliğini etkilemez.
Sertralinin (günde 200 mg) glibenklamid veya digoksin ile etkileşime girdiği gözlenmemiştir.
Sertralin (günde 200 mg), varfarin ile birlikte alındığında protrombin süresinde küçük fakat
istatistiksel açıdan önemli bir artış meydana gelmiştir. Bunun klinik açıdan önemi
6/13bilinmemektedir. Bu nedenle, sertralin tedavisine başlandığında veya son verildiğinde
protrombin süresi dikkatle izlenmelidir.
Sertralin (günde 200 mg), sağlıklı deneklerde bilişsel ve psikomotor performans üzerinde
karbamazepin, haloperidol veya fenitoinin etkisini değiştirmemiştir.
Özel popülasyonlara ilişkin ek bilgiler
Özel popülasyonlara ilişkin etkileşim çalışmasıyla ilgili herhangi bir veri yoktur.
Pediyatrik popülasyon
Pediyatrik popülasyona ilişkin etkileşim çalışmasıyla ilgili herhangi bir veri yoktur.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
LUSTEC®'in çocuk doğurma potansiyeli bulunan kadınlarda kullanımına ilişkin yeterli veri
mevcut değildir. LUSTEC® gerekli olmadıkça çocuk doğurma potansiyeli bulunan
kadınlarda kullanılmamalıdır.
Gebelik dönemi
LUSTEC®'in gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan araştırmalarda teratojenisiteyi gösterir bir kanıt bulunmamasına rağmen,
sertralinin gebelikte güvenli olup olmadığı saptanmamıştır.
Tüm ilaçlarda olduğu gibi, sertralin ancak anne açısından potansiyel yararı fetusa olabilecek
muhtemel risklerinden daha fazla ise gebelikte kullanılmalıdır.
Bir retrospektif vaka-kontrol çalışmasında, yenidoğanda dirençli pulmoner hipertansiyon
gelişme riski, gebeliğin 20. haftasından sonra SSRI'lerine maruz kalan bebeklerde maruz
kalmayan bebeklere kıyasla yaklaşık 6 kat daha yüksek olmuştur. Gebelikte SSRI'lerine maruz
kalmayı takiben yenidoğanda dirençli pulmoner hipertansiyon riskiyle ilgili olarak halen
destekleyici bir kanıt bulunmamaktadır.
Laktasyon dönemi
Sertralinin anne sütüne geçtiği bilinmektedir. Emzirilen bebekler üzerine etkisi henüz
saptanmamıştır. Sertralin tedavisinin gerekli olduguna karar verilirse, anne emzirmeye son
vermelidir.
Üreme yeteneği / Fertilite
LUSTEC®'in üreme yeteneği üzerindeki etkisine ilişkin yeterli veri mevcut değildir.
7/134.7. Araç ve makine kullanımı üzerindeki etkiler
Klinik farmakolojik araştırmalar, sertralinin psikomotor performans üzerinde etkili olmadığını
göstermiştir. Ancak antidepresan veya antiobsesyonel ilaçlar, araba ya da makine kullanma gibi
potansiyel açıdan tehlikeli işleri yapmak için gereken zihinsel ve fiziksel kabiliyetleri olumsuz
etkileyebileceğinden hastalar uyarılmalıdır. Sertralin, araba ya da makine kullanan hastalara
benzodiazepinler veya diğer sakinleştiriciler ile birlikte verilmemelidir.
4.8. İstenmeyen etkiler
Çeşitli dozlarla yapılan araştırmalara göre sertralin alan hastalarda plasebo alan deneklere
kıyasla önemli oranda artış gösteren istenmeyen etkiler şunlardır;
Çok yaygın(≥ 1/10);
Santral sinir sistemi
Uykusuzluk, uyuklama, baş dönmesi, baş ağrısı, halsizlik
Gastrointestinal
İshal/sulu dışkı, bulantı, ağız kuruluğu
Kardiyovasküler bozukluklar
Yaygın olmayan: Postural hipotansiyon ve taşikardi
Genitoüriner sistem
Cinsel işlev bozukluğu (genelde erkeklerde ejakülasyon gecikmesi)
OKB ve travma sonrası stres bozukluğu olan hastalar üzerinde yapılan çift kör ve plasebo
kontrollü araştırmalarda gözlenen genel yan etki profili depresyonlu hastalarda görülenlerle
benzerdir.
OKB'li çocuk hastalarda plasebo verilen deneklere kıyasla önemli oranda artış gösteren yan
etkiler şunlardır: Baş ağrısı, uykusuzluk, ajitasyon, anoreksiya ve titreme. Bunların çoğu hafif ve
orta şiddettedir.
İlacın piyasaya sunulmasından sonra bildirilen yan etkiler aşağıda yer almaktadır.
Çok yaygın (≥ l/10); yaygın (≥ 1/100 ila <l/10); yaygın olmayan (≥l/1.000 ila <1/100); seyrek
(≥l/10.000 ila <l/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Göz bozuklukları
Yaygın: Bulanık görme.
Kulak bozuklukları
Yaygın: Kulak çınlaması
Gastrointestinal bozukluklar
Yaygın: Kusma, karın ağrısı, iştahsızlık, dispepsi, flatulans, kilo alma.
8/13Sinir sistemi
Yaygın: Amnezi, baş ağrısı, uyuşukluk, hareket bozuklukları, karıncalanma, hipoastezi.
Seyrek: Depresif semptomlar, halüsinasyon, saldırgan reaksiyon, ajitasyon, anksiyete, psikoz,
kişilik bozuklukları, sinirlilik, panik reaksiyonu ve serotonin sendromu ile bağıntılı bulgu ve
belirtiler (ateş, rijidite, akıl karışıklığı, ajitasyon, terleme, taşikardi, hipertansiyon ve ishal.)
Çok seyrek: Manik reaksiyon vakaları da bildirilmiştir, ancak bunlar hastalıkların altında
yatan belirtilerin sonucu olabilir. Konvülsiyon geçiren hastalarda sertralin tedavisine son
verilmelidir (bkz. "Özel kullanım uyarıları ve önlemleri ").
Kas-iskelet sistemi bozuklukları
Çok seyrek: Artralji, miyalji.
Karaciğer/pankreas
Çok seyrek: Pankreatit ve ciddi karaciğer vakaları (hepatit, sarılık ve karaciğer bozukluğu
dahil). Sertralin verilmesi ile bağıntılı olarak serum transaminazlarında (SGOT ve SGPT)
semptomatik olmayan artışlar görüldüğü (%0.8 - 1.3) ve 200 mg/gün dozda bu riskin arttığı
bildirilmiştir. Bu anormallikler genelde tedavinin ilk 1-9 haftaları arasında meydana gelmiş ve
ilaç kesildiğinde kısa sürede azalmıştır.
Böbrek ve idrar yolu bozuklukları
Yaygın: İşitme bozuklukları
Çok seyrek: İdrar retansiyonu.
Üreme/Endokrin bozuklukları
Yaygın: Erkeklerde boşalma bozukluğu
Seyrek: Prolaktin artışı, galaktore, menstrual düzensizlikler, anorgazmi.
Deri ve alerjik reaksiyonlar
Seyrek: Deri döküntüsü (bazı ender vakalarda eritema multiform, ışığa duyarlılık)
Çok seyrek: Anjiyoödem, ekimoz (morarma), kaşıntı ve anafilaktoid reaksiyonlar.
Metabolik
Çok seyrek: Hiponatremi bildirilmiştir, ancak sertralin tedavisine son verildiğinde ortadan
kalkmaktadır. Bazı vakalar muhtemelen yanlış antidiüretik hormon salgılama sendromundan
ötürü meydana gelmiştir. Bu raporların çoğu yaşlı hastaları ve diüretikler ya da diğer ilaçları
alan hastaları kapsamaktadır.
Kan sistemi bozuklukları
Seyrek: Sertralin alan bazı hastalarda trombositopeni, anormal kanama veya purpura vakaları
bildirilmiştir, ancak bunlara sertralinin yol açıp açmadığı bilinmemektedir.
Ayrıca bkz. " Özel kullanım uyarıları ve önlemleri ".
Çok seyrek: Sertralin alan hastaların pıhtılaşma işlevinde değişme ve/veya anormal klinik
laboratuvar sonuçları bildirilmiştir.
9/13Genel bozukluklar
Çok seyrek: Keyifsizlik
Diğer
Yaygın: Terleme artışı. Sertralin tedavisi bırakıldığında geri çekilme reaksiyonları meydana
geldiği bildirilmiştir.
Çok seyrek: Genel semptomlar arasında baş dönmesi, uyuşma, baş ağrısı, anksiyete ve mide
bulantısı bulunmaktadır. Sertralin tedavisine aniden son verilmemelidir. Sertralin kesilmesi
sonucu meydana gelen semptomların çoğu ciddi değildir ve kendiliğinden geçmektedir.
4.9. Doz aşımı ve tedavisi
Sertralinin aşırı doz güvenlilik sınırı geniştir. Tek başına 8 g'a kadar sertralinin kullanımı ile
aşırı doz vakaları bildirilmiştir. Aşırı dozda sertralinin başka ilaçlarla ve/veya alkol ile birlikte
kullanımı sonucu ölüm vakaları bildirilmiştir. Bu nedenle aşırı doz vakaları derhal tedavi
edilmelidir.
Doz aşımı semptomları arasında uyuklama, mide-bağırsak rahatsızlıkları (mide bulantısı ve
kusma), taşikardi, titreme, ajitasyon ve baş dönmesi gibi serotonin uyarımlı yan etkiler
bulunmaktadır. Koma ender olarak bildirilmiştir.
Spesifik bir tedavi tavsiye edilmemektedir; sertralinin spesifik bir antidotu
bulunmamaktadır. Solunum yolları açık tutulmalı, yeterli oksijen alma ve havalandırma
sağlanmalıdır. Sorbitol ile kullanılabilen aktif kömürün emezis veya lavaj ile aynı oranda veya
daha fazla etkili olduğu görülmüştür, bu nedenle aşırı doz vakalarını tedavi etmek için
kullanılabilir. Genel semptomatik ve destekleyici önlemlerin yanı sıra kalp ve hayati belirtilerin
izlenmesi tavsiye edilir. Sertralin geniş ölçüde vücuda dağıldığı için zorla diürez, diyaliz,
hemoperfüzyon ve kan transfüzyonu faydalı olmamaktadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antidepresan, seçici serotonin geri alım inhibitörü (SSRI)
ATC kodu: N06A B06
Sertralin güçlü ve spesifik bir nöronal serotonin (5-HT) alımı inhibitörüdür. Muskarinik,
serotonerjik, dopaminerjik, adrenerjik, histaminerjik, GABA veya benzodiazepin reseptörlerine
afınitesi yoktur.
Trisiklik antidepresanların aksine depresyon tedavisi sırasında kilo alımı gözlenmemektedir.
Sertralinin fiziksel veya psikolojik bağımlılığa yol açtığı görülmemiştir.
Sertralin, 12 hafta süreli ve plasebo kontrollü bir araştırmada 6 ile 17 yaş arası OKB'li çocuk
hastalarda incelenmiştir. Çocuk OKB hastalarının (6-12 yaş arası) tedavisine 25 mg/gün doz ile
10/13başlanmış ve 1 hafta sonra 50 mg/gün'e yükseltilmiştir. Sertralin verilen hastalarda plasebo
verilen deneklere kıyasla önemli oranda artış gösteren yan etkiler şunlardır: Baş ağrısı,
uykusuzluk, ajitasyon (6-12 yaş arası), anoreksiya, titreme (13-17 yaş arası). 12 haftadan uzun
tedavilerin etkinliği ve güvenilirliğine ilişkin kanıtlar azdır.
5.2. Farmakokinetik özellikler
Genel özellikler
Sertralin, 50-200 mg aralığında doz ile orantılı farmakokinetik özellikler sergilemektedir.
Emilim:
Sertralin insanlara ağızdan verildiğinde en yüksek kan düzeyine yaklaşık 4.5 - 8.4 saat sonra
ulaşmaktadır.
Dağılım:
Sertralinin günlük dozları bir hafta sonra kararlı hale ulaşır. Sertralinin plazma yarı ömrü
yaklaşık 26 saattir, genç ve yaşlı yetişkin hastalarda ortalama yarı ömrü 22-36 saat arasındadır.
Sertralinin normalde % 98'i plazma proteinlerine bağlanmaktadır.
Biyotransformasyon:
Sertralin ve N-desmetilsertralin insanda büyük oranda metabolize olur ve sonuçta ortaya
çıkan metabolitler feçes ve idrar ile eşit oranda atılır. Sadece az miktarda (< %0.2)
değişmemiş sertralin idrar ile atılır.
Eliminasyon:
Başlıca metaboliti olan N-desmetil sertralin, in vivo koşullarda depresyon modellerinde etkili
değildir ve yarı ömrü yaklaşık 62 - 104 saattir.
Doğrusallık/doğrusal olmayan durum:
Sertralin konsantrasyonu ile terapötik yanıtın büyüklüğü arasında net bir ilişki saptanmamıştır.
Gıdalar, LUSTEC®'in biyoyararlanımı üzerinde önemli değişikliğe neden olmamaktadır.
Hastalardaki karakteristik özellikler:
OKB'li çocuk hastalar:
OKB'li çocuk hastaların sertralinin farmakokinetik özelliklerinin yetişkinler ile benzer olduğu
saptanmıştır (çocuk hastalarda sertralinin biraz daha yüksek oranda metabolize olmasına rağmen).
Ancak çocuk hastaların vücut ağırlığı az olduğu için (özellikle 6-12 yaş grubu), plazma
düzeylerinde aşırı artış olmaması için bu hastalara düşük doz verilmesi tavsiye edilir.
Yaşlı hastalar:
Yaşlı hastalarda sertralinin farmakokinetik özellikleri, genç hastalarınki ile benzerdir.
11/135.3. Klinik öncesi güvenlilik verileri
Hayvanlar üzerinde yapılan geniş kapsamlı kronik güvenlik araştırmaları sertralinin klinik açıdan
etkili olan dozların çok üstündeki dozlarının da genelde iyi tolere edildiğini göstermektedir.
6. FARMASÖTİK ÖZELLİKLER
6.1 Yardımcı maddelerin listesi
Mikrokristalin selüloz PH-101
Dibazik kalsiyum fosfat, susuz
Sodyum nişasta glikolat
Hidroksipropil selüloz
Magnezyum stearat
Titanyum dioksit
Hidroksipropil metil selüloz
Polietilenglikol
Polisorbat 80
6.2 Geçimsizlikler
Bilinen bir geçimsizlik yoktur.
6.3. Raf ömrü
24 ay.
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
14 ve 28 film tablet içeren alüminyum folyo- opak beyaz PVC blister ve karton kutu ambalaj
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
12/137. RUHSAT SAHİBİ
Ad :Biofarma İlaç San.ve Tic. A.Ş.
Adres :Akpınar Mah. Fatih Cad. No:17
Samandıra-Sancaktepe/İSTANBUL
Telefon :(0216) 398 10 63 -4 hat
Faks :(0216) 419 27 80
8. RUHSAT NUMARASI (LARI)
229/10
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 31.12.2010
Ruhsat yenileme tarihi:
10. KÜB’ÜN YENİLENME TARİHİ
13/13