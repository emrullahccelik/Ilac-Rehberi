KISA ÜRÜN BİLGİLERİ
1. BEŞERİ TIBBİ ÜRÜNÜN ADI
NETİRA Tek Doz % 0,3 Göz Damlası, Çözelti
2. KALİTATİF VE KANTİTATİF BİLEŞİM
Etkin madde:
100 ml’de:
0.300 g Netilmisin’e eşdeğer 0.455 g Netilmisin sülfat içerir.
Yardımcı maddeler:
Yardımcı maddeler için bölüm 6.1’e bakınız.
3. FARMASÖTİK FORM
Göz damlası, sarı soluk renkli çözelti
4. KLİNİK ÖZELLİKLER
4.1 Terapötik endikasyonlar
Gözde ve ilişkili organlarında, adenilat ya da fosforilat gibi enzimler üretenler dahil
olmak üzere Netilmisin’e hassas patojenlerin neden olduğu dış enfeksiyonların lokal
tedavisinde kullanılır.
4.2 Pozoloji ve uygulama şekli
Pozoloji:
Hekim başka bir biçim önermediyse, günde 3 kez konjunktival keseye 1 ya da 2 damla
damlatılması önerilir.
Uygulama sıklığı ve süresi:
Tedaviye alınan yanıta bağlı olarak NETİRA ile tedavinin süresi hekim tarafından
belirlenmelidir.
Uygulama şekli:
NETİRA,
• Yalnız oftalmik kullanım içindir. Göze uygulanır.
• İlacı uygulamadan önce ellerinizi yıkayınız.
• Tek dozluk kabın kullanım öncesinde hasar görmediğini, açılmadığını kontrol ediniz.
• Tek dozlu kabı bandından çekerek çıkarın, üst kısmı çekmeden çevirerek açınız.• Tek dozluk kabı açtıktan sonra hemen kullanın ve kullanım sonrasında arta kalan
çözeltiyi atınız.
• İlacı uygularken göze ya da elleriniz dahil başka bir yüzeye dokunmayınız.
Özel popülasyonlara ilişkin ek bilgiler:
Böbrek / Karaciğer yetmezliği:
Böbrek/karaciğer yetmezliği olan hastalarda özel bir doz ayarlamasına gerek yoktur.
Pediyatrik popülasyon:
Pediyatrik yaş grubunda, NETİRA gerçekten ihtiyaç olması halinde ve sıkı tıbbi kontrol
altında kullanılmalıdır.
Geriyatrik popülasyon:
Yaşlılarda özel bir doz ayarlamasına gerek yoktur.
4.3 Kontrendikasyonlar
NETİRA Tek Doz Göz Damlası, içindeki maddelerden herhangi birine karşı aşırı
duyarlılığı olanlarda ve aminoglikozidlere hassasiyeti olanlarda kullanılmamalıdır.
4.4 Özel kullanım uyarıları ve önlemleri
Lokal antibiyotiklerin uzun süreli kullanımı, dirençli mikro-organizmaların aşırı
büyümesine neden olabilir. Nispeten kısa sürede önemli klinik gelişme bildirilmezse ya
da herhangi bir tahriş ya da hassasiyet durumu ortaya çıkarsa, tedavinin kesilmesi ve
yeterli terapiye başlanması gerekir.
NETİRA göz damlası enjeksiyon amacıyla hazırlanmamıştır. Bu yüzden subkonjunktival
veya ön kamaraya enjeksiyonu önerilmemektedir.
4.5 Diğer ilaçlarla etkileşim ve diğer etkileşim türleri:
Netilmisin’in göz damlası olarak kullanımına bağlı ilave herhangi bildirilmiş bir ilaç
etkileşimi yoktur.
Diğer nefrotoksik ve ototoksik antibiyotiklerle birlikte topikal veya özellikle intrakaviter
uygulandığında bu tür yan etki riski artar.
Bazı aminoglikozidlerin nefrotoksisite potansiyelini artırdıkları rapor edilmiştir. Bu
yüzden diğer nefrotoksisite potansiyeli olan ilaçlardan; sisplatin, polimiksin B, kolistin,
viomisin, streptomisin, vankomisin, bazı sefalosporinler veya potent diüretiklerle
(etakrinik asit ve furosemid) birlikte kullanılmaları önerilmez.
In vitro, bir aminoglikozid beta-laktam bir antibiyotik ile bağlandığında (penisilin veya
sefalosporin), karşılıklı ve birbiriyle ilgili bir inaktivasyona neden olabilir. Böbrekyetmezliği olan hastalar ve böbrekleri normal çalışan bazı hastalarda, bir aminoglikozid
ve penisilin benzeri bir antibiyotik iki farklı yoldan verilmiş olsa bile, yarılanma ömründe
veya aminoglikozid plazma seviyesinde bir azalma görülmüştür.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin herhangi bir veri
yoktur.
Gebelik dönemi
Klinik öncesi denemeler her ne kadar Netilmisin’in lokal olarak alınmasından sonra
yetersiz sistemik emilim nedeniyle ceninle ilgili toksisitenin olmadığını gösterse de, bu
ilaç hamilelik sırasında gerçekten ihtiyaç varsa ve sıkı tıbbi kontrol altında
kullanılmalıdır.
Laktasyon dönemi
Aminoglikozidler anne sütüne salgılandığı için emzirme döneminde kullanılmamalıdır.
Üreme yeteneği / Fertilite
Üreme yeteneği üzerine bilinen bir etkisi yoktur.
4.7 Araç ve makine kullanımı üzerindeki etkiler
NETİRA, araç ve makine kullanma yeteneğine etki etmemektedir.
4.8 İstenmeyen etkiler
Klinik çalışmalar sırasında elde edilen verilerde NETİRA tedavisi ile bildirilen
istenmeyen etkiler sıklığa bağlı olarak aşağıdaki şekilde sıralanmıştır;
[Çok yaygın: (≥1/10); yaygın: (≥1/100 ila <1/10); yaygın olmayan: (≥1/1000 ila <1/100);
seyrek: (≥1/10,000 ila <1/1000); çok seyrek: (<1/10,000), bilinmiyor (eldeki verilerden
hareketle tahmin edilemiyor).
Göz bozuklukları
Seyrek:
Geçici olarak kızarıklık ve hafif tahriş, ödem, ürtiker, kaşıntı gibi aşırı hassasiyetŞüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e-posta:tufam@titck.gov.tr; Tel: 0800 314 00 08; Faks: 0312 218 35
99).
4.9 Doz aşımı ve tedavisi
Doz aşımı vakası rapor edilmemiştir.
5. FARMAKOLOJİK ÖZELLİKLER
5.1 Farmakodinamik özellikler:
Farmakoterapötik grup: Antibiyotik Göz İlacı – Antiinfektif – Göz
ATC Kodu: S01A
Etki Mekanizması:
Netilmisin yarı sentetik, geniş spektrumlu aminoglikozid antibiyotiktir. Gentamisin
dirençli türler dahil olmak üzere Gram + ve Gram -, farklı patojen bakterilere karşı düşük
konsantrasyonlarda etkili olduğu gösterilmiştir. Bu antibiyotik gentamisinden farklı
olarak, adenilat ve fosforilat gibi bakteriyal inaktifleştirici etkiye sahip enzimleri üreten
mikroorganizmalara karşı da etkilidir.
Netilmisin, mRNA genetik koduna yanlış yorumlamaya neden olur böylece büyüyen
polipeptidik zincire yanlış amino asitler tanıtarak hızlı bir bakteriyel etki yaratır.
5.2 Farmakokinetik özellikler
Genel özellikler:
Emilim:
Netilmisin’in topikal uygulama sonrası sistemik emilimi düşüktür.
Dağılım:
Netilmisin, diğer aminoglikozidler gibi lipofiliktir, bu nedenle, topikal uygulamadan
sonra gözün ön odasına çok az penetre olur. 2 mg/ ml intramüsküler enjekte edildikten
sonra, 30-60 dakika içinde 5 µg/ml’lik Netilmisin plazma pik konsantrasyonuna erişilir.
60 dakikalık sürenin üzerinde intravenöz uygulama, yaklaşık 11 μg/ml plazma pik
konsantrasyonuna neden olur. Yarı ömür genellikle yetişkinlerde 2,0 - 2,5 saattir ve
böbrek yetmezliğine bağlı olarak bu süre artar.
Biyotransformasyon:
Netilmisin böbreklerde metabolize edilir.Eliminasyon:
Netilmisin, idrarla atılır.
5.3 Klinik öncesi güvenlilik verileri
Sıçan, köpek, kobay, kedi, tavşan ve maymunlar üzerinde yapılan klinik öncesi deneyler
ilacın tolerabilitesinin mükemmel olduğunu kanıtlamaktadır. Deneyler Netilmisin’in diğer
aminoglikozidlere göre daha az nefro ve ototoksik olduğunu göstermiştir.
İntramüsküler ve intraperitonel uygulamalar da LD farelerde sırasıyla 142 ve 186
50
mg/Kg, sıçanlarda 166 ve 266 mg/Kg ve köpeklerde 160 <LD <200 i.m. ve 40 <LD
50 50
<72 i.v dir.
6. FARMASÖTİK ÖZELLİKLER
6.1 Yardımcı maddelerin listesi
Sodyum klorür 0.870 g
Saf su q.s. 100 ml
6.2 Geçimsizlikler
Bilinen bir geçimsizliği yoktur.
6.3 Raf ömrü
24 ay
NETİRA tek doz ilacını açtıktan sonra hemen kullanın ve kabını atın.
6.4 Saklamaya yönelik özel tedbirler
25˚ C’nin altındaki oda sıcaklığında ve çocukların ulaşamayacakları yerlerde ve
ambalajında saklayınız.
6.5 Ambalajın niteliği ve içeriği
Karton kutu içinde kullanma talimatı ile birlikte her biri 0.3 ml’lik göz damlası içeren, 15
adet, düşük yoğunluklu polietilen plastik tek dozluk kaplarda, 5’er adet halinde
polyester/alüminyum/polietilen çift katlı poşetler içinde bulunur.
6.6 Beşeri tıbbi üründen arta kalan maddelerin imhası ve diğer özel önlemler
Geçerli olduğu takdirde kullanılmamış olan ürünler ya da atık materyaller “Tıbbi
Atıkların KontrolüYönetmeliği” ve “Ambalaj ve Ambalaj Atıklarının Kontrolü
Yönetmeliği”ne uygun olarak imha edilmelidir.7.RUHSAT SAHİBİ
SIFI İLAÇ ANONİM ŞİRKETİ
Fatih Sultan Mehmet Mahallesi Poligon Cad.
Buyaka 2 Sitesi 3 Blok No: 8C, İç Kapı No:79
Ümraniye, İstanbul
Tel: 0216 540 43 59
Faks: 0216 771 20 95
8.RUHSAT NUMARASI
2021/44
9.İLK RUHSAT TARİHİ/RUHSAT YENİLEME TARİHİ
İlk ruhsat tarihi : 04.07.2007
Ruhsat yenileme tarihi : 03.03.2021
10.KÜB’ÜN YENİLENME TARİHİ
03.03.2021