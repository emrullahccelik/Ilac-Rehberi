KISA ÜRÜN BİLGİSİ
1. BEŞERİ TIBBİ ÜRÜNÜN ADI
RUPATEK 10 mg tablet
2. KALİTATİF VE KANTİTATİF BİLEŞİM
Etkin madde:
Her tablet, 10 mg rupatadine eşdeğer 12.79 mg rupatadin fumarat içerir.
Yardımcı maddeler:
Laktoz monohidrat 76.09 mg
Yardımcı maddeler için 6.1.’e bakınız.
3. FARMASÖTİK FORM
Tablet.
Açık pembe renkli, her iki yüzü düz, yuvarlak, bikonveks tablet.
4. KLİNİK ÖZELLİKLER
4.1. Terapötik endikasyonlar
12 yaş ve üzeri hastalarda günde tek doz olmak üzere;
 Alerjik rinitin (Mevsimsel veya yıl boyu süren / intermitan veya persistan)
 Ürtikerin semptomatik tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka bir şekilde tavsiye edilmediği takdirde erişkinler ve adolesanlarda
(12 yaş ve üzerinde) aç veya tok karına günde 1 tablet (10 mg) kullanılmaktadır.
Uygulama şekli:
Sadece ağızdan kullanım içindir.
Yemeklerden önce veya sonra alınabilir.
Özel popülasyonlara ilişkin ek bilgiler:
Böbrek/Karaciğer yetmezliği: Klinik deneyimin olmaması nedeniyle, RUPATEK’in böbrek
ya da karaciğer fonksiyonları bozulmuş olan hastalarda kullanılması önerilmemektedir.
1 / 7Pediyatrik popülasyon: Rupatadinin güvenliliği ve etkinliliği 12 yaşın altındaki çocuklarda
gösterilmemiştir.
Geriyatrik popülasyon: Duyarlılık artışı olabileceğinden, yaşlı hastalarda (65 yaş ve üzeri)
dikkatle kullanılmalıdır.
4.3. Kontrendikasyonlar
 Etkin madde veya yardımcı maddelerden herhangi birine karşı aşırı duyarlılığı olan
kişilerde kontrendikedir.
 12 yaşın altındaki çocuklarda kullanılmamalıdır.
4.4. Özel kullanım uyarıları ve önlemleri
QT intervalinin uzamış olduğu hastalarda, hipokaleminin düzeltilemediği hastalarda, klinik
açıdan anlamlı bradikardisi olan hastalarda, akut miyokardiyal iskemi olgularında ilacın
kullanımından kaçınılmalıdır.
Duyarlılık artışı olabileceğinden, yaşlı hastalarda (65 yaş ve üzeri) dikkatle kullanılmalıdır.
İçeriğinde bulunan laktoz monohidrat nedeniyle nadir kalıtımsal galaktoz intoleransı, Lapp
laktoz yetmezliği ya da glikoz-galaktoz malabsorpsiyon problemi olan hastaların bu ilacı
kullanmamaları gerekir.
Böbrek ya da karaciğer fonksiyonları bozulmuş olan hastalarda (bkz. bölüm 4.2.)
4.5. Diğer tıbbi ürünler ile etkileşimler ve diğer etkileşim şekilleri
RUPATEK 10 mg Tablet ketokonazol, eritromisin ve greyfurt suyu ya da sitokrom P450
enzimlerinden CYP3A4 izoenzimi üzerinde potansiyel inhibisyon oluşturan diğer maddelerle
kombine olarak kullanılmamalıdır. Söz konusu ilaçlar ve maddeler; rupatadinin plazma
konsantrasyonlarını artırmaktadır.
Rupatidin ile klinik çalışmalarda asemptomatik CPK (kreatin fosfokinaz) artışları nadiren
bildirilmiştir. Bazı statinlerin, aynı zamanda sitokrom P450 CYP3A4 izoenzimi ile metabolize
olmaları nedeniyle, statinlerle etkileşimin riski bilinmemektedir. Bu nedenle statinler ile
birlikte dikkatli kullanılmalıdır.
Diğer antihistaminlerde olduğu gibi santral sinir sistemi depresanları ile etkileşimleri göz ardı
edilmemelidir.
Alkol alınmasını takiben, 10 mg rupatadin psikomotor performans testlerinde marjinal etkiler
oluşturmasına rağmen, bu etkiler yalnızca alkol alımını takiben oluşan etkilerden belirgin
farklılık göstermedi. 20 mg rupatadin, alkol alımına bağlı bozulmayı artırdı.
2 / 74.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
RUPATEK’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik / ve-veya / embriyonal / fetal gelişim / ve-
veya doğum / ve-veya / doğum sonrası gelişim üzerindeki etkiler bakımından yetersizdir (bkz.
bölüm 5.3.). İnsanlara yönelik potansiyel risk bilinmemektedir.
Gebelik dönemi
RUPATEK, gerekli olmadıkça gebelik döneminde kullanılmamalı, sadece hekim tarafından
fetus üzerindeki risk/yarar oranı değerlendirilerek kullanılmalıdır.
Laktasyon dönemi
Rupatadinin anne sütüne geçişi bilinmediğinden, rupatadin risk/yarar oranı değerlendirmesine
göre kesin olarak gerekli değilse, laktasyonda kullanılmamalıdır.
Üreme yeteneği/Fertilite
Üreme yeteneği üzerinde etkisi bulunmamaktadır.
4.7. Araç ve makine kullanımı üzerindeki etkiler
Hastanın rupatadine verdiği bireysel yanıt belirleninceye kadar araba ya da makine
kullanımında dikkatli olunmalıdır.
4.8. İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Metabolizma ve beslenme bozuklukları
Yaygın olmayan: İştah artışı
Psikiyatrik bozukluklar
Yaygın olmayan: İrritabilite
Sinir sistemi bozuklukları
Yaygın: Somnolans, baş ağrısı, baş dönmesi
Yaygın olmayan: Dikkat bozukluğu
3 / 7Solunum, göğüs bozuklukları ve mediastinal bozukluklar
Yaygın olmayan: Epistaksis, burun kuruluğu, farenjit, öksürük, boğaz kuruluğu,
farengolarengeal ağrı, rinit
Gastrointestinal bozukluklar
Yaygın: Ağız kuruluğu
Yaygın olmayan: Bulantı, üst ve alt karın ağrısı, diyare, dispepsi, kusma, konstipasyon
Deri ve deri altı doku bozuklukları
Yaygın olmayan: Deride kızarıklık
Kas-iskelet bozuklukları, bağ doku ve kemik hastalıkları
Yaygın olmayan: Bel ağrısı, artralji, miyalji
Genel bozukluklar ve uygulama bölgesine ilişkin hastalıklar
Yaygın: Yorgunluk, asteni
Yaygın olmayan: Susuzluk hissi, kırıklık hissi, yüksek ateş
Araştırmalar
Yaygın olmayan: Kan kreatin fosfokinaz, alanin aminotransferaz, aspartat aminotransferaz
düzeylerinde yükselme, karaciğer fonksiyon testi anormallikleri, kilo artışı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Rupatadin ile herhangi bir doz aşımı olgusu bildirilmemiştir. Yüksek dozda ilacın yanlışlıkla
yutulduğu olgularda, destekleyici önlemlerle birlikte semptomatik tedavi uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanılan diğer antihistaminikler
ATC kodu: R06AX28
Rupatadin sedasyon oluşturmayan, seçici olarak periferik H -reseptörünü bloke eden uzun
1
etkili bir histamin antagonistidir. Önerilen 10 mg’lık dozda kullanıldığında antihistaminik etki
30 dakikada ortaya çıkmakta ve 24 saat boyunca sürmektedir.
4 / 7Rupatadin, immünolojik ve immünolojik olmayan uyaranlar tarafından tetiklenen mast hücre
degranülasyonunun inhibisyonu ve özellikle insan mast hücreleri ve monositleri tarafından
üretilen TNFα başta olmak üzere sitokin salımının inhibisyonu gibi anti-alerjik özelliklere de
sahiptir. Ayrıca in vitro ve in vivo çalışmalarda gösterilmiş olduğu üzere, trombosit aktive
edici faktör (PAF) reseptörlerini de bloke etmektedir. Bu etkisinin hastalar açısından taşıdığı
klinik önemi henüz kesinlik kazanmış değildir.
Alerjik rinitli ve kronik idiyopatik ürtikerli gönüllülerde (n=375) ve hastalarda (n=2650)
yapılan klinik çalışmalarda, Rupatadin 2-100 mg arasındaki dozlarda elektrokardiyografide
anlamlı etki oluşturmamıştır.
Etiyolojiden bağımsız olarak, altta yatan patofizyolojinin benzer olması ve prospektif olarak
kronik hastaların çalışmaya alınması daha kolay olduğundan, ürtikeryal durumlar için klinik
model olarak kronik idiyopatik ürtiker üzerinde çalışılmıştır. Tüm ürtiker hastalıklarına neden
olan faktör histamin salınımı olduğundan, tedavi kılavuzlarında da belirtildiği gibi,
rupatadinin kronik idiyopatik ürtikerin yanı sıra diğer ürtiker hastalıklarının semptomlarının
giderilmesinde de etkili olması beklenmektedir.
5.2. Farmakokinetik özellikler
Genel özellikler
Emilim: Oral kullanımın ardından rupatadin hızla emilir, t yaklaşık olarak 45 dakikadır.
maks
Ortalama C , ağızdan alınan 10 mg’lık tek bir dozu takiben 2.6 ng/mL, 20 mg’lık dozu
maks
takiben ise 4.6 ng/mL’dir.
Dağılım: Rupatadinin emiliminin ardından farmakokinetiği doğrusaldır. Plazma proteinlerine
yüksek oranda bağlanır (%98.5-99).
Biyotransformasyon: Rupatadin büyük ölçüde sitokrom P450 (CYP3A4) enzim sistemi
tarafından metabolize edilir. Bazı metabolitleri (desloratadin ve hidroksile olan metabolitleri)
aktiftir.
Eliminasyon: Rupatadinin büyük bir bölümü dışkı ile, geri kalanı idrar yolu ile atılır.
Ortalama plazma eliminasyon yarı ömrü (t 5.9 saattir.
1/2)
Hastalardaki karakteristik özellikler
Geriyatrik popülasyon:
Yaşlılarda rupatadin EAA ve C değerleri gençlere göre daha yüksekti. Bunun muhtemel
maks
nedeni, yaşlılarda ilk geçiş hepatik metabolizmasında gözlenen azalmadır. Bu farklılıklar
analiz edilen metabolitlerde gözlenmedi. Rupatadin eliminasyon yarı ömrü yaşlılarda ve
gençlerde sırasıyla 8.7 saat ve 5.9 saattir. Rupatadin ve metabolitleri için bu sonuçlar klinik
olarak anlamlı olmadığından, yaşlılarda 10 mg dozu kullanırken herhangi bir doz ayarlaması
yapmaya gerek olmadığı sonucuna varıldı.
5 / 75.3. Klinik öncesi güvenlilik verileri
Klinik olarak önerilen dozun (10 mg) 100 katından fazla bir dozda, QTc ya da QRS
intervallerinde uzamaya neden olmamıştır, ayrıca çeşitli hayvan türlerinde aritmi
oluşturmamıştır. Uygulanan bir dizi testte rupatadin hiçbir genotoksik ya da karsinojenik
potansiyel ortaya koymamıştır. Üreme üzerine 25 mg/kg dozunda etki göstermemiştir, 120
mg/kg dozunda erkek ve dişi fertilitesinde anlamlı bir düşüşe neden olmuştur.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz
Laktoz monohidrat
Prejelatinize nişasta
Sarı demir oksit
Kırmızı demir oksit
Magnezyum stearat
6.2. Geçimsizlikler
Bildirilmemiştir.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında ve ışıktan koruyarak saklayınız.
6.5. Ambalajın niteliği ve içeriği
Karton kutuda, 20 ve 30 tablet içeren PVC/PVDC-Al blisterlerde kullanma talimatı ile birlikte
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
6 / 77. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mah. Zincirlikuyu Cad. No:184
34440 Beyoğlu-İSTANBUL
Tel: +90 (212) 365 15 00
Faks: +90 (212) 276 29 19
8. RUHSAT NUMARASI
2016/666
9. RUHSAT TARİHİ/RUHSAT YENİLEME TARİHİ
İlk ruhsat tarihi: 22.09.2016
Ruhsat yenileme tarihi:
10. KÜB’ÜN YENİLENME TARİHİ
7 / 7