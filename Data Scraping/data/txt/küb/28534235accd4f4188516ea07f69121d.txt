1  KISA  ÜRÜN BİLGİSİ 
 
1. BEŞERİ  TIBBİ  ÜRÜNÜN ADI 
 
DRAMAMİNE® 50 mg/ml enjeksiyonluk çözelti içeren  ampul  
Steril   
 
2. KALİTATİF  VE KANTİTATİF  BİLEŞİM  
 
Etkin  madde:  
Dimenhidrinat  50 mg/ml 
 
Yardımcı  maddeler:  
Benzil alkol  52,23 mg/ml 
Yardımcı maddeler için 6.1’e bakınız.  
3. FARMASÖTİK  FORM  
 
Enjeksiyonluk çözelti  içeren  ampul  
Berrak,  renksiz  veya  renksize yakın, hafif benzil  alkol  kokulu steril likit 
 
4. KLİNİK  ÖZELLİKLER  
 
4.1. Terapötik  endikasyonlar  
• Hareket  hastalığında:  DRAMAMİNE® seyahat  ile ilgi olarak  oluşan özellikle  mide 
bulantısı, kusma ve /veya vertigonun tedavisinde ya da önlenmesinde kullanılır. 
• Diğer  kullanımları: Meniere hastalıkları  ve diğer  vestibular  rahatsızlıkların  semptomatik 
tedavisinde kullanılır. 
 
4.2. Pozoloji  ve uygulama şekli:  
 
Pozoloji/uygulama sıklığı ve süresi:  
12 yaşın üzerindeki çocuklar ve yetişkinlerde her 4- 6 saatte bir,  50-100 mg kullanılır. 24 
saatte toplam 400 mg’dan fazla alınmamalıdır. Hareket hastalığının tedavisinde ilk doz 
seyahate başlamadan 30 ila 60 dakika önce alınmalıdır. 
 
Meniere hastalığında, akut  ataklarda 50 mg IM uygulanır.  
 
Uygulama şekli:  
IM ya da IV uygulanır. Intravenöz uygulama için Dimenhidrinat 10 ml %  0,9’luk sodyum 
klorür enjeksiyonu ile seyreltilir ve 2 dakikalık zamanda yavaşça uygulanır. 
 
Özel  popülasyonlara ilişkin  ek bilgiler:  
 
Böbrek  yetmezliği:  
Böbrek yetmezliği  hastalarının  DRAMAMİNE® kullanmaması ya da düşük  doz kullanması  ya 
da tedavi boyunca kontrol altında tutulması gerekebilir. 2  Karaciğer yetmezliği:  
Karaciğer yetmezliği hastalarının DRAMAMİNE® kullanmaması ya da  düşük doz kullanması 
ya da tedavi boyunca kontrol altında tutulması gerekebilir. 
 
Pediyatrik  popülasyon:  
Çocuklarda, günde 1,25 mg/kg ya da 37,5 mg/m2 olarak 4 kez IM olarak uygulanır. Çocuk 
hastalarda günlük maksimum doz 300 mg’dır. 
 
2 yaş altı  çocuklarda  IV (damar  içine)  doz kullanılmaz.  
 
Geriyatrik  popülasyon:  
Yaşlı  hastaların  DRAMAMİNE® kullanırken dikkatli olması gerekmektedir.  Hipereksitabilite, 
sedasyon, ağız kuruluğu, baş dönmesi ve üriner retansiyon gibi etkiler görülebilir. 
 
4.3. Kontrendikasyonlar  
Dimenhidrinat veya içindeki diğer bileşiklere karşı hassasiyeti olanlarda, yeni doğanlarda, 
laktasyon dönemindeki hast alarda ve astım gibi solunum problemi yaşayan hastalarda 
kontrendikedir.  
 
4.4. Özel  kullanım  uyarıları  ve önlemleri  
Mental dikkatliliğin  ya da fiziksel koordinasyonun gerektiği tehlikeli aktivitelerin 
gerçekleştirilmesi için gerekli yetiyi azaltabilir. (Bkz. Bölüm 4.7. Araç ve makine kullanımı 
üzerindeki  etkiler).  Diğer  MSS  depresanları  ile birlikte  kullandığında  sedasyon gerçekleşebilir 
(Bkz. Bölüm 4.5 Diğer tıbbi ürünler ile etkileşimler ve diğer etkileşim şekilleri). 
 
Karaciğer veya böbrek hastalığı, astım, amfizem gibi solunum problemleri, ülser, obstrüksiyon gibi  mide  problemleri ya  da zihin/duygu durum  değişiklikleri yaşayan  hastalard a 
dikkatli kullanılmalıdır. Nöbet geçiren hastalarda dikkatli kullanılmalıdır. Antikolinerjik tedavi (glokom açı kapanması, idrar yapmada sorunu olanlarda ve mesane boyu obstrüksiyonu durumlarında, prostat bezi büyümesi) ile ağırlaşabilme durumlarında ilacın 
antikolinerjik etkisi düşünülmelidir. Kalp rahatsızlığı ya da düzensiz kalp atımı (kardiyak aritmi) olanlarda, dikkatli kullanılmalıdır. Ototoksik belirtileri maskeleyebileceğinden,  
bilinen ototoksik ilaçlarla birlikte kullanıldığında ç ok dikkatli olunmalıdır. Bu hastalar tedavi 
süresince yakın gözetim altında tutulmalıdır. Hipertiroidisi olan veya tiroid preparatları alan 
hastalarda dikkatli olunmalıdır, çünkü istenmeyen kardiyovasküler etki ihtimali olabilir. 
 
DRAMAMİNE
® her bir ml’sin de 52,23 mg benzil alkol içermektedir. Prematüre bebekler ve 
yeni doğanlara uygulanmaması gerekir. Bebeklerde ve 3 yaşına kadar olan çocuklarda toksik reaksiyonlara ve anafilaktoid reaksiyonlara sebebiyet verebilir.  
 
4.5. Diğer tıbbi  ürünler  ile etkileşimler  ve diğer etkileşim  şekilleri  
MSS depresanları (anksiyolitikler, barbitüratlar, uyku ilaçları ve trankilizanlar ve alkol v.b.): DRAMAMİNE
® MSS ilaçlarının etkisini artırabilir. DRAMAMİNE® diğer MSS  
depresanları ve alkol ile birlikte kullanılırsa doz aşımını e ngellemek amacıyla dikkatli 
olunmalıdır.  
 
Antikolinerjik etkili ilaçlar (benzotrapin, triheksifenidil v.b.): DRAMAMİNE® ayrıca 
antikolinerjik aktiviteye sahiptir, trisiklik antidepresanları içeren diğer antikolinerjik ilaçların 
etkilerini güçlendirebilir.  
 
Ototoksik ilaçlar (aminoglikosidler, sisplatin, kıvrım diüretikler, salisilatlar, vankomisin v.b.): 3  DRAMAMİNE®, aminoglikosit antibiyotik ya da diğer ototoksik ilaçlar ile  birlikte 
kullanıldığında ototoksisitenin erken semptomlarını maskeleyebilir.  
 
Bazı ilaçlar DRAMAMİNE® ile etkileşime girebilir: Cilde uygulanan antihistaminler 
(difenhidramin kremler,  merhemler,  spreyler),  antispasmodikler  (atropin, belladon alkaloidleri 
v.b.), kulağa zarar  veren bazı antibiyotikler (gentamisin gibi aminoglikosidler  v.b.), Parkinson 
hastalığında kullanılan ilaçlar (benzotropin, triheksifenidil gibi antikolinerjikler), MAO 
inhibitörleri (furazolidon, isokarboksazid, linezolid, moklobemid, fenelzin, prokarbazin, rasajilin, selejilin, tranilsipromin), sk opolamin, trisiklik antidepresanlar (amitriptilin v.b.).  
 
Ayrıca bazı ilaçlar DRAMAMİNE
® ile birlikte kullanıldığında sersemliği artırır: Bazı 
antihistaminler (difenhidraminler v.b.), anti nöbet ilaçları (karbamazepin v.b.), uyku ve anksiyete ilaçları (alp razolam, diazepam, zolpidem v.b.), kas gevşeticiler, narkotik ağrı 
kesiciler  (kodein v.b.), psikiyatrik ilaçlar (klorpromazin, risperidon, amitriptilin, trazodon 
v.b.), bitkisel ilaçlar (kava, hypericum, gotu kola, valerian v.b.).  
 
Özel  popülasyonlara ilişkin ek bilgiler  
Özel  popülasyonlara  ilişkin  hiçbir  klinik  etkileşim çalışması  yürütülmemiştir.  
 
Pediyatrik  popülasyon  
Pediyatrik  popülasyona  ilişkin  hiçbir  klinik  etkileşim çalışması  yürütülmemiştir.  
4.6. Gebelik  ve laktasyon 
Genel tavsiye  
Gebelik  kategorisi : B 
 
Çocuk doğurma potansiyeli bulunan kadınlar/Doğum kontrolü (Kontrasepsiyon) DRAMAMİNE
®’in çocuk  doğurma  potansiyeli  bulunan kadınlara  herhangi  bir etkisi  veya 
doğum  kontrolü  (kontrasepsiyon)  için kullanılan  ilaçlarla  herhangi  bir etkileşimi 
bildirilmemiştir.  
 
Gebelik  dönemi  
Sınırlı sayıda gebelikte maruz kalma olgularına ilişkin veriler, dimenhidrinatın gebelik üzerinde ya da fetusun/yeni doğan çocuğun sağlığı üzerinde advers etkileri olduğunu göstermemektedir. Bugüne kadar herhangi bir önemli bir epidemiyolojik veri elde edilmemiştir.  Hayvanlar  üzerinde  yapılan  çalışmalar,  gebelik/embriyonel/fetal gelişim /doğum 
ya da doğum sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir (Bkz. Bölüm 5.3 Klinik öncesi güvenlilik verileri).  
 
Çok sayıda  hamile  kadında  ve çocuk  doğurma  yaşlarında  olan kadınlarda  yapılan  çalışmalarda 
ispatlanmış malformasyon frekansında artış ya da fetüs üzerine diğer direk ya da dolaylı zararlı etkiler görülmemiştir.  
 
Klinik çalışmalarda, gebe kadınlarda herhangi bir trimesterde ilacın alımıyla abnormalite riskinde bir artış görülmemiştir. Fetus a zarar verme ihtimali çok uzak olarak gözükse de 
DRAMAMİNE
® yalnızca gerçekten ihtiyaç duyulduğunda kullanılma lıdır.  
 Laktasyon dönemi  
Dimenhidrinat az miktarda anne sütüne geçmektedir. Bu sebeple, emzirilen infantlarda yan etki potansiyeli vardır. Emziren kadınlarda kullanılmamalıdır.  4  Üreme yeteneği  / Fertilite  
İnsanlarda kullanılan dozun (mg/kg baz alınarak) 20- 25 katına kadar olan dimenhidrinat dozu 
ile sıçanlarda ve tavşanlarda yapılan çalışmalarda, bozulmuş bir fertilite verisi elde 
edilmemiştir.  
 
4.7. Araç ve makine  kullanımı üzerindeki  etkiler  
Araç ve makine kullanırken dikkatli olunmalıdır. DRAMAMİNE® sersemlik, baş dönmesi ya 
da bulanık görmeye sebep olabilir. 
 
4.8. İstenmeyen  etkiler  
Advers  ilaç reaksiyonları aşağıdaki  sıklık  derecesine göre belirtilmiştir:  
Çok yaygın (≥1/10); yaygın (≥1/100, <1/10); yaygın olmayan (≥ 1/1000, <1/100); seyrek 
(≥1/10000, <1/1000); çok seyrek (<1/10000), bilinmiyor (eldeki verilerden hareketle tahmin edilemiyor).  
 
Kan ve lenf sistemi hastalıkları:  
Seyrek: Lökopeni, nötropeni, trombositopeni, hemolitik anemi  
 Metabolizma  ve beslenme hastalıkları:  
Seyrek:  Anoreksi, kan diskrazi  
 
Psikiyatrik  hastalıklar ı: 
Seyrek:  Halüsinasyon, sinirlilik,  kabus  
 
Sinir  sistemi  hastalıkları:  
Yaygın:  Uyuşukluk  
Seyrek:  Sersemlik,  heyecan,  baş ağrısı,  kavrama  bozukluğu, tonik klonik nöbet, ağız 
kuruluğu, insomnia (özellikle çocuklarda), bitkinlik 
 
Göz hastalıkları : 
Seyrek:  Bulanık görme, çift görme  gibi optik değişiklik  
 
Kulak  ve iç kulak hastalıkları:  
Seyrek:  Kulak  çınlaması  
 
Kardiyak  hastalıkları:  
Seyrek:  Ekstrasistol,  taşiaritmi 
 
Vasküler  hastalıkları:  
Seyrek:  Hipotansiyon, kan diskrazi  
 Solunum,  göğüs  bozuklukları  ve mediastinal  hastalıklar ı: 
Yaygın:  Zayıf  bronşiyal  sekresyon  
Seyrek:  Burunda  kuruluk, boğazda  kuruluk  
 
Gastrointestinal  hastalıkları:  
Seyrek:  Kramplı karın  ağrısı,  bulantı, kusma, kabızlık, diyare,  iştah  azalması,  ağız kuruluğu  
 
Deri  ve deri altı doku hastalıkları:  
Seyrek: Alerjik reaksiyonlar, deride döküntü, ürtiker, deride kaşıntı/şişme  (özellikle yüz, dil, 
boğaz), deride fotosensitivite, hiperhidroz, anaf laktik şok 5  Böbrek  ve idrar yolu hastalıkları : 
Seyrek:  Disüri  
 
Genel  bozukluklar  ve uygulama bölgesine ilişkin  hastalıkları:  
Yaygın:  Uygulama bölgesinde ağrı 
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar / risk dengesinin sürekli olarak izlenmesine olanak sağlar. Sağlık mesleği mensuplarının herhangi bir şüpheli advers reaksiyonu Türkiye Farmakovijilans Merkezi (TÜFAM) ’ne bildirmeleri gerekmektedir. ( www.titck.gov.tr
; e-
posta: tufam@titck.gov.tr  ; tel: 0800 314 00 08; faks:  0 312 218 35 99)  
 
4.9. Doz aşımı  ve tedavisi  
Doz aşımı semptomları göz bebeğinde büyüme, flushing, ateş, halüsinasyon, güçsüzlük, tremor, kas çekilmesi, bilinç kaybı ve nöbettir. Çocuklarda ilk olarak heyecanlanma daha sonra koordinasyon bozukluğu ve sersemlik görülür. 
 
Semptomatik ve destekleyici tedavi uygulanır. Emetik ajanlar genellikle etkisizdir, ama nöbet yoksa erken gastrik lavaj yararlı olabilir. Merkezi sinir sistemi uyarımı minimize etmek için hasta konuşturulmamalıdır. Nöbetler yetişkinlerd e diazepam ile, çocuklarda fenobarbital ile 
tedavi edilebilir. Mekanik solunum desteği gerekebilir. 
 
5. FARMAKOLOJİK  ÖZELLİKLER  
5.1. Farmakodinami k özellikler 
Farmakoterapötik  grup:  Aminoalkileterler  
ATC kodu: R06AA11  
 
Dimenhidratın  farmakolojik etkileri asıl difenhidraminin kısmından kaynaklandığı düşünülür. 
Difenhidramin gibi dimenhidrinat MSS depresanlarına, antikolinerjik, antiemetik, antihistaminik ve lokal anestetik etkilere sahiptir. Antiemetik aksiyonunun asıl mekanizması bilinmemesine rağmen dimenhidrinatın vestibular stimülasyonun inhibe ettiği, otolit sistemde 
ilk etki ettiği ve daha yüksek dozlarda semisirküler kanallarda etki ettiği gösterilmiştir. Dimenhidrinat asetilkolini inhibe eder, bazı araştırmacılar bunun birincil mekanizması 
olduğuna inanır. Çünkü vestibular ve retiküler sistemdeki kolinerjik stimülasyon seyahat hastalığı olan mide bulantısı ve kusmadan sorumludur. MSS depresan etkilerine tolerans 
genellikle birkaç günlük tedavi sonrasında gerçekleşir ve uzun dönem kullanımdan sonra antiemetik etkide azalma olabilir.  
 
5.2. Farmakokinetik  özellikler  
 
Genel  özellikler  
Emilim:  
Dimenhidrinat paranteral olarak alımından sonra iyi bir şekilde absorbe  edilir. Antiemetik 
etkisi; IV uygulama sonrasında hemen, IM uygulamasından sonra ise 20- 30 dakika içerisinde 
gerçekleşir. Etki süresi 3- 6 saattir.  
 
 
Dağılım:  6  Dağılım ve metabolik sonu üzerine çok az veri bulunmaktadır. Diğer antihistaminikler gibi 
ilaç, vücut organlarına geniş bir şekilde dağılır, plasentaya geçer.  
 
Biyotransformasyon:   
Karaciğerde metabolize  olur. 
 
Eliminasyon:  
İdrarla  elimine  edilir.  Az miktarda  dimenhidrinat süte geçer.  
 
5.3. Klinik  öncesi  güvenlilik  verileri  
İnsanlarda  kullanılan  dozun (mg  ya da kg baz alınarak) 20 –25 katına  kadar  olan  dimenhidrinat 
dozu ile sıçanlarda ve tavşanlarda yapılan çalışmalarda, bozulmuş bir fertilite verisi elde edilmemiştir.  
 
6. FARMASÖTİK  ÖZELLİKLER  
6.1. Yardımcı  maddelerin  listesi  
Benzil  alkol 
Prop ilen glikol 
Enjeksiyonluk su 
 
6.2. Geçimsizlikler  
Yoktur  
 
6.3. Raf ömrü  
36 ay  
 
6.4. Saklamaya yönelik özel tedbirler  
30ºC’nin altındaki  oda sıcaklığında  saklayınız.  
 
6.5. Ambalajın  niteliği ve içeriği  
Kutuda, 1 ml x 5 ampul  
 6.6. Beşeri tıbbi üründen arta kalan maddelerin imhası ve diğer özel önlemler 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü Yönetmeliği”ne uygun olarak imha edilmelidir. 
 
7. RUHSAT  SAHİBİ  
ALİ RAİF  İLAÇ  SAN. A.Ş. 
Yeşilce Mahallesi 
Doğa  Sokak No:4  
34418 Kağıthane/İstanbul  
 
8. RUHSAT  NUMARASI(LARI)  
87/20  
 
9. İLK RUHSAT  TARİHİ  / RUHSAT  YENİLEME TARİHİ  
İlk ruhsat tarihi: 09.08.1967  
Ruhsat yenileme  tarihi: 03.11.2009 
 
10. KÜB’ÜN YENİLENME  TARİHİ  