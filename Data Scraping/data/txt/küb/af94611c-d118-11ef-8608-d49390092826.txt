KISA ÜRÜN BİLGİSİ
1. BEŞERİ TIBBİ ÜRÜNÜN ADI
BEMUSTU 100 mg IV infüzyonluk çözelti hazırlamada kullanılacak konsantre için toz
Steril, Sitotoksik
2. KALİTATİF VE KANTİTATİF BİLEŞİM
Etkin madde:
Bendamustin hidroklorür 100 mg
Önerilen şekilde rekonstitüye edildiğinde mL başına 2,5 mg bendamustin hidroklorür elde edilir.
Yardımcı maddeler(ler):
Yardımcı maddeler için 6.1’e bakınız.
3. FARMASÖTİK FORM
İnfüzyon için liyofilize toz.
Beyaz, küçük kristalli toz.
4. KLİNİK ÖZELLİKLER
4.1.Terapötik endikasyonlar
17p delesyonu veya TP53 mutasyonu negatif olup komorbiditeleri nedeniyle fludarabin bazlı
tedaviye uygun olmayan yeni tanı veya relaps/refrakter kronik lenfosittik lösemi hastalarında
tek başına veya rituksimab ile kombine halde uygulanır.
65 yaş üzerinde olup otolog kök hücre transplantasyonu için uygun olmayan ve nöropati
nedeniyle bortezomib veya talidomid içeren rejimler uygulanamayan ISS evre III multiple
miyelom olgularının tedavisinde prednizolon ile kombine halde uygulanır.
Rituksimab içeren tedaviler esnasında veya ilk 6 ayı içinde progresyon gelişmiş olan indolent
non-hodgkin lenfoma olgularının tedavisinde tek başına veya rituksimab ile kombine kullanımda
endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Düşük kemik iliği işlevi artmış kemoterapi nedenli hematolojik toksisite ile ilişkilidir.
Eğer lökosit ve/veya trombosit düzeyleri sırasıyla <3000/mikroL veya <75000/mikroL’nin
altına düşerse tedaviye başlanmamalıdır.
Komorbideteleri nedeniyle kemoimmünoterapiye uygun olmayan kronik lenfositik lösemi
hastalarının ilk sıra tedavisinde kullanımı:
İlk kürde 70 mg/m2 dozunda, takip eden kürlerde tolere edilirse 90 mg/m2 dozda 6 kür halinde
uygulanır.
1 / 13Ciddi komorbideteleri olan relaps veya refrakter kronik lenfositik lösemi hastalarında
kullanımı:
İlk kürde 70 mg/m2, takip eden kürlerde 90 mg/m2 dozunda uygulanır.
Rituksimab içeren tedaviler esnasında veya sonrasında progresyon gelişmiş olan non hodgkin
lenfoma olgularının tedavisinde:28 günde bir 1. ve 2. günlerde 90 mg/m2 dozda uygulanır.
Multipl miyelomanın ikinci sıra tedavisinde kullanımı:
Maksimum 100 mg/m2 dozunda 4 haftada bir 1. ve 2. günlerde monoterapide veya kombine
olarak kullanılır.
Lökosit veya trombosit düzeyleri sırasıyla <3000/mikroL veya <75000/mikroL’nin altına
düşerse tedavi sonlandırılmalı veya ertelenmelidir. Lökosit düzeyleri >4000/mikroL ve
trombosit düzeyi >100000/mikroL üzerine çıktığında tedaviye devam edilebilir.
Lökosit ve trombosit nadir düzeyine (en düşük seviyeye) 14-20 günde ulaşılır, rejenerasyon 3-
5 hafta sonrasıdır. Tedavisiz dönem sırasında sıkı kan sayımı takibi önerilir (bkz. Bölüm 4.4).
Hematolojik olmayan toksisite durumunda doz azaltımı önceki siklustaki en kötü OTK (ortak
toksisite kriteri) derecesi baz alınarak yapılmalıdır. OTK 3. derece toksisite durumunda
%50’lik bir doz azaltımı önerilir. OTK 4. derece toksisite durumunda ise, tedaviye ara
verilmesi önerilir.
Bir hastadaki dozun düzenlemesi gerekirse devam eden siklusların 1. ve 2. günlerinde bireysel
olarak hesaplanan düşük doz verilmelidir.
Hazırlama ve uygulama ile ilgili yönergeler için Bölüm 6.6’ya bakınız.
Uygulama şekli:
30-60 dakika süren intravenöz infüzyon yoluyla uygulanır.
İnfüzyon, kemoterapötik ajanların kullanımında uzman ve deneyimli bir hekimin gözetimi
altında yapılmalıdır.
Özel popülasyonlara ilişkin ek bilgiler:
Karaciğer yetmezliği:
Farmakokinetik verilere göre, hafif karaciğer yetmezliği olan hastalarda (serum bilirubin < 1,2
mg/dL) herhangi bir doz ayarlaması gerekmez. Orta seviyeli karaciğer yetmezliği olan
hastalarda (serum bilirubin 1,2-3 mg/dL) ise %30’luk bir doz azaltımı önerilir.
Ciddi karaciğer yetmezliği olan hastalarla (serum bilirubin düzeyin >3 mg/dL) ilgili herhangi
bir veri mevcut değildir (bkz. Bölüm 4.3).
Böbrek yetmezliği:
Farmakokinetik verilere göre, kreatinin klirensi >10 mL/dk olan hastalarda herhangi bir doz
ayarlaması gerekmez. Ciddi böbrek yetmezliği olan hastalarla ilgili deneyimler sınırlıdır.
2 / 13Pediyatrik popülasyoıı:
Pediyatrik hastalarda veya adolesanlarda bendamustin kullanımı ile ilgili herhangi bir veri
mevcut değildir.
Geriyatrik popülasyon:
Yaşlı hastalarda doz ayarlaması gerektiğine dair herhangi bir veri mevcut değildir.
4.3. Kontrendikasyonlar
BEMUSTU şu durumlarda kontrendikedir:
• Bendamustin hidroklorüre veya BEMUSTU’nun içeriğindeki yardımcı maddelerden
herhangi birine karşı aşırı duyarlılık varlığında,
• Emzirme süresince,
• Ciddi karaciğer yetmezliği durumunda(serum bilirubin >3 mg/dL),
• Sarılık,
• Ciddi kemik iliği supresyonu ve ciddi kan tablosu değişimleri (sırasıyla <
3000/mikroL veya <75000/mikroL’nin altına düşen lökosit ve/veya trombosit
değerleri),
• Tedaviye başlanmadan önceki 30 gün içinde majör cerrahi uygulaması,
• Enfeksiyonlar, özellikle lökopeni ile ilişkili olanlar,
• Sarı humma aşılaması.
4.4. Özel kullanım uyarıları ve önlemleri
Miyelosupresyon
Bendamustin hidroklorür ile tedavi edilen hastalarda miyelosupresyon oluşabilir. Tedavi ile
ilişkili miyelosupresyon durumunda lökosit, trombosit, hemoglobin ve nötrofiller en az
haftalık olarak izlenmelidir. Bir sonraki tedavi siklusuna başlamadan önce şu parametrelerin
elde edilmesi önemlidir: lökosit ve/veya trombosit değerleri sırasıyla >4000/mikroL veya
>100000/mikroL.
Enfeksiyonlar
Pnömoni ve sepsisi içeren enfeksiyonlar raporlanmıştır. Nadir vakalarda enfeksiyon hastanede
kalış, septik şok ve ölümle ilişkilendirilmiştir. Bendamustin hidroklorür tedavisinin ardından
nötropeni ve/veya lenfopeni ortaya çıkan hastalar enfeksiyona karşı daha duyarlı hale gelirler.
Bendamustin tedavisinin ardından miyelosupresyon gelişen hastalara, ateş veya solunum
semptomları da dahil olmak üzere herhangi bir enfeksiyon belirtisi ve semptomu söz konusu
olması halinde hekimleriyle görüşmeleri tavsiye edilmelidir.
Cilt reaksiyonları
Birkaç cilt reaksiyonu raporlanmıştır. Bu olaylara döküntü, toksik cilt reaksiyonları ve bullöz
egzama dahildir. Bunlardan bazıları bendamustin hidroklorür diğer antikanser ajanlarla eş
zamanlı kullanımı sonrası ortaya çıkmıştır, bu nedenle kesin ilişki bilinmemektedir. Cilt
reaksiyonunun oluştuğu yerler başka tedaviler ile progresif hale gelebilir ve şiddeti artabilir.
Cilt reaksiyonları progresif hale gelirse, BEMUSTU durdurulmalı veya tamamen kesilmelidir.
3 / 13Bendamustin hidroklorür ile ilişkili olduğundan şüphe edilen ciddi cilt reaksiyonlarında tedavi
kesilmelidir.
Kalp hastalığı olan hastalar
Bendamustin hidroklorür ile tedavi sırasında potasyumun kan konsantrasyonları yakından
izlenmelidir ve K+ düzeyi <3,5 mEq/L olduğunda potasyum eklentisi verilmelidir ve EKG
ölçümleri yapılmalıdır.
Bulantı, kusma
Bulantı ve kusmanın semptomatik tedavisi için bir antiemetik verilebilir.
Tümör lizis sendromu
Klinik çalışmalarda yer alan hastalarda bendamustin hidroklorür tedavisi ile ilişkili tümör lizis
sendromu raporlanmıştır. İlk bendamustin hidroklorür dozundan sonraki 48 saat içinde
başlama eğilimindedir ve müdahale olmazsa akut böbrek yetmezliğine ve ölüme yol açabilir.
Yeterli sıvı hacmi ve kan kimyasının, özellikle potasyum ve ürik asit düzeylerinin yakından
izlenmesi koruyucu önlemler içinde yer alır. Bendamustin hidroklorür tedavisinin ilk iki
haftasında allopurinol kullanımı düşünülebilir ancak standart gereklilik değildir. Bununla
birlikte Bendamustin hidroklorür ve allopurinolün eş zamanlı kullanımı ile birkaç Stevens-
Johnson Sendromu ve Toksik Epidermal Nekroliz vakası bildirilmiştir.
Anafilaksi
Bendamustin hidroklorüre karşı oluşan infüzyon reaksiyonları klinik çalışmalarda sıklıkla
oluşmuştur. Semptomlar genellikle hafif olup, ateş, üşüme, kaşıntı ile döküntü içerir. Seyrek
vakada ciddi anafilaktik ve anafilaktoid reaksiyonlar gelişir. Tedavinin ilk siklusundan sonra
hastalar infüzyonu hatırlatacak şekilde semptomlar hakkında sorgulanmalıdır. Daha önce
infüzyon reaksiyonu deneyimleyen hastalarda ciddi reaksiyonları önlemek için
antihistaminikler, antipiretikler ve kortikosteroidler dahil olmak üzere alınan önlemler sonraki
sikluslar için de düşünülmelidir.
3. derece veya daha kötü alerjik tipte reaksiyonları deneyimleyen hastalarda tedavi genel
olarak tekrarlanmaz.
Kontrasepsiyon
Bendamustin hidroklorür teratojenik ve mutajeniktir.
Kadın hastalar tedavi süresince gebe kalmamalıdır. Erkek hastalar tedavi sırasında veya
sonrasındaki 6 ay boyunca çocuk yapmamalıdır. Geri dönüşümsüz infertilite olasılığı nedeni
ile bendamustin hidroklorür tedavisi öncesinde sperm koruma konusunda bilgi alınmalıdır.
Ekstravazasyon
Herhangi bir ekstravazal infüzyon derhal durdurulmalıdır. Kısa bir aspirasyon sonrasında
enjektör çıkarılmalıdır. Sonrasında etkilenen doku bölgesine soğuk uygulanmalıdır. Kol
havaya kaldırılmalıdır. Kortikosteroid kullanımı gibi ek tedavilerin yararlılığı
bilinmemektedir.
4 / 134.5. Diğer tıbbi ürünler ile etkileşimler ve diğer etkileşim şekilleri
In-vivo etkileşim çalışmaları yürütülmemiştir.
BEMUSTU, diğer miyelosupresif ilaçlarla eş zamanlı kullanıldığında, BEMUSTU ve/veya
uygulanan diğer ilaçların kemik iliği üzerindeki etkisi artabilir. Hastanın performans
durumunu düşüren veya kemik iliği işlevini bozan herhangi bir tedavi BEMUSTU
toksisitesini artırabilir.
BEMUSTU’nun siklosporin veya takrolimus ile eş zamanlı kullanımı lenfoproliferasyon
riskinin eşlik ettiği aşırı immün baskılanma ile sonuçlanabilir.
Sitostatikler canlı virüs aşılaması sonrasında antikor oluşumunu düşürebilir ve fatal sonuçlara
yol açan enfeksiyon riskini artırabilir. Altta yatan hastalığı nedeniyle halihazırda immün
sistemi baskılanmış olanlarda risk artar.
Bendamustin metabolizması sitokrom P450 (CYP) 1A2 izoenzimini içerir (bkz. Bölüm 5.2).
Bu nedenle fluvoksamin, asiklovir, siprofloksasin ve simetidin gibi CYP1A2 inhibitörleriyle
etkileşim ihtimali mevcuttur.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli olan kadınlar BEMUSTU tedavisinden önce ve sonra etkili
kontrasepsiyon yöntemleri kullanmalıdır.
BEMUSTU ile tedavi edilen erkekler BEMUSTU ile tedavi süresince veya tedavinin
kesilmesinden 6 ay sonrasında kadar çocuk sahibi olmamaları konusunda uyarılmalıdır. Bu
hastalar BEMUSTU tedavisine bağlı infertilite ihtimali nedeniyle tedavisi öncesinde sperm
koruma konusunda bilgi almalıdır.
Gebelik dönemi
BEMUSTU’nun gebe kadınlarda kullanımı ile ilgili veriler yetersizdir. Klinik dışı
çalışmalarda bendamustin hidroklorür embriyo-fetoletal, teratojenik ve genotoksiktir (bkz.
Bölüm 5.2). Gebelik süresince BEMUSTU kesin olarak gerekli olmadıkça kullanılmamalıdır.
Anne fetüs üzerindeki risk konusunda bilgilendirilmelidir. Gebelik sırasında BEMUSTU ile
tedavi mutlak suretle gerekirse veya tedavi sırasında gebe kalınırsa hasta doğmamış çocuktaki
riskler konusunda bilgilendirilmeli ve dikkatle izlenmelidir. Genetik inceleme imkanı
değerlendirilmelidir.
5 / 13Laktasyon dönemi
Bendamustin’in anne sütüne geçip geçmediği bilinmemektedir. Bu nedenle emzirme dönemi
boyunca BEMUSTU kontrendikedir. BEMUSTU tedavisi sırasında emzirme durdurulmalıdır.
Üreme yeteneği/Fertilite
Alkilleyici ajanlarla “özellikle diğer ilaçlarla kombinasyonunda” tedavi edilen erkek
hastalarda zayıflamış spermatojenez, azospermi ve toplam jerminal aplazi bildirilmiştir. Bazı
durumlarda spermatojenez, remisyondaki hastalarda düzelebilir fakat bu durum, koruyucu
kemoterapi kesildikten birkaç sene sonra oluşabilir. Hastalar, üreme kapasiteleri üzerindeki
potansiyel riskleri konusunda uyarılmalıdırlar.
4.7. Araç ve makine kullanımı üzerindeki etkiler
BEMUSTU’nun araç ve makine kullanım yeteneği üzerine olan etkisini değerlendiren
herhangi bir çalışma yürütülmemiştir. Bununla birlikte BEMUSTU tedavisi ile ataksi,
periferal nöropati ve uyku hali bildirilmiştir (bkz. Bölüm 4.8). Bu semptomları yaşamaları
halinde hastalar araç ve makine kullanımı gibi potansiyel olarak tehlike arz eden aktiviteleri
gerçekleştirmemelidir.
4.8. İstenmeyen etkiler
Bendamustin hidroklorür ile ilişkili çoğu advers reaksiyonlar: hematolojik advers reaksiyonlar
(lökopeni, trombositopeni), dermatolojik toksisiteler (alerjik reaksiyonlar), bünyesel
semptomlar (ateş), gastrointestinal semptomlar (bulantı, kusma).
Aşağıdaki tablo bendamustin hidroklorürün klinik çalışmalarından elde edilen verileri
yansıtmaktadır.
MedDRA Çok yaygın Yaygın Yaygın Seyrek Çok seyrek
sistemi organ ≥ 1/10 ≥ 1/100 ila olmayan ≥ 1/10000 <1/10000
sınıfı <1/10 ≥ 1/1000 ila <1/1000
ila
<1/100
Enfeksiyonlar BTB* Sepsis Pnömoni
ve enfeksiyon, Primer atipik
Enfestasyonlar
(Kist ve Tümör lizis
polipler de sendromu
dahil olmak
üzere) İyi
huylu ve Kötü
Huylu
Neoplazmalar
Kan ve Lenf BTB* Hemoraji, Hemoliz
Sistemi Lökopeni, Anemi,
Hastalıkları Trombositopeni, Nötropeni
6 / 13Bağışıklık BTB* Aşırı Anafilaktik Anafilaktik
Sistemi duyarlılık reaksiyon, şok
Hastalıkları anafilaktoid
reaksiyon
Sinir Sistemi Uykusuzluk Uyku, Afoni Disgözi
Hastalıkları (ses yitimi) Parestezi,
Periferal duyu
nöropatisi
Antikolinerjik
sendrom,
Nörolojik
bozukluklar,
Ataksi,
Ensefalit
Kardiyak Kalp Perikard Taşikardi
Hastalıklar disfonksiyonu efüzyonu Miyokard
(palpitasyon, enfarktüsü,
angina kalp
pektoris gibi) yetmezliği
aritmi
Vasküler Hipotansiyon Akut Flebit
Hastalıklar Hipertansiyon dolaşım
bozukluğu
Solunum, Pulmoner Pulmoner
Göğüs yetmezlik fibröz
Bozuklukları
ve Mediastinal
Hastalıklar
Gastro- Bulantı, Kusma Diyare, Hemorajik
intestinal Konstipasyon, özofajit,
Hastalıklar Stomatit Gastro-
intestinal
hemoraji
Deri ve Deri Alopesi, Eritema,
Altı Doku BTB* deri Dermatit,
Hastalıkları rahatsızlıkları Kaşıntı,
Maküler-
papüler
döküntü,
Aşırı
terleme
Üreme Amenore İnfertilite
Sistemi ve
Meme
Hastalıkları
7 / 13Genel Mukozal Ağrı, üşüme Çoklu organ
bozukluklar inflamasyon, dehidrasyon, yetmezliği
ve uygulama yorgunluk, anoreksi
bölgesine pireksi
ilişkin
hastalıklar
Araştırmalar Hemoglobin AST, ALT
düşüşü, alkalin
Kreatinin artışı, fosfataz ve
Üre artışı Bilirubin
artışı,
Hipokalemi
*BTB = Başka türlü belirtilemeyen
Bendamustinin allopurinol veya allopurinol ve rituksimab ile eş zamanlı kullanımı sonucu az
sayıda Stevens-Johnson Sendromu ve toksik epidermal nekroliz vakası bildirilmiştir.
CD4/CD8 oranı düşebilir. Lenfosit sayısında düşüş görülmüştür. İmmün sistemi baskılanmış
hastalarda enfeksiyon riski (örn. herpes zoster ile) artabilir.
Kazara ekstra-vasküler uygulama sonrası nekroz oluşumu, ayrıca toksik epidermal nekroliz,
tümör lizis sendromu ve anafilaksi ile ilgili izole raporlar mevcuttur.
Miyelodisplastik sendrom, miyeloproliferatif hastalıklar, akut miyeloid lösemi ve bronşiyal
karsinomu içeren ikincil tümörler raporlanmıştır. Bunların bendamustin hidroklorür ile ilişkisi
belirlenmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Her 3 haftada bir 30 dakikalık BEMUSTU infüzyonundan sonra en yüksek tolere edilebilir
doz (MTD) 280 mg/m2’dir. İskemik EKG değişiklikleriyle uyumlu olan ve doz kısıtlayıcı
olarak düşünülen kardiyak olaylarla ilgili OTK 2. derece oluşabilir.
Sonraki çalışmalardan birinde her 3 haftada bir 1. ve 2. gün 30 dakikalık bendamustin
hidroklorür uygulamasının MTD’si 180 mg/m2 olarak belirlenmiştir. Doz kısıtlayıcı toksisite
4.derece trombositopenidir. Bu uygulamada kardiyak toksisite doz kısıtlayıcı değildir.
Spesifik bir antidotu yoktur. Hematolojik yan etkileri kontrol altına almak için etkili bir karşı
yöntem olarak kemik iliği transplantasyonu uygulanabilir ve transfüzyonlar (trombosit,
konsantre eritrosit) uygulanabilir veya hematolojik büyüme faktörleri verilebilir.
Bendamustin hidroklorür ve metabolitleri düşük oranda diyalizle atılabilir.
8 / 135. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antineoplastik ajanlar, alkilleyici ajanlar
ATC kodu: L01AA09
Bendamustin hidroklorür kendisine özgü bir aktiviteye sahip olan alkilleyici bir antitümöral
ajandır. Bendamustin hidroklorürün antineoplastik ve sitosidal etkileri temel olarak DNA’nın
tek ve çift sarmalının alkilasyonu ile çapraz bağlamasına dayanır. Bunun sonucu olarak, DNA
matriks işlevleri ve DNA sentezi ile tamiri bozulur. Bendamustin hidroklorürün antitümör
etkisi farklı insan tümör hücre kültürleri (meme kanseri, küçük hücreli dışı ve küçük hücreli
akciğer kanseri, over karsinomu ve farklı lösemiler) ile yapılan birçok in-vitro ve fare, sıçan
ve insan kaynaklı tümörler ile farklı deneysel tümör modelleri ile yapılan in-vivo çalışmayla
kanıtlanmıştır.
Bendamustin hidroklorür insan tümör hücre kültürleri üzerinde diğer alkilleyici ajanlardan
farklı bir aktivite profili göstermiştir. Aktif madde, en azından kısmen kalıcı DNA
etkileşimine bağlı olarak, farklı direnç mekanizmaları olan insan hücre tümörü kültür
hücreleri ile hiçbir çapraz direnç oluşturmamış veya oldukça düşük çapraz direnç
oluşturmuştur. Buna ek olarak, klinik çalışmalarda bendamustinin antrasiklinler, alkilleyici
ajanlar ve rituksimab ile tam çapraz direnç oluşturmadığı gösterilmiştir. Ancak az sayıda
hastada değerlendirilmiştir.
Kronik lenfositik lösemi
Kronik lenfositik lösemide kullanım endikasyonu, bendamustin ile klorambusili karşılaştıran
tekli açık etiketli bir çalışmayla desteklenmektedir. Daha önce tedavi edilmemiş ve tedaviye
ihtiyacı olan 319 kronik lenfositik lösemili evre Binet B veya C’li hasta prospektif, çok
merkezli, randomize çalışmaya dahil edilmiştir. 6 siklus boyunca 1. ve 2. gün 100 mg/m2
bendamustin hidroklorür (BEN) ilk basamak tedavisi ile 1. ve 15. gün 0,8 mg/kg dozunda
klorambusil (CLB) kullanımları her iki kolda karşılaştırılmıştır. Tümör lizis sendromunun
önlenmesi için hastalara allopurinol uygulanmıştır.
BEN uygulanan hastalarda CLB uygulananlara göre belirgin ölçüde daha uzun ortalama
progresyonsuz sağkalım söz konusudur. (21.5 aya karsı 8,3 ay, p<0.0001 en son takipte). Tüm
sağkalım anlamlı derecede farklı değildir (ortalamaya ulaşılmamıştır). Ortalama remisyon
süresi BEN ile 19 ay ve CLB ile 6 aydır (p<0.0001). Her iki tedavi kolundaki güvenlilik
değerlendirmesinde nitelik ve sıklık olarak beklenmeyen hiçbir yan etki ortaya çıkmamıştır.
Hastaların %34’ünde BEN dozu düşürülmüştür. Alerjik reaksiyonlara bağlı olarak hastaların
%3,9’unda BEN tedavisi kesilmiştir.
5.2. Farmakokinetik özellikler
Genel özellikler
Emilim:
Bendamustin hidroklorür’ün tek IV dozundan sonra C genellikle infüzyon sonunda oluşur.
maks
Bendamustin doz orantılılığı çalışılmamıştır.
9 / 13Dağılım:
12 bireyde 120 mg/m2 dozun 30 dakikalık infüzyonu sonrasında eliminasyon yarı ömrü t
1/2ß
28,2 dakikadır.
30 dakikalık i.v. infüzyonu takiben merkezi dağılım hacmi 19,3L’dir. Kararlı hal şartları
altında i.v. bolus enjeksiyon sonrası merkezi dağılım hacmi 15,8-20,5 L’dir.
İlacın %95’inden fazlası plazma proteinlerine (başlıca albumin) bağlı halde bulunur.
Biyotransformasyon:
Bendamustinin majör klirens yolu monohidroksi ve dihidroksi bendamustine hidroliz
şeklindedir. Hepatik metabolizma ile Ndesmetil- bendamustin ve gamma-hidroksi-
bendamustin oluşumu sitokrom P450 (CYP) 1A2 izoenzimini içerir. Bendamustinin diğer bir
majör metabolizma yolu glutatyon ile konjugasyonu içerir.
In-vitro bendamustin CYP1A4, CYP2C9/10, CYP2D6, CYP2E1 veya CYP1A2’yi inhibe
etmez.
Eliminasyon:
12 bireydeki 120 mg/m2 vücut yüzey alanının 30 dakikalık i.v. infüzyonu sonrasındaki
ortalama toplam klirens 639,4 mL/dk’dır. Uygulanan dozun yaklaşık %20’si 24 saat sonra
idrarla atılır. İdrara geçen miktar sırasıyla monohidroksi-bendamustin > bendamustin>
dihidroksi-bendamustin > okside metabolit > N-desmetil-bendamustin şeklindedir. Safradan
başlıca polar metabolitler elimine edilir.
Doğrusal/Doğrusal olmayan durum:
Geçerli değildir.
Hastalardaki karakteristik özellikler
Karaciğer yetmezliği:
Karaciğerinde %30–70 tümör enfestasyonu ve hafif karaciğer yetmezliği (serum bilirubin
<1,2 mg/dL) olan hastalarda farmakokinetik tutum değişmez. Normal karaciğer ve böbrek
işlevine sahip hastalarda C , t , EAA, t dağılım hacmi ve klirens açısından belirgin bir
maks maks 1/2β
farklılık yoktur. Bendamustinin EAA’sı ve toplam vücut klirensi serum bilirubin ile ters
orantılıdır.
Böbrek yetmezliği:
Diyaliz hastaları da dahil olmak üzere kreatinin klirensi >10 mL/dk olan hastalar ile, normal
karaciğer ve böbrek işlevlerine sahip olan hastalar arasında C , t , AUC, t dağılım
maks maks 1/2β
hacmi ve klirens açısından belirgin bir farklılık yoktur.
Yaşlı hastalar
Farmakokinetik çalışmalara yaşı 84’e kadar olanlar dahil edilmiştir. Yüksek yaş
bendamustinin farmakokinetiğini etkilememektedir.
10 / 135.3. Klinik öncesi güvenlilik verileri
Advers etkiler klinik çalışmalarda gözlenmemiş, ancak klinik çalışmalarda maruz kalınan
düzeylerle aynı maruziyet düzeylerinin söz konusu olduğu hayvan çalışmalarında
gözlenmiştir ve klinik kullanımla arasındaki olası ilişki şöyledir:
Köpeklerdeki histolojik çalışmalarda gastrointestinal sistemde makroskopik olarak görünür
mukoza hiperemisi ve hemoraji görülmüştür. Mikroskopik araştırmalarda lenfatik dokuda bir
immün baskılanmayı belirten büyük değişiklikler ve böbrek ile testislerde tübüler ve atrofik
değişiklikler, prostat epitelyumunda nekrotik değişiklikler gösterilmiştir.
Hayvan çalışmalarında bendamustinin embriyojenik ve teratojenik olduğu gösterilmiştir.
Bendamustin kromozom hatalarını indükler ve in-vitro‘da olduğu gibi in-vivo’da da
mutajeniktir. Dişi farelerde yapılan uzun süreli çalışmalara göre bendamustin karsinojeniktir.
6. FARMASÖTİK ÖZELLİKLER
6.1. Yardımcı maddelerin listesi
Mannitol
6.2. Geçimsizlikler
BEMUSTU, Bölüm 6.6’da belirtilenler dışında hiçbir tıbbi ürünlerle karıştırılmamalıdır.
6.3. Raf ömrü
24 ay
6.4. Saklamaya yönelik özel tedbirler
Flakonu ışıktan korumak için karton kutusunda saklanmalıdır.
25°C altındaki oda sıcaklığında saklayınız.
Flakon açıldıktan sonra hemen sulandırılmalıdır. Hazırlanan konsantre derhal %0.9 sodyum
klorür solüsyonu ile seyreltilmelidir.
İnfüzyonluk çözelti
BEMUSTU 100 mg IV infüzyonluk çözelti hazırlamada kullanılacak konsantre için toz
ürünü, 0,2 mg/mL’ye %0,9 İzotonik Sodyum Klorür IV İnfüzyon için Çözelti ile
seyreltildikten sonra kimyasal ve mikrobiyolojik olarak 2-8˚C’de 1 gün, 25 ˚C’de 3 saat
boyunda stabildir.
Mikrobiyolojik açıdan bakıldığında çözeltinin hemen kullanılması gerekir. Hemen
kullanılmadığı takdirde saklama süresi ve koşulları kullanıcının sorumluluğundadır.
11 / 136.5. Ambalajın niteliği ve içeriği
Kutuda; 50 H Amber Tip I Cam Flakon (ağzı 20 mm), 20 mm Bromobütil Liyofilize Gri
Kauçuk Tıpa (Gamma Sterilizasyon Sonrası), 20 mm Aluminyum flip off turuncu kapak.
6.6. Beşeri tıbbi üründen arta kalan maddelerin imhası ve diğer özel önlemler
BEMUSTU hazırlanması sırasında, inhalasyonu, cilt veya diğer muköz membranlarla
temasından kaçınılmalıdır (eldiven ve koruyucu kıyafet giyilmeli). Kontamine olan vücut
kısımları suyla dikkatli bir şekilde yıkanmalı ve sabunlanmalı, gözler fizyolojik sodyum
klorür solüsyonu ile yıkanmalıdır. Mümkünse sıvı geçirmez, kullan at emici örtülü özel
çalışma alanlarında (laminar flow) çalışılmalıdır. Hamile personel sitotoksik ilaçların
hazırlandığı alandan uzaklaştırılmalıdır.
İnfüzyon çözeltisi için konsantre toz enjeksiyonluk su ile sulandırılmalı, 9 mg/mL (%0,9)
sodyum klorür enjeksiyonluk çözelti ile seyreltilmeli sonra intravenöz infüzyon yoluyla
uygulanmalıdır. Aseptik teknik kullanılmalıdır.
Sulandırma
100 mg BEMUSTU içine 40 mL enjeksiyonluk su eklenir ve karıştırılarak çözünür.
Seyreltme
Berrak bir çözelti elde edildiğinde (genellikle 5-10 dakika sonra) yaklaşık 500 mL’lik son
hacmi elde etmek için %0,9 sodyum klorür çözeltisi ile derhal tavsiye edilen toplam doza
seyreltilir.
BEMUSTU, diğer enjeksiyonluk çözeltilerle değil, %0,9 sodyum klorür çözeltisi ile
seyreltilmelidir.
Uygulama
Çözelti intravenöz infüzyon yoluyla 30-60 dakikada uygulanmalıdır. Flakonlar tek
kullanımlıktır. Kullanılmadan kalan kısım veya artık materyaller yerel gerekliliklere göre
imha edilmelidir.
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’ ve
‘Ambalaj ve Ambalaj Atıkları Kontrolü yönetmeliklerine’ uygun olarak imha edilmelidir.
7. RUHSAT SAHİBİ
Onko İlaç San. Ve Tic. A.Ş.
Gebze OSB2 Mah. 1700. Sok.
No:1703/2 Çayırova/Kocaeli
Tel: 0850 250 66 56
12 / 138. RUHSAT NUMARASI
2021/513
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 20.12.2021
Ruhsat yenileme tarihi:
10. KÜB’ÜN YENİLENME TARİHİ:
13 / 13