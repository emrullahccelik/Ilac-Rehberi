KISA ÜRÜN BİLGİSİ
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
FEROUT S 250 mg suda dağılabilen tablet
2. KALİTATİF VE KANTİTATİF BİLEŞİM
Etkin Madde
Deferasiroks 250 mg
Yardımcı Maddeler
Laktoz SD (inek sütü kaynaklı) 131,00 mg
Aspartam 4,35 mg
Yardımcı maddeler için, 6.1’e bakınız.
3. FARMASÖTİK FORM
Suda dağılabilen tablet
Beyaz beyazımsı yuvarlak, düz, kenarları eğimli, suda dağılabilen tabletlerdir.
4. KLİNİK ÖZELLİKLER
4.1. Terapötik endikasyonlar
FEROUT S 2 yaş ve üzeri çocuklarda ve erişkinlerde, kan transfüzyonlarına bağlı kronik demir
yüklenmesinin (transfüzyonel hemosideroz) tedavisinde kullanılır.
FEROUT S ayrıca transfüzyona bağlı olmayan talasemi semptomları (alfa-talasemi
intermedia, beta-talasemi intermedia, hafif orta klinik bulgu veren birlikte geçişli talasemiler)
olan 10 yaş ve üzerindeki hastalarda kronik demir yüklenmesinin (karaciğer demir
konsantrasyonunun ≥ 5 mg/g kuru ağırlık (ka) veya serum ferritin düzeyinin> 800 mcg/L
olması) tedavisinde endikedir. Karaciğer demir konsantrasyonu <3 mg/g kuru ağırlık veya
serum ferritin <300 mcg/L olduğunda tedavi sonlandırılır.
4.2. Pozoloji ve uygulama şekli
Pozoloji/uygulama sıklığı ve süresi
Transfüzyona bağlı kronik demir yüklenmesi:
FEROUT S tedavisine, yaklaşık 20 ünite (yaklaşık 100 mL/kg) eritrosit süspansiyonu
transfüzyonundan sonra veya kronik demir yüklemesi olduğuna işaret eden klinik izlem
1bulguları ortaya çıktığında (serum ferritin düzeyi >1000 mcg/L olduğunda) başlanması önerilir.
Verilecek dozlar (mg/kg olarak) hesaplanmalı ve en yakın miktarı içeren tam tablet dozuna
yuvarlanarak uygulanmalıdır.
Demir şelasyon tedavisinin amaçları, transfüzyonlarla hastaya verilmiş olan fazla miktardaki
demiri uzaklaştırmak ve mevcut demir yükünü gerektiği biçimde azaltmaktır. Aşırı demir
yükünü uzaklaştırmaya ilişkin karar, şelasyon tedavisinden beklenen klinik fayda ve riskler göz
önüne alınarak hastaya göre kişisel olarak verilmelidir.
Tüm hastalarda aşırı şelasyon riskini en aza indirmek için şelasyon tedavisi sırasında dikkatli
olunmalıdır (bkz. bölüm 4.4).
Başlangıç dozu
Transfüzyona bağlı kronik demir yüklenmesinin FEROUT S ile tedavisinde önerilen başlangıç
dozu 20 mg/kg’dır.
Ayda >14 mL/kg (yaklaşık >4 ünite) eritrosit süspansiyonu transfüzyonu alan ve vücuttaki
demir yükünün azaltılması amaçlanan erişkinlerde başlangıç dozu olarak günde 30 mg/kg
FEROUT S kullanılması düşünülebilir.
Ayda <7 mL/kg (yaklaşık <2 ünite) eritrosit süspansiyonu transfüzyonu alan ve vücuttaki demir
yükünün aynı düzeyde devam ettirilmesi amaçlanan erişkinlerde başlangıç dozu olarak günde
10 mg/kg FEROUT S kullanılması düşünülebilir.
Halen deferoksaminle tedavinin başarıyla yürütüldüğü hastalarda FEROUT S başlangıç dozu,
deferoksamin dozunun sayısal olarak yarısı kadar düşünülmelidir (örneğin haftanın 5 günü,
günde 40 mg/kg deferoksamin [veya eşdeğeri] olan bir hasta FEROUT S tedavisine, başlangıç
dozu olarak günde 20 mg/kg ile geçmelidir).
İdame dozu
Serum ferritin düzeylerinin her ay izlenmesi ve bu izleme sonuçlarına göre deferasiroks
dozunun gerekirse her 3–6 ayda bir ayarlanması önerilir. Doz ayarlamaları 5–10
miligram/kilogramlık basamaklar şeklinde yapılabilir ve hem hastadan alınan terapötik cevap,
hem de terapötik hedefler (idame veya demir yükünün azaltılması) göz önünde tutularak
gerçekleştirilmelidir. 30 mg/kg’lık dozlarda yeterince kontrol edilemeyen (örneğin serum
ferritin düzeyleri sürekli 2.500 mcg/L’nin üzerinde olan ve zaman içerisinde düşme eğilimi
göstermeyen) hastalarda, 40 mg/kg’a kadar dozlar düşünülebilir. 30 mg/kg üzerindeki dozlarda
kullanılan deferasiroks ile uzun vadeli etkililik ve güvenlilik verileri henüz kısıtlıdır (doz
artırmasından sonra ortalama 1 yıl izlenen 264 hasta). 30 mg/kg’a varan dozlarda sadece çok
az hemosideroz kontrolü elde edilirse, ilave artırma (maksimum 40 mg/kg’a) tatmin edici bir
kontrol sağlamayabilir ve alternatif tedavi seçenekleri dikkate alınabilir. 30 mg/kg üzerindeki
dozlarda tatmin edici bir kontrol elde edilemezse, bu dozlarda tedavi sürdürülmemeli ve
mümkün olduğunda alternatif tedavi seçenekleri düşünülmelidir. 40 mg/kg’dan daha yüksek
dozlar, bu düzeydeki dozlarda klinik tecrübeler sınırlı olduğundan önerilmemektedir.
30 mg/kg’dan yüksek dozlarda tedavi edilen hastalarda, kontrol elde edildiğinde (örn. serum
ferritin düzeyleri tutarlı olarak 2,500 mcg/L’nin altında ve zaman içerisinde azalma eğilimi
gösteriyor) dozda 5 ila 10 mg/kg’lık basamaklar halinde azaltmalar düşünülmelidir. Serum
ferritin düzeyi hedef değere ulaşmış (genellikle 500 ve 1000 mcg/L arasında) olan hastalarda,
2serum ferritin düzeylerinin hedef aralıklarda tutulması ve aşırı şelasyon riskinin en aza
indirilmesi amacıyla dozun 5 ila 10 mg/kg adımlarla azaltılması düşünülmelidir. Serum ferritin
düzeyleri sürekli olarak 500 mcg/L’nin altında bulunursa, tedaviye ara verilmesi
düşünülmelidir.
Transfüzyona bağlı olmayan talasemi sendromları:
Şelasyon tedavisi yalnızca demir yüklenmesine ilişkin kanıt olduğunda (karaciğer demir
konsantrasyonu (LIC) ≥5 mg Fe/g ka veya serum ferritin değerinin >800 mcg/L olması)
başlatılmalıdır. LIC, aşırı demir yüklenmesi tayini için tercih edilen yöntemdir ve bu tayin
yönteminin uygulanabildiği yerlerde kullanılmalıdır. LIC değerlendirmesi yapılmayan
hastalarda aşırı şelasyon riskinin en aza indirgenmesi için şelasyon tedavisi sırasında dikkatli
olunmalıdır (bkz. bölüm 4.4).
Başlangıç dozu:
Transfüzyona bağlı olmayan talasemi sendromlarının tedavisinde deferasiroks için önerilen
başlangıçtaki günlük doz 10 mg/kg vücut ağırlığıdır.
Doz ayarlamaları:
Hastanın tedaviye yanıtını değerlendirmek ve aşırı şelasyon riskini en aza indirmek amacıyla
serum ferritin düzeyinin aylık olarak izlenmesi önerilmektedir (bkz. bölüm 4.4). Hastanın LIC
değeri ≥7 mg Fe/g ka ise veya serum ferritin düzeyi sürekli > 2,000 mcg/L ise ve azalma eğilimi
göstermiyorsa ve de hasta bu ilacı iyi tolere ediyorsa, tedavinin her 3 ila 6 ayında 5 ila 10
mg/kg’lik doz artışları düşünülmelidir. 20 mg/kg’den yüksek dozlar önerilmemektedir çünkü
transfüzyona bağımlı olmayan talasemi sendromları olan hastalarda bu düzeyin üzerindeki
dozlarla deneyim bulunmamaktadır.
LIC’nin değerlendirilmediği ve serum ferritin düzeyinin ≤2,000 mcg/L olduğu hastalarda doz
uygulaması 10 mg/kg’yi geçmemelidir.
Dozun >10 mg/kg’ye arttırıldığı hastalarda LIC’nin <7 mg Fe/g ka veya serum ferritin
düzeyinin ≤2,000 mcg/L olması durumunda dozun 10 mg/kg veya daha altına azaltılması
önerilmektedir.
Vücut demir düzeyi yeterli düzeye indirildikten sonra (LIC <3 mg Fe/g ka veya serum ferritin
<300 mcg/L) tedavi kesilmelidir ve yeniden tedavi önerilmeyebilir.
Uygulama şekli:
FEROUT S, günde 1 defa, aç karnına, yemekten en az 30 dakika önce, tercihen her gün aynı
saatte alınmalıdır.
Tabletler, bir bardak (100 – 200 mL) su veya portakal ya da elma suyu içerisinde, ince bir
süspansiyon meydana gelinceye kadar karıştırılarak eritilir. Süspansiyon içildikten sonra,
bardakta kalabilecek herhangi bir artık, az miktarda su veya meyve suyuyla yeniden
süspansiyon haline getirilerek içilmelidir. Tabletler çiğnenmemeli veya tüm olarak
yutulmamalıdır. Ürünün karbonatlı içecek veya süt içinde dispersiyonu, sırasıyla köpürme ve
yavaş dağılma nedeniyle tavsiye edilmemektedir.
3Özel popülasyonlara ilişkin ek bilgiler:
Böbrek yetmezliği:
Deferasiroks böbrek yetmezliği olan hastalarda araştırılmamıştır ve kreatinin klerensi <60 ml/
dakika’nın altında olan hastalarda kontrendikedir.
Karaciğer yetmezliği
Deferasiroks şiddetli hepatik bozukluğu (Child-Pugh C) olan hastalarda kullanılmamalıdır
(bkz bölüm 4.4 ve bölüm 5.2). Orta şiddette hepatik bozukluğu olan (Child-Pugh B) hastalar
için doz, dikkate değer bir oranda azaltılmalı ve bunu takiben, % 50 sınırına kadar progresif bir şekilde
arttırılmalıdır ve FEROUT S bu hastalarda dikkatle kullanılmalıdır. Karaciğer fonksiyonu,
bütün hastalarda tedavi başlatılmadan önce, tedavinin ilk ayında 2 haftada bir ve bundan sonra
ayda bir izlenmelidir (bkz bölüm 4.4). Hafif şiddette hepatik bozukluğu olan (Child-Pugh A)
hastalar için doz ayarlamasına gerek yoktur.
Pediyatrik popülasyon
23 aylıktan küçük çocuklarda deferasiroksun etkililiği ve güvenliliği saptanamamıştır. Mevcut
veri yoktur.
Transfüzyona bağlı kronik demir yüklenmesi olan 2-17 yaş aralığındaki pediyatrik hastalarda
pozoloji önerileri, erişkin hastalardaki gibidir (bkz. bölüm 4.2). Hastanın tedaviye yanıtını
değerlendirmek ve aşırı şelasyon riskini en aza indirmek amacıyla serum ferritin seviyesinin
her ay izlenmesi önerilmektedir (bkz. bölüm 4.4). Doz hesaplanırken, pediyatrik hastaların
vücut ağırlığında zaman içerisinde meydana gelen değişiklikler göz önünde bulundurulmalıdır.
2-5 yaş aralığındaki pediyatrik hastalarda maruziyet yetişkinlere göre daha düşüktür. Bu
sebeple bu yaş grubunda yetişkinlerde uygulanması gereken dozdan daha yüksek bir doz
gerekebilir. Ancak başlangıç dozu yetişkinler ile aynı olmalıdır ve bireysel doz ayarlaması
yapılarak takip edilmelidir.
Transfüzyon bağımlı olmayan talasemi sendromları olan pediatrik hastalarda doz 10 mg/kg’ı
aşmamalıdır. Bu hastalarda, aylık serum ferritin değerlendirmelerine ek olarak, aşırı şelasyonu
önlemek için LIC ve serum ferritinin daha yakından izlenmesi çok önemlidir (bkz. bölüm 4.4).
Serum ferritin ≤800 mcg/L olduğunda LIC üç ayda bir izlenmelidir.
Geriyatrik popülasyon
Yaşlı hastalarda herhangi bir doz ayarlaması gerekli değildir. Klinik çalışmalarda yaşlı
hastaların genç hastalara kıyasla daha yüksek advers reaksiyon (özellikle diyare) sıklığına sahip
olduğu görülmüş olup, bu hastalar doz ayarlaması gerektirebilecek advers reaksiyonlar
açısından yakından izlenmelidir.
4.3. Kontrendikasyonlar
• Kreatinin klerensi <60 mL/dakika olan hastalarda,
• Diğer demir şelatör tedavileri ile kombinasyonların güvenliliği saptanmamış olduğundan,
bu tip kombinasyonlarda (bkz. Bölüm 4.5),
• Etkin maddeye veya yardımcı maddelerden herhangi birine karşı aşırı duyarlılığı olan
hastalarda, kontrendikedir.
44.4. Özel kullanım uyarıları ve önlemleri
• Böbrek fonksiyonu:
Deferasiroks sadece başlangıç serum kreatinin değeri, yaşa uygun olarak normal aralık
dahilinde olan hastalarda incelenmiştir.
Klinik çalışmalar sırasında hastaların yaklaşık % 36’sında serum kreatinin düzeyinde arka
arkaya 2 ve daha fazla kez ≥ % 33’ün üzerinde, bazı durumlarda normal aralığın üst
sınırının üzerine çıkan artışlar meydana gelmiştir. Bunların doza bağımlı olduğu
görülmüştür. Serum kreatinin artışı olan hastaların yaklaşık üçte ikisinde değerler, doz
ayarlaması yapılmadan <% 33 düzeyine dönmüştür. Kalan üçte birlik grupta serum
kreatinin artışı her zaman dozun azaltılması ya da kesilmesine yanıt vermemiştir. Bazı
durumlarda, sadece doz azaltıldıktan sonra serum kreatinin değerlerinde bir stabilizasyon
gözlenmiştir. Deferasiroksun pazarlama sonrası kullanımını takiben akut böbrek
yetmezliği vakaları bildirilmiştir (bkz. bölüm 4.8). Bazı pazarlama sonrası vakalarda,
böbrek fonksiyon bozukluğu, geçici ya da kalıcı diyaliz gerektiren böbrek yetmezliğine
yol açmıştır.
Serum kreatinin düzeylerindeki artışın nedenleri açıklığa kavuşturulmamıştır. Bu nedenle,
eşzamanlı olarak böbrek fonksiyonunu baskılayan tıbbi ürünler almakta olan ya da yüksek
dozda deferasiroks ve/veya düşük oranlarda transfüzyon almakta olan hastalar (erişkin bir
hasta için <7 ml/kg/ay ya da <2 ünite/ay eritrosit süspansiyonu) için özel dikkat
gösterilmelidir. Deferasiroks suda dağılabilen tablet formülasyonu ile yapılan klinik
çalışmalarda, 30 mg/kg’ın üzerine doz yükseltme sonrasında renal advers olaylarda artış
gözlenmemiş olmakla birlikte, 30 mg/kg’ın üzerindeki deferasiroks dozları ile birlikte
renal advers olaylar riskinde artış olasılık dışı bırakılamamaktadır.
Tedaviye başlanmadan önce serum kreatinin için iki defa değerlendirme yapılması
önerilmektedir. Serum kreatinin, kreatinin klerensi (erişkinlerde Cockcroft-Gault veya
MDRD formülü ve pediyatriklerde Schwartz formülü ile hesaplanan) ve/veya plazma
sistatin C düzeyleri, FEROUT S ile tedaviye başlamadan önce, tedavi başlatıldıktan
veya modifiye edildikten (formülasyon değişikliği dahil) sonraki ilk bir ayda haftada
bir, ardından ayda bir izlenmelidir. Önceden mevcut böbrek hastalıkları olan hastalar
ve böbrek fonksiyonunu baskılayan tıbbi ürünler almakta olan hastalar, komplikasyonlar
açısından daha yüksek risk altında olabilirler. Diyare ya da kusma gelişen hastalarda
yeterli hidrasyonun sürdürülmesine dikkat edilmelidir.
Deferasiroks ile tedavi sırasında meydana gelen metabolik asidoza ilişkin pazarlama
sonrası raporlar mevcuttur. Bu hastaların büyük çoğunluğunda renal bozukluk, renal
tübülopati (Fanconi sendromu) veya diyare ya da asit baz dengesi bozukluğunun bilinen
bir komplikasyon olduğu rahatsızlıklar mevcuttur. Asit-baz dengesi bu popülasyonlarda
klinik açıdan endike olduğu şekilde izlenmelidir. Metabolik asidoz gelişen hastalarda
deferasiroks tedavisine ara verilmesi düşünülmelidir.
Başlıca çocuklar olmak üzere deferasiroks ile tedavi edilen hastalarda pazarlama sonrası
şiddetli formlarda hiperamonyemik ensefalopati bağlamında bilinç değişiklikleri ile ilişkili
renal tübülopati (Fanconi sendromu gibi) ve böbrek yetmezliği vakaları bildirilmiştir.
Deferasiroks tedavisi sırasında zihinsel durumda açıklanamayan değişiklikler gelişen
hastalarda hiperamonyemik ensefalopati düşünülmeli ve amonyak düzeyleri ölçülmelidir.
5Tablo 1 Böbrek izlemi tedavisinde doz ayarlaması ve tedaviye ara verilmesi
Serum kreatin Kreatin klerensi
Tedaviye İki defa (2x) ve Bir defa (1x)
başlamadan önce
Kontraendike < 60 ml/min
İzlem Haftalık ve Haftalık
-Tedavi başladıktan
veya doz ayarlaması
yapıldıktan sonraki
ilk ay (formülasyon
değişikliğini de
içerir)
- Daha sonra Aylık ve Aylık
Günlük dozun 10 mg/kg/gün azaltılması (dağılabilir tablet formülasyonu);
eğer arka arkaya iki vizitte aşağıdaki böbrek parametreleri gözlenirse ve başka
nedenlerle ilişkilendirilemezse
Erişkin hastalar Tedavi öncesi ve <LLN’ye azalır*
ortalamanın (<90 ml/dk)
>% 33’ü ve/veya <LLN’ye azalır*
Pediatrik hastalar > yaşa uygun ULN (<90 ml/dk)
**
Doz azaltıldıktan sonra, aşağıdaki durumlarda tedaviye ara verilir:
Erişkin ve pediatrik Tedavi öncesi ve/veya <LLN’ye azalır*
ortalamanın (<90 ml/dk)
>% 33’ü olmaya
devam eder
* LLN: normal aralığın alt sınırı ** ULN: normal aralığın üst sınırı
Hastanın klinik durumuna göre tedavi yeniden başlatılabilir.
Renal tübüler fonksiyon belirteçlerinin seviyelerinde anormallikler meydana gelirse
ve/veya klinik olarak endike ise, dozun azaltılması veya dozlara ara verilmesi de
düşünülebilir:
• Proteinüri (tedaviden önce veya sonrasında ayda bir test yapılmalıdır)
• Diyabetik olmayan kişilerde glikozüri ve düşük serum potasyum, fosfat,
magnezyum veya ürat seviyeleri, fosfatüri, aminoasidüri (gerektiği şekilde izlem).
Renal tübülopati ağırlıklı olarak deferasiroks ile tedavi edilen beta talasemili
çocuklarda ve adölesanlarda bildirilmiştir.
Hastalar bir böbrek uzmanına yönlendirilmelidir ve dozun azaltılması veya dozlara ara
verilmesine rağmen aşağıdakiler meydana gelirse ileri özel araştırmalar (böbrek
biyopsisi gibi) düşünülebilir:
• Serum kreatinin önemli ölçüde yüksek seyreder ve
• Başka bir böbrek fonksiyon belirtecinde kalıcı anormallik söz konusudur (örn.
proteinüri, Fanconi Sendromu).
6Karaciğer fonksiyonu:
Deferasiroks ile tedavi edilen hastalarda karaciğer fonksiyonu testi sonuçlarında
yükselmeler gözlenmiştir. Pazarlama sonrası bazıları ölümcül olan karaciğer yetmezliği
vakaları raporlanmıştır. Başlıca çocuklar olmak üzere deferasiroks ile tedavi edilen
hastalarda şiddetli formlarda hiperamonyemik ensefalopati bağlamında bilinç
değişiklikleri ile ilişkili vakalar meydana gelebilir. Deferasiroks tedavisi sırasında
zihinsel durumda açıklanamayan değişiklikler gelişen hastalarda hiperamonyemik
ensefalopati düşünülmesi ve amonyak düzeylerinin ölçülmesi önerilir. Özellikle akut
hastalığı olan çocuklarda olmak üzere hacim kaybına yol açan olaylar (ishal veya
kusma gibi) yaşayan hastalarda yeterli hidrasyonun korunmasına dikkat edilmelidir.
Karaciğer yetmezliği olgularının çoğu, önceden mevcut karaciğer rahatsızlıkları (siroz
ve Hepatit C dahil) ve çoklu organ yetmezliği dahil olmak üzere önemli
komorbiditeleri olan hastalarda görülmüştür. Karaciğer yetmezliğinde etken ya da
ağırlaştırıcı bir faktör olarak FEROUT S’in rolü göz ardı edilemez (bkz. bölüm 4.8).
Serum transaminazlar, bilirubin ve alkalin fosfatazın tedavi başlatılmadan önce, ilk ay
süresince 2 haftada bir ve ardından ayda bir kontrol edilmesi önerilmektedir. Serum
transaminaz düzeylerinde başka sebepler ile ilişkilendirilemeyen kalıcı ve progresif
yükselme olduğu takdirde, FEROUT S tedavisine ara verilmelidir. Karaciğer
testindeki anormalliklerin sebebi açıklığa kavuşturulduktan ya da değerler normal
düzeylere döndükten sonra, tedaviye daha düşük bir dozda dikkatle tekrar başlanması,
ardından dozun aşamalı olarak yükseltilmesi düşünülebilir.
Deferasiroks, şiddetli karaciğer fonksiyon bozukluğu olan hastalarda önerilmemektedir
(Child-Pugh Sınıf C) (bkz. bölüm 5.2).
Tablo 2 Güvenlik izlemi önerilerinin özeti
Test Takip Sıklığı
Serum kreatinin Tedaviden önce iki kez.
Tedavinin ilk ayında,
Doz değişikliği (formülasyon
değişikliği dahil) yapıldıktan sonraki
ilk ay boyunca her hafta, sonrasında
ayda bir.
Kreatinin klerensi, ve/veya plazma Tedaviden önce,
sistatin C Tedavinin ilk ayında,
Doz değişikliği (formülasyon
değişikliği dahil) yapıldıktan sonraki
ilk ay boyunca her hafta, sonrasında
ayda bir.
Proteinüri Tedaviden önce,
Daha sonra her ay
7Renal tübüler fonksiyon ile ilgili Gerekli olduğunda.
diğer testler (diyabetik olmayanlarda
glikozüri, ve serum potasyum, fosfat,
magnezyum veya ürat seviyesinin
düşmesi, fosfatüri, aminoasidüri
Serum transaminazlar, bilirubin, Tedaviden önce,
alkalin fosfataz. Tedavinin ilk ayında her 2 haftada bir,
Sonrasında ayda bir defa.
İşitme ve görme ile ilgili testler. Tedaviden önce,
Sonrasında yılda bir defa.
Kilo, boy ve cinsel gelişim. Tedaviden önce,
Pediyatrik hastalarda yılda bir defa.
Yaşam beklentisinin kısa olduğu hastalarda (örn. yüksek riskli miyelodisplastik sendromlar),
özellikle de eşlik eden hastalıkların advers olay riskini artırabileceği durumlarda, FEROUT S
'in yararı sınırlı olabilir ve risklerden daha düşük olabilir. Sonuç olarak, bu hastalarda
FEROUT S ile tedavi önerilmemektedir.
Advers reaksiyonların (özellikle diyare) yüksek sıklığı nedeniyle yaşlı hastalarda dikkatli
olunmalıdır.
Transfüzyona bağımlı olmayan talasemili çocuklarda veriler kısıtlıdır (bkz. bölüm 5.1). Sonuç
olarak, FEROUT S tedavisi pediatrik popülasyonda yan etkileri tespit etmek ve demir yükünü
takip etmek üzere yakından izlenmelidir. Ayrıca, ağır demir yükü olan transfüzyona bağımlı
olmayan çocukları FEROUT S ile tedavi etmeden önce hekim bu tip hastalarda uzun süreli
maruziyetin sonuçlarının günümüzde halen bilinmediğinin bilincinde olmalıdır.
Gastrointestinal bozukluklar :
Deferasiroks alan çocuklar ve adolesanlar dahil olmak üzere hastalarda üst gastrointestinal
ülserasyon ve hemoraji bildirilmiştir. Bazı hastalarda birden fazla ülser gözlenmiştir (bkz.
Bölüm 4.8). Sindirim perforasyonu ile komplike olan ülser raporları olmuştur. Ayrıca,
özellikle ilerlemiş hematolojik maligniteleri ve/veya düşük trombosit sayıları olan yaşlı
hastalarda ölümcül gastrointestinal kanamalar bildirilmiştir. FEROUT S tedavisi sırasında
doktorlar ve hastalar gastrointestinal ülserasyon ve hemoraji belirti ve semptomlarına karşı
tetikte olmalıdır. Gastrointestinal ülserasyon veya hemoraji durumunda, FEROUT S tedavisi
kesilmeli ve ek değerlendirme ve tedavi derhal başlatılmalıdır. FEROUT S’i NSAIİ’ler,
kortikosteroidler veya oral bisfosfonatlar gibi ülserojenik potansiyeli olduğu bilinen maddelerle
kombinasyon halinde kullanan hastalarda, antikoagülan alan hastalarda ve trombosit sayısı
50.000/mm3'ün (50 x 109/l) altında olan hastalarda dikkatli olunmalıdır (bkz. bölüm 4.5).
Deri rahatsızlıkları:
FEROUT S tedavisi sırasında deri döküntüleri görülebilir. Döküntüler çoğu durumda
kendiliğinden kaybolur. Tedaviye ara verilmesi gerektiğinde, deri döküntüleri kaybolduktan sonra
daha düşük dozda olmak üzere tedaviye tekrar başlanabilir ve doz daha sonra yavaş yavaş
artırılabilir. Şiddetli vakalarda tedaviye yeniden başlanırken, kısa bir süre oral steroid tedavisi
de kullanılabilir.
Stevens Johnson sendromu (SJS), toksik epidermal nekroliz (TEN) ve eozinofili ve sistemik
semptomlarla seyreden ilaç reaksiyonu (DRESS) dahil, hayati risk taşıyabilecek ya da ölümcül
olabilecek şiddetli kutanöz advers reaksiyonlar (SCAR’lar) bildirilmiştir. Bir SCAR’dan şüphe
8edilmesi durumunda FEROUT S derhal bırakılmalı ve tekrar başlatılmamalıdır. Reçete
edilirken hastalara şiddetli deri reaksiyonlarının belirtileri ve semptomları hakkında bilgi
verilmeli ve hastalar yakından izlenmelidir.
Aşırı duyarlılık reaksiyonları:
Deferasiroks kullanan hastalarda vakaların çoğunda tedavinin ilk ayında meydana gelen ciddi
aşırı duyarlılık (anafilaksi ve anjiyoödem gibi) reaksiyonları bildirilmiştir (bkz. bölüm 4.8).
Eğer bu tür reaksiyonlar meydana gelirse FEROUT S tedavisi kesilmeli ve uygun tıbbi
müdahaleler gerçekleştirilmelidir. Anaflaktik şok riski nedeniyle, aşırı duyarlılık reaksiyonu
yaşamış olan hastalarda deferasiroksa tekrar başlanmamalıdır (bkz. bölüm 4.3).
Görme ve işitme:
Deferasiroks tedavisi sırasında işitme (işitme duyusunun azalması) ve göz (lens opasiteleri,
katarakt, göz içi basıncında artış, retina bozuklukları) bozukluklarının gelişebildiği
bildirilmiştir (bkz. bölüm 4.8). FEROUT S tedavisine başlanmadan önce bu nedenle, işitme
testleri ve fundoskopi dahil görme testlerinin yapılması ve daha sonra da düzenli aralıklarla (her
12 ayda bir) tekrarlanması önerilir. Bu test sonuçlarında bozukluk görülürse, dozun azaltılması
veya tedavinin durdurulması düşünülebilir.
Kan bozuklukları:
Deferasiroks ile tedavi edilen hastalarda pazarlama sonrası agranülositoz, lökopeni,
trombositopeni veya pansitopeni (veya bu sitopenilerin ağırlaşması) ve ağırlaşmış anemi rapor
edilmiştir. Bu hastaların çoğunda daha önceden, sıklıkla kemik iliği yetmezliği ile ilişkili
hematolojik bozuklukların olduğu bildirilmiştir (bkz. bölüm 4.8). Bununla birlikte, etken ya da
ağırlaştırıcı rolü göz ardı edilemez. Açıklanamayan sitopeni gelişen hastalarda tedaviye ara
verilmesi düşünülmelidir.
Dikkate alınacak diğer unsurlar:
Hastanın tedaviye verdiği cevabın değerlendirilmesi ve aşırı şelasyondan kaçınılması amacıyla
serum ferritin düzeylerinin her ay ölçülmesi önerilir (bkz. bölüm 4.2). Yüksek dozda tedavinin
uygulandığı dönemlerde ve serum ferritin düzeyleri hedef aralığa yakın olduğunda doz azaltımı
veya böbrek ve karaciğer fonksiyonlarının ve serum ferritin düzeylerinin yakından izlenmesi
önerilmektedir. Bu düzeyler sürekli olarak <500 mcg/L (kan transfüzyonlarına bağlı kronik
demir yüklenmesinde) ya da <300 mcg/L (transfüzyona bağlı olmayan talasemi
semptomlarında) bulunursa, tedaviye ara verilmesi düşünülmelidir.
Serum kreatinin, serum ferritin ve serum transaminazlar ile ilgili yapılan test sonuçları
kaydedilmeli ve düzenli olarak değerlendirilmelidir.
İki klinik çalışmada, 5 yaşa kadar deferasiroks ile tedavi edilen pediyatrik hastalarda büyüme
ve cinsel gelişim etkilenmemiştir (bkz. Bölüm 4.8). Bununla birlikte, transfüzyona bağlı aşırı
demir yükü olan pediyatrik hastaların yönetiminde genel bir önlem olarak, tedavi öncesinde
ve düzenli aralıklarla (her 12 ayda bir) vücut ağırlığı, boy ve cinsel gelişim izlenmelidir.
Kardiyak disfonksiyon, aşırı demir yüklenmesinde bilinen bir komplikasyondur. Aşırı demir
yüklenmesi olan hastaların FEROUT S ile uzun dönem tedavisi süresince kardiyak fonksiyon
izlenmelidir.
9Yardımcı Maddeler:
Tabletler, laktoz içerir. Nadir kalıtımsal galaktoz intoleransı, Lapp laktaz yetmezliği ya da
glukoz-galaktoz malabsorpsiyon problemi olan hastaların bu ilacı kullanmamaları gerekir.
FEROUT S, aspartam içermektedir. Aspartam oral olarak alındığı zaman gastrointestinal yolda
hidrolize olur. Ana hidroliz ürünlerinden birisi de fenilalanindir. 12 haftadan küçük bebeklerde
aspartam kullanımını değerlendirecek klinik ve klinik dışı veri bulunmamaktadır.
4.5. Diğer tıbbi ürünler ile etkileşim ve diğer etkileşim şekilleri
Deferasiroksun diğer demir şelatör tedavileri ile kombinasyonlarının güvenliliği
saptanmamıştır. Bu nedenle diğer demir şelatör tedavileri ile kombine edilmemelidir (bkz.
Bölüm 4.3).
Gıda ile etkileşim:
Besinlerle birlikte alınması, deferasiroks biyoyararlanım oranını değişebilen derecelerde
artırmıştır. Bu nedenle FEROUT S, aç karnına ve yemekten en az 30 dakika önce, tercihen her
gün aynı saatte alınmalıdır (bkz. bölüm 4.2).
FEROUT S’in sistemik maruziyetini azaltabilen ajanlar:
Deferasiroks metabolizasyonu UGT enzimlerine bağlıdır. Sağlıklı gönüllüler üzerinde yapılan
bir çalışmada deferasiroks (30 mg/kg tek doz suda dağılabilen tablet formülasyonu) ve güçlü
UDP-glukuronoziltransferaz (UGT) indükleyicisi rifampisinin (600 mg/gün tekrarlı doz)
eşzamanlı uygulanması, deferasiroks maruziyetinde % 44 oranında bir azalmaya (% 90 GA: %
37 - % 51) yol açmıştır. Bu nedenle, FEROUT S’nin güçlü UGT indükleyicilerle birlikte
uygulanması (örn. rifampisin, karbamazepin, fenitoin, fenobarbital, ritonavir), FEROUT S
etkililiğinde bir azalmaya yol açabilir. Hastanın serum ferritin düzeyi beraber kullanım
sırasında ve sonrasında izlenmelidir ve gerektiği takdirde FEROUT S dozunda ayarlama
yapılmalıdır.
Enterohepatik geri döngünün derecesini saptama amaçlı mekanistik bir çalışmada
kolestiramin, deferasiroks maruziyetini önemli ölçüde azaltmıştır (bkz. Bölüm 5.2).
CYP3A4 tarafından metabolize edilen midazolam ve diğer ajanlar ile etkileşimi:
Sağlıklı gönüllülerde yapılan bir çalışmada, deferasiroks suda dağılabilen tablet formülasyonu
ile midazolamın (bir CYP3A4 substratı) eş zamanlı uygulaması midazolam maruziyetini % 17
(% 90 GA: % 8 - % 26) azaltmıştır. Klinikte bu etki daha belirgin olabilir. Bu nedenle,
etkililikteki olası bir düşüşe neden olabileceğinden, deferasiroks CYP3A4 aracılığıyla
metabolize edilen maddeler ile (örneğin; siklosporin, simvastatin, hormonal doğum kontrol
hapları, bepridil, ergotamin,) kombinasyon halinde kullanıldığında dikkatli olunmalıdır.
CYP2C8 tarafından metabolize edilen repaglinid ve diğer ajanlar ile etkileşim:
Bir sağlıklı gönüllü çalışmasında, orta güçte bir CYP2C8 inhibitörü olarak deferasiroksun
(günlük 30 mg/kg, süspanse olabilen tablet formülasyonu) bir CYP2C8 substratı olan, 0,5
mg’lık tek doz olarak verilen repaglinid ile birlikte uygulanması repaglinidin EAA ve C
maks.
10değerlerini sırasıyla yaklaşık 2,3 kat (% 90 GA [2,03 - 2,63]) ve 1,6 kat (% 90 GA [1,42 - 1,84])
artırmıştır. Repaglinid için 0,5 mg’dan yüksek dozları ile etkileşim belirlenmediği için
deferasiroksun repaglinid ile eşzamanlı kullanımından kaçınılmalıdır. Kombinasyon gerekli
olursa, dikkatli klinik takip ve kan glukozu takibi yürütülmelidir (bkz., bölüm 4.4). Deferasiroks
ve paklitaksel gibi diğer CYP2C8 substratları arasında bir etkileşim göz ardı edilemez.
CYP1A2 tarafından metabolize edilen teofilin ve diğer ajanlarla etkileşim:
Sağlıklı gönüllüler üzerinde yapılan bir çalışmada, eşzamanlı deferasiroks (30 mg/kg/gün
tekrarlı doz) ve CYP1A2 substratı teofilin (120 mg tekli doz) uygulaması, teofilin EAA
değerinde % 84’lük bir artışa yol açmıştır (% 90 GA: % 73 ila % 95 arasında). Tek doz C
maks
değeri etkilenmemiştir; fakat kronik doz uygulaması ile birlikte teofilin C değerinde bir artış
maks
beklenmektedir. Bu nedenle, FEROUT S ve teofilinin birlikte kullanımı önerilmemektedir.
FEROUT S ve teofilin eşzamanlı olarak kullanıldığında teofilin konsantrasyonu takibi ve olası
teofilin doz azaltımı düşünülmelidir. FEROUT S ve diğer CYP1A2 substratları (alosetron,
kafein, duloksetin, melatonin, ramelteon, takrin, teofilin, tizanidin) arasında bir etkileşim
olasılığı bulunmaktadır. Ağırlıklı olarak CYP1A2 tarafından metabolize olan ve dar terapötik
indekse sahip maddeler için (örn., klozapin, tizanidin), teofilin ile aynı öneriler geçerlidir.
Diğer bilgiler:
Deferasiroks ve alüminyum içeren antasitlerin birlikte kullanılması ile ilgili klinik çalışma
yapılmamıştır. Deferasiroksun alüminyum affinitesi demir affinitesinden daha düşük olmasına
rağmen FEROUT S alüminyum içeren antasit preparatlarla birlikte kullanılmamalıdır.
NSAIİ’lar (yüksek dozda asetilsalisilik asidi de içeren), kortikosteroidler ya da oral
bisfosfonatlar gibi ülserojenik potansiyeli olduğu bilinen ilaçlarla ve antikoagülanlarla
kombinasyon halinde FEROUT S kullanan hastalarda gastrointestinal toksisite riskini
arttırabilir (bkz. bölüm 4.4).
Deferasiroksun antikoagülanlar ile eşzamanlı uygulanması da gastrointestinal kanama riskini
yükseltebilir. Deferasiroks, bu maddeler ile kombine edildiğinde yakın klinik izlem
gerekmektedir.
Eşzamanlı deferasiroks ve busulfan uygulaması busulfan maruziyetinde artışla
sonuçlanmaktadır; ancak etkileşimin mekanizması henüz belirsizdir. Mümkünse, doz
ayarlanması için busulfan test dozunun farmakokinetinin (EAA, klirens) değerlendirilmesi
yapılmalıdır.
Özel popülasyonlara ilişkin ek bilgiler
Etkileşim açısından özel popülasyonlara ilişkin veri bulunmamaktadır.
Pediyatrik popülasyon:
Etkileşim açısından pediyatrik popülasyona ilişkin veri bulunmamaktadır.
4.6. Gebelik ve laktasyon
Genel tavsiye
Gebelik kategorisi C’dir.
11Çocuk doğurma potansiyeli bulunan kadınlar / Doğum kontrolü (Kontrasepsiyon)
FEROUT S, hormonal kontraseptiflerin etkisini azaltabilir (bkz. bölüm 4.5). Çocuk doğurma
potansiyeline sahip kadınların, FEROUT S kullandıkları sırada ek veya alternatif hormonal
olmayan bir doğum kontrol yöntemi kullanmaları önerilir.
Gebelik dönemi
Önlem olarak FEROUT S gebelerde, açıkça gerekli olmadığı sürece kullanılmamalıdır.
Deferasiroksun gebe kadınlarda kullanımına ilişkin yeterli veri mevcut değildir.
Önlem olarak, açıkça gerekli olmadığı sürece gebelik sırasında FEROUT S’in kullanılmaması
önerilir.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
bölüm 5.3). İnsanlara yönelik potansiyel risk bilinmemektedir.
Laktasyon dönemi
Hayvanlar üzerinde yapılan çalışmalar, deferasiroksun hızla ve geniş ölçüde anne sütüne
geçtiğini göstermiştir. Doğan yavrular üzerinde herhangi bir etki görülmemiştir.
Deferasiroksun insan sütüne geçip geçmediği bilinmemektedir. FEROUT S kullanan
annelerin, bebeklerini emzirerek beslemeleri önerilmez.
Üreme yeteneği/Fertilite:
Hayvanlarda, dişi ve erkek fertilitesi üzerinde advers etki bulunmamıştır. İnsanlar için veri
mevcut değildir (bkz. bölüm 5.3).
4.7. Araç ve makine kullanımı üzerindeki etkiler
Deferasiroks, araç ve makine kullanma becerisi üzerinde minör bir etkiye sahiptir. Yaygın
olmayan sıklıkla görülen bir advers reaksiyon olan sersemlik hali deneyimleyen hastalar, araç
veya makine kullanırken dikkatli olmalıdır (bkz. Bölüm 4.8).
4.8. İstenmeyen etkiler
Güvenlilik profilinin özeti
Pediyatrik ve yetişkin hastalarda deferasiroks dağılabilen tabletler ile kronik tedavi sırasında
bildirilen en sık reaksiyonlar gastrointestinal rahatsızlıklar (genelde mide bulantısı, kusma,
diyare ve karın ağrısı) ve deri döküntüsüdür. Diyare 2 ila 5 yaşındaki pediatrik hastalarda ve
yaşlılarda daha yaygındır. Doza bağlı olan bu reaksiyonlar, çoğunlukla hafif-orta şiddettedir
ve çoğunlukla, tedaviye devam edilse bile ortadan kaybolmaktadır.
Klinik çalışmalar sırasında hastaların yaklaşık % 36’sında serum kreatininde doza bağımlı
değişiklikler meydana gelmiş olmakla birlikte değerlerin çoğu normal aralıkta kalmıştır.
Tedavinin ilk yılında beta talasemi ve aşırı demir yüklenmesi olan hem pediatrik hem de erişkin
hastalarda ortalama kreatinin klirensinde azalmalar görülmüştür; fakat tedavinin sonraki
yıllarında bu değerde ek değişiklikler olmadığı yönünde kanıt mevcuttur. Karaciğer
12transaminazlarında yükselmeler bildirilmiştir. Renal ve hepatik parametreler için güvenlilik
izlemi programları önerilir. İşitsel (duyma yetisinde azalma) ve göz ile ilgili (lens opasiteleri)
bozukluklar yaygın olmayan sıklıkta görülür ve yine yıllık muayeneler önerilir (bkz. bölüm
4.4).
Deferasiroks kullanımı ile Stevens Johnson sendromu (SJS), toksik epidermal nekroliz (TEN)
ve eozinofili ve sistemik semptomlarla seyreden ilaç reaksiyonu (DRESS) dahil şiddetli
kutanöz advers reaksiyonlar (SCAR’lar) bildirilmiştir (bkz. bölüm 4.4).
Klinik çalışmalarda, deferasiroks tedavisinden sonra aşağıda listelenen advers ilaç
reaksiyonları bildirilmiştir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Kan ve lenf sistemi hastalıkları
Bilinmiyor: Pansitopeni1, trombositopeni1, aneminin kötüleşmesi1, nötropeni1
Bağışıklık sistemi hastalıkları
Bilinmiyor: Aşırı duyarlılık reaksiyonları (anafilaktik reaksiyon ve anjiyoödem dahil)1
Metabolizma ve beslenme hastalıkları
Bilinmiyor: Metabolik asidoz1
Psikiyatrik hastalıklar
Yaygın olmayan: Anksiyete, uyku bozukluğu
Sinir sistemi hastalıkları
Yaygın: Baş ağrısı
Yaygın olmayan: Sersemlik
Göz hastalıkları
Yaygın olmayan: Katarakt, makülopati
Seyrek: Optik nörit
Kulak ve iç kulak hastalıkları
Yaygın olmayan: Sağırlık
Solunum, göğüs bozuklukları ve mediastinal hastalıklar
Yaygın olmayan: Larinkste ağrı
13Gastrointestinal hastalıklar
Yaygın: İshal, kabızlık, bulantı, kusma, karın ağrısı, karında şişkinlik, hazımsızlık
Yaygın olmayan: Gastrointestinal hemoraji, gastrik ülser (çoklu ülserler dahil), duodenal ülser,
gastrit
Seyrek: Özofajit
Bilinmiyor: Gastrointestinal perforasyon1, akut pankreatit1
Hepato-bilier hastalıklar
Yaygın: Transaminazlarda artış
Yaygın olmayan: Hepatit, kolelityazis
Bilinmiyor: Karaciğer yetmezliği1, 2
Deri ve deri-altı doku hastalıklarI
Yaygın: Döküntü, kaşıntı
Yaygın olmayan: Pigmentasyon bozukluğu
Seyrek: Eozinofili ve sistemik semptomlarla seyreden ilaç reaksiyonu (DRESS)
Bilinmiyor: Stevens-Johnson Sendromu1, hipersensitif vaskülit1, ürtiker1, alopesi1, eritema
multiforme1, toksik epidermal nekroliz (TEN)1
Böbrek ve idrar yolu hastalıkları
Çok yaygın: Kan kreatinin düzeylerinin yükselmesi
Yaygın: Proteinüri
Yaygın olmayan: Renal tübülar bozukluk2 (Edinsel Fanconi sendromu), glikozüri
Bilinmiyor: Akut böbrek yetmezliği1 2, tübülointerstisyel nefrit1, nefrolitiyazis1, renal tübüler
nekroz1
Genel bozukluklar ve uygulama bölgesine ilişkin hastalıklar
Yaygın olmayan: Ateş, ödem, bitkinlik
1 Pazarlama sonrası raporlanan yan etkilerdir. Bunlar, güvenilir bir görülme sıklığı belirlemenin
veya tıbbi ürüne maruziyet ile nedensel ilişki kurmanın, her zaman mümkün olmadığı spontan
raporlardan elde edilmiştir.
2 Hiperamonyemik ensefalopati bağlamında bilinç değişiklikleri ile ilişkili şiddetli formlar
bildirilmiştir.
14Seçilen advers reaksiyonların tanımı:
Safra taşı ve safrayla ilgili hastalıklar hastaların yaklaşık % 2’sinde rapor edilmiştir. Karaciğer
transaminazlarının yükselmesi hastaların % 2’sinde bir advers etki olarak rapor edilmiştir.
Hepatit düşündüren, normalin üst sınırından 10 kat daha fazla transaminaz yükselmeleri, (%
0,3) nadirdir. Pazarlama sonrası deneyim sırasında, defereasiroks ile bazen ölümle sonuçlanan
karaciğer yetmezliği bildirilmiştir (bkz. Bölüm 4.4). Pazarlama sonrası metabolik asidoz
raporları bulunmaktadır. Bu hastaların büyük çoğunluğunda renal bozukluk, renal tübülopati
(Fanconi sendromu) veya diyare ya da asit baz dengesi bozukluğunun bilinen bir
komplikasyon olduğu rahatsızlıklar mevcuttur. Safra ile ilgili altta yatan durumların
belgelenmediği ciddi akut pankreatit vakaları gözlenmiştir. Diğer demir şelasyon tedavilerinde
olduğu gibi, defereasiroks ile tedavi edilen hastalarda yüksek frekans işitme kaybı ve
merceksi opasiteler (erken katarakt) nadir olarak gözlenmektedir.
Transfüzyona bağlı aşırı demir yüklenmesinde kreatinin klirensi
Beş yıla varan sürelere sahip iki randomize ve dört açık etiketli çalışmada deferasiroks ile tedavi
edilen transfüzyona bağlı aşırı demir yüklenmesi olan 2.102 erişkin ve pediatrik beta talasemi
hastasının retrospektif bir meta analizinde, tedavinin ilk bir yılında erişkin hastalarda % 13,2
(% 95 GA: %-14,4 ila %-12,1; n=935) ve pediatrik hastalarda % 9,9’luk (% 95 GA: %-11,1 ila
%-8,6; n=1,142) ortalama kreatinin klirensi azalmaları gözlenmiştir. Beş yıla kadar takip edilen
250 hastada ortalama kreatinin klirensinde fazla azalma gözlenmemiştir.
Transfüzyona bağlı olmayan talasemi sendromları olan hastalarda klinik çalışma
Transfüzyona bağlı olmayan talasemi sendromları ve aşırı demir yüklenmesi olan hastalarda
yürütülen 1 yıllık bir çalışmada (10 mg/kg/gün dozunda suda dağılabilen tabletler), ishal (%
9,1), döküntü (% 9,1) ve bulantı (% 7,3) çalışma ilacı ile ilişkili en sık advers olaylar olmuştur.
Hastaların sırasıyla % 5,5 ve % 1,8’inde anormal serum kreatinin ve kreatinin klirens değerleri
bildirilmiştir. Hastaların % 1,8’inde, karaciğer transaminazlarında başlangıcın 2 katından ve
normalin üst sınırının 5 katından daha fazla yükselme olduğu bildirilmiştir.
Özel popülasyonlara ilişkin ek bilgiler:
Pediyatrik popülasyon:
İki klinik çalışmada, deferasiroks ile 5 yıla kadar tedavi edilen pediatrik hastaların büyümesi ve
cinsel gelişimi etkilenmemiştir (bkz. bölüm 4.4).
2-5 yaş arasındaki pediyatrik hastalarda yetişkinlerden daha fazla diyare bildirilmiştir.
Defereasiroks ile tedavi edilen beta talasemili çocuklarda ve adolesanlarda renal tübülopati
bildirilmiştir. Pazarlama sonrası raporlarda, çocuklarda yüksek oranda Fanconi Sendromu
kaynaklı metabolik asidoz vakaları meydana gelmiştir.
Başta çocuklar ve adölesanlar olmak üzere akut pankreatit bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
15Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Akut doz aşımının erken belirtileri; abdominal ağrı, ishal, mide bulantısı ve kusma gibi sindirim
sistemi etkileridir. Tedaviye ara verildikten sonra iyileşen karaciğer enzimi ve kreatinin artışı
vakaları dahil olmak üzere karaciğer ve böbrek bozuklukları bildirilmiştir. Yanlışlıkla
uygulanmış tek bir 90 mg/kg doz, tedaviden sonra iyileşmiş Fanconi sendromuna neden
olmuştur.
Deferasiroks için spesifik bir antidot yoktur. Doz aşımı tedavisine yönelik standart prosedürler
ve tıbbi olarak gerekli oldukça semptomatik tedavi uygulanabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Demir şelatörü,
ATC kodu: V03AC03
Etki mekanizması:
Deferasiroks, oral yoldan etkili, demir (III) selektivitesi yüksek bir şelatördür. Demire 2:1
oranında yüksek affiniteyle bağlanan, tridentat bir ligand kimliğini taşıyan deferasiroks,
vücuttaki demirin, öncelikle dışkı yoluyla vücuttan uzaklaştırılmasını artırır. Çinko ve bakır
affinitesi düşük olan deferasiroks, bu metallerin kandaki düzeylerinin düşük değerlerde sabit
kalmasına neden olmaz.
Farmakodinamik etkiler:
Aşırı demir yükü olan, erişkin talasemi hastalarında demir dengesi ile ilgili bir metabolizma
çalışmasında; günde 10, 20 ve 40 mg/kg defereasiroks; kilo başına vücuttan günde sırasıyla
0,119, 0,329 ve 0,445 mg demir uzaklaştırılmasını sağlamıştır.
Klinik etkililik ve güvenlilik:
Deferasiroks dağılabilen tabletler ile klinik etkililik çalışmaları yürütülmüştür
Deferasiroks, kan transfüzyonları nedeniyle kronik demir yüklemesi olan 411 erişkin (yaş≥16)
ve 292 pediyatrik (2 ila <16 yaş arası) hastalarda araştırılmıştır. Pediyatrik hastalardan 52’si 2
ila 5 yaş arasındadır. Bu hastalar, beta-talasemi, orak hücreli anemi ve diğer doğuştan ya da
edinsel anemiler (myelodisplastik sendromlar, Diamond-Blackfan sendromu, aplastik anemi ve
nadir görülen diğer anemiler) nedeniyle transfüzyon uygulanan hastalardır.
Beta-talasemisi olan ve sık sık kan transfüzyonu uygulanan erişkin ve pediyatrik hastalarda
günde 20 ve 30 mg/kg deferasiroks suda dağılabilen tabletin bir yıl boyunca kullanılması;
vücuttaki total demiri işaret eden göstergelerde azalma sağlamış; karaciğerdeki demir
konsantrasyonunu sırasıyla ortalama -0,4 ve -8,9 mg Fe/gram karaciğer dokusu (biyopsi kuru
ağırlığı) azaltmış ve serum ferritin düzeylerinin ortalama olarak sırasıyla -36 ve -926 mcg/L
azalmasına neden olmuştur. Aynı dozlardaki vücuttan atılan demir: vücuda giren demir
16oranlarının sırasıyla 1,02 ve 1,67 olması, sırasıyla net demir dengesinin ve vücuttan demir
uzaklaştırılmasının sağlandığını göstermiştir. Deferasiroks, daha başka anemileri olan, demir
yükü mevcut hastalarda da benzer terapötik yanıtlar elde edilmesine neden olmuştur. Günde 10
mg/kg deferasiroks suda dağılabilen tabletin 1 yıl boyunca kullanılması, seyrek olarak
transfüzyon uygulanan veya değişim (exchange) transfüzyonu uygulanan hastalarda net demir
dengesini sağlayacak dozlardır. Serum ferritin düzeylerinin her ay ölçülmesi, karaciğerdeki
demir konsantrasyonu değişikliklerini yansıtmış ve serum ferritin düzeylerinin, tedaviye alınan
yanıtın izlenmesinde kullanılabileceğini göstermiştir. MRG’nin kullanıldığı sınırlı klinik veriler
(başlangıçta normal kardiyak fonksiyona sahip 29 hasta), deferasiroks 10-30 mg/kg/gün (suda
dağılabilen tablet formülasyonu) ile 1 yıl süreli tedavinin kalpteki demir düzeylerini
azalabileceğini de göstermektedir (ortalama olarak, MRG T2* 18,3 milisaniyeden 23,0
milisaniyeye yükselmiştir).
Beta-talasemisi olan ve transfüzyona bağlı aşırı demir yükü meydana gelen 586 hastada yapılan
pivotal karşılaştırmalı çalışmanın ilk analizi, toplam hasta popülasyonu analizinde deferasiroks
suda dağılabilen tabletlerin deferoksamin ile eşit etkinliğe sahip olduğunu göstermemiştir. Bu
çalışmaya ilişkin post-hoc analize göre, karaciğer demir konsantrasyonu ≥7 mg Fe/g ka olan ve
deferasiroks suda dağılabilen tablet (20 ve 30 mg/kg) ya da deferoksamin (35 ila ≥50 mg/kg)
ile tedavi edilen hasta alt grubunda etkinlik açısından deferasiroksun deferoksaminden daha
aşağıda olduğuna dair bir veri saptanmamıştır. Ancak karaciğer demir konsantrasyonu <7 mg
Fe/ka olan ve deferasiroks suda dağılabilen tabletin (5 ve 10 mg/kg) ya da deferoksamin (20 ila
35 mg/kg) ile tedavi edilen hastalarda, iki şelatöre ilişkin doz uygulamasındaki dengesizlikten
dolayı eşit etkinlik gösterilmemiştir. Bu dengesizlik deferoksamin kullanan hastaların,
protokolde belirtilen dozdan daha yüksek olması koşuluyla çalışma öncesi dozlarına devam
etmelerine izin verilmesinden kaynaklanmıştır. Bu pivotal çalışmaya 6 yaşın altında elli altı
hasta katılmış ve bunlardan 28’i deferasiroks suda dağılabilen tablet kullanmıştır.
Klinik öncesi ve klinik çalışmalara göre, deferasiroks suda dağılabilen tablet 2:1 doz oranında
kullanıldığında (yani, deferoksamin dozunun yarısı kadar deferasiroks dozu) deferoksamin
kadar etkin olabilmektedir. Ancak, bu doz uygulama önerisi klinik çalışmalarda prospektif
olarak değerlendirilmemiştir.
Ayrıca, karaciğer demir konsantrasyonu ≥7 mg Fe/g ka olan, çeşitli nadir anemiler veya orak
hücre hastalığının görüldüğü hastalarda 20 ve 30 mg/kg’a kadar deferasiroks suda dağılabilen
tablet ile karaciğer demir konsantrasyonu ve serum ferritinde, beta-talasemili hastalarda
gözlenene benzer bir azalmaya yol açmıştır.
MDS (Düşük / Orta-1 risk) ve transfüzyona bağlı aşırı demir yükü olan 225 hastada plasebo
kontrollü bir randomize bir çalışma yapılmıştır. Bu çalışmanın sonuçları, deferasiroksun olaysız
sağ kalım (EFS, ölümcül olmayan kalp veya karaciğer olaylarını içeren kompozit bir sonlanım
noktası) ve serum ferritin düzeyleri üzerinde olumlu bir etkisinin olduğunu göstermektedir.
Güvenlilik profili yetişkin MDS hastalarında yapılan önceki çalışmalarla uyumlu olmuştur.
2 ila <6 yaşında (kayıtta) transfüzyonel hemosiderozu olan ve deferasiroks kullanmış 267
çocuk ile yapılan 5 yıl süreli bir gözlemsel çalışmada, genel yetişkinlere ve daha büyük
pediatrik popülasyona kıyasla 2 ila <6 yaşındaki pediatrik hastalarda, serum kreatininde >%
33 ve ≥2 ardışık durumda normalin üst sınırı üzerinde artış (% 3,1) ve alanin
aminotransferazda (ALT) normalin üst sınırının 5 katından fazla artış (% 4,3) dahil
deferasiroksun güvenlilik ve tolerabilite profilinde klinik anlamlı farklar görülmemiştir.
Çalışmayı tamamlayan 145 hastanın sırasıyla % 20,0 ve % 8,3’ünde ALT ve aspartat
aminotransferazda artışa dair bir seferlik olaylar bildirilmiştir.
17Deferasiroks film kaplı ve suda dağılabilen tabletlerin güvenliliğinin değerlendirildiği bir
çalışmada, transfüzyona bağımlı talasemi veya miyelodisplastik sendromu olan 173 erişkin ve
pediatrik hasta 24 hafta süreyle tedavi edilmiştir. Film kaplı ve suda dağılabilen tabletler için
karşılaştırılabilir bir güvenlilik profili gözlenmiştir.
Transfüzyona bağımlı olmayan talasemi sendromları ve aşırı demir yükü olan hastalarda
deferasiroks suda dağılabilen tablet ile tedavi 1 yıllık, randomize, çift kör, plasebo kontrollü
çalışmada değerlendirilmiştir. Çalışmada iki farklı deferasiroks rejimi (5 ve 10 mg/kg/günlük
başlangıç dozu, her bir kolda 55 hasta) ve denk plasebonun (56 hasta) etkililiği
karşılaştırılmıştır. Çalışmaya 145 yetişkin ve 21 pediatrik hasta kaydedilmiştir. Birincil etkililik
parametresi karaciğer demir konsantrasyonunda (LIC) 12 aylık tedaviden sonra başlangıca göre
meydana gelen değişikliktir. İkincil etkililik parametrelerinden biri başlangıç ve dördüncü
çeyrek arasında serum ferritinindeki değişikliktir. 10 mg/kg/günlük başlangıç dozunda,
deferasiroks suda dağılabilen tablet toplam vücut demiri belirteçlerinde azalmalara yol açmıştır.
Ortalamada karaciğer demir konsantrasyonu deferasiroks suda dağılabilen tablet ile tedavi
edilen hastalarda (başlangıç dozu 10 mg/kg/gün) 3,80 mg Fe/g ka azalmış ve plasebo ile tedavi
edilen hastalarda 0,38 mg Fe/g ka artmıştır (p<0,001). Ortalamada, serum ferritini deferasiroks
suda dağılabilen tablet ile tedavi edilen hastalarda (başlangıç dozu 10 mg/kg/gün) 222,0
mcg/L azalırken, plasebo ile tedavi edilen hastalarda 115 mcg/L artırmıştır (p<0,001).
5.2. Farmakokinetik özellikler
Genel özellikler
Emilim:
Oral deferasiroksun emiliminden sonra, maksimal plazma konsantrasyonlarına ulaşması için
geçen süre ortanca değeri (t ) 1,5-4 saat arasındadır. Defereasiroks tabletlerindeki
maks
deferasiroksun mutlak biyoyararlanım (EAA) oranı, intravenöz dozunun % 70’i kadardır. Total
maruz kalım (EAA), yüksek miktarda yağ içeren (içerdiği kalorinin % 50’sinden fazlası
yağlardan gelen) bir kahvaltıyla birlikte alındığında yaklaşık ikiye katlanmış; standart bir
kahvaltıyla birlikte alındığında yaklaşık % 50 artmıştır. Yağ içeriği normal veya fazla olan
yemeklerden 30 dakika önce alınması, deferasiroks biyoyararlanımının (EAA) orta derecede
(yaklaşık % 13-25) artmasıyla sonuçlanmıştır.
Dağılım:
Deferasiroks, neredeyse tamamen serum albüminine olmak üzere plazma proteinlerine yüksek
oranda (% 99) bağlanır; deferasiroksun dağılım hacmi küçük olup erişkinlerde yaklaşık 14
litredir.
Biyotransformasyon:
Deferasiroksun ana metabolizma yolağı ardından safra yoluyla vücuttan uzaklaştırılacağı
glukuronidasyondur. Bu metabolizma sonucu meydana gelen glukuronidatların bağırsakta
dekonjugasyonu ve tekrar emilimi (enterohepatik dolaşım) olasıdır. Sağlıklı gönüllülerle
yapılan bir çalışmada, tek doz deferasiroks uygulanmasından sonra kolestiramin uygulanması,
deferasiroks maruziyetinde (EAA) % 45 azalma ile sonuçlanmıştır.
Deferasiroksun ana metabolik yolak glukuronidasyonu, öncelikle UGT1A1 ve daha az olarak
UGT1A3 tarafından gerçekleştirilir. Deferasiroksun insanlarda CYP450 aracılığıyla
18gerçekleşen (oksidatif) metabolizması, minör düzeyde (yaklaşık % 8) izlenmektedir.
Hidroksiürenin, invitro koşullarda deferasiroks metabolizmasını inhibe ettiği gözlenmemiştir.
Eliminasyon:
Deferasiroks ve metabolitleri vücuttan öncelikle (dozun % 84’ü) dışkı yoluyla uzaklaştırılır.
Deferasiroksun ve metabolitlerinin böbrekler yoluyla uzaklaştırılan bölümü azdır (dozun %
8’i). Eliminasyon yarılanma-ömrü (t ) ortalama 8–16 saat arasında değişmektedir.
1/2
Deferasiroksun safra yolu ile atılımında MRP2 ve MXR (BCRP) taşıyıcıları rol oynar.
Doğrusallık/doğrusal olmayan durum:
Kararlı durum halinde deferasiroksun C ve EAA değerleri dozla yaklaşık olarak
maks 0-24saat
doğrusal şekilde artar. Çoğul dozları izleyen birikim faktörü, 1,3-2,3’tür.
Hastalardaki karakteristik özellikler
Pediyatrik popülasyon:
Ergenlerin (12 - ≤ 17 yaş) ve çocukların (2 - <12 yaş) tek ve çoklu dozlardan sonra deferasiroksa
maruziyetinin erişkinlerdekinden düşük olduğu bulunmuştur. Altı yaşından küçük çocuklardaki
maruziyet, erişkinlerdekinden % 50 kadar daha azdır. Deferasiroks dozu her hastada, alınan
terapötik cevaba bakılarak ayarlandığından bunun klinikte herhangi bir sonuca yol açması
beklenmez.
Cinsiyet:
Kadınlarda deferasiroksun görünürdeki klerensi, erkeklere kıyasla % 17,5 oranında daha azdır.
Deferasiroks dozu her hastada, alınan terapötik cevaba bakılarak ayarlandığından bunun,
klinikte herhangi bir sonuca yol açması beklenmez.
Geriyatrik popülasyon:
Deferasiroksun yaşlı (65 veya daha ileri yaşta) hastalardaki farmakokinetiği incelenmemiştir.
Karaciğer / Böbrek yetmezliği:
Deferasiroksun farmakokinetiği, böbrek yetmezliği olan hastalarda incelenmemiştir. Normalin
üst sınırının 5 katına kadar olan karaciğer transaminaz düzeyleri, deferasiroks farmakokinetiği
üzerinde etkili olmamıştır.
Tek doz 20 mg/kg deferasiroks dağılabilir tabletlerin kullanıldığı bir klinik çalışmada,
ortalama maruziyet, normal karaciğer fonksiyonuna sahip deneklerle karşılaştırıldığında hafif
karaciğer yetmezliği olan hastalarda (Child Pugh Sınıf A) % 16 ve orta derecede karaciğer
yetmezliği olan hastalarda (Child Pugh Sınıfı B) % 76 artmıştır. Hafif veya orta derecede
karaciğer yetmezliği olan olgularda deferasiroksun ortalama Cmaks değeri % 22 artmıştır.
Şiddetli karaciğer yetmezliği (Child Pugh Sınıf C) olan bir hastada maruziyet 2.8 kat daha
yüksek olmuştur (bkz. Bölüm 4.2 ve 4.4).
5.3. Klinik öncesi güvenlilik verileri
Klinik olmayan veriler, geleneksel güvenlilik farmakolojisi, tekrarlanan doz toksisitesi,
genotoksisite veya karsinojenik potansiyel çalışmalarına dayalı olarak insanlar için özel bir
tehlike ortaya koymamaktadır. Başlıca toksik bulgular; böbrek toksisitesi ve lens opasitesidir
(katarakt). Yeni doğan ve genç hayvanlarda da benzer bulgularla karşılaşılmıştır. Böbrek
toksisitesinin öncelikle; daha önce demir yükü bulunmayan hayvanlardaki demir açığına bağlı
19olduğu düşünülmektedir.
In vitro genotoksisite testleri ya negatif (Ames testi, kromozomal anomali testi) ya da pozitiftir
(V79 taraması). Deferasiroks ölümcül dozlarda, demir yüklenmemiş sıçanlarda karaciğer
olmasa da kemik iliğinde in vivo mikronükleus oluşumuna neden olmuştur. Bu tip etkiler daha
önce demir yüklenmiş sıçanlarda gözlenmemiştir. Deferasiroks 2 yıllık bir çalışmada sıçanlara
ve 6 aylık bir çalışmada p53+/- heterozigot farelere uygulandığında karsinojenik
bulunmamıştır.
Üreme toksisitesi potansiyeli sıçanlarda ve tavşanlarda değerlendirilmiştir. Deferasiroks
teratojenik etki göstermemiş ama gebe sıçanlara, demir yükü olmayan anne hayvanlarda
şiddetle toksik olan yüksek dozlarda verildiğinde; iskelet ile ilgili yapısal varyasyonların
sıklığında ve ölü doğan yavru sayısında artışa neden olmuştur. Deferasiroks, fertilite veya
üreme üzerinde daha başka etkilere neden olmamıştır.
6. FARMASÖTİK ÖZELLİKLER
Deferasiroks, bir demir şelatörüdür. Deferasiroks, beyaz ila hafif sarımsı renkte tozdur. Molekül
ağırlığı 373,4’tür.
6.1. Yardımcı maddelerin listesi
Laktoz SD (inek sütü kaynaklı)
Krospovidon
Mikrokristalin sellüloz
Povidon (K30)
Sodyum lauril sülfat
Kolloidal silikon dioksit
Magnezyum stearat
Aspartam
Portakal aroması
6.2. Geçimsizlikler
Ürünün karbonatlı içeceklerde ve sütte eritilmesi, köpüklenmeye ve yavaş dağılmasına neden
olabileceği için, önerilmemektedir.
6.3. Raf ömrü
Raf ömrü 24 aydır.
6.4. Saklamaya yönelik özel uyarılar
30°C altındaki oda sıcaklığında saklayınız.
Nemden korumak için orijinal ambalajında saklayınız.
6.5. Ambalajın niteliği ve içeriği
PVC/PE/PVDC- Alüminyum blisterler 28 suda dağılabilen tablet.
206.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
ALİ RAİF İLAÇ SANAYİ. A.Ş.
34418 Kağıthane / İstanbul
8. RUHSAT NUMARASI
2018/145
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 12.03.2018
Ruhsat yenileme tarihi:
10. KÜB’ÜN YENİLENME TARİHİ
21