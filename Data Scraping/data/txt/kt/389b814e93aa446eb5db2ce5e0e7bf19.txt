 
 
 
1/6 KULLANMA TALİMATI  
 
KEYRELAKS 4 mg/2 ml IM enjeksiyonluk çözelti  
Kas içine uygulanır.  
Steril  
 
• Etkin madde : Her bir ampul 4 mg tiyokolşikosid  içerir. Birim dozunda (1 ml’de) 2 mg  
etkin madde bulunur.  
• Yardımcı madde (ler): Sodyum klorür, h idroklorik asit, enjeksiyonluk su . 
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen dokt orunuza veya eczacınıza danışınız.  
• Bu ilaç kişisel olarak sizin  için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.   
 
 
Bu Kullanma  Talimatında:  
 
1. KEYRELAKS  nedir ve ne için kullanılır?  
2. KEYRELAKS ’ı kullanmadan önce dikkat edilmesi gerekenler  
3. KEYRELAKS  nasıl kullanılır?  
4. Olası yan etkiler nelerdir?  
5. KEYRELAKS ’ın saklanması  
 
Başlıkları yer almaktadır.  
 
1. KEYRELAKS  nedir ve ne için kullanılır?  
KEYRELAKS, 2 m l’lik ampul formunda olup 4 mg tiyokolşikosid etkin maddesini içerir. Her 
bir kutuda 2 m l’lik 6 adet ampul bulunmaktadır.  
 
KEYRELAKS esas olarak kas gevşetici etkinliğe sahiptir. KEYRELAKS, yetişkinlerde ve 16 
yaştan itibaren ergenlerde ani ortaya çıkan omurilik kaynaklı ağrılı kas kasılmalarının ek 
tedavisinde kullanılır.   
 
 
2/6 2. KEYRELAKS’ı  kullanmadan ön ce dikkat edilmesi gerekenler  
KEYRELAKS ’ı aşağıdaki durumlarda KULLANMAYINIZ  
Eğer;  
• Kas veya kasların görev yapmaması (kasılamaması) durumu varsa,  
• Etkin maddeye ya da yardımcı maddelerden herhangi birine aşırı duyarlılığınız varsa,  
• Hamileli k ve emzirme döneminde iseniz,  
• Gebe kalma olasılığınız varsa ve etkili bir doğum kontrol yöntemi kullanmıyorsanız,  
• 16 yaşından küçükseniz . 
 
KEYRELAKS’ı  aşağıdaki durumlarda Dİ KKATLİ KULLANINIZ  
Eğer;  
• Sara hastası iseniz veya sara nöbeti riskiniz var ise , 
 
KEYRELAKS kullanırken vü cutta oluşan maddelerden biri, KEYRELAKS yüksek dozlarda 
kullanıldığında bazı hücrelerde hasara (anormal kromozom sayısına) neden olabilir. Bu durum 
hayvanlarda ve laboratuvarda yapılan çalışmalarda gösterilmiştir. İnsanlarda hücrel erde ortaya 
çıkabilen bu hasar kanser için risk faktörü oluşturur, doğmamış çocuğa zarar verebilir ve 
erkeklerde kısırlığa neden olabilir. Bu nedenle “Uygun  kullanım ve doz/uygulama sıklığı için 
talimatlar ’’ kısmında belirtilen doza ve tedavi süresine sıkı  bir şekilde uyunuz. İlacı daha 
yüksek dozlarda ve 5 günden fazla kullanmayınız. Başka sorularınız varsa lütfen doktorunuza 
danışınız.  
 
KEYRELAKS ile tedavi sırasında karaciğer sorunları ortaya çıkabilir. Eğer, aşağıdaki 
belirtilerden biri sizde ortaya çık arsa derhal doktorunuza bildiriniz:  
Mide (karın) bölgesinde ağrı veya rahatsızlık hissi, iştah kaybı, bulantı, kusma, ciltte veya göz 
aklarında sararma (sarılık), idrarın normalden koyu renkte olması, kaşıntı ve bunların yanı sıra 
ateş ve yorgunluk (özell ikle de daha önce sayılan belirtilerle birlikteyse). Bunlar karaciğer 
sorunlarının belirtileri olabilir.  
 
Eğer tedavi sırasında ishal ortaya çıkarsa KEYRELAKS ile tedaviyi kesiniz.  
 
Bu uyarılar geçmişteki herhangi bir dönemde dahi olsa sizin için geçerliys e lütfen doktorunuza 
danışınız.  
 
KEYRELAKS’ın  yiyecek ve içecek il e kullanılması  
KEYRELAKS sadece kas içine uygulandığı için yiyecek ve içecekler ile etkileşime girmez.  
 
Hamilelik  
İlacı kullanmadan önce doktorun uza veya eczacınıza danışınız.  
 
Hamile iseniz bu ilacı kullanmayınız.   
 
 
3/6 Tedaviniz sırasında hamile olduğunuzu fark ederseniz hemen doktorun uza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Eğer emziriyorsanız bu ilacı kullanmayınız.  
 
Araç ve makine kullanımı  
Klinik çalışmalara göre, KEYRELAKS’ın ruhsal aktiviteye bağlı motor etkiler ile ilgili 
(psikomotor) performans üzerine etk isi yoktur. Ancak, ilaç yaygın olarak uyuklamaya ve 
sersemliğe  neden olabildiğinden, araç ve makine kullanırken dikkatli olunuz.  
 
KEYRELAKS’ın  içeriğinde bulunan bazı yardımcı maddeler hakkında önemli bilgiler  
Bu tıbbi ürün her “doz”unda 1 mmol  (23 mg)’dan daha az sodyum ihtiva eder; yani aslında  
“sodyum içermez”.  
 
Diğer ilaçlar ile birlikte kullanımı  
Bazı ilaçlar ile birlikte kullanıldığında KEYRELAKS’ın ya da kullanılan diğer ilacın etkisi 
değişebilir.  
 
KEYRELAKS’ın kas -iskelet sistemi üzerin de kas gevşetici  etki gösteren diğer ilaçlarla birlikte 
alınması, birbirlerinin etkisini artırabileceklerinden dolayı önerilmemektedir. Aynı sebepten 
ötürü, düz kaslar üzerine etkili  olan bir diğer ilaçla birlikte kullanılması durumunda, istenmeyen 
etkiler in görülme sıklığının artması ihtimaline karşı dikkatli olunmalıdır.  
 
Bu uyarının belirli bir süre önce kullanılmış veya gelecekte bir zaman kullanılabilecek ürünlere 
de uygulanabileceğini not ediniz.  
 
Eğer reçeteli ya da reçetesiz herhangi bir ilacı şu an da kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. KEYRELAKS  nasıl kullanılır?  
• Uygun kullanım ve doz/uyg ulama sıklığı için talimatlar : 
Doktorunuz hastalığınıza bağlı olarak ilacınızın dozunu belirleyecek ve size uygulayacaktır . 
 
Önerilen ve günlük maksimum doz, her 12 saatte bir alınmak koşuluyla (12 saat aralık 
verilerek) günde 2 kez 1 ampul (4 mg tiyokolşikosid)’dür. Yani bir günde 2 ampulden (toplam 
8 mg tiyokolşikosid) fazla KEYRELAKS kullanmayınız. Kas içine enjekte edilerek kullanılır.  
 
Ampul formu ile önerilen tedavi süresi 3 -5 gündür. İlacı 5 günden fazla kullanmayınız. Önerilen 
dozu aşmayınız ve uz un süreli kullanımdan  kaçınınız .  
 
 
4/6 Fizik tedavi seanslarında hazırlık için; kas gevşetici etkinin elde edilmesi için gereken süre (IM  
enjeksiyondan sonra 30 -40 dakika) göz önünde bulundurulmalıdır.  
 
• Uygulama yolu ve metodu:  
KEYRELAKS kas içine enjekte edilerek kullanılır.  
Enjeksiyon işlemi bu konuda eğitim görmüş bir sağlık hizmetleri uzmanı tarafından yapılır.  
 
• Değişik yaş grupları:  
Çocuklarda kullanımı:  
Bu ilacı 16 yaşından küçük çocuklarda kullanmayınız.  
 
Yaşlılarda kullanımı:  
KEYRELAKS ’ın yaşlı hastalardaki güvenliliği ve etkililiği incelenmemiştir.  
 
• Özel kullanım durumları:  
Böbrek /Karaciğer  yetmezliği:  
KEYRELAKS’ın böbrek/karaciğer yetmezliği olan  hastalardaki güvenliliği ve etkinliği 
incelenmemiştir.  
 
Eğer KEYRELAKS ’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla KEYRELAKS  kullandıysanız:  
KEYRELAKS ’tan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
KEYRELAKS’ı  kullanmayı unutursanız  
Unutulan dozları denge lemek için çift doz almayınız.  
 
KEYRELAKS  ile tedavi sonlandırıl dığındaki oluşabilecek etkiler  
KEYRELAKS ile tedavi sonlandırıldığında olumsuz bir etki b ulunmamaktadır.  
 
4. Olası yan etkiler nelerdir?  
Tüm ilaçlar gibi KEYRELAKS’ın  içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa, KEYRELAKS’ı  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Eller, ayaklar, bilekler, yü z, dudakların şişmesi ya da ağzın veya boğazın yutmayı veya 
nefes almayı zorlaştıracak şekilde şişmesi,  
• Kaşıntı, deri ve mukoza üzerindeki şişmeler (anjiyonörotik ödem),  
• Baygınlık (vazovagal senkop),   
 
 
5/6 • Havaleler,  
• Deri döküntüleri.  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin KEYRELAKS’a karşı ciddi alerjiniz var demektir.  
Acil tıbbi müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
Yan etkiler aşağı daki gibi sıralanmıştır:  
Çok yaygın  : 10 hastanın en az birinde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1000 hastanın birinden fazla görülebilir.  
Seyrek  : 1000 hastanın birinden az, fakat 10000 hastanın birinden fazla görülebilir.  
Çok seyrek  : 10000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor.  
 
Yaygın:  
• Sersemlik, uyuklama hali , 
• Mide ağrıs ı, 
• İshal.  
 
Yaygın olmayan:  
• Bulantı,  
• Kusma,  
• Kaşıntı , 
• Alerjik d eri reaksiyon ları 
 
Seyrek:  
• Tansiyon düşüklüğü .  
 
Bilinmiyor:  
• Mide (karın) bölgesinde ağrı veya rahatsızlık hissi, c iltte veya göz aklarında sararma 
(sarılık), idrarın normalden koyu renkte olması, kaşıntı, ateş ve yorgunluk (bunlar 
karaciğer sorunlarının belirtileri olabilir),  
• Geçici olarak bilinçte bulanıklık, taşkınlık hali.  
 
Eğer bu  kullanma talimatında bah si geç meyen herhangi b ir yan e tki ile ka rşılaşırsanız 
doktorunuzu veya ec zacınızı bilgilendiriniz. 
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz  ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi”  ikonu na tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi  
 
 
6/6 (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenli liği hakkında daha fazla bilgi edinil mesine kat kı sağlamış olacaksınız.  
 
5. KEYRELAKS ’ın Saklanması  
KEYRELAKS’ı  çocukların göremeyeceği, erişemeyeceği yerlerde ve ambalajında saklayınız.  
 
25oC altındaki oda sıcaklığında saklayınız.  
 
Son kullanma tarihiyle uyumlu ola rak kullanınız.  
Ambalajdaki son kullanma tarihinden sonra KEYRELAKS’ı  kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Eğer üründe ve/veya ambalajında bozukluklar fark ederseniz, KEYRELAKS ’ı kullanmayınız.  
 
Ruhsat Sahibi:  Menta Pharma İlaç San ayi ve Tic aret Limited Şirketi  
Orta Mah. Üniversite Cad. No:35/1  
Tuzla/İSTANBUL  
 
Üretim Yeri:  Mefar İlaç Sanayi i A.Ş. 
Ramazanoğl u Mahallesi, Ensar Caddesi No:20  
Kurtköy -Pendik/ İstanbul  
 
 
Bu kullanma talimatı  ……..  tarihinde onaylanmı ştır. 