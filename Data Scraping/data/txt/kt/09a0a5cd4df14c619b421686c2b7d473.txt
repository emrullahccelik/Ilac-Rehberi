 
 1 KULLANMA TALİMATI  
 
LEMTRADA 12  mg/1,2 mL  infüzyon luk çözelti  hazırlamak için konsantre   
Damar yoluyla kullanılır.  
 
Steril  
 
Etkin madde:  Her bir flakon 1 ,2 mL’de 12 mg alemtuzumab içerir (10 mg/ mL). 
Alemtuzumab, rekombinant DNA teknolojisiyle besi ortamında memeli hücresi (Çin hamsterı 
overi) süspansiyon kültüründe üretilen bir monoklonal antikordur.  
 
Yardımcı maddeler:  Disodyum fosfat dihidrat , disodyum edetat dihidrat , potasyum klorür, 
potasyum dihidrojen fosfat, polisorbat 80 , sodyum klorür, enjeksiyonluk su  
 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl ra porlanacağını öğrenmek için 4. b ölümün sonuna bakabilirsiniz.  
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu ku llanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.   
• Başkalarının belirtileri sizinkilerle aynı dahi olsa, ilaç o kişilere zarar verebilir.  
• Bu ilacın  kullanımı sırasında, doktora veya hastaneye gittiğinizde doktorunuza bu 
ilacı kulla ndığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
 
Bu Kullanma Talimatında:  
 
1. LEMTRADA nedir ve ne için kullanılır?  
2. LEMTRADA ’yı kullanmadan önce dikkat edilmesi gerekenler  
3. LEMTRADA nasıl kullanılır?  
4. Olası yan etkiler nelerdir?  
5. LEMTRADA ’nın saklanması  
 
Başlıkları yer almaktadır.  
 
1. LEMTRADA nedir ve ne için kullanılır?  
 
LEMTRADA alemtuzumab etkin maddesini içermektedir.   
 
LEMTRADA tıpalı cam flakonlarda  bulunan, berrak, renksiz ila uçuk sarı renkli infüzyon için 
çözeltidir (steril konsantre).  
  
 2 LEMTRADA multipl sklerozun bir formu olan tekrarlayan -düzelen Multipl Skleroz ( Relaps   
Remitting Multipl Skleroz  RRMS) tanılı hastalar ın tedavisi için kullanılmaktadır . 
LEMTRADA MS (Multipl Skleroz) hastalığını tedavi etmez ama MS atak (relaps)  sayısını 
azaltabilir. Ayrıca, MS ’in bazı belirtileri ve semptomlarını yavaşlatabilir ve ya geri 
döndürebilir. Klinik çalışmalarda, haftada birden fazla beta -interferon enjeksiyonuyla tedavi 
edilen hastalarla karşılaştırıldığında,  LEMTRADA ile tedavi edilen hastalar daha az atak 
yaşamıştır  ve  özürlülüklerinde kötüye gitme olasılığı daha düşüktü r. 
 
LEMTRADA, en az iki farklı MS ilacıyla tedavi ediliyor olmanıza rağmen MS hastalığınız  
yüksek derecede aktifse veya hızla ilerliyorsa kullanılır.  
 
Multipl skleroz nedir?  
MS, merkezi sinir sistemini (beyin ve omurilik) etkileyen bir otoimmün hastalıktır. MS 
hastalığı nda, bağışıklık sisteminiz yanlışlıkla sinir liflerinin çevresindeki koruyucu tabakaya 
(miyelin) saldırmakta ve iltihaba (inflamasyon)  yol açmaktadır. İltihap , belirtilere yol açtığında  
buna çoğu zaman “atak” ya da “relaps ” adı verilir. Tekrarlayan -düzelen MS’ hastal arında  
ataklar ve  ardından iyileşme dönemi yaşanır.  
Yaşadığınız  belirtiler , merkezi sinir sisteminizin hangi bölümünün etkilendiğine göre 
değişmektedir. Bu iltahap lanma sırasında sinirlerinizin aldığı hasar geri dönüşümlü olabilir 
ancak  hastalığınız ilerledikçe hasar birikebilir ve kalıcı  hale gelebilir . 
 
LEMTRADA, bağışıklık s isteminizi düzenleyerek, sinir sisteminize yaptığı s aldırıları 
sınırlamaktadır . 
 
2. LEMTRADA’ yı kullanmadan önce dikkat edilmesi gerekenler  
LEMTRADA’ yı aşağıdaki durumlarda KULLANMAYINIZ : 
Eğer;  
- Alemtuzumaba ya da bu ilacın içerdiği diğer maddelerden birine (‘‘Yardımcı 
maddeler’’ başlığı altında  listelenmiştir) alerjiniz varsa  
 
- İnsan immün yetmezlik virüsü (HIV) enfeksiyonunuz varsa  
 
- Ciddi bir enfeksiyon geçiriyorsanız  
 
- Aşağıdaki durumlardan herhangi biri sizde mevcutsa:  
 
o Multipl skleroz haricinde başka bir ottoimmün hastalık  
o Kontrol edilemeyen yüksek kan basıncı  
o Beyni besleyen kan damarlarında yırtılma öyküsü  
o İnme öyküsü  
o Kalp krizi veya göğüs ağrısı öyküsü  
o Kanama bozukluğu öyküsü  
 
LEMTRADA ’yı aşağıdaki durumlarda DİKKATLİ KULLANINIZ  
 
LEMTRADA uygulanmadan  önce doktorunuzla  konuşunuz. LEMTRADA ile bir tedavi 
küründen  sonra  diğer  otoimmün hastalıklara  ya da ciddi enfeksiyon a yakalanma  riskiniz 
artabilir. Bu riskleri ve  onları  nasıl izleyeceğinizi anlamanız önemlidir. Daha fazla bilgi için  
 3 size bir Hasta Uyarı Kartı ve Hasta Kılavuzu verilecektir. Tedaviden yıllar sonra yan etkiler 
ortaya çıkabileceğinden, t edavi sırasında ve son LEMTRA DA infüzyonunuzdan sonraki 4 yıl 
boyunca Hasta Uyarı Kartınızı yanınızda bulundurmanız önemlidir. Tıbbi tedavi 
gördüğünüzde, MS tedavisi olmasa bile, Hasta Uyarı Kartınızı doktorunuza  gösteriniz.   
 
Doktorunuz  LEMTRADA tedavisini başlatmadan önce kan testle ri yapacaktır. Bu testler, 
LEMTRADA’yı alıp alamayacağınızı belirlemek için yapılmaktadır. Doktorunuz ayrıca 
LEMTRADA tedavisine başlamadan önce sizde belli hastalıklar olup olmadığını belirlemek 
isteyecektir.  
• Otoimmün hastalıklar  
LEMTRADA tedavisi otoimmün hastalık ların riskini artırabilir. Bu hastalıklarda, bağışıklık 
sisteminiz yanlışlıkla vücudunuza saldırmaktadır. LEMTRADA ile tedavi edilen MS 
hastalarında görülmüş olan  belli bazı hastalıklarla ilgili bilgiler aşağıda bulunmaktadır.  
 
Otoimmün h astalıklar LEMTRADA tedavisinden yıllar sonra ortaya çıkabilir. Bu yüzden, son 
infüzyonunuzdan itibaren 4 yıl boyunca düzenli kan ve idrar testi yapılması gerekmektedir. 
Kendinizi iyi hissetseniz ve MS semptomlarınız kontrol altında olsa bile bu testlerin yapılması 
gerekmektedir. Kendinizde dikkat etmeniz gereken bazı belirtiler ve semptomlar 
bulunmaktadır. Ayrıca, bu hastalıklar 4 yılı aşan bir sürede meydana gelebilir, bu sebeple aylık 
kan ve idrar testleri yaptırma gerekliliğiniz son a erdikten sonra bile  bu belirti ve semptomlara 
dikkat etmeye devam etmelisiniz. Belirtiler ve semptomlar, testler ve yapmanız gerekenler le 
ilgili ayrıntılar, Bölüm 2 ve Bölüm 4 - Otoimmün Hastalıklar bölümünde açıklanmaktadır.  
Bu otoimmün hastalıklarla (ve bunların testleriyle) ilgili diğer yararlı bi lgiler, LEMTRADA 
Hasta Kılavuzu’ nda bulunmaktadır.  
o Kazanılmış hemofili A  
Yaygın olmayan bir sıklıkta hastalarda , kazanılmış hemofili A adı verilen, faktör 
VIII’ye (kanın normal pıhtılaşması için gereken bir protein) karşı çalışan antikorların 
neden olduğu bir kanama bozukluğu  gelişmiştir. Bu hastalık için derhal tanı konulmalı 
ve tedavi edilmelidir. Kazanılmış hemofili A belirtileri ‘‘4. Olası yan etkiler’’ 
bölümünde açıklanmaktadır.  
 
o Trombotik Trombositopenik Purpura (TTP)  
Trombotik trombositopenik purpura (TTP),  kan yıkımı  ve  kan pulc uklarında   azalma 
ile karakterize olup  sıklıkla ateş, nörolojik bulgular ve böbrek yetmezliği ne eşlik eden 
bir hastalıktır.  
 
o İmmün Trombositopenik Purpura (ITP)  
Yaygın olarak , hastalarda düşük trombosit sayımı nedeniyle immün trombositopenik 
purpura (ITP) adı verilen bir kanama bozukluğu ortaya çıkmıştır. Bu hastalık için 
erken tanı konulması  ve tedavi edilmesi gerekmektedir, aksi durumda , etkileri ciddi 
veya hatta  ölümcül  olabilir. ITP beli rtileri ve semptomları, Bölüm 4’ te 
açıklanmaktadır.  
o Böbrek hastalığı (anti -GBM gibi)  
Seyrek olarak , antiglomerüler bazal membran hastalığı (anti -GBM hastalığı) gibi, 
hastaların böbreklerinde  otoimmün hastalık ile ilişkili sorunlar görülmüştür. Böbrek 
hastalığı belirtileri ve semptomları Bölüm 4’te açıklanmaktadır. Tedavi edilmezse, bu  
 4 hastalıklar diyaliz ya da böbrek nakline  ve hatta ölüme neden olabilen böbrek 
yetmezliğine yol açabilir.  
 
o Tiroid  hastalıkları  
Çok y aygın olarak, hastalarda tiroid  bezinin metabolizmanız için önemli hormonları 
üretme ve kontrol etme becerisini etkileyen otoimmün hastalıklar görülmüştür.  
LEMTRADA, aşağıdaki gibi çeşitli tiroid  hastalıklarına yol açabilir:  
▪ Aşırı aktif tiroid  bezi (hipertiroidizm) , tiroid  bezi çok fazla hormon 
ürettiğinde ortaya çıkmaktadır.  
▪ Aktivitesi azalmış tiroid  bezi (hipotiroidizm) , tiroid  bezi yeterli hormon 
üretmediğinde ortaya çıkmaktadır.  
Tiroid  hastalıklarının bel irtileri ve semptomları Bölüm 4’ te açıklanmaktadır.  
 
Eğer tiroid  hastalığı na yakalanırsanız , çoğu vakada tiroid  hastalığınızı kontrol altında 
tutmak için ömür boyu ilaç tedavisi görmeniz, bazı vakalarda ise tiroid  bezinizin 
alınması gerekecektir.  
 
Özellikle LEMTRADA tedavisinden sonra gebe kalırsanız, tiroid  hastalığınızın uygun 
biçimde tedavi edilmesi çok önemlidir. Tiroid  hastalığınızın tedavi edilmemesi 
durumunda bebeğiniz doğmadan önce ya da doğumdan sonra zarar görebilir.  
 
o Karaciğer iltihaplanması  
Bazı hastalarda LEMTRADA alımı sonrasında karaciğer iltihaplanması gelişmiştir. 
Karaciğer iltihaplanması, LEMTRADA tedavisi sonrasında size düzenli olar ak 
yapılacak kan testlerinde tespit edilebilir. Bulantı, kusma, karın ağrısı, yorgunluk, 
iştahta azalma, ciltte ve gözlerde sarılık, koyu renkli idrar veya normalden daha kolay 
kana ma veya morarma gibi belirtilerden biri ya da daha fazlasını yaşarsanız 
doktorunuza bildiriniz.  
 
o Trombotik trombositopenik purpura (TTP)  
LEMTRADA ile Tro mbotik Trombositopenik Purpura (TTP) adı verilen bir kan 
pıhtılaşma bozukluğu ortaya çıkabilir. Kan pıhtıları kan damarlarında oluşur ve tüm 
vücutta olabilir. Aşağıdaki belirtilerden herhangi birine sahipseniz hemen tıbbi yardım 
alınız: Açıklanamayan aşırı  yorgunluk, ateş, kafa karışıklığı, konuşma değişiklikleri, 
ciltte veya gözlerde sararma (sarılık) ile birlikte veya olmadan kırmızı nokta şeklinde 
görünebilen cilt veya ağız morlukları, az miktarda idrar, koyu renkli idrar. TTP ölümcül 
olabileceğinden aci len tıbbi yardım alınması tavsiye edilir (bkz. Bölüm 4 'Olası yan  
etkiler).  
 
o Sarkoidoz  
LEMTRADA ile tedavi edilen hastalarda bir bağışıklık sistemi bozukluğu (sarkoidoz) 
rapor  edilmiştir . Belirtiler arasında kalıcı kuru öksürük, nefes darlığı, göğüs ağrısı, ateş, 
lenf bezi şişmesi, kilo kaybı, deri döküntüleri ve bulanık görme sayılabilir.  
 
o Otoimmün Ensefalit  
  
 5 LEMTRADA aldıktan sonra otoimmün ensefalit (bağışıklık aracılı bir beyin bozukluğu) 
ortaya çıkabilir. Bu durum davranışsal ve/veya psikiyatrik değişiklikler, kısa süreli 
hafıza kaybı veya nöbetler gibi semptomları içerebilir.  Semptomlar bir MS 
nüksetmesine benzeyebilir. Bu belirtilerden bir veya daha fazlasını geliştirirseniz 
doktorunuzla iletişime geçin iz. 
 
o  Diğer otoimmün hastalıkla r 
Yaygın olmasa da , hastalarda kırmızı kan hücrelerini  ya da beyaz kan hücrelerini 
etkileyen otoimmün hastalıklar görülmüştür. LEMTRADA tedavisinden sonra düzenli 
olarak yaptıracağınız kan testleriyle  bunların tanısı konulabilir. Böyle bir hastalığa 
yakalanmanız durumunda  doktorunuz  sizi bilgilendirecek  ve tedavi için gereken 
önlemleri alacaktır.  
 
• İnfüzyon reaksiyonları  
LEMTRADA ile tedavi edilen çoğu hasta, infüzyon sırasında ya da infüzyondan sonra 2 4 saat 
içinde yan etki ler yaşayacaktır. Doktorunuz  infüzyon reaksiyonlarını azaltmak için size başka 
ilaç(lar) da verecektir ( bkz. Bölüm 4 – İnfüzyon Reaksiyonları).  
 
• LEMTRADA infüzyonundan kısa bir süre sonra ortaya çıkan diğer ciddi 
reaksiyonlar  
Bazı hastalar da LEMTRADA infüzyonundan sonra, akciğerde kanama, kalp krizi, inme veya 
beyni besleyen damarlarda yırtılma dahil olmak üzere hayatı tehdit edici ciddi reaksiyonlar 
gelişmiştir. Reaksiyonlar tedavi kürünün herhangi bir dozu sonras ında meydana gelebilir. 
Vakaların çoğunda reaksiyonlar infüzyonu takiben 1 -3 gün içinde gerçekleşmiştir. Doktorunuz 
tedavinizin öncesinde ve tedaviniz boyunca, kan basıncı dahil olmak üzere yaşamsal bulguları 
takip edecektir. Nefes alm ada güçlük, öksürükl e kan gelmesi, göğüs ağrısı, yüzde sarkma, ani 
şiddetli baş ağrısı, vücu dun bir tarafında güçsüzlük, konuşma güçlüğü veya boyun ağrısı  gibi 
belirtilerden herhangi birini yaşarsanız derhal doktorunuza başvurunuz.  
 
• Hemofagositik lenfohistiyositoz  
LEMTRADA ile tedavi, iltihaba bağlı olarak beyaz kan hücrelerinin aşırı aktif hale gelmesine 
neden olan ciddi bir bağışıklık sistemi reaksiyonu  (hemofagositik lenfohistiyositoz) riskinde 
artışa sebep olabilir. Bu durum erken teşhis ve te davi edilmezse ölümcül olabilir. Ateş, salgı 
bezlerinde şişme, morarma veya deri döküntüsü gibi birden fazla belirti oluşursa derhal 
doktorunuzla temasa geçiniz.  
 
• Erişkin Başlangıçlı Still Hastalığı (AOSD)  
AOSD,  1 haftadan uzun süren >39°C ateş, ağrı, bir den fazla eklemde ve/veya deride şişmeli 
veya şişmesiz sertlik, deri döküntüsü gibi çeşitli semptomlarla çoklu organ inflamasyonuna 
neden olma potansiyeline sahip nadir bir durumdur. Bu semptomların bir kombinasyonunu 
yaşarsanız, derhal sağlık uzmanınıza b aşvurun.  
 
• Enfeksiyonlar  
LEMTRADA ile tedavi edilen hastaların ciddi enfeksiyon geliştirme riski daha yüksektir  (bkz. 
Bölüm 4 - Enfeksiyonlar). Genel olarak, bu enfeksiyonlar standart ilaçlarla tedavi edilebilir.  
 
Doktorunuz enfeksiyon kapma ihtimalinizi  azaltmak için bağışıklık sisteminizi etkiliyor 
olabilecek başka ilaç alıp almadığınızı kontrol edecektir. Bu yüzden, doktorunuza  aldığınız 
tüm ilaçları söylemeniz önemlidir.   
 6  
Ayrıca, LEMTRADA tedaviniz başlamadan önce ciddi bir enfeksiyon  geçiriyorsanız 
doktorunuzu bilgilendiriniz , böyle bir durumda doktorunuz un enfeksiyonunuz giderilene  
kadar tedaviyi ertelemesi gerekecektir . 
 
LEMTRADA ile tedavi edilen hastaların herpes enfeksiyonu na (örn. uçuk) yakalanma ihtimali  
daha yüksektir. Genel olarak, bir hastada bir kez herpes enfeksiyonu çıktıysa,  bir diğerine 
yakalanma riski yüksektir. Ayrıca, ilk kez herpes enfeksiyonuna yakalanması da olasıdır. 
Doktorunuzun herpes enfeksiyonu na yakalanma ihtimalinizi azaltacak bir ilaç reçete etmesi, bu 
ilacı LEMTRADA tedavisi aldığınız günlerde ve tedaviden sonraki bir ay boyunca alma nız 
önerilmektedir.  
 
Ayrıca , serviks  (rahim boynu) anormalliklerine  yol açabil en enfeksiyonların görülmesi 
olasıdır . Bu yüzden, tüm kadın hastaların, servikal smear  (rahim ağzı smear testi ) gibi yıllık bir 
tarama  yaptırması önerilmektedir. Doktorunuz size ihtiyaç duyacağınız testleri açıklayacaktır.  
 
LEMTRADA ile tedavi edilen hastalarda sitomegalovirüs  adı verilen bir virüsün neden olduğu 
enfeksiyonlar bildirilmiştir. Vakaların çoğu LEMTRADA tedavisi başladıktan s onraki iki ay 
içerisinde meydana gelmiştir. Ateş veya lenf bezlerinde şişme gibi enfeksiyon belirtileri 
hissederseniz derhal doktorunuza bildiriniz.  
 
LEMTRADA ile tedavi edilen hastalarda ciddi ve bazen ölümcül karaciğer iltihaplanması 
içeren vakalar dahil olmak üzere, Epstein -Barr virüsü (EBV)  adı verilen bir virüsün neden 
olduğu enfeksiyonlar oluşmuştur. Eğer ateş, bezlerde şişme, veya yorgunluk gibi enfeksiyon 
belirtileriniz varsa  derhal  doktorunuza bildirini z.  
 
LEMTRADA ile tedavi edilen hastalar ayrıca listeria enfeksiyonu  (bakteri bulaşmış  gıdaların 
yenmesi sonucu gelişen bir bakteriyel enfeksiyon)  gelişmesi açısından daha yüksek riske 
sahiptir. Listeria enfeksiyonu, menenjit de dahil olmak üzere ciddi hastalıklara neden olabilir, 
fakat uygun ilaçlarla tedavi edilebilir. Bu riski azalmak için, LEMTRADA tedavisi nin iki hafta 
öncesinden başlayarak, tedavi süresince ve tedavi   sonlandıktan sonra en a z bir ay boyunca, az 
pişmiş ya da pişirilmemiş et, yumuşak peynir ve pastörize olmayan süt ürünleri tüketmeyiniz.  
 
Tüberküloz  enfeksiyonlarının yaygın olduğu bir bölgede yaşıyorsanız, tüberküloz enfeksiyonu 
riskiniz yükselebilir. Doktorunuz tüberküloz tara ması ayarlayacaktır.  
 
Eğer hepatit B ya da hepatit C enfeksiyonu  taşıyıcısıysanız (bu hastalıklar karaciğeri 
etkilemektedir), LEMTRADA tedavisi almadan önce özellikle dikkat edilmesi gerekmektedir 
çünkü tedavinin karaciğerinize zarar verebilecek hepatit enfeksiyonunu aktif hale getirip 
getirmeyeceği bilinmemektedir.  
 
LEMTRADA   verilen hastalarda PML ( ilerleyici multifokal lökoensefalopati) adı verilen nadir 
bir beyin enfeksiyonu vakaları olmuştur. Diğer risk faktörleri, özellikle önceki PML ile 
ilişkilindirilmiş MS ilacı tedavisi olan hastalarda PML bildirilmiştir.  
PML haftalarca veya aylarca ciddi özürlülüğe yol açabilir ve ölümcül olabilir.  
Belirtiler MS atağına benzer olabilir ve uzuvların ilerleyen zayıflığı veya özürlülüğü , görme 
bozukluğu, konuşma güçl üğü veya kafa karışıklığına ve kişilik değişikliklerine yol açan 
düşünme, hafıza ve yönelim değişikliklerini içerebilir. Akrabalarınızı veya bakıcılarınızı 
tedaviniz hakkında bilgilendirmeniz önemlidir, çünkü farkında olmadığınız belirtileri fark  
 7 edebilirler. PML'yi düşündüren herhangi bir belirti gelişirse derhal d oktorunuzla iletişime 
geçin iz. 
 
•   Pnömoni ve perikardit  
LEMTRADA ile tedavi edilen hastalarda pnömonit (akciğer iltihabı) bildirilmiştir. Vakaların 
çoğu LEMTRADA tedavisinden sonraki ilk bir ay içerisinde oluşmuştur. Nefes darlığı, 
öksürük, hırıltılı soluma, göğüs ağrısı veya göğüs sıkışması ve öksürük le kan gelmesi gibi 
belirtiler oluşursa, bu belirtiler  pnömonite bağlı olabileceğinden, doktorunuzu 
bilgilendirmelisiniz.  
 
• Safra kesesi iltihabı  
LEMTRADA safra kesesi iltihabı oluşma riskini a rttırabilir. Bu, hayatı tehdit edici ciddi bir 
tıbbi durum olabilir. Karın ağrısı veya rahatsızlığı, ateş, bulantı veya kusma gibi belirtileriniz 
olursa doktorunuzu bilgilendiriniz.  
 
• Daha önce konmuş kanser tanısı  
Geçmişte size kanser tanısı konduysa lütfen doktorunuza  bildiriniz.  
 
• Aşı 
LEMTRADA’ nın aşılara verdiğiniz yanıtı etkileyip etkilemediği bilinmemektedir. Eğer 
standart aşılarınızın tümünü yaptırmadıysanız, doktorunuz  LEMTRADA tedavisinden önce bu 
aşılarınızı  yaptırma gerekliliğinizi değerlendirecektir . Suçiçeği geçirmediyseniz doktorunuz bu 
aşıyı özellikle isteyebilir. Aşılar LEMTRADA tedavi kürü başlamadan  en az 6 hafta önce 
yapılacaktır.  
 
Yakın zamanda LEMTRADA aldıysanız, belli bazı aşı tiplerini ( canlı  viral aşılar gibi ) 
yaptırmamalısınız.  
 
Biyoteknolojik ürünlerin takip edilebilirliğinin sağlanması için uygulanan ürünün ticari ismi ve 
seri numarası mutlaka hasta dosyasına kaydedilmelidir.  
 
Bu uyarılar geçmişteki herhangi bir dönemde dahi olsa sizin için  geçerliyse lütfen doktorunuza 
danışınız.  
 
LEMTRADA’ nın yiyecek ve içecek ile kullanılması  
LEMTRADA damar yolu ile kullanıldığından yiyecek ve içeceklerle herhangi bir etkileşim 
söz konusu değildir ve birlikte kullanabilirsiniz.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz, hamile olduğunuzu düşünüyorsanız ya da hamile kalmayı planlıyorsanız , 
LEMTRADA almadan önce doktorunuza danışınız.  
 
Hamile kalabilecek  kadınlar, her bir LEMTRADA tedavi kürü sırasında ve her tedavi küründen  
sonraki 4 ay boyunca etkili doğum kontrolü yöntemleri kullanmalıdır.  
 
LEMTRADA tedavisinden sonra hamile kalmanız  ve hamilelik  sırasında tiroid hastalığı 
yaşamanız durumunda , ekstra tedbir gerekmektedir . Tiroid sorunları bebeğe zarar verebilir  
 8 (bkz. Bölüm 2 – LEM TRADA’ yı aşağıdaki durumlarda dikkatli kullanınız – otoimmün 
hastalıklar).  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danış ınız. 
 
Emzirme  
İlacı kullanmadan önce doktorunuza veya eczacınıza danışınız.  
LEMTRADA’ nın anne sütü  yoluyla bebeğe geçip geçmediği bilinmemektedir, ancak  böyle bir 
olasılık bulunmaktadır . Her bir LEMTRADA tedavi kürü sırasında ve her tedavi küründen  
sonraki 4 ay boyunca emzirmemeniz  önerilmektedir. Ancak, anne  sütünün yararları (bebeğin 
enfeksiyonlara karşı korunması gibi)  olabileceğinden , bebeğinizi emzirmeyi düşünüyorsanız 
doktorunuza  danışınız. Doktorunuz  sizin ve bebeğiniz için doğru olan tavsiyeyi verecektir . 
 
Doğurganlık  
Tedavi kürünüz  sırasında  ve sonrasındaki 4 ay boyunca, vücudunuzda LEMTRAD A olabilir. 
Bu dönemde LEMTRADA’ nın doğurganlığı etkileyip etkilemediği bilinmemektedir. Hamile  
kalmayı düşünüyorsanız, doktorunuza danışınız.  
 
Araç ve makine kullanımı  
Birçok hasta LEMTRADA infüzyonu sırasında ve sonrasındaki 24 saat boyunca yan etki 
yaşamaktadır; bu yan etkilerden bazıları, örneğin baş dönmesi, araç ya da makine kullanmanızı 
etkileyebilir. Yan etki yaşamanız durumunda, kendinizi iyi hissedene kadar araç ya da makine 
kullanmayınız.  
 
LEMTRADA’nın içeriğinde bulunan bazı yardımcı maddeler hakkında önemli bilgiler  
 
Bu ilaç her mL’sinde 1 mmol (39 mg)’dan daha az potasyum içermektedir; yani, esasında 
“potasyum içermez ”.  
 
Bu ilaç her mL’sinde  1 mmol (23 mg)’dan daha az sodyum içermektedir; yani, esasında 
“sodyum içermez”.  
 
Diğer ilaçlar ile birlikte kullanımı  
Başka bir ilaç alıyor olmanız , yakın zamanda almış olmanız ya da almayı planlıyor olmanız 
durumunda (aşılar ve bitkisel ilaçlar dahil), lütfen doktor veya eczacınıza söyleyiniz.  
LEMTRADA dışında, bağışıklık sisteminizi ve bunun sonucunda enfeksiyonlara karşı savaşma 
becerinizi etkileyen başka tedaviler (MS ya da başka hastalıkların tedavileri) bulunmaktadır. 
Böyle bir ilaç kullanıy orsanız, doktorunuz LEMTRADA tedavisine başlamadan önce bu ilacı 
bırakmanızı isteyebilir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise l ütfen doktorunuza veya eczacınıza bunlar hakkında bilgi  veriniz.  
 
3. LEMTRADA nasıl kullanılır?  
Uygun kullanım ve doz/uygulama sıklığı için talimatlar:   
 9 Doktorunuz  size LEMTRADA’ nın nasıl uygulanacağını  açıklayacaktır. Sorunuz olması 
durumunda  doktorunuza danışınız . 
 
Başlangıç tedavi sinde, 5 gün boyunca günde bir infüzyon  (1. Kür) ve bir yıl sonra, 3 gün 
boyunca günde bir infüzyon (2. Kür) alacaksınız . 
İki kür arasında LEMTRADA tedavisi yoktur.  İki tedavi kürü MS aktivitesini 6 yıla kadar 
azaltabilmektedir . 
Bazı hastalar, iki kürlük başlangıç tedavisinden sonra MS hastalığının belirti veya işaretleri nin 
görül mesi durumunda , bir veya iki ilave tedavi kürü daha alabilirler.  İlave bir tedavi kürü bir 
önceki tedaviden en az bir yıl sonra , 3 gün boyunca uygulanan günde bir infüzyon şeklin de 
olacaktır.  
 
Maksimum günlük  doz bir infüzyondur.  
 
Uygulama yolu ve metodu:  
 
LEMTRADA size damardan infüzyon yoluyla verilecektir. Her bir infüzyon yaklaşık 4 saat 
sürecektir.  
Son infüzyondan sonraki 4 yıl boyunca yan etkiler izlenmeli ve düzenli testler yapılmalıdır.  
 
Tedavi etkilerinin süresini ve gereken izleme döneminin uzunluğunu daha iyi anlamak için, 
aşağıdaki şemaya bakınız.  
 
 
LEMTRADA tedavisinden sonra izleme  
LEMTRADA aldıktan sonra, herhangi bir potansiyel yan etkinin  zamanında  tanısı ve tedavisi 
için düzenli testlere girmeniz gerekecektir . Bu testler son infüzyondan sonraki 4 yıl boyunca 
devam etmelidir ve Bölüm 4 . Olası yan etkiler  bölümünde açıklanmaktadır.  
Eğer LEMTRADA’ nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Değişik yaş grupları:  
 
Çocuklarda kullanımı:  
LEMTRADA 18 yaşından küçük MS hastalarında incelenmediği için, çocuklarda ve 18 yaşın 
altındaki ergenlerde kullanılmamalıdır.  
 
Yaşlılarda kullanımı:  
İKİ KÜR LÜK  BAŞLANGIÇ 
TEDAVİSİ  GEREKTİĞİNDE İLAVE  
TEDAVİ KÜR LERİ * 
Tedavi önce sinde  kan 
ve idrar test lerine 
başlayınız  Kür Kür 
5 gün tedavi  3 gün tedavi  1.  kür  
tedavi sinden  
12 ay  sonra  
Son tedavinin bitmesinin ardından 4 yıl boyunca sürekli devam eden izlem  
*NOT İlk infüzyondan (1. k ür) sonra 6 yıl süreyle hastaların izlendiği bir çalışmada , hastaların 
büyük bir kısmında 2 başlangıç tedavi küründen sonra ek tedaviye ihtiyaç duyulmadığı 
gösterilmiştir.  2.  kür  
tedav isinden  
en az 12 ay  
sonra  3. kür  
tedavi sinden  
en az 12 ay  
sonra  Kür Kür 
3 gün tedavi  3 gün tedavi   
 10 61 yaş ve üzeri hastalarda kullanımına ilişkin herhangi bir çalışma yapılmamıştır.  Yaşlı 
hastalarda kullanım için doktorunuza danışınız.  
 
Özel kullanım durumları:  
Böbrek/Karaciğer yetmezliği:  
LEMTRADA ’nın böbrek ve karaciğer yetmezliği olan hastalarda kullanımına ilişkin herhangi 
bir çalışma yapılmamıştır. Bu nedenle doz tavsiyesinde bulunulmamaktadır.  
 
Kullanmanız gerekenden daha fazla LEMTRADA kullandıysanız  
 
Bir infüzyonda yanlışlıkla fazla LEMTRAD A alan hastalar, baş ağrısı, döküntü , tansiyon 
düşmesi ya da kalp hızı artışı gibi ciddi reaksiyonlar göstermiştir. Önerilenden daha yüksek 
dozlar , daha cidd i ya da daha uzun süreli infüzyon reaksiyonlarına (bk z. Bölüm 4) ya da 
bağışıklık sistemi üzerinde daha güçlü etkilere yol açabilir. Tedavi, LEMTRADA 
uygulamasının durdurulması ve belirtilerin  tedavisini içermektedir.  
Bu ilacın kullanımıyla ilgili başka bir sorunuz varsa, doktorunuza  sorunuz.  
 
LEMTRADA’ dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Eğer LEMTRADA dozunu almayı unutursanız   
Almanız gereken doz, bir sağlık mesleği mensubu tarafından size uygulanacağından dozunuzu 
kaçırmanız muhtemel değildir. Yine de, dozunuzu alamamanız durumunda, kaçırdığınız dozun 
almanız gereken doz ile aynı gün içinde alınmaması gerektiğini lütfen unutmayınız. İlacın 
kullanımı ile ilgil i ilave sorularınız için lütfen doktorunuza danışınız.  
 
Unutulan dozları dengelemek için çift doz almayınız.  
 
LEMTRADA ile tedavi sonlandırıldığında oluşabilecek etkiler  
Tedavinizin ne zaman sonladırılacağına doktorunuz karar verecektir. Doktorunuz tarafından 
belirtilmedikçe LEMTRADA kullanmayı bırakmayınız. LEMTRADA’nın kullanımı ile ilgili 
ilgili herhangi bir sorunuz varsa doktorunuz veya eczacınıza danışınız.  
 
4. Olası yan etkiler  
Tüm ilaçlar gibi, LEMTRADA ’nın içeriğinde bulunan madde lere duyarlı olan kişilerde yan 
etkiler olabilir.   
 
Yan etkiler aşağıdaki kategorilerde gösterildiği şekilde sıralanmıştır:  
 
Çok yaygın:   10 hastanın en az 1’inde görülebilir.  
Yaygın:   10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1.000 hastanın birinden fazla  
    görülebilir.  
Seyrek:   1.000 hastanın birinden az, fakat 10.000 hastanın birinden fazla  
    görülebilir.  
Çok seyrek:   10.000 hastanın birinden az görülebilir.  
Bilinmiyor:   Eldeki verilerden hareketle tahmin edilemiyor.  
  
 11 Aşağıdakilerden biri olursa, LEMTRADA’yı  kullanmayı durdurun ve DERHAL 
doktorunuza bildirin veya size en yakın hastanenin acil bölümüne başvurunuz :  
 
En yaygın yan etkiler, infüzyon reaksiyonlarıdır (hastaların bu yan etkileri ne sıklıkta 
yaşadığını görmek için aşağıdaki bilgilere bakınız); bu reaksiyonlar infüzyon sırasında ya da 
infüzyondan sonraki 24 saat içinde gerçekleşebilir. Çoğu vakalarda reaksi yonlar hafiftir ama 
bazı ciddi reaksiyonlar da olabilir. Zaman zaman alerjik reaksiyonlar gerçekleşebilir.  
 
İnfüzyon reaksiyonlarını azaltmak için doktorunuz LEMTRADA tedavi kürünün her ilk 3 
infüzyonunda size ilaç verecektir (kortikosteroidler). İnfüzyond an önce ya da belirti yaşamanız 
durumunda bu reaksiyonları azaltan başka tedaviler de verilebilir. Ayrıca, infüzyon sırasında 
ve infüzyon tamamlandıktan sonraki 2 saat boyunca izleneceksiniz. Ciddi reaksiyonlar olması 
durumunda, infüzyon yavaşlatılabilir ve  hatta durdurulabilir.  
Bu olaylarla ilgili daha fazla bilgi için lütfen LEMTRADA Hasta Kılavuzu ’na bakınız.  
 
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza  
gerek olabilir’.  
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
 
En önemli yan etkiler , Bölüm 2’de açıklanan otoimmün hastalıklardır ve şunları 
içermektedir:  
Çok yaygın:  
• Tiroid hastalıkları : aşırı terleme; açıklanamayan kilo alma ya da verme; gözlerde şişme; 
gerginlik; kalbin hızlı atması; üşüme hissi; kötüye giden yorgunluk; ya da yeni kabızlık 
olarak ortaya çıkabilir.  
 
Yaygın:  
• ITP (kanama hastalıkları) : cildinizde küçük dağınık, kırmızı, pembe ya da mor lekeler; 
kolay morarma, kesik olduğu zaman kanamanın durdurulmasının zor olması; normalden 
daha ağır, uzun ya da sık  adet dönemi r; menstrüel dönemler arasında kanama; diş 
etlerinde ya da burunda yeni ya da durması daha uzun süren kanama; ya da kanlı öksürü k 
olarak ortaya çıkabilir.  
 
Yaygın olmayan:  
• Kırmızı ve beyaz kan hücreleri hastalıkları : kan testlerinizde tanızı konmaktadır.  
• Sarkoidoz : Semptomlar arasında kalıcı kuru öksürük, nefes darlığı, göğüs ağrısı, ateş, 
lenf nodu şişmesi, kilo kaybı, deri döküntüleri ve bulanık görme sayılabilir.  
• Kazanılmış hemofili A (bir tip kanama bozukluğu) :  kendiliğinden morarma, burun 
kanaması, eklemlerde ağrı veya şişlik, diğer tipte kanamalar, veya bir kesiğin normalde 
durması gereken süreden daha uzun süre kanamas ı şeklinde kendini gösterebilir.  
• Otoimmün ensefalit : Davranışsal ve/veya psikiyatrik değişiklikler, kısa süreli 
hafıza kaybı veya nöbetler gibi semptomları içerebilir. Semptomlar bir MS 
nüksetmesine benzeyebilir.   
 12 Seyrek:  
• Trombotik trombositopenik purpura (TTP)  ( 1000 kişiden 1'ini etkileyebilir): 
açıklanamayan aşırı yorgunluk, ateş ile birlikte veya bunlar olmadan, deri altında veya 
ağızda kırmızı nokta şeklinde görülebilen morluklar, kafa karışıklığı, konuşma 
değişiklikleri, ciltte  veya gözlerde sararma (sarılık), az miktarda idrar, koyu renkli idrar. 
olarak görünebilir. Kırmızı ve beyaz kan hücreleri hastalıkları:  kan testlerinizden tanısı 
konmaktadır.  
• Böbrek hastalıkları : idrarda kan (idrarınız kırmızı ya da çay renkli olabilir),  ya da 
bacaklarınız veya ayaklarınızda şişme olarak ortaya çıkabilir. Ayrıca akciğerleriniz 
hasar görebilir ve öksürüğünüzde kan gelebilir.  
 
Kanama ya da böbrek hastalıklarıyla ilgili yukarıda belirtilen herhangi bir belirti ya da 
semptom fark ederseniz, derhal doktorunuzu arayarak semptomları bildiriniz. 
Doktorunuza ulaşamazsanız, acil bölümüne başvurunuz.  
 
Tüm bu ciddi yan etkiler, LEMTRADA aldıktan yıllar sonra ortaya çıkabilir. Bu belirti ve 
semptomlardan herhangi birini fark ederseniz, dokt orunuzu arayarak bildiriniz. Ayrıca, 
bu hastalıklar ortaya çıkarsa derhal tedavi edilebilmeniz için , düzenli olarak kan ve idrar 
testlerin i yaptırmalısınız  
Otoimmün hastalıkları için yaptıracağınız testlerin özeti  
Test Ne zaman?  Ne kadar sürecek?  
Kan testi 
(yukarıda listelenen tüm 
ciddi yan etkilerin tanısı 
için) Tedavi başlamadan önce ve 
başladıktan sonra her ay  Son LEMTRADA 
infüzyonunuzdan 
itibaren 4 yıl boyunca  
İdrar testi  
(böbrek hastalıklarının 
tanısı için ilave test)  Tedavi başlamadan önce ve 
başladıktan sonra her ay  Son LEMTRADA 
infüzyonunuzdan 
itibaren 4 yıl boyunca  
 
Bu dönemden sonra, ITP, böbrek ya da tiroid hastalığı  belirtisi , kazanılmış hemofili A, TTP  
belirtisi fark ederseniz, doktorunuz ilave testler yapacaktır. Ayrıca, hasta kılavuzunda 
belirtildiği gibi, dört yıldan sonra da belirti ve semptomlara dikkat etmeye ve Hasta Uyarı 
Kartınızı yanınızda taşımaya devam etmelisiniz.  
 
Diğer bir yan etki, enfeksiyon riski artışıdır (hastaların ne  sık lıkta enfeksiyon yaşadığıyla 
ilgili b ilgi için aşağıya bakınız). Çoğu vakada bu enfeksiyonlar hafiftir ama ciddi 
enfeksiyonlar da gerçekleşebilir.  
 
Şu enfeksiyon belirtilerinden herhangi biri olursa, derhal doktorunuza  söyleyiniz  
• Ateş ve/veya ürperme  
• Bezlerde  şişme  
 
Doktorunuz  bazı enfeksiyonların gerçekleşme riskini azaltmak için suçiçeği ve/veya başka 
aşılar yaptırmanız gerektiğini düşünebilir ( bkz. Bölüm 2: LEMTRADA’ yı kullanmadan önce  
 13 dikkat edilmesi gerekenler  – Aşı). Doktorunuz uçuk için bir ilaç reçete edebilir ( bkz. Bölüm 2: 
LEMTRADA’ yı kullanmadan önce dikkat edilmesi gerekenler – Enfeksiyonlar ). 
 
Bunların hepsi ciddi yan etkilerdir. Acil tıbbi müdahale gerekebilir.  
 
Yaşayabileceğiniz yan etkiler şunlardır : 
 
Çok yaygın : 
• İnfüzyon sırasında ya da sonrasındaki 24 saat içinde o rtaya çıkabilen infüzyon 
reaksiyonları : kalp hızı değişiklikler i, baş ağrısı, döküntü , vücut ta yaygın döküntü, 
ateş, kurdeşen, ürper me, kaşıntı, yüz ve boyun da kızarma, yorgunluk hissi , bulantı  
• Enfeksiyonlar : soğuk algınlığı ve sinüs enfeksiyonları gibi solunum yolu 
enfeksiyonları, idrar yolu enfeksiyonları, herpes enfeksiyonları  
• Beyaz kan hücresi  (lenfosit , lökosit , nötrofil ) sayısında  düşüş  
• Tiroid bezinin aşırı veya az çalışması gibi tiroid rahatsızlıkları  
 
Yaygın:  
• İnfüzyon sırasında ya da sonrasındaki 24 saat içinde otaya çıkabilen infüzyon 
reaksiyonları:  hazımsızlık, göğüste rahatsızlık hissi, ağrı, baş dönmesi, tat duyusunda 
değişme, uyuma güçlüğü, soluma güçlüğü ya da nefes darlığı, düşük tansiyon , infüzyon 
bölgesinde ağrı   
• Enfeksiyonlar: öksürük, kulak enfeksiyonu, grip benzeri hastalık, bronşit, pnömo ni, 
oral (ağız içi ) pamukçuk ya da vajinal pamukçuk , zona hastalığı, uçuk,  bezlerde şişme 
ya da büyüme , grip , herpes zoster enfeksiyonu, diş enfeksiyonu  
• Nötrofil veya eozinofil (kan hücrelerinin farklı tipleri) gibi beyaz kan hücreleri 
sayısında artış,  anemi  (kansızlık) , kırmızı kan hücrelerinin oranında düşüş, kolay veya 
fazla miktarda morarma veya kanama, lenf nodlarında şişme  
• Abartılı bağışıklık yanıtı  
• Sırt, boyun, kollar ya da bacaklar da ağrı, kas ağrısı, kas spazmı, eklem ağrısı, ağızda ya 
da gırtlakta ağrı  
• Ağız/diş etleri/dilde inflamasyon  (iltihap)  
• Genel rahatsızlık, güçsüzlük , kusma, ishal, karın ağrısı, mide -üşütmesi , hıçkırık  
• Anormal karaciğer test leri 
• Mide ekşimesi  
• Muayeneler sırasında görülebilen anomaliler: idrarda kan ya da protein, kalp hızında 
düşüş, anormal ya da düzensiz kalp atışı, yüksek tansiyon , böbrek fonksiyonunda 
bozulma, idrarda beyaz kan hücreleri  
• Ciltte çürük (kontüzy on) 
• MS atağı (relaps)  
• Titreme, duyu kaybı, yanma ya da karıncalanma hissi  
• Otoimmün nedenli aşırı ya da az çalışan tiroid bezi, tiroid otoantikorları , ya da guatr 
(boyundaki tiroid  bezinin şişmesi)  
• Kollar ve/veya bacakların şişmesi  
• Görme sorunları , konjonktivit (bir çeşit göz iltihabı), tiroid hastalığına bağlı göz 
rahatsızlığı  
• Dönme hissi veya denge kaybı , migren  
• Endişeli duygular , depresyon  
• Normalden ağır, uzun ya da düzensiz menstrüasyon  (adet kanaması)   
 14 • Akne, deride kızarma, aşırı terleme , ciltte renk değişikliği , deri lezyonu, dermatit  (deri 
iltihabı ) 
• Burun kanaması, morluk  
• Saç dökülmesi  
• Astım  
• Kas ve iskelet  ağrısı, kaslarla ilgili göğüs ağrısı  
Yaygın olmayan:  
• Enfeksiyonlar : viral gastroenterit (mide ve bağırsağın viral enfeksiyonu), 
dişeti iltihapları , tırnak mantarı, bademcik  iltahabı , akut sinüzit, bakteriyel deri 
enfeksiyonu , , sitomegalovirüs enfeksiyonu  
• Pnömoni  
• Ayak mantarı  
• Anormal vajinal smear  (Rahim ağzı smear testi ano rmal  sonucu ) 
• Duyu artışı , uyuşma, karıncalanma, ağrı gibi duyusal bozukluklar , gerilim tipi baş ağrısı  
• Çift görme  
• Kulakta ağrı  
• Yutma güçlüğü , boğaz tahrişi, balgamlı öksürük  
• Kilo kaybı , kilo artışı, kırmızı kan hücre sayısında azalma, kan şekerinde yükselme, 
kırmızı  kan hücresi boyurunda artış  
• Kabızlık , reflü, ağız kuruluğu  
• Rektal kanama  
• Diş eti kanaması  
• İştah kaybı  
• Su kabarcığı  (vezikül) , gece terlemesi, yüzde şişme, egzema  
• Tutulma, ko l ve bacaklarda rahatsızlık hissi  
• Böbrek taşı, idrarda keton cisimlerinin atılımı , böbrek hastalığı  
• Azalmış/zayıf bağışıklık sistemi  
• Tüberküloz  (verem)  
• Safra taşı ile beraber veya safra taşı olmaksının safra kesesi iltihabı  
• Siğil  
• Kanama ile karakterize otoimmün hastalık (kazanılmış hemofili A)  
• Sarkoidoz  
• Otoimmün beyin bozukluğu (otoimmün ensefalit)  
• Deride yama tarzı renk kaybı (vitiligo)  
 
Seyrek:  
• İltihaba bağlı olarak beyaz kan hücrelerinin aşırı aktif hale gelmesine neden olan ciddi 
bir bağışıklık sistemi reaksiyonu  (hemofagositik lenfohistiyositoz)  
• Otoimmün kan pıhtılaşma bozukluğu (trombotik trombositopenik purpura, TTP)  
 
Bilinmiyor:  
• Listeriosis/listeria meningitis ( bakteri bulaşmış  gıdaların yenmesi sonucu gelişen bir 
bakteriyel enfeksiyon)  
• Akciğerde kanama  
• Kalp krizi  
• İnme  
• Beyni besleyen kan damarlarında (karotid ve vertebral arterler) yırtılma   
 15 • Epstein -Barr virüsü olarak bilinen bir virüsün neden olduğu enfeksiyon  
• Birden fazla organı etkileyen inflamatuar durum, Erişkin Başlangıçlı Still Hastalığı 
(AOSD)  
 
Nöroloğunuz dışında , tedavinizle ilgilenen tüm diğer doktorlara  da Hasta Uyarı Kartınızı ve bu 
kullanma  talimatını gösteriniz.  
 
Bu bilgiler doktorunuzun  size verdiği Hasta Uyar ı Kartı ve Hasta Kılavuzunda da 
bulunmaktadır.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonunu tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında da ha fazla bilgi edinilmesine katkı sağlamış olacaksınız.  
 
5. LEMTRADA’ nın saklanması  
LEMTRADA’ yı çocukların göremeyeceği, erişemeyeceği yerlerde ve ambalajında saklayınız  
Buzdolabında saklayınız (2°C -8°C).  
Dondurmayınız.  
Flakonu ışıktan korumak için dış ambalajında saklayınız.  
 
Mikrobiyal bulaşma riski nedeniyle, ürünün seyreltildikten sonra derhal kullanılması 
önerilmektedir. Eğer derhal kullanılmazsa, kullanmadan önceki saklama süresi ve koşulları 
kullanıcının sorumluluğundadır ve 8 saatten uzun süre ol mamak koşuluyla, 2°C-8°C’de ışıktan 
korunarak  saklanmalıdır.  
 
Son kullanma tarihiyle uyumlu olarak kullanınız.  
 
Kartondaki  ve flakondaki  son kul lanma tarihinden sonra LEMTRADA’ yı kullanmayınız.  
Son kullanma tarihi belirtilen ayın son gününe karşılık gelmektedir . 
 
Eğer sıvıda partikül fark ederseniz ve/veya flakondaki  sıvının rengi değişmişse ilacı 
kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre  Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  
Genzyme  Europe  B.V. Amsterdam /Hollanda lisansı ile  
Sanofi Sağlık Ürünleri Ltd.  Şti.  
Şişli-İstanbul   
 16  
Üretim yeri:  
Boehringer Ingelheim Pharma GmbH & Co. KG  
Biberach an der Riss/Almanya  
 
Bu kullanma talimatı --/--/----  tarihinde onaylanmıştır. 
 17 →→→→→→→→→→→→→→→→→→→→→→→→→→→→→→→→→→→→→  
AŞAĞIDAKİ BÖLÜMDEKİ BİLGİLER YALNIZCA TEDAVİYİ UYGULAYACAK 
SAĞLIK PERSONELİNE YÖNELİKTİR:  
 
Risk leri en aza  indirme bilgileri – otoimmün hastalıklar  
• Hastanız ın asemptomatik olması  ve MS hastalığı nın kontrol altında olması durumunda 
bile, periyodik olarak test yaptırması gerekeceğini (son infüzyondan sonraki 4 yıl) 
anlaması çok önemlidir.  
 
• Hastanızın periyodik izlemesini hastanızla birlikte planlamanız ve yönetmeniz 
gerekmektedir.  
 
• Uyumlu  olmaması durumunda, hastalara planlanmış izleme tes tlerinin atlanması 
riskinin vurgulanması konusunda ilave danışmanlık gerekebilir.  
 
• Hastanızın test sonuçlarını izlemeniz ve advers olay semptomlarına dikkat etmeniz 
gerekmektedir.  
 
• LEMTRADA Hasta Kılavuzu ve Kullan ma Talimatı ’nı hastanızla birlikte inceley iniz. 
Hastanıza otoimmün hastalıklarla ilgili semptomlara dikkat etmesini ve endişelenirse 
tıbbi yardım talebinde bulunmasını hatırlatınız.  
 
Sağlık Uzmanları için Eğitim Araçları şunlardır : 
• LEMTRADA Doktor  Kılavuzu  
• LEMTRADA  Hasta Kılavuzu  
• Hasta Uyarı Kartı  
• LEMTRADA  Doktor Kontrol Listesi  
Daha fazla bilgi için Kısa Ürün Bilgisi ’ni okuyunuz.  
 
LEMTRADA’ nın uygulamaya hazırlanması ve hastanın izlenmesiyle ilgili bilgiler  
• Her LEMTRADA tedavi kürünün  ilk 3 gününde infüzyondan hemen önce hastalara 
kortikosteroidle ön tedavi uygulanmalıdır. LEMTRADA uygulamasından önce 
antihistamin ikler ve/veya antipiretiklerle ön tedavi düşünülebilir.  
 
• Tedavi sırasında ve tedaviden sonraki 1 ay boyunca tüm hastalara or al anti -herpes ajanı 
uygulanmalıdır. Klinik çalışmalarda, hastalara günde iki kere 200 mg asiklovir ya da 
eşdeğer i uygulanmıştır . 
 
• KÜB ’ün 4.Bölümü’nde  açıklandığı gibi başlangıç testleri ve taraması eksiksiz 
yapılmalıdır.  
 
• Uygulamadan önce flakonun içeriği  partiküler madde ve renk değişimi açısından 
kontrol edilmelidir. Eğer partiküler madde varsa ya da konsantrenin rengi değişmişse 
kullanmayınız. FLAKONU  KULLANMADAN ÖNCE ÇALKALAMAYINIZ.  
  
 18 • Aseptik teknikle flakondan  1,2 mL LEMTRADA’yı enjektöre çekiniz . 100 mL sodyum 
klorür 9 mg/ mL (%0,9) infüzyonluk çözelti ya da glikoz (%5) infüzyonluk çözelti içine 
enjekte ediniz. Çözeltiyi karıştırmak için torba nazikçe çevrilmelidir. İlaç koruyucu 
içermediği için, hazırlanan çözeltinin steril olmasına özelli kle dikkat edilmelidir.  
 
• LEMTRADA infüzyonluk çözeltiyi  intravenöz yoldan yaklaşık 4 saatlik bir süre de 
uygulayınız.  
 
• LEMTRADA infüzyonluk çözeltisine diğer tıbbi ürünler eklenmemeli ya da aynı 
intravenöz yoldan eşzamanlı infüzyon yapılmamalıdır.  
 
• Mikrobi yal kontaminasyon riski nedeniyle , ürünün seyreltildikten sonra derhal 
kullanılması önerilmektedir. Eğer derhal kullanılmazsa, kullanmadan önceki saklama 
süresi ve koşulları kullanıcının sorumluluğundadır ve 8 saatten uzun süre olmamak 
koşuluyla, 2°C -8°C’d e ışıktan korunarak saklanmalıdır . 
 
• Uygun kullanım ve imha prosedürleri izlenmelidir. Dökülen ya da atık materyaller , 
yerel düzenlemelere uygun olarak imha edilmelidir . 
 
• Her bir infüzyondan sonra, hasta 2 saat boyunca infüzyonla ilişkili reaksiyonlar için 
gözlem altında tutulmalıdır. Gerekirse semptomatik tedavi başlatılabilir – bkz. KÜB. 
Hastayı son infüzyondan sonraki 4 yıl boyunca otoimmün hastalıklar için her ay test 
etmeye devam ediniz. Daha fazla bilgi için LEMTRADA  Doktor  Kılavuzu’ na bakınız 
ya da Kısa Ürün Bilgisi’ni okuyunuz.  