KISA ÜRÜN BİLGİSİ
1. BEŞERİ TIBBİ ÜRÜNÜN ADI
ÜRİSPAS® 200 mg film kaplı tablet
2. KALİTATİF VE KANTİTATİF BİLEŞİM
Etkin madde:
Flavoksat hidroklorür 200 mg
Yardımcı maddeler:
Laktoz monohidrat 64 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet.
Beyaz renkli, yuvarlak, bombeli, düzgün kenarlı film kaplı tablet.
4. KLİNİK ÖZELLİKLER
4.1. Terapötik endikasyonlar
- Flavoksat HCl, sistit, üretrit, üretrosistit, prostatit ve üretrotrigonit gibi üriner sistem
enfeksiyonlarında görülebilen disüri, noktüri, vesikal ağrı, sıkışma (urgency), sık idrara
gitme, inkontinans gibi semptomların giderilmesinde endikedir.
- Flavoksat HCl, diğer üriner sistem ilaçlarıyla kombine kullanılabilir.
- Flavoksat HCl ayrıca, kateterizasyon, sistoskopi ile alt üriner sistemdeki cerrahi
girişimlere bağlı spazmların giderilmesinde endikedir.
4.2 Pozoloji ve uygulama şekli
Pozoloji/Uygulama sıklığı ve süresi:
Yetişkinlerde kullanım:
Günde 3 – 4 kez l tablet oral yoldan uygulanır. Semptomların düzelmesini takiben doz
azaltılabilir. İlacın bulantının önlenmesi amacıyla yemeklerden sonra kullanılması
önerilmektedir.
Uygulama şekli:
Günde 3 – 4 kez, tercihen yemeklerden sonra, ağız yoluyla uygulanır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliği olan hastalarda dikkatli kullanılmalıdır.
Pediyatrik popülasyon:
ÜRİSPAS’ın güvenliliği ve etkinliği 12 yaşından küçük çocuklarda henüz kanıtlanmamıştır.
1 / 612 yaşından küçük çocuklarda kullanımı önerilmemektedir.
Geriyatrik popülasyon:
Veri yoktur.
4.3 Kontrendikasyonlar
ÜRİSPAS kullanımı aşağıdaki durumlarda kontrendikedir:
- Etkin madde ya da yardımcı maddelerden herhangi birine karşı aşırı duyarlılık
- Gastrointestinal obstrüksiyon veya ileus
- Gastrointestinal hemoraji
- Akalazya
- Üriner retansiyon
- Glokom
- Myasthenia gravis
4.4 Özel kullanım uyarıları ve önlemleri
12 yaşından küçük çocuklarda kullanımı önerilmemektedir.
Aktif metabolitin böbrek klirensi dozun %50'sinden fazlasını oluşturduğundan, böbrek
yetmezliği ürün kinetiğini önemli ölçüde etkileyebilir. Bu nedenle böbrek yetmezliği olan
hastalarda dikkatli kullanılmalıdır.
Nadir kalıtımsal galaktoz intoleransı, Lapp laktaz yetmezliği ya da glukoz – galaktoz
malabsorpsiyon problemi olan hastaların bu ilacı kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
Herhangi bir etkileşim çalışması gerçekleştirilmemiştir.
Veri yoktur.
Özel popülasyona ilişkin ek bilgiler:
Veri yoktur.
Pediyatrik popülasyon:
Veri yoktur.
4.6 Gebelik ve Laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Veri yoktur.
2 / 6Gebelik dönemi
Hamilelikte flavoksat kullanımı ile ilgili olarak sınırlı veri mevcuttur. Hayvan çalışmaları
üreme toksisitesine bağlı olarak doğrudan veya dolaylı zararlı etkileri göstermemektedir (bkz.
Bölüm 5.3). Bir önlem olarak, gebelik döneminde ÜRİSPAS kullanımından kaçınılmaldır.
Laktasyon dönemi
Flavoksat ve/veya metabolitlerinin insanda anne sütüne geçişi konusunda yeterli bilgi yoktur.
Emzirilen çocuk için risk göz ardı edilemez, bu nedenle ÜRİSPAS, emzirme döneminde
kullanılmamalıdır.
Üreme yeteneği/Fertilite
Flavoksatın insan fertilitesi üzerindeki etkisine dair herhangi bir veri bulunmamaktadır.
Flavoksatın hayvan fertilitesi üzerinde etkisi yoktur.
4.7 Araç ve makine kullanımı üzerindeki etkiler
ÜRİSPAS kullanacak olan hastalara, sersemlik, baş dönmesi ve bulanık görme meydana
gelmesi durumunda motorlu araç ve iş makinası kullanmamaları veya dikkat gerektiren
işlerde çalışmamaları konusunda bilgi verilmelidir.
4.8 İstenmeyen etkiler
Aşağıdaki ADR sıklıklarının kaynağı; klinik çalışmalar, gözlemsel çalışmalar ve spontan
raporlama yoluyla toplanan verilerle gösterilmektedir.
Aşağıdaki tabloda advers reaksiyonlar MedDRA sistem organ sınıfı ve sıklık derecesine göre
raporlanmış ve listelenmiştir: çok yaygın (≥ 1/10), yaygın (≥ 1/100 ila < 1/10), yaygın
olmayan (≥ 1/1,000 ila <1/100), seyrek (≥ 1/10.000 ila <1/1.000), çok seyrek (<1/10.000),
bilinmiyor (eldeki verilerden hareketle tahmin edilemiyor). Her sıklık grubunda gözlenen
advers reaksiyonlar, azalan ciddiyet sırasına göre sunulmaktadır.
Yaygın
Sistem organ sınıfı Yaygın Seyrek Bilinmiyor
olmayan
Hipersensitivite,
Bağışıklık sistemi anafilaktik
hastalıkları reaksiyon,
anafilaktik şok
Psikiyatrik Zihin
hastalıklar bulanıklığı
Sinir sistemi
Somnolans
hastalıkları
Görme
Göz hastalıkları Glokom
bozukluğu
Kardiyak
Palpitasyonlar
hastalıklar
3 / 6Kusma, ağız
Gastrointestinal
Bulantı kuruluğu,
hastalıklar
dispepsi
Sarılık,
karaciğer
Hepatobiliyer
bozukluğu,
hastalıklar
hepatik enzim
anomalisi
Deri ve deri altı
Döküntü Ürtiker, kaşıntı Eritem
doku hastalıkları
Böbrek ve idrar
Üriner retansiyon
yolu hastalıkları
Genel
bozukluklar ve
uygulama Yorgunluk
bölgesine ilişkin
hastalıklar
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel:0 800 314 00 08; faks: 0 312 218 35 99).
4.9 Doz aşımı ve tedavisi
Pazarlama sonrası deneyimde aşırı doz sonrasında herhangi bir risk tespit edilmemiştir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Ürolojikler/Sık işeme ve üriner inkontinans tedavisinde kullanılan
ilaçlar
ATC kodu: G04BD02
Flavoksat HCl (ana metaboliti metil flavon karboksilik asit, MFCA) idrar yolu için seçici bir
antispazmodiktir. Hayvanlar ve insan üzerinde yapılan çalışmalar, flavoksat HCl’ in düz kas
lifleri üzerinde direk antispazmodik etkisi olduğunu göstermiştir.
Etki mekanizması intraselüler siklik AMP birikimi ve kalsiyum bloke edici aktiviteyi içerir.
Bu, çeşitli agonistler veya elektriksel stimulasyonla tetiklenen idrar kesesi kontraksiyonunu
ve idrar kesesi boşaltma kontraksiyonlarının sıklığını inhibe eder. Bu da idrar kesesi hacim
kapasitesini arttırır, eşiği ve miktürisyon basıncını azaltır.
4 / 6Buna ek olarak, hayvanlar üzerinde yapılan çalışmalar, flavoksat HCl’ in analjezik ve lokal
anestetik özelliklere sahip olduğunu göstermiştir.
Flavoksat, kardiyak veya solunum fonksiyonlarını büyük ölçüde etkilemez.
5.2 Farmakokinetik özellikler
Genel özellikler
Emilim:
Erkeklerdeki oral çalışmalar, flavoksatın süratle bağırsaklardan emildiğini ve çok hızlı bir
şekilde büyük oranda MFCA’ ya dönüştüğünü gösterir.
Dağılım:
Bir IV dozu takiben (100 mg’ a ekimolar), flavoksat için aşağıda belirtilen parametreler
hesaplanmıştır:
T : 83,3 dak.,
½
Görünür dağılım hacmi: 2,89 L/kg,
MFCA’ nın görünür dağılımı: 0,20 L/kg’ dır.
İdrarda serbest flavoksat bulunmaz (24 saat). Ancak, dozun %47’ si MFCA olarak atılır.
Biyotransformasyon:
200 mg ve 400 mg flavoksatın gönüllülere tek oral doz olarak uygulanmasını takiben,
plazmada neredeyse hiç flavoksat tespit edilmemiştir. MFCA’ nın pik seviyesi, 200 mg
dozdan sonra 30 – 60 dakika içinde ve 400 mg dozu takiben yaklaşık iki saat içinde elde
edilir. 400 mg doz için EAA, 200 mg doz için EAA’nın yaklaşık iki katı büyüklüğündedir.
Eliminasyon:
Dozun, çoğunluğu ilk 6 saat içinde olmak üzere yaklaşık %50’ si 12 saat içinde MFCA olarak
atılır.
Tekrarlanan oral uygulamayı takiben (7 gün boyunca, günde 3 defa, 200 mg Flavoksat HCl
uygulaması) metabolitlerin kümülatif atılımı, tedavinin üçüncü gününde dozun %60’ına
sabitlenir ve bir hafta boyunca değişmeden devam eder.
Doğrusallık/doğrusal olmayan durum
Veri yoktur
5.3 Klinik öncesi güvenlilik verileri
Klinik-dışı veriler, güvenlilik farmakolojisi, tekrarlanan doz toksisitesi, genotoksisite ve
üreme ve gelişim toksisitesinin konvansiyonel çalışmalarına istinaden, insanlar için özel bir
tehlike olmadığını ortaya koymaktadır. Karsinojenisite çalışmaları gerçekleştirilmemiştir.
6. FARMASÖTİK ÖZELLİKLER
6.1 Yardımcı Maddelerin Listesi
Laktoz monohidrat (sığır sütünden elde edilmiştir)
Sodyum nişasta glikolat
5 / 6Povidon
Talk
Magnezyum stearat
Mikrokristalin selüloz (Avisel PH 102)
Hidroksipropil metil selüloz 6 cp
Polietilen glikol 6000
Titanyum dioksit
Karnauba mumu
6.2 Geçimsizlikler
Veri yoktur.
6.3 Raf ömrü
24 ay
6.4 Saklamaya yönelik özel uyarılar
25°C altındaki oda sıcaklığında ve kuru bir yerde muhafaza edilmelidir.
6.5 Ambalajın niteliği ve içeriği
200 mg flavoksat HCl içeren 60 film kaplı tabletlik blister ambalajlardadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
Adı : Recordati İlaç San. ve Tic. A.Ş.
Adresi : Ç.O.S.B. Karaağaç Mah. Atatürk Cad.
No:36 Kapaklı / TEKİRDAĞ
Tel : 0 282 999 16 00
8. RUHSAT NUMARASI
219/12
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 15.05.2009
Ruhsat yenileme tarihi: 12.01.2010
10. KÜB’ ün YENİLENME TARİHİ
6 / 6