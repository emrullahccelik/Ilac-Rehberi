1/8  
  KISA ÜRÜN BİLGİSİ  
  
1. BEŞERİ TIBBİ ÜRÜNÜN ADI  
 
ÜRİNEKS  100 mg tablet  
  
2. KALİTATİF VE KANTİTATİF BİLEŞİM  
 
Her tablet;  
Etkin madde: 100 mg nitrofurantoin,  
Yardımcı maddeler: 168,40 mg laktoz monohidrat  (sığır sütünden elde edilen)  Yardımcı 
maddeler için 6.1.’e bakınız.   
  
3. FARMASÖTİK FORM  
 
Tablet.  Sarı renkli, yuvarlak, bir yüzü çentikli ve bikonveks tablet.  
  
4. KLİNİK ÖZELLİKLER  
 
4.l. Terapötik endikasyonlar   
Kendiliğinden ya da cerrahi işlem sonrası gelişen, akut veya tekrarlayan özellikte komplike 
olmayan alt idrar yolu enfeksiyonu tedavisi ve profilaksisinde endikedir.   
 ÜRİNEKS  özellikle Escherichia coli , Enterococci, Staphylococci, Citrobacter, Klebsiella ve 
Enterobacter ’in duyarlı suşlarının neden olduğu enfeksiyonların tedavisinde endikedir.   
  
4.2. Pozoloji ve uygulama şekli  Pozoloji/uygulama sıklığı ve süresi:  
Yetişkinler:  
Komplike olmayan, akut idrar yolu enfeksiyonu: 7 gün boyunca günde 2 kez 100 mg.  
Ciddi kronik nüksetme: 7 gün boyunca günde 4 kez 100 mg.  
Uzun dönem baskılama: Günde 1 kez 50 veya 100 mg.   
Profilaksi: İşlem süresince ve sonraki 3 gün boyunca günde 2 kez 100 mg.  
 
Uygulama şekli:  
ÜRİNEKS  tabletler yemek arasında veya yemek saat i dışında alınıyorsa bir bardak sıvı (su veya 
süt) ile oral yolla alınmalıdır. ÜRİNEKS ’in süt veya yemeklerle birlikte alınması 
gastrointestinal irritasyonu azaltır, ilacın absorbsiyonunu yavaşlatır, absorbe olan miktarı arttırır ve idrardaki terapötik konsantrasyonların süresini uzatır.  
 Özel popülasyonlara ilişkin ek bilgiler:  
Böbrek yetmezliği:  
Böbrek  fonksiyonu bozuk hastalarda kreatinin  klerensi  40-60 ml/dk'dan  azsa ÜRİNEKS  
kullanılmamalıdır, toksik nitrofurantoin metabolitleri birikebilir. Kreatinin klerensi 40 
ml/dk'nın altında ise nitrofurantoin etkisizdir.  2/8  
   
Kronik supresif tedavide etkili olabilen en düşük doz kullanılmalıdır.  
 
Karaciğer yetmezliği:  
Veri bulunmamaktadır.  
 
Pediyatrik popülasyon:  
Çocuklar ve 3 aylığın üzerindeki bebekl er:  
Akut idrar yolu enfeksiyonu: 7 gün boyunca 4 bölünmüş doz olarak günlük 3 mg/kg.   
Baskılama: Günde 1 kez 1 mg/kg.  
25 kg’ın altında vücut ağırlığına sahip çocuklarda nitrofurantoinin oral süspansiyon 
formülasyonlarının kullanılmasına dikkat edilmelid ir.   
 
Geriyatrik popülasyon:   
Nitrofurantoinin kontrendike olduğu belirgin böbrek bozukluğunun olmaması kaydıyla 
dozlama normal bir yetişkin için geçerli olanla aynı olmalıdır. Yaşlı hastalarda uzun dönem 
tedaviyle ilişkili önlem ve risklere bakınız (Böl üm 4.8).   
  
4.3. Kontrendikasyonlar  
ÜRİNEKS,   
 Nitrofurantoine, diğer nitrofuranlara veya tablet bileşimindeki yardımcı maddelere karşı 
aşırı duyarlılık durumunda kontrendikedir.  
 Böbrek fonksiyon bozukluğu olan hastalarda (kreatinin klerensi 60 ml/dk’dan daha azsa 
veya serum kreatininde önemli yükselme varsa)  
 G6PD eksikliğinde (term dönemde gebelik ve enzim eksikliği olan bebeğin emzirilmesi 
dahil, gebelikte doğuma yakın  (term) dönemde kullanıldığında neonatal hemolize neden 
olabilir. İlaç anne sütüne sa dece çok az miktarda geçmesine rağmen bu miktar G6PD 
eksikliği olan bebeklerde hemoliz yapmaya yeterlidir.)   
 Akut porfiride,  
 Eritrositlerde enzim sisteminin immatür olduğu durumlarda hemolitik anemi riski vardır.  
Buna bağlı olarak doğuma yakın gebelikte, doğum sırasında ve 3 aylığın altındaki 
bebeklerde.   
  
4.4. Özel kullanım uyarıları ve önlemleri  
ÜRİNEKS  unilateral fonksiyon kaybı olan böbreğin parankimal enfeksiyonunun tedavisinde 
etkili değildir. Enfeksiyon nedeni olarak cerrahi olasılığı tekrarlayan  ya da ciddi olgularda 
dışlanmalıdır.  
 
Daha önceden var olan koşullar yan etkileri maskeleyebileceğinden ÜRİNEKS pulmoner 
hastalığı, karaciğer disfonksiyonu, nörolojik bozuklukları ve alerjik diyatezi olan hastalarda dikkatli kullanılmalıdır.  
 
Ağır veya geri dönüşümsüz olabilen periferik nöropati ve periferik nöropati duyarlılığı meydana 
gelebilir ve nöropati yaşamı tehdit edici olabilir. Bu nedenle nöral tutulumun (parestezi) ilk belirtileri görüldüğünde tedavi durdurulmalıdır.  
   3/8  
  ÜRİNEKS anemisi, diabetes mellitusu, elektrolit dengesizliği, kuvvetten düşürücü koşulları ve 
B vitamini (özellikle folat) eksikliği olan hastalarda dikkatli bir şekilde kullanılmalıdır.  
 
Nitrofurantoin uygulanan hastalarda akut, subakut ve kronik pulmoner reaksiyonlar 
gözlenmiştir. Bu reaksiyonlar meydana geldiğinde ÜRİNEKS derhal kesilmelidir. Kronik 
pulmoner reaksiyonlar (pulmoner fibrozis ve difüze interstisyel pnömoni dahil) fark edilmeden 
gelişebilir ve çoğunlukla yaşlı hastalarda meydana gelir. Uzun dönem tedavi gör en hastaların 
(özellikle yaşlı hastalar) pulmoner durumları yakından izlenmelidir.   
 
Hepatit, otoimmün hepatit, kolestatik sarılık, kronik aktif hepatit ve hepatik nekroz gibi hepatik  
reaksiyonlar nadiren meydana gelebilmektedir ve bu duruma bağlı ölüm vakaları bildirilmiştir. Kronik aktif hepatitin başlangıcı sinsi olabilir ve uzun süreli kullanımda hastalar karaciğer 
hasarını belirleyecek biyokimyasal testler ile periyodik olarak izlenmelidir. Hepatit gelişmesi 
durumunda, ilaç tedavisi derhal sonlandırılmalı ve uygun önlemler alınmalıdır.  
  
ÜRİNEKS
 kullanımından sonra idrar sarı veya kahverengine boyanabilir.  
 
ÜRİNEKS kullanan hastalarda idrarda glukoz testi yanlış bir şekilde pozit if sonuç verebilir 
(idrarda indirgen maddeler test edilirse). Şüpheli glukoz -6-fosfat dehidrojenaz eksikliği 
olanlarda hemolize ilişkin herhangi bir belirti görüldüğünde ÜRİNEKS kesilmelidir.   
 İlacın süt veya yiyeceklerle birlikte alınması veya doz ayarlaması gastrointestinal reaksiyonları 
en aza indirilebilir.   
 
Uzun dönem tedavide hastaları hepatit, pulmoner semptom veya diğer toksisite bulguları 
bakımından yakından izleyiniz.  
 
Açıklanamayan pulmoner, hepatik, hematolojik veya nörolojik sendromlar ort aya çıkarsa 
ÜRİNEKS  tedavisi sonlandırılmalıdır.  
 
Nadir kalıtımsal galaktoz intoleransı, Lapp laktoz yetmezliği ya da glukoz -galaktoz 
malabsorpsiyon problemi olan hastaların bu ilacı kullanmamaları gerekir.   
 
4.5. Diğer tıbbi ürünler ile etkileşimler ve diğer etkileşim şekilleri  
 Yiyecekler veya mide boşalmasını geciktiren maddeler emilimi artırır.  
 Magnezyum trisilikat emilimi azaltır.   
 Probenesid ve sülfinpirazon renal atılımı azaltır.  
 Karbonik anhidraz inhibitörleri ve idrarın alkalileşmesi antibakteriyel aktiviteyi azaltır.   
 Kinolon türevi antiinfektifler antibakteriyal antagonizmaya neden olur.   
 İdrarda glukoz testleri ile etkileşim görülebilir.  
 Nitrofurantoin antibakteriyeller grubuna girdiğinden aşağıdaki etkileşimlere yol açacaktır:  
- Östrojenler: Diğer antibiyotiklerle benzer olarak gut florayı etkileyebilir, daha düşük 
östrojen reabsorbsiyonuna neden olarak kontraseptif ürünlerin etkililiğini azaltır. Bu 
yüzden hastalar uygun bir şekilde uyarılmalı ve ekstra kontraseptif önlemler alma lıdır.  
- Tifo aşısı (oral): Antibakteriyeller oral tifo aşısını inaktif hale getirebilir.   
  4/8  
  Özel popülasyonlara ilişkin ek bilgiler:  
Veri bulunmamaktadır.  
  
Pediyatrik popülasyon:  
Veri bulunmamaktadır.  
  
4.6. Gebelik ve laktasyon  
Genel tavsiye  
Gebelik kategorisi: B  
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Nitrofurantoin için gebeliklerde maruz kalmaya ilişkin klinik veri mevcut değildir.  
Çocuk doğurma potansiyeli olan kadınlar tedavi süresince etkili doğum kontrolü uygulamak 
zorundadırlar.   
 
Nitrofurantoin antibakteriyeller grubuna girdiğinden, daha düşük östrojen reabsorbsiyonuna 
neden olarak kontraseptif ürünlerin etkililiğini azaltır. Bu yüzden hastalar uygun bir şekilde 
uyarılmalı ve ekstra kontraseptif  önlemler almalıdır.  
 Gebelik dönemi   
Hayvanlar üzerinde yapılan çalışmalar gebelik/ embriyonal/ fetal gelişim, doğum ya da doğum 
sonrası gelişim ile ilgili olarak doğrudan ya da dolaylı zararlı etkiler olduğunu 
göstermemektedir (bkz. Bölüm 5.3).   
 Yapı lan hayvan çalışmalarında nitrofurantoinin teratojenik etkisinin olmadığı gösterilmiştir. 
Nitrofurantoinin 1952’den bu yana yaygın klinik kullanımı bulunmaktadır ve gebe kadınlardaki uygunluğu da yazılı kanıtlara dayanmaktadır. Ancak tüm diğer ilaçlarda ol duğu gibi annede 
görülen yan etkiler gebeliğin seyrini olumsuz yönde etkileyebilir. İlaç sadece dikkatli bir değerlendirmeden sonra spesifik endikasyona uygun en düşük dozda kullanılmalıdır.   
 Bebeğe ait immatür eritrositlerin olası bir hemodiyaliz riskin den dolayı nitrofurantoinin 3 
aylığın altındaki bebeklerde, doğuma yakın gebelikte ve doğum sırasında kullanılması kontrendikedir.  
 Gebe kadınlara verilirken tedbirli olunmalıdır.  
 Laktasyon dönemi  
Nitrofurantoin anne sütünde eser miktarda saptandığında n eritrosit enzim eksikliği olduğu 
bilinen veya şüphelenilen bebekler emzirilmemelidir.    
 
Üreme yeteneği / Fertilite Veri 
bulunmamaktadır.  
  
4.7. Araç ve makine kullanımı üzerindeki etkiler  Nitrofurantoin baş dönmesini de içeren sersemlik hali ve uyuklamaya neden olabilir. Bu 
etkilerin görülmesi durumunda hastaların araç veya makine kullanmaması gerekir.   5/8  
    
4.8. İstenmeyen etkiler   
İstenmeyen etkiler aşağıdaki kategorilere göre listelenmiştir:  
Çok yaygı n (≥ 1/10); yaygın (≥ 1/100 ila <1/10); yaygın olmayan (≥ 1/1.000 ila <1/100); seyrek 
(≥ 1/10.000 ila <1/1.000); çok seyrek (<1/10.000); bilinmiyor: eldeki verilerden hareketle 
tahmin edilemiyor.  
  
Enfeksiyonlar ve enfestasyonlar:  
Bilinmiyor: Mantar ya d a Pseudomonas gibi dirençli mikroorganizma kaynaklı (genitoüriner 
sistemle sınırlı) süperenfeksiyonlar.   
  
Kan ve lenf sistemi hastalıkları Seyrek: 
Aplastik anemi.  
Bilinmiyor: Agranülositoz, lökopeni, granülositopeni, hemolitik anemi, trombositopeni, 
megaloblastik anemi, glukoz -6-fosfat dehidrojenaz eksikliği anemisi ve eozinofili.  
  
Bağışıklık sistemi hastalıkları:  
Bilinmiyor: Alerjik deri reaksiyonları, Anjiyonörotik ödem ve anaflaksi, kutanöz vaskülit   
 
Psikiyatrik hastalıklar:  
Bilinmiyor: Depresyo n, öfori, konfüzyon, psikotik reaksiyonlar  
  
Sinir sistemi hastalıkları:  
Bilinmiyor: Optik nevrit dahil periferik nöropati (duyusal ve motor tutulum), nistagmus, 
vertigo, sersemlik hissi, asteni, baş ağrısı ve uyku sersemliği. İdyopatik intrakraniyal 
hipertansiyon  
  
Kardiyak hastalıklar:  Seyrek: Kollaps ve siyanoz  
  
Solunum, göğüs bozuklukları ve mediastinal hastalıklar  
Bilinmiyor: Akut pulmoner reaksiyonlar, subakut pulmoner reaksiyonlar*, Kronik pulmoner 
reaksiyonlar, öksürük, dispne, lupus -eritematöz benzeri sendromla ilişkili olması muhtemel 
pulmoner fibroz  
  
Gastrointestinal hastalıklar  
Bilinmiyor: Sialadenit. pankreatit, bulantı, kusma, karın ağrısı, diyare ve anoreksi.  
  
Hepatobilier hastalıklar:   
Bilinmiyor: Kolestatik sarılık  ve kronik aktif hepatit**, hepatik nekroz, otoimmün hepatit  
  
Deri ve derialtı doku hastalıkları  
Bilinmiyor: Geçici alopesi, eksfoliyatif dermatit ve eritema multiforme (Stevens -Johnson 
sendromu ile birlikte), makülopapüler, eritematöz ya da ekzamatöz erupsiyon, ürtiker, 
kızarıklık ve kaşıntı, pulmoner reaksiyon ilişkili lupus benzeri sendrom  6/8  
  Eozonofili ve sistemik semptomlar ile karakterize ilaç döküntüsü (DRESS sendromu), kutanöz 
vaskülit.  
  
Böbrek ve idrar yolu hastalıkları  
Bilinmiyor: İdrarda sar ı veya kahverengi renk değişikliği, interstisyel nefrit  
  
Genel bozukluklar ve uygulama bölgesine ilişkin hastalıklar  
Bilinmiyor: Asteni, ateş, titreme, ilaç ateşi ve artralji  
  
Araştırmalar  
Bilinmiyor: İdrar testinde, glukoz  testinde yanlış pozitiflik  
  
*Akut pulmoner reaksiyonlar genellikle tedavinin ilk haftasında meydana gelir ve tedavinin 
kesilmesiyle geri dönüşümlüdür. Akut pulmoner reaksiyonlar genellikle ateş, titreme, öksürük, 
göğüs ağrısı, dispne, göğüs röntgeninde konsolidasyon veya plevral efüzyon ile karakterize 
pulmoner infiltrasyon ve eozinofili ile kendini gösterir. Subakut pulmoner reaksiyonlarda ateş 
ve eozinofili, akut formuna kıyasla daha nadiren görülür. Kronik pulmoner reaksiyonlar altı ay 
ve üzeri tedavi  görmekte olan hastalarda nadiren görülmekle beraber yaşlı hastalarda daha 
yaygın görülmektedir. EKG’de izlenen değişiklikler pulmoner reaksiyonlarla ilişkilidir.  
  
**Ölümcül olabilir.  
  
Şüpheli advers reaksiyonların raporlanması    
Ruhsatlandırma sonrası  şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e -posta: 
tufam@titck.gov.tr; tel: 0 800 314 00 08; faks: 0312 218 35 99).  
  
4.9. Doz aşımı ve tedavisi  
Doz aşımı semptomları gastrik iritasyon, bulantı ve kusmadır. Nitrofurantoinin bilinen spesifik 
bir antidotu yoktur. Ancak ilaç yakın vakitte alındıysa hemodiyaliz uygulanabilir.  
 
Kusturma veya gastrik lavaj ile standart tedavi yapılır. Tam kan sayımı, karaciğer ve pulmoner 
fonksiyon testleri önerilmektedir. İlacın idrardan atılımını a rtırmak için vücuda sıvı 
yüklenmelidir.   
  
5. FARMAKOLOJİK ÖZELLİKLER  
 
5.1. Farmakodinamik özellikler  
Farmakoterapötik grup: Üriner kanalda etkili antiinfektifler  
ATC kodu: J01XE01  
Nitrofurantoin üriner patojenlerin çoğuna karşı etkili, geniş spektrumlu bir antibakteriyel 
maddedir. İlacın bakterisit aktivitesine duyarlı organizmalar şunlardır: Escherichia coli  
Enterococcus faecalis  
Klebsiella türleri  7/8  
  Enterobacter türleri  
Staphylococcus türleri (ör: S. aureus, S. saprophyticus, S. epidermidis)  Citrobacter 
türleri  
 
Klinik olarak en yaygın görülen üriner patojenler nitrofurantoine karşı duyarlıdır. Proteus  ve 
Serratia’nın birçok suşu, Pseudomonas  suşlarının ise tamamı ilaca dirençlidir.  
  
5.2. Farmakokinetik özellikler   
Genel özellikler   
 
Emilim:
  
Nitrofurantoin oral yolla uygulandığında üst gastrointestinal sistemden kolayca emilir.  Terapötik dozlardaki kan konsantrasyonları genellikle düşüktür. Besinlerle beraber alınması 
emilimi artırır.  
 Dağılım:
  
Veri bulunmamaktadır.   
 
Biyotransformasyon:    
Veri bulunmamaktadır.   
 
Eliminasyon:   
Hızla idrarla atılır. Eliminasyon yarı ömrü yaklaşık 30 dakikadır. Genellikle nitrofurantoinin 
alınmasından 2- 4 saat sonra maksimum idrar atılımı gerçekleşmektedir. İlacın idrardan geri 
kazanımı yaklaşık % 40- 45 oranındadır.  
 
Doğrusallık/doğrusal olmayan durum:   
Veri bulunmamaktadır.   
  
5.3. Klinik öncesi güvenlilik verileri  
Hayvan çalışmalarında nitrofurantoinin karsinojenik etkisi gözlenmiştir. Ancak insanlardan 
elde edilen veri ve nitrofurantoinin 50 yılı aşkın yaygın kullanımı böyle bir etkisinin olduğunu 
desteklememektedir.   
  
6. FARMASÖTİK ÖZELLİKLER  
 
6.1 Yardımcı maddelerin listesi  
Laktoz monohidrat (sığır sütünden elde edilen)  
Povidon K30  
Krospovidon  
Sodyum nişasta glikolat  
Susuz kolloidal silika  
Magnezyum stearat (E572)  
 
  8/8  
  6.2 Geçimsizlikler   
Geçerli değildir.  
  
6.3 Raf ömrü  
24 ay.  
  
6.4 Saklamaya yönelik özel tedbirler  
25°C’nin altındaki oda sıcaklığında saklanmalıdır.  
  
6.5 Ambalajın niteliği ve içeriği  
Kutuda renkli  blister ambalajda 30 tablet.     
  
6.6. Beşeri tıbbi üründen arta kalan maddelerin imhası ve diğer özel önlemler   
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.  
  
7.  RUHSAT SAHİBİ  
Toprak İlaç ve Kimyevi Mad. S an. V e Tic. A.Ş.  
Hobyar Mah. Ank ara Cad. Hoş ağası İşhanı 
No: 31/516 Fa tih/İstanbul 
  
8. RUHSAT NUMARASI  
159/82 
  
9. İLK RUHSAT TARİHİ/RUHSAT YENİLEME TARİHİ   
İlk ruhsat tarihi: 16.03.1992  
Ruhsat yenileme tarihi:   
  
10. KÜB’ÜN YENİLENME TARİHİ   
  
  