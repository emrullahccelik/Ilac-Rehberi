KISA ÜRÜN BİLGİSİ
1 BEŞERİ TIBBİ ÜRÜNÜN ADI
PAXOTİN 33,1 mg/ml Damla
2 KALİTATİF VE KANTİTATİF BİLEŞİM
Etkin Madde:
1 ml 33.1 mg paroksetin (42,8 mg paroksetin mesilat olarak) içermektedir.
1 damla 1 mg paroksetin (1,29 mg paroksetin mesilat olarak) içermektedir.
Yardımcı maddeler:
Etanol, %96 114 mg/ml
Sodyum sakarin (E954) 7,5 mg
Propilen glikol 1 ml
Yardımcı maddelerin tam listesi için 6.1’e bakınız.
3 FARMASÖTİK FORM
Oral damla, solüsyon
Berrak ve açık kırmızımsıdan açık kahverengiye doğru renkte solüsyon.
4 KLİNİK ÖZELLİKLER
4.1 Terapötik endikasyonlar
- Majör Depresif Bozukluk
- Obsesif Kompülsif Bozukluk (OKB)
- Agarofobili ve agarofobisiz Panik Bozukluk.
- Sosyal Anksiyete Bozukluğu/Sosyal Fobi.
- Yaygın Anksiyete Bozukluğu.
- Post-travmatik Stres Bozukluğu.
14.2 Pozoloji ve uygulama şekli
Pozoloji:
Majör Depresif Bozukluk:
Tavsiye edilen günlük doz 20 mg’dır. Genel olarak, hastalarda iyileşme bir hafta sonra başlar ancak
sadece tedavinin ikinci haftasından itibaren kanıt oluşabilmektedir.
Tüm antidepresan ilaçlarda olduğu gibi, dozaj gözden geçirilmeli ve tedavi başlangıcından itibaren
3 ila 4 hafta içinde gerekirse ayarlanmalıdır ve klinik uygunluğuna bundan sonra karar verilmelidir.
20 mg doza yetersiz yanıt veren bazı hastalarda, doz hastanın yanıtına göre 10 mg’lık artışlarla
yavaş yavaş maksimum günde 50 mg’a kadar artırılabilir.
Semptomlardan kurtulduklarından emin olmak için depresyon hastalarında en az 6 ay boyunca
tedaviye devam edilmelidir.
Obsesif Kompulsif Bozukluk (OKB):
Tavsiye edilen günlük doz 40 mg’dır. Hastalarda tedaviye günde 20 mg/gün dozunda başlanmalı ve
önerilen doza 10 mg’lık artışlarla yavaş yavaş yükseltilmelidir. Birkaç hafta sonra önerilen doza
yetersiz yanıt görülürse, bazı hastalar günlük dozun günde maksimum 60 mg olana kadar
artırılmasından fayda görebilirler. Semptomlardan kurtulduklarından emin olmak için OKB
hastalarında yeterli bir süre boyunca daha tedaviye devam edilmelidir. Bu süre birkaç ay veya daha
uzun bir süre olabilir (bakınız bölüm 5.1).
Panik Bozukluk:
Tavsiye edilen günlük doz 40 mg’dır. Hastalarda tedaviye günde 10 mg/gün dozunda başlanmalı ve
doz hastanın yanıtına göre 10 mg’lık artışlarla kademeli olarak önerilen doza artırılmalıdır. Bu
bozukluğun tedavisinde genellikle başlangıçta oluştuğu bilinen panik belirtilerinin olası
kötüleşmesini en aza indirmek için düşük bir başlangıç dozu tavsiye edilmektedir. Birkaç hafta
sonra önerilen doza yetersiz yanıt görülürse, bazı hastalar dozlarının kademeli olarak maksimum 60
mg/gün’e kadar artırılmasından fayda görebilirler.
Semptomlardan kurtulduklarından emin olmak için panik bozukluğu olan hastaların yeterli bir süre
boyunca daha tedaviye devam edilmelidir. Bu süre birkaç ay veya daha uzun bile olabilir (bakınız
bölüm 5.1).
2Sosyal Anksiyete Bozukluğu/Sosyal Fobi:
Tavsiye edilen günlük doz 20 mg’dır. Birkaç hafta sonra önerilen doza yetersiz yanıt görülürse, bazı
hastalar dozlarının kademeli olarak 10 mg’lık artışlarla maksimum 50 mg/gün’e kadar
artırılmasından fayda görebilirler. Uzun-dönem kullanım düzenli olarak değerlendirilmelidir
(bakınız bölüm 5.1).
Yaygın Anksiyete Bozukluğu:
Tavsiye edilen günlük doz 20 mg’dır. Birkaç hafta sonra önerilen doza yetersiz yanıt görülürse, bazı
hastaların dozları kademeli olarak 10 mg’lık artışlarla maksimum 50 mg/gün’e kadar artırılması
faydalı olabilir. Uzun-dönem kullanım düzenli olarak değerlendirilmelidir (bakınız bölüm 5.1).
Post-Travmatik Stres Bozukluğu:
Tavsiye edilen günlük doz 20 mg’dır. Birkaç hafta sonra önerilen doza yetersiz yanıt görülürse, bazı
hastalar dozlarının kademeli olarak 10 mg’lık artışlarla maksimum 50 mg/gün’e kadar
artırılmasından fayda görebilirler. Uzun-dönem kullanım düzenli olarak değerlendirilmelidir
(bakınız bölüm 5.1).
Uygulama sıklığı ve süresi:
PAXOTİN yemekler ile birlikte sabahları günde bir defa uygulanması önerilmektedir.
Damlalık aplikatörü olan bir şişe veya bir oral şırınga uygulama için kullanılabilir. Dozajlar 1
damlanın 1 mg’a ve 1 ml’nin 33.1 mg’a karşılık geldiği damlacıklar (damlalık uygulayıcı
kullanarak) veya ml (oral şırınga kullanarak) şeklinde ölçülmesi gerekmektedir.
Hekim/uzman gereken damla sayısını sayma konusunda sorunları olabilecek hastalar için damla
yerine bir şırınga ile ml olarak dozlama veya başka uygun bir farmasötik form reçeteleme
gereksinimini dikkate almalıdır.
Damlalık aplikatörü kullanarak uygulama
Damlalık aplikatörü 10 mg’dan 30 mg’a kadar bir doz gerektiğinde kullanılabilir. Dozajlar damla
olarak ölçülmelidir. Aşağıdaki tabloya bakınız:
Damlalık aplikatörü
Dozaj Damla sayısı
10 mg 10
20 mg 20
30 mg 30
3Oral şırınga kullanarak uygulama
40 mg’dan 60 mg’a kadar dozları uygulamak için oral şırınga kullanınız. Oral şırınga paroksetin
dozunu gösteren bir ölçeklendirme bulunmaktadır. Tabloya bakınız:
Oral Şırınga
Dozaj ml miktarı
40 mg 1.2
50 mg 1.5
60 mg 1.8
Oral şırınga kullanmak için, şırınganın ucu şişe üzerindeki plastik tıpaya takılmalı, şişe ters
çevrilmeli ve reçetelenen sayıda ml şırıngaya çekilmelidir.
Gerekli miktarda damla veya ml içi su dolu bir su bardağına (200 ml) boşaltılmalı, sonrasında
karıştırılmalıdır. Bardağın tamamı içilmelidir. Oral şırınga her bir kullanımdan sonra su ile
çalkalanmalı ve açık havada kurutulmaya bırakılmalıdır.
PAXOTİN tedavisinin kesilmesi:
İlacın aniden kesilmesinden kaçınılmalıdır (bakınız bölümler 4.4 ve 4.8). Klinik çalışmalarda
kullanılan giderek azaltma rejimi haftalık aralıklarla günlük dozun 10 mg düşürülmesiyle
gerçekleştirilmiştir. Eğer doz azaltımına veya tedavinin sonlandırılmasına bağlı tolere edilmeyen
semptomlar görülürse, önceden reçete edilen doza geri dönülmesi düşünülebilir. Sonrasında, doktor
doz azaltımına kademeli olarak devam edebilir.
4Özel populasyonlara iliskin ek bilgiler:
Böbrek/Karaciğer yetmezliği:
PAXOTİN plazma konsantrasyonları (kreatinin klirensi 30 ml/dak’dan az olan) şiddetli böbrek
yetmezliği olan hastalarda veya karaciğer yetmezliği olanlarda artış gösterebilir. Bundan dolayı, doz
artırımı gerekliyse aralığın alt sınırına kadar yapılmalıdır.
Pediyatrik populasyon:
PAXOTİN kontrollü klinik çalışmalar artan intihar davranışlarını ve düşmanca davranışları
paroksetin ile ilişkili bulduğundan paroksetin çocuklar ve ergenlerin tedavisi için kullanılmamalıdır.
Ayrıca, bu çalışmalarda etkinlik yeterince kanıtlanamamıştır (bakınız bölümler 4.4 ve 4.8)
7 yaş altı çocuklarda paroksetin kullanımı çalışılmamıştır. Bu yaş grubunda güvenlilik ve etkinlik
belirlenmediği sürece paroksetin kullanılmamalıdır.
Geriatrik popülasyon
PAXOTIN’in yaşlı hastalarda plazma konsantrasyonunda artış görülür, ancak konsantrasyonların
aralığı genç bireylerde gözlemlenenler ile örtüşmektedir. Dozlamaya yetişkin başlangıç dozunda
başlanmalıdır. Dozu artırmak bazı hastalarda faydalı olabilir, fakat maksimum doz günlük 40 mg’ı
geçmemelidir.
4.3 Kontrendikasyonlar
Paroksetine veya ilacın bileşimindeki maddelerden herhangi birine aşırı duyarlılığı olanlarda
kullanılmamalıdır.
PAXOTIN, monoaminooksidaz inhibitörleri (MAOI) ile kombinasyonu kontrendikedir. İstisnai
durumlarda, linezolid (seçici olmayan geri dönüşlü MAO inhibitörü bir antibiyotik) serotonin
sendromu semptomları ve kan basıncının yakından izlenmesi için kolaylık olması koşulu ile
paroksetin ile birlikte verilebilir (Bkz. Diğer tıbbi ürünler ile etkileşimler ve diğer etkileşim
şekilleri).
PAXOTIN ile tedavi başlanabilir:
Geri dönüşümsüz bir MAOİ’nin MAOİ’nin kesilmesinden iki hafta sonra, veya bir geri dönüşümlü
MAOİ’nin MAOİ’nin kesilmesinden en az 24 saat sonra (örneğin, moklobemid, linezolid, metil
5tiyonin klorür (metilen mavisi; geri dönüşümlü seçici-olmayan bir MAOİ olan bir preoperatif
görüntüleme ajanı)).
Paroksetinin kesilmesi ve herhangi bir MAOİ ile tedavinin başlanması arasında en az bir hafta
olmalıdır.
PAXOTİN tiyoridazin ile birlikte kullanılmamalıdır, çünkü karaciğer enzimi CYP2D6’yı inhibe
eden diğer ilaçlarda olduğu gibi, paroksetin tiyoridazinin plazma düzeylerini artırabilir (Bkz. Diğer
tıbbi ürünler ile etkileşimler ve diğer etkileşim şekilleri).
Tiyoridazin tek başına kullanıldığında, ‘torsades de pointes’ gibi ciddi ventriküler aritminin eşlik
ettiği QT aralığının uzamasına ve ani ölüme yol açabilir.
PAXOTİN pimozid ile birlikte kullanılmamalıdır (Bkz. Diğer tıbbi ürünler ile etkileşimler ve diğer
etkileşim şekilleri).
4.4 Özel kullanım uyarıları ve önlemleri
Antidepresan ilaçların çocuklar ve 24 yaşına kadar olan gençlerdeki kullanımlarının, intihar
düşünce ya da davranışlarını artırma olasılığı bulunmaktadır. Bu nedenle özellikle tedavinin
başlangıcı ve ilk aylarında, ilaç dozunun artırılma/azaltılma ya da kesilme dönemlerinde hastanın
gösterebileceği huzursuzluk, aşırı hareketlilik gibi beklenmedik davranış değişiklikleri ya da
intihar olasılığı gibi nedenlerle hastanın gerek ailesi gerekse tedavi edicilerce yakinen izlenmesi
gereklidir.
PAXOTİN’in çocuklar ve 18 yaş altındaki adolesanlarda kullanımı endike değildir.
Paroksetin ile tedaviye bir geri dönüşümsüz MAOİ ile tedavinin sonlandırılmasından iki hafta sonra
veya bir geri dönüşebilen MAOİ ile tedavinin sonlandırılmasından 24 saat sonra dikkatlice
başlanmalıdır. Paroksetin dozajı en uygun bir yanıta ulaşıncaya kadar kademeli olarak artırılmalıdır
(bkz. Kontrendikasyonlar, Diğer tıbbi urunler ile etkilesimler ve diğer etkilesim sekilleri).
Çocuklar ve adolesanlar (18 yaş altı):
PAXOTİN, çocuklar ve 18 yaş altı ergenlerin tedavisinde kullanılmamalıdır. Klinik çalışmalarda
plasebo ile tedavi edilenlerle kıyaslandığında intihar-ilişkili davranışlar (intihar girişimi ve intihar
düşünceleri) ve düşmanca davranış (ağırlıklı olarak saldırganlık, muhalif davranış ve öfke)
antidepresanlar ile tedavi edilen çocuklar ve ergenler arasında daha fazla gözlenmiştir. Eğer, klinik
6ihtiyaca dayanarak, buna rağmen tedavi etme kararı alınırsa, intihar belirtileri nedeniyle hasta
dikkatli bir şekilde izlenmelidir. Ayrıca, büyüme, olgunlaşma ve bilişsel ve davranışsal gelişme
açısından çocuklar ve ergenlerde uzun-dönem güvenlilik verileri eksiktir.
İntihar/intihar düşünceleri veya klinik kötüleşme
Artan intihar düşünceleri riskine bağlı depresyon, kendine zarar verme ve intihar (intihar-ilişkili
olaylar) riski ile ilişkilidir. Anlamlı bir iyileşme gerçekleşene kadar bu risk devam eder. İyileşme
tedavinin ilk birkaç haftasında veya daha sonrasında hemen oluşamayabileceği için, hastalar,
iyileşme oluşuncaya kadar yakından izlenmelidir. İntihar riskinin iyileşmenin başlangıç evrelerinde
artabildiği genel bir klinik deneyimdir.
PAXOTİN reçete edildiği diğer psikiyatrik durumlar için de intihar-ilişkili olayların artma riski
paroksetin ile bağlantılı olabilir. İlave olarak, bu durumlar majör depresif bozukluk ile komorbid
olabilir. Majör depresif bozukluğu olan hastalar tedavi edilirken alınan önlemlere bundan dolayı
diğer psikiyatrik bozuklukları olan hastaları tedavi ederken de uyulmalıdır.
İntihar-ilişkili olay öyküsü olan hastaların veya tedaviye başlamadan önce önemli oranda intihar
etme fikirleri olanların daha büyük intihar düşüncesi veya intihar girişimleri riski oldukları
bilindiğinden tedavi boyunca dikkatle takip edilmelidir.
Psikiyatrik bozukluğu olan yetişkin hastalarda antidepresan ilaçların plasebo-kontrollü klinik
çalışmalarının meta-analizi 25 yaş altı hastalarda plaseboya göre antidepresanlar ile artmış bir
intihar davranışı riski göstermiştir (bkz. Farmakodinamik ozellikler).
Hastaların ve bilhassa yüksek riskli olanların yakın gözetimi özellikle tedavinin başlangıcında ve
takip eden doz değişikliklerinde ilaç tedavisine eşlik etmelidir. Hastalar (ve hastalara bakanlar)
herhangi klinik kötüleşme, intihar davranışı veya düşünceleri ve alışılmadık davranış değişiklikleri
için izlenmesi ve bu belirtiler olursa acil tıbbi tavsiye almaları konusunda uyarılmalıdır.
Akatisi/psikomotor rahatsızlık
Paroksetin kullanımı genellikle sübjektif sıkıntı ile ilişkili oturmak veya sabit kalmakta yetersizlik
gibi bir rahatsızlık ve psikomotor kışkırtma iç duygusu ile karakterize olan akatisi gelişimi ile
ilişkilidir. Bu büyük ihtimalle tedavinin ilk birkaç haftası içinde oluşabilir. Bu belirtilerin geliştiği
hastalarda, doz artışı zararlı olabilir.
7Serotonin Sendromu/Nöroleptik Habis Sendrom
Özellikle diğer serotonerjik ve/veya nöroleptik ilaçlarla birlikte verildiğinde ender durumlarda
paroksetin tedavisi ile bağlantılı olarak serotonin sendromu veya nöroleptik malign sendrom-
benzeri olayların gelişimi, oluşabilir. Bu sendromlar potansiyel olarak yaşamı-tehdit edici
durumlara yol açabileceğinden, eğer bu gibi durumlar (hipertermi, rijidite, myoklonüs, vital
bulguların olası hızlı dalgalanmalarıyla birlikte seyreden otonomik dengesizlik, konfüzyon,
irritabilite, deliryum ve komaya ilerleyen aşırı ajitasyonu içeren mental durum değişiklikleri gibi
semptom kümeleriyle karakterize) oluşursa paroksetin ile tedavi kesilmeli, destekleyici
semptomatik tedavi başlanmalıdır. Paroksetin serotonerjik sendrom riski nedeniyle serotonin-
öncüleri (L-triptofan, oksitriptan gibi) ile birlikte kullanılmamalıdır. (bkz. Kontrendikasyonlar,
Diğer tıbbi ürünler ile etkileşimler ve diğer etkileşim şekilleri).
Mani
Tüm antidepresanlar ile olduğu gibi, paroksetin mani hikayesi olan hastalarda dikkatle
kullanılmalıdır. Bir mani fazına giren herhangi bir hastada paroksetin kesilmelidir.
Böbrek/karaciğer yetmezliği
Şiddetli böbrek yetmezliği veya karaciğer yetmezliği olan hastalarda dikkatli olunmalıdır. (bkz.
Pozoloji ve uygulama sekli).
Diyabet
Diyabet hastalarında, seçici bir serotonin geri alım inhibitörü (SSRI) ile tedavi glisemik kontrolü
değiştirebilir. İnsülin ve/veya oral hipoglisemik dozajın ayarlanması gerekebilir. Bundan başka,
paroksetin ve pravastatin’in birlikte uygulandığında kan glukoz seviyelerindeki bir artış
oluşabileceğini düşündüren çalışmalar bulunmaktadır. (bkz. Diğer tıbbi ürünler ile etkileşimler ve
diğer etkileşim sekilleri).
Epilepsi
Diğer antidepresanlarda olduğu gibi, paroksetin epilepsi hastalarında dikkatli kullanılmalıdır.
8Nöbetler
PAXOTİN ile tedavi edilen hastalarda nöbetlerin meydana gelme sıklığı %0.1’den azdır. Nöbet
gelişen herhangi bir hastada PAXOTİN kullanımına devam edilmemelidir.
Elektrokonvulsif tedavi (EKT)
Eş zamanlı EKT ile PAXOTİN uygulanmasının çok az klinik deneyimi bulunmaktadır.
Glakom
Diğer SSRI’lar ile olduğu gibi, PAXOTİN nadiren midriyazise sebep olmakta ve dar açılı glakom
veya glakom öyküsü olan hastalarda dikkatli kullanılmalıdır.
Kardiyak Durumlar
Genel önlemlere kalp rahatsızlığı olan hastalarda da uyulmalıdır.
Hiponatremi
Hiponatremi ağırlıklı olarak yaşlılarda olmak üzere nadiren bildirilmiştir. Eşlik eden ilaçlar ve siroz
gibi hiponatremi riski taşıyan hastalarda dikkatli olunmalıdır. Hiponatremi genellikle paroksetinin
kesilmesinden sonra geri dönmektedir.
Hemoraji
SSRI ile ekimozlar ve purpura gibi kütanöz kanama anormallikleri bildirilmiştir. Diğer hemoraji
belirtileri örneğin gastrointestinal hemoraji raporlanmıştır. Yaşlı hastalar artan risk altında olabilir.
Kanama bozukluğu veya kanamaya yol açabilen durum öyküsü olan hastaların yanı sıra oral
antikoagülanlar, platelet işlevini etkilediği bilinen tıbbi ürünler veya kanama riskine yatkınlık
kazandıran diğer tıbbi ürünler (örneğin, klozapin gibi atipik antipsikotikler, fenotiazinler, trisiklik
antidepresanların çoğu (TSA), asetilsalisilik asid, steroid olmayan antienflamatuar ilaçlar (NSAİİ),
COX-2 inhibitörleri) ile eş zamanlı SSRI alan hastalarda dikkatli olunması tavsiye edilmektedir.
Tamoksifen ile etkileşim
Bazı çalışmalar tamoksifenin etkinliğinin, meme kanseri nüksü / mortalite açısından
değerlendirildiğinde, paroksetin ile birlikte reçetelendirildiğinde paroksetinin irreversibl CYP2D6
inhibisyonunun bir sonucu olarak azalabileceğini göstermiştir (bakınız bölüm 4.5). Meme
9kanserinin tedavisi veya önlenmesi için tamoksifen kullanımı boyunca mümkün olduğunca
paroksetin kullanımından kaçınılmalıdır.
Gastrik pH’ı etkileyen ilaçlar
Oral süspansiyon alan hastalarda, paroksetin plazma konsantrasyonu gastrik pH tarafından
etkilenebilir. İn vitro veriler bir asidik ortamın süspansiyondan aktif ilacın salınımı için gerektiğini
göstermiştir, bu nedenle emilim belli ilaçların kullanımından sonra (antasit ilaçlar, histamine H2-
reseptör antagonistleri, proton pompa inhibitörleri), belli hastalık durumlarında (örneğin, atrofik
gastrik, pernisiyöz anemi, kronik Helikobakter enfeksiyonu) ve cerrahiden sonrası (vagotomi,
gastrektomi) gibi yüksek bir gastrik pH veya aklorhidri olan hastalarda azalabilmektedir.
pH bağımlılığı paroksetin formülasyonunu değiştirirken dikkate alınmalıdır (örneğin, yüksek bir
gastrik pH’sı olan hastalarda plazma paroksetin konsantrasyonu tabletten oral süspansiyona
geçilince azalabilir).
Bu nedenle hastalarda gastrik pH değerini artıran ilaçlar ile tedaviye başlarken veya bitirirken
dikkatli olmaları tavsiye edilmektedir. Doz ayarlamaları böyle durumlarda gereklidir.
Paroksetin tedavisinin kesilmesinde görülen yoksunluk belirtileri
Özellikle tedavinin ani kesildiği durumlar başta olmak üzere tedavi kesildiğinde yoksunluk
belirtileri yaygındır (bakınız bölüm 4.8). Klinik çalışmalarda tedavi kelimesinde görülen advers
olaylar plasebo ile tedavi edilen hastaların %20’si ile kıyaslandığında paroksetin ile tedavi edilen
hastaların %30’unda oluşmuştur. Yoksunluk belirtilerinin ortaya çıkması bağımlılık yapan tıbbi
ürünlerdeki ile aynı değildir.
Yoksunluk belirtileri riski , tedavinin süresi ve dozu ve doz düşürme hızı dahil birçok etkene bağlı
olabilir.
Sersemlik hali, duysal rahatsızlıklar (parestezi, elektrik şoku hissi ve kulak çınlaması dahil), uyku
bozuklukları (yoğun rüyalar dahil), ajitasyon veya anksiyete, bulantı, titreme, kafa karışıklığı,
terleme, baş ağrısı, diyare, çarpıntılar, duygusal değişkenlik, çabuk öfkelenme ve görme
bozuklukları bildirilmiştir. Genellikle bu belirtiler hafif – orta şiddettedir, ancak, bazı hastalarda
şiddetli olabilir. Genellikle tedavinin kesilmesinden sonraki ilk birkaç gün içinde ortaya
çıkmaktadır, fakat bir dozu farkında olmadan atlayan hastalarda bu tür belirtilerin çok nadir
bildirimleri bulunmaktadır. Bazı bireylerde bu belirtiler uzayabilmesine rağmen (2-3 ay veya daha
fazla), genellikle kendi kendini-kısıtlamakta ve genel olarak 2 hafta içinde çözülmektedir. Bu
10nedenle paroksetin tedavisi kesilirken doz, yavaş yavaş, hastanın gereksinimine göre birkaç hafta
veya aylık sürelerde azaltılmalıdır (bkz. Pozoloji ve uygulama şekli).
Görme bozukluğu olan hastalara bu tıbbi ürünü kendi kendilerine uygulamamaları söylenmelidir.
Gerekli olduğunda, bakanlar veya diğer kişiler hasta için gerekli dozajları sayabilirler.
Yardımcı maddeler için uyarılar
Bu tıbbi ürün etanol içermektedir.
60 mg/60 damla uygulaması yaklaşık olarak 200 mg etanole karşılık gelirken 20 mg/20 damla
uygulaması 65 mg etanole denk gelmektedir.
PAXOTİN her dozunda 1 mmol (23 mg)’den daha az sodyum ihtiva eder; yani esasında “sodyum
içermez”.
Alkolizm’den muzdarip olanlar için zararlıdır. Hamile veya emziren kadınlar, çocuklar ve karaciğer
hastalığı veya epilepsisi olan hastalar gibi yüksek-risk gruplarında dikkatli olunmalıdır.
4.5 Diğer tıbbi ürünler ile etkileşimler ve diğer etkileşim şekilleri
Serotonerjik ilaçlar:
Diğer SSRI’larda olduğu gibi, serotonerjik ilaçlarla birlikte-uygulanması 5-HT’ye bağlı etkilerin
ortaya çıkmasına yola açabilir (serotonin sendromu: bakınız bölümler 4.3 ve 4.4). Eğer serotonerjik
ilaçlar (L-triptofan, triptanlar, tramadol, linezolid, metiltiyoniniyum klorür (metilen mavisi), SSRI,
lityum, petidin ve Sarı Kantoron - Hypericum perforatum – preparatları gibi) paroksetin ile kombine
edilirse dikkatli olunması tavsiye edilmeli ve daha yakın bir klinik gözlem yapılmalıdır. Aynı
zamanda genel anestezi veya kronik ağrı tedavisinde fentanil kullanımı ile dikkatli olunması tavsiye
edilmektedir. MAOİ’nin eş zamanlı kullanımı serotonin sendromu nedeniyle kontrendikedir (Bkz.
Kontrendikasyonlar).
Pimozid
Ortalama 2.5 kat artmış pimozid seviyeleri, 60 mg paroksetin ile birlikte uygulandığı bir tek düşük
doz pimozid (2 mg) çalışmasında gösterilmiştir. Bu olay paroksetinin bilinen CYP2D6 inhibitör
özellikleri ile açıklanmaktadır. Pimozidin dar terapötik indeksinden ötürü ve kendisinin QT aralığını
uzattığı bilindiğinden, eş zamanlı pimozid ve PAXOTİN kullanımı kontrendikedir (Bkz.
Kontrendikasyonlar).
11İlaç metabolize eden enzimler:
PAXOTİN’in metabolizması ve farmakokinetiği ilaç metabolize eden enzimleri indükleyen veya
inhibe eden ilaçlardan etkilenebilir.
PAXOTİN bilinen bir ilaç metabolize eden enzim inhibitörü ile birlikte verilecekse, doz aralığının
alt sınırındaki dozlarda paroksetin kullanılmasına önem verilmelidir.
Bilinen bir ilaç metabolize eden enzim indükleyicisi (ör. karbamazepin, rifampisin, fenobarbital,
fenitoin) ile beraber verilirken PAXOTİN için herhangi bir başlangıç dozu ayarlamasına gerek
yoktur. Sonradan yapılacak herhangi bir doz ayarlaması klinik etki (tolerabilite ve etkililik) ile
yönlendirilmelidir.
Fosamprenavir/ritonavir:
10 gün süreyle sağlıklı gönüllülerde günlük 20 mg paroksetin ile birlikte günde iki defa 700/100 mg
fosamprenavir/ ritonavir uygulanması plazma paroksetin düzeylerini anlamlı bir şekilde yaklaşık
%55 düşürmüştür. Paroksetin’in birlikte-uygulanması sırasında plazma fosamprenavir/ritonavir
düzeyleri paroksetinin fosamprenavir/ritonavir metabolizması üzerinde hiçbir anlamlı etkisinin
olmadığını gösteren diğer çalışmaların referans değerlerine benzer olmuştur. 10 günü aşan uzun-
dönem birlikte paroksetin ve fosamprenavir/ritonavir uygulanmasının etkileri hakkında hiçbir veri
mevcut değildir.
Prosiklidin
Paroksetinin günlük uygulaması prosiklidin plazma düzeylerini anlamlı ölçüde artırır. Eğer
antikolinerjik etkiler görülürse prosiklidin dozu azaltılmalıdır.
Antikonvülzanlar
Karbamazepin, fenitoin, sodyum valproat gibi antikonvülzanlarla eş zamanlı uygulanmasının
epilepsi hastalarında farmakokinetik/dinamik profil üzerinde hiçbir etki göstermediği
görülmektedir.
Paroksetinin CYP2D6 inhibitör potensi:
SSRI’lar dahil diğer antidepresanlarda olduğu gibi, paroksetin de hepatik sitokrom P450 enzimi
CYP2D6’yı inhibe etmektedir. CYP2D6’nın inhibisyonu, birlikte uygulanan ve bu enzim ile
metabolize olan ilaçların plazma konsantrasyonlarının artmasına yol açabilir. Bunlar bazı trisiklik
antideprasanlar (örneğin, klomipramin, nortriptilin ve desipramin), fenotiyazin grubu nöroleptikler
(ör. perfenazin ve tiyoridazin, bakınız bölüm 4.3), risperidon, atomoksetin, bazı Tip 1c grubu
12antiaritmikler (örneğin, propafenon ve flekainid) ve metoprololdür. Kalp yetmezliğinde kullanılan
metoprolol dar terapötik indeksi nedeniyle, kardiyak yetersizlikte paroksetin ile birlikte kullanımı
tavsiye edilmemektedir.
Tamoksifenin CYP2D6 tarafından üretilen ve tamoksifenin etkinliğine anlamlı olarak katkıda
bulunan önemli bir aktif metaboliti, endoksifendir. Paroksetin tarafından CYP2D6’nın irreversibl
inhibisyonu endoksifenin plazma konsantrasyonunda artışa yol açabilir.
Alkol
Diğer psikotropik tıbbi ürünler ile olduğu gibi hastaların paroksetin alırken alkol kullanımından
kaçınmaları tavsiye edilmelidir.
Oral antikoagülanlar
Paroksetin ve oral antikoagülanlar arasında bir farmakodinamik etkileşim oluşabilir. Paroksetin ve
antikoagülanların eş zamanlı kullanımı artmış bir antikoagülan aktivitesine ve kanama riskine sebep
olabilir. Bu nedenle, paroksetin oral antikoagülanlar ile tedavi edilen hastalarda dikkatli
kullanılmalıdır.
NSAİİ’ler ve asetilsalisilik asit ve diğer antiplatelet ajanlar
Paroksetin ve NSAİİ’ler/asetil salisilik asit arasında bir farmakodinamik etkileşim meydana
gelebilir. Eş zamanlı paroksetin ve NSAİİ/asetil salisilik asit kullanımı armış bir kanama riskine
sebep olabilir (bakınız bölüm 4.4).
SSRI kullanan hastalarda, oral antikoagülanlarla birlikte, trombosit işlevini etkilediği veya kanama
riskini artırdığı bilinen tıbbi ürünlerle (örneğin klozapin gibi atipik antipsikotikler, fenotiyazinler,
çoğu trisiklik antidepresan, asetilsalisilik asit, NSAİİ’ler, COX-2 inhibitörleri) birlikte, kanama
bozuklukları öyküsü olan veya kanamaya eğilimli hastalarda dikkatli olunması önerilir.
Gastrik pH’ı etkileyen ilaçlar
İn vitro veriler, oral süspansiyondan paroksetin’in çözülmesinin pH’a bağlı olduğunu göstermiştir.
Bu nedenle, gastrik pH’yı değiştiren ilaçlar (yani antasit ilaçlar, proton pompa inhibitörleri ya da
histamin H2 reseptör antagonistleri) oral süspansiyon alan hastalarda plazma paroksetin
konsantrasyonlarını etkileyebilir (Bkz. Uyarılar ve önlemler kısmına bakınız).
Pravastatin
13Paroksetin ve pravastatinin birlikte uygulanması, çalışmalarda kan glukoz düzeylerinde bir artışa
yol açabildiği düşünülen paroksetin ve pravastatin arasında bir etkileşim olduğunu göstermektedir.
Hem paroksetin hem de pravastatin alan diabetes mellitus hastalarında oral hipoglisemik ajanlar
ve/veya insülin dozu ayarlaması gerekebilir (Bkz. Uyarılar ve önlemler kısmına bakınız).
Özel popülasyonlara ilişkin ek bilgiler
Etkileşim çalışması yapılmamıştır.
Pediyatrik popülasyon
Etkileşim çalışması yapılmamıştır.
4.6 Gebelik ve Laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar / Doğum kontrolü (Kontrasepsiyon)
Paroksetin’in doğurganlık üzerine etkisi olduğuna dair kanıt bulunmamaktadır.
Yine de çocuk doğurma potansiyeli bulunan kadınlara verilirken tedbirli olunmalıdır.
Gebelik dönemi
Bazı epidemiyolojik çalışmalar ilk trimester sırasında paroksetin kullanımı ile ilişkili artmış küçük
bir kardiyomalformasyon (örneğin, ventriküler (çoğunlukla) ve atriyal septum kusurları) riskini akla
getirmektedir. Mekanizma bilinmemektedir. Veriler, annenin paroksetin maruziyeti ardından
kardiyovasküler kusuru olan bir yenidoğana sahip olma riskinin, yaklaşık olarak genel
popülasyonda bu gibi kusurlar için beklenen 1/100 oranı ile benzer ve 2/100’den daha az oranda
olduğunu göstermektedir.
İlacı reçete edecek hekimler, gebe olan veya gebe kalmayı planlayan kadınlarda alternatif tedavi
seçeneğini değerlendirmeli ve sadece potansiyel faydası olası riskten fazla ise PAXOTİN tedavisini
vermelidir.
Paroksetin’in gebelik ve/veya fetüs/yeni doğan üzerinde zararlı farmakolojik etkileri
bulunmaktadır.
14PAXOTİN gerekli olmadıkça gebelik döneminde kullanılmamalıdır.
Gebelik sırasında ilacın ani kesilmesinden kaçınılmalıdır (bkz. Pozoloji ve uygulama sekli).
Anne gebeliğin son evrelerinde özellikle üçüncü trimestere kadar paroxetin kullanımına devam
ediyorsa , yeni doğan bebekler izlenmelidir.
Annenin paroksetin kullanımdan sonra gebeliğin son evrelerinde yenidoğan bebekte aşağıdaki
belirtiler oluşabilir: solunum güçlüğü, siyanoz, apne, nöbetler, ısı dengesizliği, beslenme zorluğu,
kusma, hipoglisemi, hipertoni, hipotoni, hiperrefleksi, titreme, sinirlilik, iritabilite (uyarılara aşırı
duyarlı olma hali), letarji , sürekli ağlama, uyuklama ve uyku zorluğu. Bu belirtiler ya seratonerjik
etkiler ya da yoksunluk belirtileri nedeniyle olabilir. Örneklerin bir çoğunda komplikasyonlar
doğumdan hemen sonra veya çok geçmeden (<24 saat) başlamaktadır.
Epidemiyolojik veriler gebelik sırasında, özellikle gebeliğin son dönemlerinde, SSRI’ların
kullanımı, yenidoğanların inatçı pulmoner hipertansiyon riskindeki artışla ilişkili olduğunu
göstermiştir (PPHN). Gözlemlenen risk 1000 gebelikte yaklaşık olarak 5 vaka olmuştur. Genel
popülasyonda her 1000 gebelikte 1 veya 2 PPHN oluşmaktadır.
Hayvan çalışmaları üreme toksisitesi göstermiştir, fakat gebelik, embriyo/fetüs gelişimi, doğum
veya Postnatal gelişim açısından doğrudan zararlı etkilere işaret etmemiştir (bakınız bölüm 5.3).
Laktasyon Dönemi
Az miktarda paroksetin anne sütüne geçer. Yayınlanmış çalışmalarda, anne-sütü ile beslenen
bebeklerde serum konsantrasyonu tespit edilememiş (<2 ng/ml) veya çok düşüktür (<4ng/ml) ve bu
bebeklerde hiçbir ilaç etkisi gözlenmemiştir. Hiçbir etki öngörülmediğinden, emzirme
düşünülebilir.
Üreme yeteneği /Fertilite
Hayvan verileri paroksetin’in sperm kalitesini etkileyebildiğini göstermiştir (bkz. Klinik oncesi
güvenlilik verileri). İnsan materyali ile in vitro veriler sperm kalitesi üzerinde bazı etkileri akla
getirebilir ancak, bazı SSRI’lar (paroksetin dahil) ile insan vaka bildirimleri sperm kalitesi
üzerindeki etkinin geri dönüşümlü olduğunu göstermiştir.
Şu ana kadar insan doğurganlığı üzerine etkisi gözlenmemiştir.
154.7 Araç ve makine kullanımı üzerindeki etkiler
Klinik deneyimler PAXOTİN ile tedavinin bilişsel veya psikomotor fonksiyon bozukluğu ile
ilişkili olmadığını göstermiştir. Ancak, tüm psikoaktif ilaçlar ile olduğu gibi, hastalar araç kullanma
ve makine çalıştırma kabiliyetleri hakkında uyarılmalıdır.
Paroksetin alkolün sebep olduğu zihinsel ve motor becerilerde bozulmayı artırmamasına rağmen,
paroksetin ve alkolün eşzamanlı kullanımı tavsiye edilmemektedir.
4.8 İstenmeyen etkiler
Aşağıda listelenen advers ilaç reaksiyonlarının bazılarının sıklık ve şiddetinde tedavinin devamı ile
azalma görülebilir ve genellikle tedavinin kesilmesine neden olmaz.
Advers ilaç reaksiyonları sistem organ sınıfı ve sıklığına göre aşağıda listelenmektedir. Sıklıklar şu
şekilde tanımlanmaktadır:
Çok yaygın (≥1/10), yaygın (≥1/100 ila <1/10), yaygın olmayan (≥1/1000 ila <1/100), seyrek
(≥1/10.000 ila <1/1000), çok seyrek (<1/10.000) ve bilinmiyor (eldeki verilerden hareketle tahmin
edilemiyor)
Kan ve lenf sistemi hastalıkları
Yaygın olmayan: Deri ve mukoz membranlarda anormal kanama, (çoğunlukla ekimoz).
Çok seyrek: Trombositopeni.
Bağışıklık sistemi hastalıkları
Çok seyrek: Şiddetli alerjik reaksiyonlar (anafilaktoid reaksiyonlar ve anjiyoödem dahil).
Endokrin hastalıklar
Çok seyrek: Uygun olmayan antidiüretik hormon salınım sendromu.
Metabolizma ve beslenme hastalıkları
Yaygın: Kolesterol seviyesinde artış, iştah azalması.
Yaygın olmayan: Değişmiş glisemik kontrol diyabet hastalarında bildirilmiştir (bakınız bölüm 4.4).
Seyrek: Hiponatremi.
Hiponatremi ağırlıklı olarak yaşlı hastalarda bildirilmiştir ve zaman zaman uygun olmayan anti-
diüretik hormon salınım sendromu (SIADH) nedeniyle olmaktadır.
16Psikiyatrik hastalıklar
Yaygın: Uyuklama hali, uykusuzluk, ajitasyon, anormal rüyalar (kabus dahil)
Yaygın olmayan: Kafa karışıklığı, halüsinasyonlar.
Seyrek: Manik reaksiyonlar, anksiyete, depersonalizasyon, panik ataklar, akatizi (bkz. Özel
kullanım uyarıları ve önlemleri).
Bilinmiyor: Saldırganlık, intihar fikirleri ve intihar davranışı.
İntihar düşüncesi ve intihar davranışları vakaları paroksetin tedavisi boyunca veya tedavi
kesildikten sonra erken dönemde bildirilmiştir (bkz. Özel kullanım uyarıları ve onlemleri).
Saldırganlık vakaları pazarlama sonrası deneyimde gözlenmiştir.
Bu belirtiler aynı zamanda altta yatan hastalık nedeniyle olabilir.
Sinir sistemi hastalıkları
Çok yaygın: Konsantrasyon bozukluğu.
Yaygın: Sersemlik hali, titreme, baş ağrısı.
Yaygın olmayan: Ekstrapiramidal bozukluklar.
Seyrek: Konvulsiyonlar, huzursuz bacak sendromu (RLS).
Çok seyrek: Serotonin sendromu (belirtiler ajitasyon, kafa karışıklığı, terleme, halüsinasyonlar,
hiperrefleksi, miyoklonus (kas seğirmesi), vücut titremesi, taşikardi ve titreme’yi içerebilir).
Altta yatan hareket bozukluğu olan hastaların veya nöroleptik ilaçlar kullanan hastalarda bazen oro-
fasiyal distoniyi de içeren ekstrapiramidal bozukluklar bildirilmiştir.
Göz hastalıkları
Yaygın: Bulanık görme.
Yaygın Olmayan: midriyazis (Bkz. Uyarılar ve önlemler).
Çok seyrek: Akut glokom.
Kulak ve İç kulak hastalıkları
Bilinmiyor : Kulak çınlaması.
Kardiyak hastalıklar
Yaygın olmayan: Sinüs taşikardisi.
Seyrek: Bradikardi.
17Vasküler hastalıklar
Yaygın olmayan: Postural hipotansiyon, kan basıncında geçici artışlar veya düşmeler.
Genellikle önceden hipertansiyon veya anksiyetesi olan hastalarda paroksetin ile tedavinin ardından
kan basıncının geçici artışları veya düşmeleri bildirilmiştir.
Solunum, göğüs bozuklukları ve mediyastinal hastalıkları
Yaygın: Esneme
Gastrointestinal hastalıklar
Çok yaygın: Bulantı
Yaygın: Konstipasyon, diyare, kusma, ağız kuruluğu
Çok seyrek: Gastrointestinal kanama
Hepato-bilier hastalıklar
Seyrek: Karaciğer enzimlerinin artışı.
Çok seyrek: Hepatik olaylar (örneğin hepatit, bazen sarılık ve/veya karaciğer yetmezliği ile ilişkili
olan).
Karaciğer enzimlerinde artış bildirilmiştir. Pazarlama sonrası elde edilen raporlarda da çok seyrek
olarak hepatik olaylar (örn. bazen sarılık ve/veya karaciğer yetmezliği ile ilişkili olan hepatit)
bildirilmiştir. Karaciğer fonksiyon test sonuçlarında uzun süreli bir yükselme durumunda
PAXOTİN tedavisinin kesilmesi düşünülmelidir.
Deri ve deri altı doku hastalıklar
Yaygın: Terleme
Yaygın olmayan: Deri döküntüleri, kaşıntı
Çok seyrek: Şiddetli cilt advers reaksiyonları (eritema multiforme, Stevens-Johnson sendromu ve
toksik epidermal nekroliz gibi), ürtiker, fotosensitivite reaksiyonları .
Böbrek ve idrar hastalıklar
Yaygın olmayan: İdrar retansiyonu, idrar tutamama.
Üreme sistemi ve meme hastalıkları
Çok yaygın: Cinsel disfonksiyon.
Seyrek: Hiperprolaktinemi/galaktore.
18Çok seyrek: priapizm.
Kas iskelet, bağ, doku ve kemik hastalıkları
Seyrek: Artralji, miyalji.
Epidemiyolojik çalışmalar, çoğunlukla 50 yaş ve üstün hastalarda yürütülen, SSRI’lar ve TCA’lar
alan hastalarda artmış bir kemik kırıkları riski göstermektedir. Bu riske neden olan mekanizma
bilinmemektedir.
Genel bozukluklar ve uygulama bölgesine ilişkin hastalıklar
Yaygın: Halsizlik, vücut ağırlığı artışı.
Çok seyrek: Periferal ödem.
PAXOTİN tedavisinin kesilmesi ile görülen semptomlar
Yaygın: Sersemlik hali, duysal bozukluklar, uyku bozuklukları, anksiyete, baş ağrısı.
Yaygın olmayan: Ajitasyon, bulantı, titreme, kafa karışıklığı, terleme, duygusal dengesizlik, görme
bozuklukları, çarpıntılar, diyare, sinirlilik.
Paroksetin’in kesilmesi (özellikle ani olduğunda) yaygın olarak yoksunluk sendromuna yol
açmaktadır. Sersemlik hali, duysal bozukluklar (paraestezi, elektrik şoku hissi ve kulak çınlaması),
uyku bozuklukları (yoğun rüyalar dahil), ajitasyon veya anksiyete, bulantı, titreme, kafa karışıklığı,
terleme, baş ağrısı, diyare, çarpıntılar, duygusal dengesizlik, sinirlilik ve görme bozuklukları
bildirilmiştir.
Genel olarak bu olaylar hafif – orta olmaktadır ve kendi-kendini sınırlamaktadır, ancak, bazı
hastalarda şiddetli ve/veya uzamış olabilmektedir. Bundan dolayı paroksetin tedavisi artık
gerekmediğinde, doz düşürerek kademeli bırakma uygulanmalıdır (Bkz. Pozoloji ve uygulama şekli,
Özel kullanım uyarıları ve önlemleri).
PEDİYATRİK KLİNİK ÇALIŞMALARDAN ELDE EDİLEN ADVERS OLAYLAR
Aşağıdaki advers olaylar gözlenmiştir:
Artmış intihar ilişkili davranışlar (intihar teşebbüsleri ve intihar düşünceleri dahil), kendine-zarar
verme davranışları ve artmış düşmanca davranış. Çoğunlukla Majör Depresif Bozukluğu olan
ergenlerin klinik çalışmalarında intihar düşünceleri ve intihar girişimleri gözlenmiştir. Obsesif
19kompulsif bozukluğu olan çocuklarda ve özellikle 12 yaşından küçük genç çocuklarda artmış
düşmanca davranış oluşmuştur.
Bildirilen ilave advers etkiler: iştah azalması, titreme, terleme, hiperkinezi, ajitasyon, duygusal
değişkenlik (ağlama ve huy dalgalanmaları), ağırlıklı olarak deri ve mukoz membranların kanama
ilişkili advers olaylar.
Paroksetinin kesilmesi/azaltılmasından sonra görülen advers etkiler: duygusal değişkenlik (ağlama,
huy dalgalanmaları, kendi-kendine zarar verme, intihar düşünceleri ve intihar teşebbüsü dahil),
sinirlilik, baş dönmesi, bulantı ve karın ağrısı (bakınız bölüm 4.4 Kullanım için Özel Uyarılar ve
Özel Önlemler).
Pediyatrik klinik çalışmalar hakkında daha fazla bilgi için Farmakodinamik ozellikler bölümüne
bakınız.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr; e-posta: tufam@titck.gov.tr; tel: 0 800
314 00 08; faks: 0 312 218 35 99).
4.9 Doz aşımı ve tedavisi
Belirtiler ve bulgular
Geniş bir güvenlilik aralığı paroksetin hakkında mevcut aşırı doz bilgisinden elde edilebilir. Aşırı
dozda paroksetin deneyimi bölüm 4.8 altında bahsedilen belirtilere ek olarak, ateş ve istemsiz kas
kasılmaları bildirildiğini göstermiştir. Hastalar genellikle tek başına 2000 mg’a kadar dozlar alınmış
olsa bile ciddi sekel kalmadan iyileşmiştir. Arada bir ve çok seyrek olarak koma ve EKG
değişiklikleri gibi olaylar ölümcül bir sonuç ile bildirilmiştir, fakat paroksetin genellikle alkol ile
veya olmaksızın diğer psikotropik tıbbi ürünler ile birlikte alınmıştır.
20Tedavi
Hiçbir özel panzehiri bilinmemektedir.
Tedavi herhangi antidepresan ile aşırı doz yönetiminde kullanılan genel önlemlerden oluşmaktadır.
Hayati bulguların sık izlenmesi ile destekleyici bakım ve dikkatli gözlem gerektirmektedir. Hasta
yönetimi klinik olarak gerektiği gibi olmalıdır.
5 FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antidepresanlar – Selektif Serotonin Re-uptake İnhibitörleri,
ATC kodu: N06A B05
Etki mekanziması
Paroksetin güçlü ve selektif bir 5-hidroksitriptamin (5-HT, serotonin) geri alım inhibitörüdür ve
entidepresan etkisinin ve OKB, Obsesif Kompülsif Bozukluk/Sosyal Fobi, Yaygın Anksiyete
Bozukluğu, Post-travmatik Stres Bozukluğu ve Panik Bozukluktaki etkinliğinin beyin
nöronlarındaki kendi özel 5-HT inhibisyonu ile ilişkili olduğu düşünülmektedir.
Paroksetin kimyasal açıdan trisiklik, tetrasiklik ve mevcut diğer antidepresanlar ile ilgisi yoktur.
paroksetin muskarinik kolinerjik reseptörler için düşük yakınlığa sahiptir ve hayvan çalışmaları
sadece zayıf antikolinerjik özellikler göstermiştir.
Bu selektif etkiye uygun olarak, in vitro çalışmalar trisiklik antidepresanların aksine, paroksetinin
alfa , alfa ve beta adrenoreseptör, dopamin (D ), 5-HT benzeri, 5-HT ve histamin (H )
1 2 2 1 2 1
reseptörleri için az yakınlığı bulunduğunu göstermiştir.
İn vitro çalışmalarda post-sinaptik reseptörlerde etkileşme olmaması in vivo çalışmalarda MSS
depresan ve hipotansif özelliklerinin olmaması ile de desteklenmiştir.
Farmakodinamik etkiler:
Paroksetin psikomator fonksiyonları bozmaz, etanolün depresan etkisini artırmaz.
21Paroksetin, önceden monoaminoksidaz (MAO) inhibitörleri veya triptofan verilen hayvanlara
uygulandığında diğer seçici 5-HT geri alım inhibitörleri gibi aşırı 5-HT reseptör stimulasyonuna
bağlı semptomlara sebep olur.
Paroksetinin, 5-HT geri alımını inhibe etmek için gerekli olanın üzerindeki dozlarda zayıf
aktivasyon gösterdiği, davranışsal ve EEG çalışmalarında görülmüştür. Aktivasyon özellikleri
‘amfetamin benzeri’ tabiatta değildir. Hayvan çalışmaları, paroksetinin kardiyovasküler sistemde iyi
tolere edildiğini göstermiştir.
Hayvan çalışmaları paroksetinin kardiyovasküler sistem tarafından iyi tolere edildiğini
göstermektedir. Paroksetin kan basıncı, kalp hızı ve sağlıklı gönüllülere uygulanmasından sonra
EKG’de klinik olarak anlamlı değişikliklere neden olmamıştır.
Noradrenalin alımını önleyen antidepresanların aksine, çalışmalar paroksetinin antihipertansif
guanetidin etkilerini önlemek için çok azaltılmış bir eğilime sahip olduğunu göstermiştir.
Depresif bozuklukların tedavisinde, paroksetin standart antidepresanlar ile kıyaslanabilir etkinlik
sergilemektedir.
Standart tedaviye yanıtta başarısız olan hastalarda paroksetinin terapötik değeri olduğunun bazı
kanıtlarıda bulunmaktadır.
Paroksetin ile sabah dozlamasının uykunun kalitesi veya süresi üzerinde herhangi zararlı etkisi
bulunmamaktadır. Bundan başka, hastalar paroksetin tedavisine yanıt verdiğinden düzelmiş uyku
deneyimlemeleri muhtemeldir.
Yetişkin intihar eğilimi analizi
Psikiyatrik bozuklukları olan yetişkinlerin plasebo kontrollü çalışmalarının paroksetine özel bir
analizi plaseboya göre paroksetin ile tedavi edilen genç yetişkinlerde (18-24 yaş) daha yüksek
sıklıkta bir intihar davranışı göstermiştir (%2.19 vs %0.92). Daha yaşlı gruplarda, böyle hiçbir artış
gözlenmemiştir. Majör depresif bozukluğu olan yetişkinlerde (tüm yaşlar), plasebo ile
kıyaslandığında paroksetin ile tedavi edilen hastalarda intihar davranışı sıklığında bir artış
gözlenmiştir (%0.32 vs %0.05); olayların tümü intihar teşebbüsleri olmuştur. Ancak, paroksetin için
bu teşebbüslerin çoğunluğu (11’de 8) daha genç yetişkinlerde gerçekleşmiştir (bölüm 4.4’de
bakınız).
22Doz yanıtı
Sabit doz çalışmalarında önerilen dozlardan daha yüksek kullanım için etkinlik açısından hiçbir
avantaj fikri sağlamayan düz bir doz yanıt eğrisi bulunmaktadır. Ancak, yukarı doğru doz
titrasyonunun bazı hastalar için faydalı olabileceğini düşündüren birkaç klinik veri mevcuttur.
Uzun-dönem etkinlik
Depresyonda uzun-dönem paroksetin etkinliği nüks önleme tasarımı olan 52 haftalık bir idame
çalışmasında gösterilmiştir: Plasebo grubundaki hastaların %28’ine karşın, paroksetin (20-40 mg
günlük) alan hastaların %12’si nüks etmiştir.
Obsesif kompulsif bozukluk tedavisinde uzun-dönem paroksetin etkinliği nük önleme tasarımı olan
üç 24 haftalık idame çalışmasında araştırılmıştır. Üç çalışmadan biri plasebo (%59) ile kıyaslanan
paroksetin (%38) arasında nüks edenlerin oranında anlamlı bir farka ulaşmıştır.
Panik bozukluğun tedavisinde uzun-dönem paroksetin etkinliği nüks önleme tasarımı olan 24
haftalık bir idame çalışmasında gösterilmiştir: Plasebo kolundaki hastaların %30’una karşın
paroksetin (10-40 mg günlük) alan hastaların %5’i nüks etmiştir.
Sosyal anksiyete bozukluğu, genel anksiyete bozukluğu ve Post-travmatik Stres Bozukluğu
tedavisinde uzun-dönem paroksetin etkisi yeterince gösterilmemiştir.
Pediyatrik Klinik Çalışmalardan elde edilen Advers Olaylar
Çocuklar ve ergenlerde kısa-dönem (10-12 haftaya kadar) klinik çalışmalarda, paroksetin ile tedavi
edilen hastalarda, hastaların en az %2’sinde aşağıdaki advers olaylar gözlenmiş ve plasebodakinin
en az iki katı bir oranda oluşmuştur: artmış intihar ile ilişkili davranışlar (intihar düşünceleri ve
intihar teşebbüsü dahil), kendine zarar verme davranışları ve artmış düşmanca davranış. İntihar
düşünceleri ve intihar teşebbüsleri çoğunlukla Majör Depresif Bozukluğu olan ergenlerin klinik
çalışmalarında gözlenmiştir. Artmış düşmanca davranış özellikle obsesif kompulsif bozukluğu olan
çocuklarda ve bilhassa 12 yaşından küçük genç çocuklarda meydana gelmiştir. Plasebo grubu ile
kıyaslandığında paroksetinde daha sık görülen ilave advers olaylar şunlardır: iştah azalması,
titreme, terleme, hiperkinezi, ajitasyon, duygusal değişkenlikler (ağlama ve huy dalgalanmaları
dahil).
Azalan bir rejim kullanan çalışmalarda, azaltma fazı boyunca bildirilen veya hastaların %2’si kadar
bir sıklıkta paroksetin kesilmesiyle ve plasebonun en az iki katı bir oranda oluşan belirtiler
23şunlardır: duygusal değişkenlik (ağlama, huy dalgalanmaları, kendi kendine zarar verme, intihar
düşünceleri ve intihar teşebbüsü dahil), sinirlilik, baş dönmesi, bulantı ve karın ağrısı (bakınız
bölüm 4.4 Kullanım için Özel Uyarılar ve Özel Önlemler).
Sekiz haftadan sekiz aya kadar bir tedavi süresi olan beş paralel grup çalışmasında, kanama ile
ilişkili advers olaylar, ağırlıklı olarak deri ve mukoz membranlarda, plasebo ile tedavi edilen
hastalarda gözlemlenen %0.74 ile kıyaslandığında %1,74 sıklığında paroksetin ile tedavi edilen
hastalarda gözlenmiştir.
5.2 Farmakokinetik özellikler
Genel özellikler:
Emilim:
Paroksetin oral yolla alındıktan sonra iyi emilir ve ilk geçiş metabolizmasına maruz kalır. İlk geçiş
metabolizmasından ötürü sistemik dolaşıma ulaşan paroksetin miktarı gastrointestinal kanalda
emilen miktardan daha azdır. Daha yüksek tek dozlar ve çoklu dozlama ile vücudun maruz kaldığı
yük arttıkça ilk geçiş etkisi kısmi olarak doyurulur ve plazma klerensi azalır. Bu durum plazma
paroksetin konsantrasyonlarında orantısız artışlar ile sonuçlanmaktadır ve böylece doğrusal-
olmayan kinetiklerle sonuçlanan farmakokinetik parametreler sabit olmaktadır. Ancak, doğrusallık-
dışı genellikle küçüktür ve düşük dozlarda düşük plazma seviyelerine ulaşan bireylerle sınırlıdır.
Kararlılık durumu sistemik seviyeleri hemen veya kontrollü salınan formülasyonlar ile tedaviye
başlandıktan 7 – 14 gün sonra elde edilmekte ve farmakokinetikler uzun-dönem tedavi boyunca
değişmiş görünmemektedir.
Dağılım:
Paroksetin dokulara yaygın olarak dağılır ve farmakokinetik hesaplamaların gösterdiğine göre
vücuttaki paroksetinin sadece % 1’i plazmada bulunur. Terapötik konsantrasyonlarda plazmada
mevcut paroksetinin yaklaşık % 95’i proteine bağlıdır. Paroksetin plazma konsantrasyonlarıyla
klinik etki (advers etkiler ve etkililik) arasında ilişki bulunmamıştır.
Biyotransformasyon:
Paroksetinin başlıca metabolitleri hızla atılan polar ve konjüge oksidasyon ve metilasyon
ürünleridir. Bunların farmakolojik aktivitesi olmadığından, paroksetinin terapötik etkilerine katkıda
24bulundukları söylenemez. Metabolizma paroksetinin nöronal 5-HT geri alımı üzerindeki seçici
etkisini bozmaz.
Eliminasyon:
Metabolitler dozun yaklaşık %64’ü iken değişmemiş paroksetinin idrardan atılımı genellikle dozun
%2’sinden daha azdır. Feçesten atılan dozun % 36’sı safra yolu iledir ki, fekal atılım içinde
değişmemiş paroksetin dozun % 1’inden azdır.
Böylece paroksetinin eliminasyonunun hemen hemen tamamı metabolizma ile olur.
Metabolik itrah iki fazlıdır; başlangıçta ilk geçiş metabolizmasının sonucunda ve daha sonra
paroksetinin sistemik eliminasyonu ile kontrol edilir. Eliminasyon yarı ömrü değişken olmakla
birlikte genelde yaklaşık 1 gündür.
Hastalardaki karakteristik özellikler
Yaşlılar ve Böbrek/Karaciğer Yetmezliği:
Yaşlılarda, şiddetli böbrek yetmezliğinde ve karaciğer yetmezliğinde plazma konsantrasyonlarında
artış olur, fakat plazma konsantrasyonlarının aralığı sağlıklı erişkin bireylerle örtüşür.
5.3 Klinik öncesi güvenlilik verileri
Rhesus maymunlarında ve albino sıçanlarda toksikoloji çalışmaları yapılmıştır. Her ikisinde de
metabolik yol insanlardaki ile aynıdır. Trisiklik antidepresanlar dahil lipofilik aminlerden
beklendiği gibi, sıçanlarda fosfolipidoz gelişmiştir.
Önerilen klinik dozların 6 katı fazlası ile 1 yıla kadar yapılan çalışmalarda primatlarda fosfolipidoz
gözlenmemiştir.
Karsinogenez: Fare ve sıçanlarda yapılan 2 yıllık çalışmalarda paroksetin tümörojenik etki
göstermemiştir.
Genotoksisite: In vitro ve in vivo testlerde genotoksisite gözlenmemiştir.
Sıçanlarda üreme toksisitesi çalışmaları paroksetinin doğurganlık indeksini ve gebelik oranını
azaltarak erkek ve kadın doğurganlığını etkilediği gösterilmiştir. Sıçanlarda, artmış yavru
mortalitesi ve gecikmiş kemikleşme farkedilmiştir. Sonraki etkiler muhtemelen annedeki toksisite
ile ilişkili olmuştur ve fetüs/yeni-doğan bebek üzerinde doğrudan bir etkisi kabul edilmemiştir.
256 FARMASÖTİK ÖZELLİKLER
6.1 Yardımcı maddelerin listesi
Sodyum sakarin (E954),
Asesülfam-K(E950),
Nane aroması,
Polisorbat 80 (E433),
Etanol,
Propilenglikol (E1520)
6.2 Geçimsizlikler
Geçerli değildir.
6.3 Raf ömrü
24 ay.
Solüsyon açıldıktan sonra 28 gün içinde kullanılmalıdır.
6.4 Saklamaya yönelik özel uyarılar
25ºC’nin altındaki oda sıcaklığında saklayınız.
Bu tıbbi ürün herhangi bir özel saklama koşulları içermemektedir. Orjinal ambalajında saklayınız.
6.5 Ambalajın niteliği ve içeriği
En az 18.5 ml solüsyon ile doldurulmuş 20 ml amber renkli cam bir şişe (tip III). Şişe karton bir
kutu içinde ambalajlanmıştır ve bir LDPE damlalığı ve çocuk-tarafından açılamayan kapak
içermektedir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve “Ambalaj
ve Ambalaj Atıkları Kontrolü Yönetmeliği” ne uygun olarak imha edilmelidir.
Partiküler madde ve renk değişimi görülen ürünler kullanılmamalıdır.
267. RUHSAT SAHİBİ
Adeka İlaç Sanayi ve Ticaret A.Ş.
Necipbey Cad No:88 55020- SAMSUN
Tel.: (0362) 431 60 45 – (0362) 431 60 46
Faks: (0362) 431 96 72
8. RUHSAT NUMARASI
12/10/2017 – 2017/787
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: ---
Ruhsat yenileme tarihi:---
10. KÜB'ÜN YENİLENME TARİHİ
---
27