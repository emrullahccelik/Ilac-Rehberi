1  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel olarak  sizin için reçete edilmiştir,  başkalarına vermeyiniz.  
• Bu ilacın  kullanımı  sırasında doktora veya hastaneye gittiğinizde  doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük doz kullanmayınız. KULLANMA TALİMATI  
 
NEPRİLEX® 24 mg / 26 mg film kaplı  tablet 
Ağızdan alınır.  
• Etkin madde: Her bir film kaplı tablet 24,3 mg sakubitrile eş  değer 25,6 mg sakubitril 
sodyum ve 25,7 mg valsartana eş  değer 28,3 mg valsartan disodyum içermektedir.  
 
• Yardımcı maddeler: Hidroksipropil selüloz, mikrokristalin selüloz, krospovidon, 
kolloidal silikon dioksit, talk, magnezyum stearat, etanol (üretim sırasında uçurulur), film  
kaplama içeriği olarak;  hipromelloz, titanyum  dioksit, mak rogol, talk,  kırmızı demir oksit 
ve siyah demir oksit içermektedir. 
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz. 
 
 
Bu Kullanma Talimatında:  
1. NEPRİLEX® nedir  ve ne için kullanılır?  
2. NEPRİLEX®’i kullanmadan  önce dikkat edilmesi gerekenler  
3. NEPRİLEX® nasıl  kullanılır?  
4. Olası  yan etkiler  nelerdir?  
5. NEPRİLEX®’in saklanması  
 
Başlıkları  yer almaktadır.  
 
1. NEPRİLEX® nedir  ve ne için kullanılır?  
NEPRİLEX® eflatun  renkli,  kenarları  eğimli,  çentiksiz,  oval, bikonveks film  kaplı  tabletlerdir. 
28 film kaplı tablet içeren blister ambalajlarda sunulmaktadır. 
 
NEPRİLEX® anjiyotensin reseptör neprilisin inhibitörü olarak adlandırılan ilaç sınıfına 
dahildir; yutulduktan sonra sakubitril ve valsartan olmak üzere iki etkin maddeye ayrışır. NEPRİLEX
®, kalbin sol karıncığından fırlatılan kan oranı normalin altında olan yetişkinlerde, 2  bir çeşit uzun dönem (kronik, müzmin) kalp yetersizliğinin tedavisinde kullanılır.  
Bu kalp yetersizliği türü, kalbin güçsüzleşip akciğerlere ve vücudun geri kalanına yeterli kan 
pompalayamaması şeklinde ortaya çıkar. Kalp yetersizliğinin en yaygın belirtileri nefes 
darlığı, yorgunluk, halsizlik ve ayak bileğinde şişliktir. 
NEPRİLEX®’in nasıl etki gösterdiği veya bu ilacın neden size reçete edildiği ile ilgili 
sorularınız varsa doktorunuza veya eczacınıza sorunuz. 
 
2. NEPRİLEX®’i kullanmadan önce dikkat edilmesi gerekenler 
NEPRİLEX®’i aşağıdaki durumlarda KULLANMAYINIZ:  
Eğer;  
• Sakubitril, va lsartan ya da bu ürünün yardımcı maddelerinden herhangi birine karşı 
önceden  alerjik  reaksiyon  gösterdiyseniz. Bunlardan herhangi  birine alerjiniz  olabileceğini 
düşünüyorsanız, NEPRİLEX®’i kullanmadan önce doktorunuza danışınız. 
• Yüksek tansiyonunuz veya ka lp yetersizliğiniz için Anjiyotensin Dönüştürücü Enzim 
(ADE) İnhibitörleri (örneğin enalapril, lizinopril, ramipril) adı verilen başka bir ilacı halen 
alıyorsanız. Bu ilaç grubunun son dozunu almanızın üzerinden 36 saat geçtikten sonra 
NEPRİLEX® kullanmaya  başlayınız (bkz. “Diğer ilaçlarla birlikte kullanım”),  
• Siz ya da ailenizden biri, bir ADE inhibitörü veya bir ARB (anjiyotensin reseptör blokeri, 
örneğin valsartan, telmisartan, irbesartan) kullanırken anjiyoödem  (yüz, dudaklar, dil 
ve/veya boğazda şişme, nefes alıp vermede güçlük) adı verilen bir durum yaşadıysanız,  
• Diyabetiniz (şeker hastalığınız) veya böbrek rahatsızlığınız varsa ve ayrıca tansiyonunuzu düşürmek için aliskiren adlı bir ilaç ile tedavi ediliyors anız (Bakınız “Diğer ilaçlarla 
birlikte kullanım”),  
• Ağır karaciğer  hastalığınız  varsa.  
• Hamileyseniz ya da hamile kalmayı planlıyorsanız. 
 
 
Yukarıdaki  durumlar  sizin  için geçerliyse,  NEPRİLEX®’i kullanmayınız  ve doktorunuza  
söyleyiniz.  
 
NEPRİLEX®’i aşağıdaki  durumlarda  DİKKATLİ  KULLANINIZ:  
 
Eğer;  
• Bir anjiyotensin reseptör  blokeri  (ARB)  veya aliskiren  ile tedavi  ediliyorsanız.  
• Önceden anjiyoödem  (yüz, dudaklar, dil ve/veya boğazda şişme, nefes alıp vermede 
güçlük) adı verilen bir durum yaşadıysanız (Bakınız; “ NEPRİLEX®’i aşağıdaki 
durumlarda KULLANMAYINIZ” ve “Olası yan etkiler nelerdir?” bölümleri).  
• Tansiyonunuz düşükse veya tansiyonunuzu düşüre n başka ilaçlar alıyorsanız [örneğin bir 
idrar söktürücü (diüretik)] ya da kusma veya ishaliniz varsa; özellikle eğer 65 yaş ya da üstü iseniz, ya da böbrek rahatsızlığı ve düşük tansiyonunuz varsa.  
• Ağır böbrek hastalığınız  varsa.  
• Sıvı kaybı  yaşıyorsanız.  
• Böbrek atardamarınızda daralma varsa.  
• Karaciğer  hastalığınız  varsa.  
• Halüsinasyonlar, paranoya veya uyku düzeninde değişiklikler yaşıyorsanız.  3  NEPRİLEX® tedavisi  sırasında  doktorunuz  düzenli  aralıklarla kanınızdaki  potasyum  
miktarını kontrol edebilir. 
 
Yukarıda  sayılan  durumlar  geçmişteki  herhangi  bir dönemde  dahi olsa sizin için geçerliyse 
lütfen doktorunuza danışınız. 
 
NEPRİLEX®’in yiyecek  ve içecek  ile kullanılması 
NEPRİLEX® aç veya tok  karnına  alınabilir.  
 
Hamilelik  
İlacı kullanmadan önce  doktorunuza veya eczacınıza  danışınız.  
Eğer hamile iseniz, hamile olabileceğinizi düşünüyorsanız doktorunuz normal şartlar altında 
siz hamile kalmadan önce ya da hamile olduğunuzu öğrenir öğrenmez NEPRİLEX®’i 
bırakmanızı  ve başka bir ilacı kullanmanızı söyleyecektir. NEPRİLEX® gebelikte 
kullanılmamalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme İlacı kullanmadan önce  doktorunuza veya eczacınıza  danışınız.  
 
NEPRİLEX
® ile tedavi  süresince emzirme  önerilmez.  Eğer  emziriyorsanız  veya  emzirmeye 
başlamak üzereyseniz doktorunuza söyleyiniz.  
 
Araç ve makine  kullanımı  
Bir araç sürmeden, alet veya makine kullanmadan ya da konsantrasyon gerektiren başka işleri yapmadan önce, NEPRİLEX
®’in sizi nasıl etkilediğini bildiğ inizden emin olunuz. Bu ilacı 
alırken baş dönmesi ve yorgunluk hissediyorsanız, araç (bisiklet, motosiklet dahil) ve makine kullanırken dikkatli olunuz. 
 
NEPRİLEX
®’in içeriğinde bulunan bazı yardımcı  maddeler hakkında  önemli  bilgiler  
Uyarı  gerektiren  herha ngi bir yardımcı  madde içermemektedir.  
 
Diğer ilaçlar  ile birlikte kullanımı  
NEPRİLEX® kullanmaya başlamadan önce, başka herhangi bir ilaç alıyorsanız, yakın 
zamanda aldıysanız ya da alma ihtimaliniz varsa doktorunuza, eczacınıza veya hemşirenize söyleyiniz. Dozun değiştirilmesi, başka önlemlerin alınması ve hatta bu ilaçlardan birinin kesilmesi gerekebilir. Bu, özellikle aşağıdaki durumlar için geçerlidir:  
• ADE inhibitörleri (Kalp yetersizliği tedavisi veya tansiyonu düşürmek için kullanılan ilaç 
grubu). NEPRİLEX
®’i ADE inhibitörleri ile birlikte kullanmayınız. Eğer bir ADE 
inhibitörü kullanıyorsanız, NEPRİLEX® kullanmaya başlamadan önce, ADE inhibitörünün 
son dozunu almanızın üzerinden 36 saat geçmesini bekleyiniz. Eğer NEPRİLEX® 
kullanmayı bırakırsanız, bir ADE inhibitörü kullanmaya başlamadan önce NEPRİLEX®’in 
son dozunu aldıktan sonra 36 saat bekleyiniz.  
• Kalp yetersizliği tedavisi veya tansiyonu düşürmek kullanılan anjiyotensin reseptör blokörleri (ADE) veya aliskiren gibi diğer ilaçlar.  
• Eğer şeker (diyabet) hastalığınız veya hafif -orta derecede böbrek rahatsızlığınız varsa; 
anjiyotensin I I reseptör blokörleri (ARB) veya anjiyotensin- dönüştürücü enzim (ADE) 4  blokörleri ile birlikte böbrek üzerinden etki gösteren direkt renin blokörü denilen aliskiren 
gibi ilaçlar ile birlikte kullanılması önerilmez.  
• Statinler olarak adlandırılan yüksek koles terolü (kan yağları veya kanda bulunan yağ) 
düşürmek için kullanılan ilaçlar (örneğin atorvastatin)  
• Ereksiyon (erkeklerde cinsel organın sertleşmesi) bozukluğu veya akciğer hipertansiyonu tedavisinde kullanılan sildenafil adlı ilaç.  
• Kanınızdaki  potasyum  miktarını yükselten ilaçlar.  Bu ilaçlar  arasında potasyum  destekleri, 
potasyum içeren tuz yerine geçen  maddeler, potasyum tutucu ilaçlar ve heparin yer alır. 
Doktorunuz kanınızdaki potasyum miktarını düzenli aralıklarla kontrol edebilir. 
• Steroid yapıda olmayan anti -inflamatuvar ilaçlar (NSAİİ’ler) veya selektif siklooksijenaz - 
2 inhibitörleri (Cox- 2 inhibi törleri) adlı ağrı kesici ilaç türleri. Bunlardan herhangi birini 
alıyorsanız, doktorunuz, tedaviye başlarken veya tedavi dozunuzu ayarlarken böbrek testlerinize bakmak isteyebilir.  
• Depresyonun  bazı tiplerini tedavi  etmek  için kullanılan  lityum adlı ilaç. 
• İdrar  söktürücü (diüretik)  grubundan bir  ilaç olan furosemid.  
• Angina  (kalp  damarlarındaki  sorunlardan kaynaklanan  göğüs  ağrısı)  için kullanılan  bir 
ilaç türü olan nitrogliserin. 
• Bazı antibiyotikler  (rifamisin  grubu), nakledilen  organın reddini  önleyen  bir ilaç 
(siklosporin) veya HIV/AİDS tedavisinde kullanılan bir ilaç (ritonavir).  
• Şeker  hastalığı tedavisinde  kullanılan  metformin  adlı ilaç. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. NEPRİLEX® nasıl  kullanılır?  
Doktorunuzun ya da eczacınızın talimatlarına dikkatle uyunuz. Emin olmadığınız durumda 
doktorunuza ya da eczacınıza danışınız.  
 
Uygun  kullanım  ve doz/uygulama sıklığı için talimatlar:  
Doktorunuz  kaç adet NEPRİLEX® tablet  alacağınızı size söyleyecektir.  
NEPRİLEX® kullanmaya genellikle günde iki kez 24 mg / 26 mg veya 49 mg / 51 mg alarak 
başlayacaksınız (sabah bir tablet ve akşam bir tablet). Önceden hangi ilaçları almakta olduğunuza bağlı olarak doktorunuz başlangıç dozunuza karar verecektir. Doktorunuz daha sonra, tedaviye nasıl yanıt verdiğinize bağlı olarak sizin için en iyi doz bulunana kadar bu 
dozda ayarlama yapacaktır.  
Standart önerilen hedef doz günde iki kez 97 mg / 103 mg’dır (sabah bir tablet ve akşam bir 
tablet).  
 
NEPRİLEX® kullanan hastalarda tansiyon düşüklüğü olabilir (sersemlik hali, baş dönmesi), 
kandaki potasyum düzeyi yükselebilir (bu durum doktorunuz bir kan testi yaptığında tespit 
edilebilir) veya böbrek işlevinde azalma olabilir. Bunlar olursa, doktorunuz, kullanmakta olduğunuz diğer ilaçların  dozunu azaltabilir, NEPRİLEX
® dozunuzu geçici olarak düşürebilir 
veya NEPRİLEX® tedavisini tamamen durdurabilir. 
Doktorunuz size  söylediği  sürece her gün NEPRİLEX® kullanmaya  devam  ediniz.  
 
NEPRİLEX®’i ne süreyle  kullanacağınız  ile ilgili sorularınız  varsa  doktorunuza  veya 
eczacınıza sorunuz.  5  Uygulama yolu ve metodu:  
NEPRİLEX® tabletlerini ağızdan  alınız.  Tabletleri bir bardak  su ile yutunuz. 
NEPRİLEX®’i aç veya tok karnına alabilirsiniz.  
Tabletler  kırılmamalı veya iki parçaya  bölünmemelidir.  
NEPRİLEX®’i her gün aynı saatte almanız  size ilacınızı  ne zaman  almanız  
gerektiğini hatırlamada yardımcı olacaktır.  
 
Değişik  yaş grupları:  
Çocuklarda  kullanımı:  
NEPRİLEX® çocuklar  ve ergenlerde  (18 yaşın  altı) kullanılmamalıdır.  Çünkü bu yaş 
grubunda çalışma yapılmamıştır.  
 
Yaşlılarda  kullanımı:  
Doz,  yaşlı  hastaların  böbrek fonksiyonuna  göre ayarlanmalıdır.  
 
Özel  kullanım durumları:  
Böbrek  yetmezliği:  
Hafif  dereceli  böbrek bozukluğunuz  varsa herhangi bir  doz ayarlaması gerekmemektedir.  Orta 
dereceli böbrek bozukluğunuz varsa tedaviye günde iki kez 24 mg / 26 mg doz ile 
başlanmalıdır. Şiddetli böbrek bozukluğunuz varsa doktorunuz size uygun dozu 
hesaplayacaktır.  
 
Karaciğer yetmezliği:  
Hafif dereceli karaciğer bozukluğunuz varsa herhangi bir doz ayarlaması gerekmemektedir. Orta dereceli karaciğer hastalığı bulunanlarda NEPRİLEX
® dikkatli kullanılmalıdır. 
NEPRİLEX®’in şiddetli karaciğer bozukluğu olan hastalarda kullanımı önerilmemektedir . 
 
Eğer NEPRİLEX®’in etkisinin çok güçlü veya zayıf olduğuna dair bir izleminiz var ise 
doktorunuz veya eczacınız ile konuşunuz. 
 
Kullanmanız  gerekenden  daha  fazla  NEPRİLEX® kullandıysanız:  
Eğer yanlışlıkla önerilenden fazla sayıda tablet alırsanız ya da b aşka biri sizin tabletlerinizi 
kullanmışsa derhal doktorunuzla görüşünüz. Eğer baş dönmesi ve/veya bayılma olursa, mümkün olan en kısa süre içinde doktorunuza söyleyiniz ve uzanıp yatınız. 
 
NEPRİLEX
®’ten kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
NEPRİLEX®’i kullanmayı  unutursanız  
İlacınızı her gün aynı saatte almanız önerilir. Bir dozu almayı unut ursanız bir sonraki tableti 
her zamanki vaktinde alınız. 
 
Unutulan dozları  dengelemek için çift doz  almayınız. 
 
NEPRİLEX® ile tedavi  sonlandırıldığındaki  oluşabilecek  etkiler  
NEPRİLEX®’i kesmeniz, hastalığınızın kötüleşmesine neden olabilir. Doktorunuz size 
söylemediği sürece ilacınızı almayı bırakmayınız.  
 6  NEPRİ LEX®’i ne süreyle alacağınız hakkında sorularınız varsa doktorunuz ya da eczacınızla 
görüşünüz.  
 
4. Olası yan etkiler nelerdir?  
Tüm  ilaçlar  gibi NEPRİLEX®’in içeriğinde  bulunan maddelere duyarlı  olan kişilerde  yan 
etkiler olabilir.  
Yan etkiler  aşağıdaki  kategorilerde gösterildiği  şekilde  sıralanmıştır: 
Çok yaygın : 10 hastanın en az 1’inde görülebilir.  
Yaygın  : 10 hastanın birinden az, fakat  100 hastanın  birinden fazla görülebilir.  
Yaygın olmayan  : 100 hastanın  birinden az, fakat  1.000  hastanın birinden  fazla 
görülebilir.  
Seyrek  : 1.000 hastanın birinden az görülebilir. 
Çok seyrek  : 10.000 hastanın  birinden az görülebilir.  
Sıklığı bilinmeyen  : Eldeki  veriler  ile belirlenemeyecek  kadar  az hastada görülebilir.  
 
Aşağıdakilerden  biri olursa, NEPRİLEX®’i kullanmayı durdurunuz ve  DERHAL  
doktorunuza bildiriniz veya size en yakın hastanenin acil bölümüne başvurunuz:  
 
Bazı  yan etkiler ciddi  olabilir.  
• Yüzde,  dilde  veya  boğazda  yutma  ve nefes  alıp verme güçlüğüne  sebep  olabilecek 
şişme fark ederseniz. Bunlar anjiyoödem belirtileri olabilir. 
 
Aşağıdakilerden  herhangi  birini fark ederseniz doktorunuza  söyleyiniz: 
Diğer yan etkiler:  
Çok yaygın:  
• Düşük tansiyon (sersemlik  hali,  bayılma  hissi)  
• Kan testinde  yüksek  potasyum  düzeyi  
• Böbrek fonksiyonunda  azalma (böbrek yetmezliği)  
 
Yaygın:  
• Öksürük  
• Baş dönmesi  
• Böbrek yetmezliği (akut) (şiddetli  böbrek hastalığı)  
• İshal  
• Kanda  kırmızı kan  hücresi  düzeyinde  azalma (kan testinde  görülür)  
• Kanda  düşük potasyum düzeyi  (kan  testinde görülür)  
• Yorgunluk  
• Baş ağrısı  
• Bayılma  
• Güçsüzlük  
• Mide  bulantısı  
• Oturur  veya yatar  durumdayken ayağa kalkıldığında  tansiyonun düşmesi  (sersemlik  hali, 7  baş dönmesi)  
• Dönme  hissi 
• Mide  iltihabı (gastrit)  (mide  ağrısı, bulantı)  
• Kan şeker  düzeyinin azalması (kan  testinde  görülür)  
 
Yaygın  olmayan:  
• Oturur  pozisyondan  ayağa kalkarken  baş dönmesi  
• Döküntü ve  kaşıntıyla  seyreden  alerjik durum  
 
Seyrek:  
• Halüsinasyonlar  
• Uyku düzeninde değişiklikler  
 
Çok seyrek:  
• Paranoya  
 
Eğer  bu kullanma talimatında  bahsi geçmeyen  herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde  yer alan “İlaç  Yan Etki Bildirimi”  ikonuna  tıklayarak  ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi’ne (TÜFAM) bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış  
olacaksınız.  
 
5. NEPRİLE X®’in saklanması  
NEPRİLEX®’i çocukların  göremeyeceği,  erişemeyeceği  yerlerde ve ambalajında saklayınız.  
 
30ºC  altındaki  oda sıcaklığında  nemden  koruyarak  saklayınız.  
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca  belirlenen  toplama  sistemine  veriniz.  
Son kullanma  tarihiyle  uyumlu olarak  kullanınız.  
 
Ambalajdaki son kullanma tarihinden sonra NEPRİLEX®’i kullanmayınız.  
 
Eğer  üründe  ve/veya  ambalajında  bozukluklar  fark ederseniz NEPRİLEX®’i kullanmayınız.  
 
Ruhsat  sahibi:     Ali Raif İlaç Sanayi A.Ş. 
Kağıthane  / İstanbul  
Üretim yeri: Ali Raif  İlaç Sanayi A.Ş. 
Başakşehir  / İstanbul  
Bu kullanma talimatı 28.12.2022 tarihinde onaylanmıştır.  