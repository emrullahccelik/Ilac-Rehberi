- 1 - 
 KULLANMA TALİMATI 
 
 ORENCIA® 125 mg/mL SC enjeksiyonluk çözelti içeren kullanıma hazır dolu enjektör 
Deri altına uygulanır.  
Steril 
 
 Etkin madde: Her kullanıma hazır enjektör 125 mg abatasept içerir.  
 Yardımcı maddeler: Sakkaroz, poloksamer 188, sodyum fosfat monobazik monohidrat, 
susuz disodyum fosfat ve enjeksiyonluk su 
 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak sizin için reçete edilmiştir, başkalarına vermeyiniz. 
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz. 
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  
 
Bu Kullanma Talimatında: 
 
1. ORENCIA® nedir ve ne için kullanılır? 
2. ORENCIA®’yı kullanmadan önce dikkat edilmesi gerekenler 
3. ORENCIA® nasıl kullanılır? 
4. Olası yan etkiler nelerdir? 
5. ORENCIA®’nın saklanması 
 
Başlıkları yer almaktadır. 
 
1. ORENCIA® nedir ve ne için kullanılır? 
 
 ORENCIA® enjeksiyonluk çözelti berrak, renksiz açık sarı çözelti formundadır ve seçici 
bağışıklık baskılayıcı (Selektif immünosüpresif) ajanlar grubuna dahildir. 
 
 4 adet kullanıma hazır enjektör içeren ambalajda sunulmaktadır. 
 
 ORENCIA®, aktif madde olarak hücre kültürlerinde üretilen bir protein olan abatasept 
içermektedir. ORENCIA® romatoid artritin gelişmesine katkısı olan bağışıklık 
hücrelerine (T lenfositleri denir) müdahale edip bağışıklık sisteminin normal dokulara 
olan saldırısını hafifletir. ORENCIA®, romatoid artritte eklem ağrısı ve şişliğe neden 
olan, bağışıklık sisteminin enflamatuvar yanıtında yer alan T hücrelerinin 
aktivasyonunu seçici şekilde değiştirir.  
 - 2 - 
 ORENCIA® yetişkinlerde romatoid artrit tedavisi için kullanılır. Romatoid artrit eğer tedavi 
edilmezse, eklem yıkımı, sakatlık ve günlük aktiviteleri yapamama gibi ciddi sonuçlara yol 
açabilen uzun vadeli, ilerleyici sistemik bir hastalıktır. Romatoid artriti olan insanlarda vücudun 
kendi bağışıklık sistemi normal vücut dokularına saldırıp eklemlerde ağrıya ve şişliğe neden 
olur. Bu da eklemin zarar görmesine yol açabilir. Romatoid artrit (RA) herkesi farklı şekilde 
etkiler. Çoğu insanda, birkaç yıl içerisinde kademeli olarak eklem semptomları görülür. 
Bununla birlikte, bazı kişilerde RA hızlı bir şekilde ilerlerken, diğer hastalarda RA sınırlı bir 
dönem içerisinde görülebilir ve ardından hastalığın görülmediği bir dönem yaşanabilir. RA 
genellikle kronik (Uzun vadeli), ilerleyici bir hastalıktır. Yani, tedavi görüyor olsanız bile, 
semptom gösterip göstermediğinize bakmaksızın, RA eklemlerinize zarar vermeye devam 
edebilir. Sizin için en doğru tedavi planı ile, bu hastalık sürecini yavaşlatabilirsiniz, bu da uzun 
vadeli eklem hasarını ve hissedilen acı ve yorgunluğu azaltmanıza ve genel yaşam kalitenizi 
arttırmanıza yardımcı olacaktır.  
 
ORENCIA® Orta ila şiddetli aktif romatoid artrit tedavisinde, diğer hastalık modifiye edici 
(düzenleyici) ilaçlara ya da ‘tümör nekroz faktörü (TNF) blokerleri’ olarak bilinen diğer bir 
ilaç grubuna yeterli düzeyde yanıt vermediğinizde kullanılır. Metotreksat adındaki ilaçla 
kombinasyon halinde kullanılır.  
 
ORENCIA® aşağıdaki amaçlarla kullanılır: 
- Hastalığın eklemlerinize vereceği zararı yavaşlatmak 
- Fiziksel işlevlerinizi iyileştirmek 
 
2. ORENCIA®’yı kullanmadan önce dikkat edilmesi gerekenler 
 
65 yaş üstü hastalarda ölümle sonuçlanabilecek ciddi enfeksiyon riski 65 yaş altındakilere 
göre daha yüksektir. 
 
ORENCIA®’yı aşağıdaki durumlarda KULLANMAYINIZ: 
 
Eğer,  
 Etkin madde olan abatasepte veya ORENCIA®’nın diğer bileşenlerine karşı alerjiniz 
var ise (Bölüm 6’da listesi verilmiştir).  
 Ciddi veya kontrol edilemeyen bir enfeksiyonunuz varsa, ORENCIA® tedavisine 
başlamamalısınız. Böyle bir enfeksiyon sizi ORENCIA®’nın ciddi yan etkilerine 
maruz kalma riski ile karşı karşıya bırakabilir. 
 
ORENCIA®’yı aşağıdaki durumlarda DİKKATLİ KULLANINIZ: 
 
Eğer, 
 Örneğin; göğüste sıkışma, hırıltılı nefes alma, ciddi sersemlik ya da baş dönmesi, şişme 
veya deri döküntüleri gibi alerjik reaksiyonlar geliştirirseniz, derhal doktorunuza 
söyleyiniz. 
 Siz, eşiniz veya bakıcınız, genel kas güçsüzlüğü, görme bozukluğu, konuşma zorluğu, 
yürüme şeklinizde bir değişiklik veya dengenizle ilgili bir sorun, kafa karışıklığına ve 
kişilik değişikliklerine yol açan düşünme, hafıza ve yönelim değişiklikleri dahil olmak 
üzere nörolojik semptomların yeni başladığını veya kötüleştiğini fark ederseniz, derhal 
doktorunuza başvurun, çünkü bunlar çok nadir görülen belirtiler olabilir ve progresif - 3 - 
 multifokal lökoensefalopati (PML) adı verilen ciddi ve potansiyel olarak ölümcül beyin 
enfeksiyonudur. 
 
 Uzun vadeli ya da bölgesel (Lokalize) enfeksiyon dahil, herhangi bir enfeksiyonunuz 
varsa ya da sık sık enfeksiyon geliştiriyorsanız ve enfeksiyon belirtileriniz olursa 
doktorunuza söylemelisiniz (Örn., ateş, halsizlik, diş problemleri). ORENCIA® ayrıca 
vücudunuzun enfeksiyonlar ile savaşma yeteneğini düşürebilir ve tedavi enfeksiyon 
eğiliminizi arttırabilir veya var olan enfeksiyonunuzu kötüleştirebilir. 
 Tüberküloz (TB) geçirdiyseniz veya tüberküloz belirtileriniz varsa (İnatçı öksürük, kilo 
kaybı, kayıtsızlık-ilgisizlik, hafif ateş) doktorunuza söyleyiniz. ORENCIA®’yı 
kullanmaya başlamadan önce, doktorunuz tüberküloz olup olmadığınızı anlamak için 
sizi muayene edebilir ya da size bir deri testi yapabilir.        
 Viral hepatitiniz varsa, doktorunuza bildiriniz. ORENCIA®’yı kullanmaya başlamadan 
önce, doktorunuz hepatit olup olmadığınızı anlamak için sizi muayene edebilir. 
 Kanser hastası iseniz, doktorunuz size ORENCIA® verip veremeyeceğini belirlemelidir.  
 Yakın zamanda aşı olduysanız ya da olacaksanız, durumu doktorunuza bildiriniz. Bazı 
aşılar aşı kaynaklı enfeksiyon gelişmesine neden olabilir. Hamileyken ORENCIA 
kullandıysanız, bebeğinizde enfeksiyon gelişme riski hamileyken almış olduğunuz son 
ORENCIA dozundan yaklaşık 14 hafta sonrasına kadar artabilir. Bebeğinizi takip eden 
doktora ve diğer doktorlarınıza hamileyken ORENCIA kullandığınızı söylemeniz 
doktorunuzun bebeğinize ne zaman aşı yapılabileceğine karar vermesi açısından 
önemlidir. 
 
Doktorunuz ayrıca, kan değerlerinizi de incelemek için testler yapabilir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
   İlacınızın takip edilebilirliğinin sağlanması için uygulanan ilacın ticari ismi ve seri numarası   
mutlaka hasta dosyanızdaa kaydedilmelidir. 
 
ORENCIA®’nın yiyecek ve içecek ile kullanılması 
ORENCIA®’nın yiyecek ve içeceklerle etkileşimi yoktur. 
 
Hamilelik 
İlacı kullanmadan önce doktorunuza veya eczacınıza danışınız. 
 
ORENCIA®’nın hamilelikteki etkileri bilinmemektedir, bu sebeple doktorunuz özellikle 
önermedikçe hamileyken ORENCIA®’yı kullanmayınız.  
 
Hamile olma olasılığı olan bir kadınsanız, ORENCIA® kullanırken ve son dozdan itibaren 14 
hafta süreyle güvenilir bir doğum kontrol yöntemi kullanmalısınız. Doktorunuz sizi uygun 
korunma yöntemleri konusunda bilgilendirecektir. 
 
Hamileyken ORENCIA® kullandıysanız, bebeğinizde enfeksiyon gelişme riski artabilir. 
Bebeğinizi takip eden doktora ve diğer doktorlarınıza hamileyken ORENCIA® kullandığınızı 
söylemeniz doktorunuzun bebeğinize ne zaman aşı yapılabileceğine karar vermesi açısından 
önemlidir. - 4 - 
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
 
Emzirme 
İlacı kullanmadan önce doktorunuza veya eczacınıza danışınız. 
 
ORENCIA®’nın anne sütüne geçip geçmediği bilinmemektedir. ORENCIA® tedavisi esnasında 
ve son dozun üzerinden 14 hafta geçene kadar emzirmeyi kesmelisiniz. 
 
Araç ve makine kullanımı 
ORENCIA® tedavisinin araç ve makine kullanma yeteneğini etkilemesi beklenmemektedir. 
Bununla birlikte, ORENCIA® aldıktan sonra kendinizi yorgun veya rahatsız hissediyorsanız, 
araç veya herhangi bir makine kullanmamalısınız. 
 
ORENCIA®’nın içeriğinde bulunan bazı yardımcı maddeler hakkında önemli bilgiler 
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında 
“sodyum içermez”. 
 
Diğer ilaçlar ile birlikte kullanımı 
 
Eğer bir başka ilaç kullanıyorsanız, son zamanlarda kullandıysanız ya da kullanma ihtimaliniz 
varsa lütfen doktorunuza durum hakkında bilgi veriniz. 
 
ORENCIA®, adalimumab, etanersept ve infliksimab gibi TNF bloker ediciler dahil, romatoid 
artrite yönelik biyolojik ilaçlarla birlikte kullanılmamalıdır; ayrıca birlikte kullanımı hakkında 
yeterli bilgi olmadığı için anakinra ve rituksimab ile de birlikte kullanılmamalıdır.  
 
ORENCIA® ibuprofen veya diklofenak gibi non-steroid antienflamatuvarlar, steroidler ya da 
ağrı kesiciler gibi romatoid artrit tedavisinde sık kullanılan diğer ilaçlar ile birlikte alınabilir.  
 
Canlı aşılar ORENCIA® ile eşzamanlı olarak ya da tedavi tamamlandıktan sonraki 3 ay içinde 
uygulanmamalıdır. ORENCIA® dahil immün sistemi etkileyen tıbbi ürünler bazı aşıların 
etkilerini zayıflatabilir. 
 
ORENCIA®’nın bağışıklık sistemini baskılayan veya düzenleyen biyolojik ajanlar ile 
eşzamanlı uygulanması ORENCIA®’nın bağışıklık sistemi üzerindeki etkilerini güçlendirebilir.  
 
ORENCIA® kullanırken başka herhangi bir ilaç almadan önce doktorunuzun veya eczacınızın 
önerilerini dinleyiniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz. 
 
3. ORENCIA® nasıl kullanılır? 
 
 Uygun kullanım ve doz/uygulama sıklığı için talimatlar: 
İlacınızı her zaman doktorunuzun ya da eczacınızın söylediği gibi alınız. Emin değilseniz 
doktorunuza ya da eczacınıza danışınız. 
 
ORENCIA® enjeksiyonluk çözelti, deri altına enjekte edilir (Subkütan kullanım). - 5 - 
  
Romatoid artriti olan yetişkinler için önerilen ORENCIA® subkütan dozu, vücut ağırlığından 
bağımsız olarak her hafta 125 mg’dır. 
 
Doktorunuz ORENCIA® tedavinize, bir kerelik infüzyonluk çözelti konsantresi toz dozu ile 
başlayabilir (30 dakika süreyle genellikle kolunuzdaki bir damardan verilir). Eğer tedavinize 
bir seferlik damar içine verilen perfüzyonluk çözelti konsantresi için toz dozu ile başlandıysa, 
ardından aynı gün içerisinde ORENCIA®’nın haftalık 125 mg’lık subkütan enjeksiyonuyla 
devam edecektir.  
 
 Uygulama yolu ve metodu:  
 
Hali hazırda ORENCIA® tedavisi görüyor ve ORENCIA® subkütan tedavisine geçmek 
istiyorsanız, bir sonraki intravenöz infüzyonunuz yerine subkütan enjeksiyon uygulanacak ve 
ardından, ORENCIA®’nın haftalık subkütan enjeksiyonları ile tedaviye devam edilecektir. 
 
Doktorunuz size tedavi süresi ve ORENCIA® alırken almaya devam edebileceğiniz hastalığı 
modifiye eden başka ilaçlar dahil diğer ilaçlar hakkında bilgi verecektir. 
 
Ürün, TNF-  blokörleri gibi Biyolojik İlaçlar için İlaç Güvenlik ve İzlem Formu’na tabidir. 
Başlangıçta, ORENCIA®’yı doktorunuz ya da hemşireniz uygulayabilir. Bununla birlikte, 
doktorunuz ve siz, ORENCIA®’yı kendi başınıza uygulayıp uygulayamayacağınıza karar 
verebilirsiniz. Bu durumda, ORENCIA®’nın kendi başınıza nasıl uygulanacağı konusunda 
eğitim alacaksınız.  
 
Kendinize enjeksiyon uygulama konusunda herhangi bir sorunuz olduğunda, doktorunuza 
danışınız. Ayrıntılı “ORENCIA® subkütan enjeksiyonunu hazırlama ve uygulama talimatları” 
bu kullanma talimatının sonunda yer almaktadır.  
 
 Değişik yaş grupları 
 
Çocuklarda kullanımı 
ORENCIA®’nın subkütan uygulaması 18 yaşından küçük çocuk ve ergenlerde çalışılmamıştır; 
dolayısıyla, ORENCIA®’nın bu hasta topluluğunda subkütan kullanımı önerilmez.  
 
Çocuklarda ORENCIA®’nın intravenöz uygulamasının etkililik ve güvenliliği incelenmiştir. 
Mevcut veriler ve çocuklarda kullanım endikasyonu, “ORENCIA® 250 mg konsantre 
perfüzyonluk çözelti için toz içeren flakon” ürününe ait Kullanma Talimatı’nda belirtilmiştir. 
 
Yaşlılarda kullanımı 
65 yaşın üzerindeki insanlar ORENCIA®’yı dozunu değiştirmeden kullanabilirler. Yaşlılar 
enfeksiyonlara ve kansere daha duyarlı oldukları için, ORENCIA® bu hasta topluluğunda 
dikkatli kullanılmalıdır. 
 
 Özel kullanım durumları 
Böbrek/karaciğer yetmezliği: 
ORENCIA® böbrek ve karaciğer yetmezliği olan romatoid artrit hastalarında çalışılmamıştır. 
Herhangi bir doz önerisi yoktur. 
 - 6 - 
 Eğer ORENCIA®’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla ORENCIA® kullandıysanız 
Doz aşımı olması durumunda doktorunuz sizi yan etki, bulgu ve belirtileri açısından 
gözleyecek ve gerekirse uygun şekilde tedavi edecektir. 
 
ORENCIA®’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
ORENCIA®’yı kullanmayı unutursanız 
Bir sonraki dozunuzu takip ediniz. ORENCIA®’yı doktorunuzun önerdiği şekilde kullanmanız 
önemlidir.  
 
Almanız gereken tarihten itibaren üç gün içerisinde dozunuzu uygulamayı unutursanız, hatırlar 
hatırlamaz bu dozu alın ve daha sonra orijinal dozlama programınızı takip ediniz. Dozunuzu üç 
günden fazla bir süredir almayı unuttuysanız, doktorunuza bir sonraki dozun ne zaman 
uygulanacağını sorunuz. 
 
Unutulan dozları dengelemek için çift doz almayınız 
 
ORENCIA® ile tedavi sonlandırıldığındaki oluşabilecek etkiler 
ORENCIA® kullanmaya son verme kararı doktorunuzla görüşülmelidir.  
 
Bu ilacın kullanımına ilişkin ilave sorularınız olursa, lütfen doktorunuza, eczacınıza ya da 
hemşirenize danışınız. 
 
4. Olası yan etkiler nelerdir? 
 
Tüm ilaçlar gibi, ORENCIA®’nın içeriğinde bulunan maddelere duyarlı olan kişilerde yan 
etkiler olabilir.  
 
ORENCIA® ile en yaygın görülen yan etkiler, aşağıda da belirtildiği gibi üst solunum yolu 
enfeksiyonları (Burun ve boğaz enfeksiyonları dahil), baş ağrısı ve bulantıdır. ORENCIA® 
tedavi gerektirebilen ciddi yan etkilere neden olabilir. 
 
Olası ciddi yan etkiler aşağıda belirtildiği gibi ciddi enfeksiyonları, deri kanseri dahil 
maligniteleri ve alerjik reaksiyonları içerir.  
 
Aşağıdakilerden biri olursa ORENCIA®’yı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz: 
 
 Şiddetli döküntü, ürtiker ve diğer alerjik reaksiyon belirtileri  
 Yüz, eller ve ayaklarda şişkinlik 
 Nefes alma veya yutmada zorlanma  
 Ateş, inatçı öksürük, kilo kaybı, halsizlik 
 - 7 - 
 Bunların hepsi çok ciddi yan etkilerdir. Eğer bunlardan biri sizde mevcut ise, sizin 
ORENCIA®’ya karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir. 
 
Bu çok ciddi yan etkilerin hepsi oldukça seyrek görülür. 
 
Aşağıdakilerden herhangi birini fark ederseniz hemen doktorunuza bildiriniz veya size 
en yakın hastanenin acil bölümüne başvurunuz: 
 
- Genellikle kendini iyi hissetmeme, diş problemleri, idrar yaparken yanma hissi, ağrılı 
deri döküntüleri, deride ağrılı sıvı dolu kabarcıklar ve öksürük gibi enfeksiyon 
bulguları 
 
Yukarıda belirtilen semptomlar, aşağıda listelenen yan etkilerin belirtileri olabilir ve tüm bu 
belirtiler ORENCIA® ile yapılan yetişkin klinik çalışmalarında gözlemlenmiştir:  
 
Yan etkiler aşağıdaki kategorilerde gösterildiği şekilde sıralanmıştır: 
 
Çok yaygın: 10 hastanın en az 1’inde görülebilir. 
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az görülebilir, fakat 10.000 hastanın birinden fazla görülebilir. 
Çok seyrek: 10.000 hastanın birinden az görülebilir.  
Bilinmiyor: Eldeki veriler ile belirlenemeyecek kadar az hastada görülebilir. 
 
Çok yaygın: 
- Üst solunum yolu enfeksiyonları (Burun, boğaz ve sinüs enfeksiyonları dahil).  
 
Yaygın: 
- Akciğer enfeksiyonları, idrar yolu enfeksiyonları, deride ağrılı sıvı dolu kabarcıklar 
(Herpes), grip 
- Baş ağrısı, sersemlik,  
- Yüksek kan basıncı,  
- Öksürük  
- Karın ağrısı, ishal, bulantı, mide rahatsızlığı, ağızda yaralar, kusma 
- Deride döküntü, 
- Yorgunluk, zayıflık, enjeksiyon bölgesinde reaksiyon 
- Anormal karaciğer fonksiyon testleri 
 
Yaygın olmayan: 
- Diş enfeksiyonu, mantar kaynaklı (Fungal) tırnak enfeksiyonu, kaslarda oluşan 
enfeksiyon, kanda enfeksiyon varlığı, deri altı iltihabı, böbrek enfeksiyonu, kulak 
iltihabı 
- Düşük beyaz kan hücresi sayısı 
- Cilt kanseri, cilt siğilleri 
-   Kanda düşük kan pulcuğu (Trombosit) sayımı 
-   Alerjik reaksiyonlar 
-   Depresyon, endişe, uyku bozukluğu 
-   Migren 
-   Uyuşukluk - 8 - 
 -   Kuru göz, görüşte azalma  
-   Göz iltihabı 
-   Çarpıntı (Palpitasyon), kalp atımının hızlanması, kalp atımının yavaşlaması 
-   Düşük kan basıncı, sıcak basması, kan damarlarında iltihaplanma, yüzde kızarıklık  
-   Nefes almada zorlanma, hırıltı, nefes darlığı, kronik obstruktif akciğer hastalığı 
durumunda ani kötüleşme 
-    Boğaz sıkışması  
-    Rinit (nezle) 
-    Çürük eğiliminde artış, kuru cilt, sedef hastalığı (Psöriyazis), deride kızarıklık ve aşırı 
terleme, akne  
-    Saç dökülmesi, kaşıntı, kurdeşen 
-    Eklemlerde ağrı  
-    Kol ve bacaklarda ağrı 
-   Adet kanaması olmaması, aşırı adet görme 
-   Gribe benzer hastalık, vücut ağırlığında artış 
 
Seyrek : 
- Tüberküloz (Verem)  
- Rahim, fallop tüpleri ve/veya yumurtalıklarda iltihap 
- Mide bağırsak enfeksiyonları 
- Beyaz kan hücreleri kanseri, akciğer kanseri 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
 
Yan etkilerin raporlanması     
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.    
 
5. ORENCIA® ’nın saklanması 
 
ORENCIA®’yı çocukların göremeyeceği, erişemeyeceği yerlerde ve ambalajında saklayınız. 
 
Son kullanma tarihi ile uyumlu olarak kullanınız. 
Son kullanma tarihi belirtilen ayın son günüdür. 
Ambalajdaki son kullanım tarihinden sonra ORENCIA®’yı kullanmayınız. 
 
2°C – 8°C arasında (Buzdolabında) saklayınız. Dondurmayınız. 
 
Işıktan korumak için orijinal ambalajında saklayınız. 
Görünen sıvının rengi bulanık ya da soluksa veya içinde büyük partiküller varsa bu ilacı 
kullanmayınız. Sıvının rengi berrak ilâ açık sarı renkte olmalıdır. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 - 9 - 
  
Ruhsat sahibi: Bristol-Myers Squibb İlaçları Inc. İstanbul Şubesi 
                         Maslak/Sarıyer/İstanbul 
 
Üretim yeri: Bristol-Myers Squibb Holdings Pharma, Ltd. Liability Company 
       Manati/Porto Riko/ABD 
                                
 
Bu kullanma talimatı …/…/… tarihinde onaylanmıştır.  - 10 -  
 AŞAĞIDAKİ BİLGİLER BU İLACI UYGULAYACAK HASTA İÇİNDİR. 
 
ORENCIA® subkütan enjeksiyonu hazırlama ve uygulama talimatları:  
(Pasif iğne koruyucusu ve flanş uzatıcısı ile 1 ml kullanıma hazır enjektör için) 
 
Lütfen bu talimatları dikkatle okuyunuz ve aşama aşama takip ediniz. 
 
İğne koruyucusu bulunan kullanıma hazır enjektörü kullanarak ORENCIA®’yı kendi kendinize 
nasıl uygulayacağınız doktorunuz veya hemşireniz tarafından size öğretilecektir.  
 
Enjeksiyonu nasıl hazırlayacağınızı ve uygulayacağınızı anlamadan kendi kendinize enjeksiyon 
yapmayı denemeyiniz. Uygun egitimi aldıktan sonra enjeksiyonu kendiniz yapabilirsiniz veya 
bu egitimi alan başka biri, örneğin bir aile üyesi ya da arkadaşınız da yapabilir.  
 
                             Şekil 1 
 
Başlamadan önce – Yapılması ve Yapılmaması Gerekenler  
 
Yapılması Gerekenler  
 
 ORENCIA® enjektörünü, her zaman özellikle de çevrenizde insanlar ve çocuklar varken 
dikkatli bir şekilde tutunuz. 
 Enjektörü her zaman gövdesinden tutunuz. 
 Kullanılmamış enjektörleri, orijinal karton ambalajlarında buzdolabında saklayınız.  
 Enjeksiyonu uygulamadan önce, ek enjeksiyon malzemelerini hazırda bulundurunuz.  
 
 Malzeme kontrol listesi: alkollü ped, pamuk ya da gazlı bez, yara bandı, sivri uçlular 
için malzeme kabı. 
 Piston kafası 
Piston 
İlaç düzeyi gösterge çizgisi 
Cam  
Enjektör gövdesi 
İğne koruyucusu 
Aktivasyon yayı 
İğne 
İğne başlığı - 11 -  
 Sivri uçlular için malzeme kapları, pek çok perakende satış noktasından satın 
alınabilen, özel, delinmeye dayanıklı atık kaplarıdır.  
 
Yapılmaması Gerekenler  
 
 Enjektörü tepsiden alırken pistondan ya da iğne başlığından çekmeyiniz.  
 Hazır olana kadar enjektörün iğne başlığını çıkarmayınız. 
 Pistonu hiçbir zaman geri çekmeyiniz.  
 Enjektörü çalkalamayınız; çünkü çalkalama ORENCIA® ilacına zarar verebilir. 
 Kullanılmış enjektörün iğnesine başlığı geri takmayınız.  
 
AŞAMA 1: Enjektörün hazırlanması  
 
A. Karton ambalaj üzerindeki son kullanma tarihini ve seri numarasını kontrol ediniz  
 Son kullanma tarihi, her bir enjektörde ve ORENCIA® karton ambalajının üzerinde 
yer almaktadır.  
 Son kullanma tarihi geçmişse, enjektörü kullanmayınız. Yardım almak için 
doktorunuz veya eczacınızla iletişime geçiniz. 
 
B. Enjektörün ılınmasını sağlayınız 
 Temiz, düz ve rahat bir çalışma yüzeyi bulunuz. 
 Enjektörü buzdolabından çıkarınız. Kalan kullanılmamış enjektörleri, orijinal 
karton ambalajlarında, buzdolabında saklayınız.  
 Enjektörü ambalajından çıkarmak için, tepsideki enjektörü ok işaretleriyle 
gösterildiği şekilde gövdesinden tutunuz.  
 Enjektörü pistonundan tutmayınız. 
 Son kullanma tarihi ve seri numarasının karton ambalaj üzerindeki numaralarla aynı 
olup olmadığını kontrol ediniz. 
 Enjektörde belirgin herhangi bir hasar olup olmadığını inceleyiniz, fakat iğne 
başlığını çıkarmayınız.  
 Uygulanmadan önce, enjektörü 30-60 dakika boyunca oda sıcaklığında bekletiniz.  
 Mikrodalga fırın kullanmak ya da enjektörü ılık suya koymak gibi çeşitli 
yöntemlerle ısınma sürecini hızlandırmayınız. 
 
C. Kullanıma hazır enjektördeki sıvıyı kontrol ediniz 
 Başlığı takılı olan iğne kısmı aşağıya bakacak şekilde, enjektörü gövdesinden 
tutunuz.  
 - 12 -  
  
Şekil 2 
 
 Enjektörün camının içindeki sıvıya bakınız (Şekil 2). Sıvı berrak ila açık sarı 
olmalıdır. 
 Sıvı bulanıksa ya da renk değiştiriyorsa veya içinde büyük partiküller varsa, 
enjeksiyonu uygulamayınız.  
 Hava kabarcığı oluşması normaldir ve bu kabarcığı uzaklaştırmanız 
gerekmemektedir. Enjektörün tüm içeriği enjekte edilmelidir.  
 
D. Ek malzemeleri bir araya getirip kolayca ulaşabileceğiniz bir yere koyunuz.  
 
E. Ellerinizi sabun ve ılık suyla iyice yıkayınız.  
 
AŞAMA 2: Enjeksiyon yerinin seçilmesi ve hazırlanması 
 
Enjeksiyon yeri hazırlandıktan hemen sonra, enjektör kullanıma hazır hale getirilmelidir.  
 
A. Enjeksiyon için vücudunuzda bir bölge seçiniz (Enjeksiyon yeri) 
 Şu bölgeleri kullanabilirsiniz:  
o uyluğun ön kısmı  
o göbek deliğinden 5 cm mesafedeki karın bölgesi (Şekil 3). 
 
 
  Şekil 3 
 
- 13 -  
  Her yeni enjeksiyon için farklı bir enjeksiyon yeri seçiniz. Her bir enjeksiyon 
yerinin, son enjeksiyon yerinden yaklaşık 2,5 cm mesafede olması kaydıyla, 
haftalık enjeksiyonlar için aynı uyluğu kullanabilirsiniz. 
 Derinin hassas, zedelenmiş, kızarık, pullanmış ya da sert olduğu bölgelere 
enjeksiyon uygulamayınız. Yara ya da çatlak bulunan bölgelere uygulama 
yapmayınız.  
 
B. Enjeksiyon yerinizi hazırlayınız  
 Enjeksiyon yerini dairesel bir hareketle alkollü ped ile siliniz.  
 Enjeksiyon uygulamasından önce derinizin kurumasını bekleyiniz. 
 Enjeksiyondan önce bir daha bu bölgeye dokunmayınız.  
 Temizlenmiş alanı havalandırmayınız ya da üzerine üflemeyiniz. 
 
AŞAMA 3: ORENCIA®’nın Enjekte Edilmesi 
 
A. İğne başlığını çıkarınız. 
 Bir elinizle enjektörü gövdesinden tutunuz ve diğer elinizle iğne başlığını hızla 
çekerek çıkarınız (Şekil 4).  
 
 
Şekil 4 
 
Enjektördeki sıvı içinde küçük bir hava kabarcığı oluşabilir. Hava kabarcığının 
uzaklaştırılması gerekmemektedir.  
İğnenin ucunda bir sıvı damlası görebilirsiniz. Bu normal bir durumdur ve dozunuzu 
etkilemeyecektir.  
 ORENCIA®’yı uygulamaya hazır olana kadar iğne başlığını çıkarmayınız. 
 İğne başlığını çıkarırken pistona dokunmayınız.  
 İğneye dokunmayınız ya da iğnenin herhangi bir yüzeyle temas etmesini 
engelleyiniz.  
 İğne başlığı takılı değilken yere düşen enjektörü kullanmayınız.  
 
B. Enjektörü konumlandırınız ve ORENCIA®’yı enjekte ediniz 
 Enjektörü bir elinizle, başparmağınız ve işaret parmağınız arasında gövdesinden 
tutunuz (Şekil 5).  
 Enjeksiyon işlemine başlamadan önce piston kafasına bastırmayınız.  
 Pistonu hiçbir zaman geri çekmeyiniz.  
 Diğer elinizle, temizlemiş olduğunuz deri alanını nazikçe kavrayınız. Sıkıca 
tutunuz.  
 İğneyi kalem tutar gibi tutup, elinizle kavradığınız deriye 45’lik bir açıyla ve hızlı 
bir hareketle batırınız (Şekil 5). 
- 14 -  
   
  
                                               Şekil 5         Şekil 6 
 
 Pistonu aşağıya itmek için başparmağınızı kullanın ve piston son noktasına ulaşana 
ve enjektördeki ilacın tamamı enjekte edilene kadar sıkıca bastırınız (Şekil 6).  
 Piston gidebileceği en son noktaya ulaştığında, başparmağınızı piston kafasının 
üzerine bastırınız. 
 Başparmağınızı piston kafasının üzerinden hafifçe kaldırınız ve pistonun 
parmağınızı yukarı doğru itmesine izin veriniz. Böylece, iğenin tamamı iğne 
koruyucusunun içine girene kadar boş enjektör yukarı doğru hareket edecektir 
(Şekil 7).  
 
Şekil 7 
 
 İğne tamamen iğne koruyucusunun içine giriğinde, tutmuş olduğunuz deriyi serbest 
bırakınız. Enjektörü çıkarınız. 
 Bir parça pamukla enjeksiyon yerine 10 saniye süreyle bastırınız.  
 Enjeksiyon yerini ovalamayınız. Biraz kanama olması normal bir durumdur. 
 Gerekirse, enjeksiyon yerinin üzerini küçük bir yara bandı ile kapatabilirsiniz. 
 
- 15 -  
 AŞAMA 4: Enjektörün imhası ve işlem kaydının tutulması  
 
A. Kullanılmış enjektörü, sivri uçlular için malzeme kabına atınız (Şekil 8).  
 
 
                                                                  Şekil 8 
 
 İğne içeren tıbbi ürünlerin uygun şekilde imhası ile ilgili ulusal ve yerel kanunlar 
hakkında doktorunuz, hemşireniz ya da eczacınızdan bilgi alınız.  
 Sivri uçlular için malzeme kabını her zaman  çocukların ve hayvanların 
erişemeyeceği yerlerde saklayınız.  
 Kullanılmış enjektörleri evsel atık ya da geri dönüşüm kutularına atmayınız.  
 
B. Enjeksiyon işleminin bir kaydını tutunuz  
 
 Enjeksiyonu uyguladığınız tarihi, saati ve seçtiğiniz enjeksiyon yerini not ediniz. 
Ayrıca, enjeksiyon ile ilgili sorularınız ya da endişelerinizi yazmanız da faydalı 
olabilir, böylece doktorunuza, hemşirenize ya da eczacınıza danışabilirsiniz.  
 
İlaçlar atık sular veya evsel atıklarla birlikte imha edilmemelidir. Artık kullanmadığınız ilaçları 
nasıl imha etmeniz gerektiğini eczacınıza sorunuz. Bu önlemler çevrenin korunmasına yardımcı 
olacaktır. 
 
