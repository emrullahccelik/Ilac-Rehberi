 1/9 KULLANMA TAL İMATI  
 
LEVOSETİL 5 mg film tablet  
Ağızdan alınır.  
 
• Etkin madde:  Her bir film tablet 5 mg Levosetirizin dihidroklorür  içerir.  
• Yardımcı maddeler:  Laktoz monohidrat  (inek sütü kaynaklı), mikrokristalin selülöz,  
kolloidal  silikon dioksit , magnezyum stearat, Opadry beyaz Y-1-7000 (Hipromelloz 
(E464), titanyum dioksit (E171), Makrogol /PEG ) 
 Bu ilacı kullanmaya ba şlamadan önce bu KULLANMA TAL İMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa lütfen doktorunuza veya eczacınıza danışınız. 
• Bu ilaç kişisel olarak size reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktora söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya dü şük doz kullanmayınız. 
 
Bu Kullanma Talimatında:  
1. LEVOSETİL nedir ve ne için kullanılır?  
2. LEVOSETİL kullanmadan önce dikkat edilmesi gerekenler  
3. LEVOSETİL nasıl kullanılır?  
4. Olası yan etkiler nelerdir? 
5. LEVOSETİL’i n saklanması  
 
Başlıkları yer almaktadır.  
 
1. LEVOSETİL nedir ve ne için kullanılır?  
• LEVOSETİL alerji tedavisinde kullanılan bir antihistaminiktir. Antihistaminik ilaçlar, 
histaminin etkisini yok eder, alerji belir tilerini ortadan kaldırır.  
• LEVOSETİL , blister içerisinde  20, 30, 40 film tablet içeren kutuda kullanma talimatı ile 
birlikte takdim edilmektedir.   2/9 • LEVOSETİL , 6 yaş ve üstü çocuklarda ve erişkinlerde, alerjik nezle 
(intermittan/persistan (aralıklı/kalıcı) veya mevsimsel/pereniyal ) ve kurdeşen (ürtiker) 
ile ilişkili belirtilerin ( kaşıntı, kabartı, kızarıklık) giderilmesinde kullanılır . 
LEVOSETİL, inek sütü kaynaklı laktoz monohidrat içerir.  
 
2. LEVOSETİL'i  kullanmadan önce dikkat edilmesi gerekenler  
LEVOSETİL'i aşağıdaki durumlarda KULLANMAYINIZ  
Eğer:  
• Etkin madde levosetirizin dihidroklorür ya da LEVOSETİL ’in yardımcı 
maddelerinden herhangi birisine karşı alerjiniz (aşırı duyarlılığınız) varsa,  
• Ağır böbrek yetmezliğiniz (Böbrek fonksiyonlarını izlemek için kullanılan bir madde 
olan kreatininin kandan temizlenme hızı 10 ml/dk ’nın altında ise) varsa.  
 LEVOSETİL’ i aşağıdaki durumlarda D İKKATL İ KULLANINIZ  
• LEVOSETİL ’in bebekler ve 6 yaşından küçük çocuklarda  kullanımı  
önerilmemektedir.  
• LEVOSETİL laktoz monohidrat içerir. Eğer daha önceden doktorunuz tarafından bazı şekerlere karşı intoleransınız olduğu söylenmişse bu tıbbi ürünü almadan önce 
doktorunuzla temasa geçiniz.  
• LEVOSETİL  alkol ile birlikte alındığında dikkatli olunuz. Rasemik setirizinin alkolün 
etkilerini artırmadığı gösterildiği halde h assasiyeti olan hastalarda, setirizin ya da 
levosetirizin in alkol veya beyne etkisi olan diğer ilaçlarla birlikte alınmasının 
uyanıklık üzerine olumsuz etkisi olabilir.  
• LEVOSETİL nöbet şiddetinin artmasına neden olabileceğinden, eğer epilepsi (sara) hastasıysanız veya nöbet riskiniz varsa doktorunuza danışınız.
  
• Eğer size alerji testi uygulanacaksa, testten birkaç gün önce LEVOSETİL  kullanmayı 
bırakmanız gerekip gerekmediğini doktorunuza sorunuz. Bu ilaç alerji testi 
sonuçlarınızı etkileyebilir.  
• İdrar torbanızı boşaltamama olasılığınız varsa (omurilik yaralanması v eya prostat 
büyümesi gibi durumlarda), doktorunuza danışınız.  
 
Bu uyarılar geçmişte herhangi bir dönemde dahi olsa sizin için geçerliyse lütfen doktorunuza  
danışınız.   3/9 LEVOSETİL’in yiyecek ve içecek ile kullanılması  
LEVOSETİL ’i, yemekle beraber veya yemek aralarında alabilirsiniz.  
 
Hamilelik  
İlacı kullanmadan önce doktorunuza veya eczacınıza danışınız.  
 
• Hamilelerde kullanımından kaçınılmalıdır.  
• Ancak doktorunuzun risk/yarar oranını gözeterek verdiği reçeteye göre 
kullanabilirsiniz.  
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Setirizin süte geçtiği için emziren anneler kullanmamalıdır.  
 Araç ve makine kullanımı  
LEVOSETİL kullanan bazı hastalar uyuşukluk, yorgunluk ve bitkinlik hissetmiştir. Eğer 
tehlikeli olabilecek eylemleri yapmayı, araç ya da makine kullanmayı düşünüyorsanız, tedaviye 
vereceğiniz yanıtı görene kadar beklemeniz ve dikkatli olmanız önerilir.  Bununla birlikte özel 
testler önerilen dozlarda levosetirizin alındıktan sonra zihinsel uyanıklık, tepki verebilme yeteneği ya da araç sürme yeteneğinde hiçbir bozulma bulunmadığını ortaya koymuştur.  
 LEVOSETİL’in içeri ğinde bulunan bazı yardımcı maddeler hakkında önemli bilgiler  
LEVOSETİL laktoz içerir. Eğer daha önceden doktorunuz tarafından bazı şekerlere karşı 
intoleransınız olduğu söylenmişse bu tıbbi ürünü almadan önce doktorunuzla temasa geçiniz. 
 Diğer ilaçlar ile birlikte kullanımı 
Hassasiyeti olan hastalarda, set irizin ya da levosetirizinin merkezi sinir sistemi üzerinde etkisi 
olan diğer ilaçlar ile birlikte alınmasının uyanıklık üzerine olumsuz etkisi olabilir.  
  4/9 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandı nız ise lütfen doktorunuza veya eczacınıza bunlar hakkında bilgi veriniz.  
 3. LEVOSETİL nasıl kullanılır?  
Uygun kullanım ve doz/uygulama sıklı ğı için talimatlar:  
LEVOSETİL’i her zaman, tam olarak doktorunuzun söylediği şekilde alınız. Eğer emin 
değilseniz doktorunuza ya da e czacınıza tekrar danışmalısınız.  
6-12 yaş arası çocuklarda:  Günde bir kez 5 mg (1 film tablet). 
12 yaş ve üzeri ergenler ile yetişkinlerde:  Günde bir kez 5 mg (1 film tablet). 
Müzmin kurdeşen (kronik ürtiker) tedavisinde, doktorunuz LEVO SETİL dozunu günde 20 
mg’a (4 film tablet) kadar artırabilir.  
 
Uygulama yolu ve metodu:  
• LEVOSETİL sadece ağızdan kullanım içindir.  
• Film tableti , bir su bardağı su ile tam olarak yutunuz . Günlük dozun tek bir seferde alınması 
önerilir.  
• LEVOSETİL gıdalarla birlikte ya da tek başına  alınabilir.  
 
Değişik yaş  grupları:  
Çocuklarda kulla nımı: 
6 yaşın altındaki çocuklarda, film tablet ile doz ayarlaması mümkün olmadığından kullanılması 
önerilmez.  
 Yaşlılarda kullanım ı: 
Böbrek fonksiyonu normal olan yaşlı hastalarda dozun ayarlanması gerekmemektedir.  
 
Özel kullanım durumları:  
Böbrek/Karaci ğer yetmezli ği: 
• Böbrek yetmezliği olan hastalara, hastalığın şiddetine göre daha düşük doz verilebilir. 
Çocuklarda ise doz vücut ağırlığına göre seçilir. Dozu doktorunuz belirleyecektir.  
• Ağır böbrek yetmezliğiniz varsa kullanmayınız.  
• Sadece karaciğer yetmezliğiniz varsa genel önerilen dozu kullanabilirsiniz.   5/9 • Hem karaciğer hem de böbrek yetmezliği olan hastalara, böbrek hastalığının şiddetine göre 
daha düşük doz verilebilir. Çocuklarda ise doz vücut ağırlığına göre seçilir. Dozu 
doktorunuz belirleyecektir. 
 
LEVOSETİL ile tedavinizin ne kadar süreceğini şikayetlerinizin tipi, süresi ve cinsine göre  
doktorunuz size bildirecektir. 
Doktorunuz ayrı bir tavsiyede bulunm adıkça, bu talimatları takip ediniz.  
İlacınızı zamanında almayı unutmayınız.  
Eğer LEVOSETİL’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla LEVOSETİL kulla ndıysanız:  
LEVOSETİL ’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
Yetişkinlerde uyuşukluk olabilir. Çocuklarda, huzursuzluk ve huzursuzluğu takip eden uyuşukluk görülebilir.  
 LEVOSETİL’ i kullanmayı unutursanız:  
LEVOSETİL ’i almayı unutursanız ya da doktorunuzun söylediğinden daha az bir doz alırsanız, 
bir sonraki dozu normal zamanında almaya devam ediniz.  
 Unutulan dozları dengelemek için çift doz almayınız. 
 
LEVOSETİL ile tedavi sonlandırıldığında olu şabilecek etkiler:  
LEVOSETİL’i belirlenen tedavi süresinden daha kısa kullandığınızda, zararlı etki görülmesi 
beklenmez. Ancak bu durumda hastalık belirtilerinin, LEVOSETİL tedavisine başlamadan 
önceki düzeyden daha az şiddette olsa da tekrar ortaya çıkabileceği ni unutmayınız . Belirtiler 
kendiliğinden geçebilir. Bazı vakalarda, bulgular  şiddetli olabilir ve tedaviye tekrar 
başlanmasını gerektirebilir. Tedavi tekrar  başlatıldığında bulgular  düzelmelidir.   6/9 Eğer bu ilacın kullanımı ile ilgili başka sorunuz varsa bir dokt or veya eczacı ile konuşunuz. 
4. Olası yan etkiler nelerdir? 
Tüm ilaçlar gibi LEVOSETİL ’in içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa, LEVOSETİL’ i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne baş vurunuz:  
• Ağız, dil, yüz ve/veya boğazın şişmesi, nefes alma veya yutma güçlükleri (göğüs 
darlığı veya hırıltılı solunum), kurdeşen, ölümcül olabilen kan basıncında ani düşüşe 
neden olan bayılma veya  şoku içeren alerjik reaksiyon (aşırı duyarlılık reaksiyonu)  
• İstem dışı şiddetli kasılmalarla belirgin nöbet durumu (konvülsiyon)  
• Anormal karaciğer fonksiyonu  
• Karaciğer iltihabı (hepatit)  
• Çarpıntı  
• Nefes darlığı  
• Görme bozukluğu  
• Dakikadaki kalp atım sayısının normalin üstüne çıkması (taşikardi)  
 
Bunların hepsi çok ciddi yan etkilerdir. Eğer bunlardan sizde mevcut ise, sizin LEVOSETİL ’e 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
Bu çok ciddi y an etkilerin hepsi oldukça seyrek görülür.  
 
Diğer yan etkiler  
Görülebilecek diğer yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın : 10 hastanın en az birinde görülebilir.  
Yaygın :  10 hastanın birinden az, fakat 100 hastanın birinden fazla görülebilir. 
Yaygın olmayan : 100 hastanın birinden az, fakat 1.000 hastanın birinden fazla görülebilir.  
Seyrek : 1.000 hastanın birinden az, fakat 10.000 hastanın birinden fazla görülebilir. 
Çok seyrek : 10.000 hastanın birinden az görülebilir. 
Bilinmiyor : Eldeki verilerden hareketle tahmin edilemiyor.  
  7/9 Yaygın:  
• Baş ağrısı  
• Uyku hali/uyuşukluk  
• Ağız kuruluğu  
• Yorgunluk 
 
Yaygın olmayan  
• Karın ağrısı  
• Bitkinlik  
 
Çok seyrek  
• Saldırganca ya da aşırı derecede huzursuz davranış  
• Gerçekte olmayan şeyleri görmek veya duymak (halüsinasyon)  
• Depresyon  
• Tekrarlayan intihar endişesi ve/veya düşüncesi  
• Kabus görme  
• Kalp atış hızında artma  
• Uykusuzluk 
• İlaca karşı ölümcül dahi olabilen alerjik reaksiyon  
 Bilinmiyor  
• Ödem  
• Şiddetli kaşıntı  
• Deri döküntüsü 
• Kurdeşen (deride şişme, kaşıntı ve kızarma)  
• Sersemlik  
• Uyuşma  
• Baygınlık  
• Titreme  
• Deride tahriş  
• Kilo artışı 
• Kas ağrısı  
• Eklem ağrısı  
• Bulantı   8/9 • Kusma  
• İshal  
• Disgözi (tat alma duyusundaki değişiklik)  
• Dönüş ve hareketlerde hassasiyet  
• Bulanık görme  
• İdrar yaparken ağrı  
• İdrar kesesinin tamamen boşalmaması  
• Artmış açlık hissi 
• Nefes darlığı  
• Anormal karaciğer fonksiyonu  
• Okülojirasyon (Göz küresinin istem dışı herhangi bir yönde hareketi)  
 
Bunlar LEVOSETİL ’in hafif yan etkileridir.  
 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamı ş olacaksınız.    
 5. LEVOSETİL’ in Saklanması  
LEVOSETİL ’i çocukların göremeyeceği, erişemeyeceği yerlerde ve ambalajında saklayınız. 
 
25°C ’nin altındaki oda sıcaklığında saklayınız. 
 
Son kullanma tarihiyle uyumlu olarak kullanınız. 
Ambalaj daki son kullanma tarihinden sonra LEVOSETİL ’i kullanmayınız.   9/9 Eğer üründe ve/veya ambalajında bozukluklar fark ederseniz LEVOSETİL ’i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 Ruhsat Sahibi:   
World Medicine İlaç San. ve Tic. A.Ş.  
Bağcılar / İstanbul  
 Üretim yeri:   
World Medicine İlaç San ve Tic. A.Ş.  
Bağcılar / İstanbul  
  
Bu kullanma talimatı ……………..tarihinde onaylanmıştır.  