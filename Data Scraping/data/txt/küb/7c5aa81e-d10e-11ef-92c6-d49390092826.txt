KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonların raporlanması.
1. BEŞERİ TIBBİ ÜRÜNÜN ADI
FERSİNOL-S 100 mg/5 ml IV enjeksiyonluk/ infüzyonluk çözelti
2. KALİTATİF VE KANTİTATİF BİLEŞİM
Etkin maddeler:
Ferrik hidroksit sükroz kompleksi 2700 mg / 5 ml
(100 mg elementer demir'e eşdeğer)
Yardımcı maddeler:
Sodyum hidroksit k.m.
Yardımcı maddeler için 6.1'e bakınız.
3. FARMASÖTİK FORM
Enjeksiyon ve infüzyon için çözelti
Koyu kırmızımsı ya da kahverengi çözeltidir.
4. KLİNİK ÖZELLİKLER
4.1. Terapötik endikasyonlar
• Gastrointestinal sistemden demir emiliminin bozulduğu durumlarda gelişen demir
eksikliği anemisinde,
• Aktif gastrointestinal kanaması olan hastalarda gelişen demir eksikliği anemisinde,
• Total veya subtotal gastrektomili hastalarda gelişen demir eksikliği anemisinde,
• Oral demir tedavisini tolere edemeyen demir eksikliği anemisi olgularında,
• Oral demir tedavisine dirençli demir eksikliği anemisinde,
• Hızlı bir şekilde demir sağlanması için klinik ihtiyacın olduğu durumlarda,
• Eritropoetin destek tedavisi alan diyalize bağımlı olan veya olmayan kronik böbrek
yetmezliği hastalarında gelişen demir eksikliği varlığında endikedir.
FERSİNOL-S ilk trimesterde önerilmemelidir. II. ve III. trimesterde ise hekimin zorunlu
bulduğu hallerde kullanılmalıdır.
1FERSİNOL-S, gerekli ve uygun kan tetkikleri (hematokrit, hemoglobin, ferritin düzeyi,
eritrosit sayısı tayini gibi) yapıldıktan sonra uygulanmalıdır.
4.2. Pozoloji ve uygulama şekli
Pozoloji / uygulama sıklığı ve süresi
Erişkinlerde; 1-2 ampul (100-200 mg demir) FERSİNOL-S, hemoglobin düzeylerine göre
haftada 1-3 kez şeklinde uygulanır. Hemodiyaliz hastalarında toplam doz, 10 dozda
uygulanacak şekilde 1000 mg'dır. Gerektiğinde önerilen doz tekrarlanabilir. Doz uygulama
sıklığı haftada 3 defadan fazla olmamalıdır.
Yeterli klinik deneyim olmaması nedeniyle 14 yaş altındaki çocuklarda paranteral demir
preparatlarının kullanımı önerilmez.
Uygulama süresince oral demir alımı kesilmelidir.
Uygulama şekli:
FERSİNOL-S, sadece intravenöz yoldan (yavaş enjeksiyon veya infüzyon şeklinde)
uygulanması gereken bir üründür. İntramüsküler veya bolus intravenöz enjeksiyonla
uygulanmamalıdır.
FERSİNOL-S uygulanması sırasında ve her bir uygulamayı takiben, aşırı duyarlılık
reaksiyonlarının semptomları ve belirtileri açısından hastalar dikkatlice takip edilmelidir.
FERSİNOL-S sadece anafilaktik reaksiyonları acilen değerlendirme ve yönetme eğitimi almış
personelin varlığında, tüm resüsitasyon araçlarının sağlandığı yerlerde uygulanmalıdır. Her
FERSİNOL-S enjeksiyonunu takiben hasta en az 30 dakika boyunca advers etkiler açısından
gözlemlenmelidir (bkz. Bölüm 4.4). Eğer uygulama sırasında herhangi bir alerjik reaksiyon ya
da intolerans ortaya çıkarsa tedavi hemen kesilmelidir.
İntravenöz enjeksiyon:
FERSİNOL-S yavaş intravenöz enjeksiyon olarak dilüe edilmeden de uygulanabilir. Önerilen
miktar dakikada 1 ml FERSİNOL-S (20 mg demir) şeklinde 5 ml FERSİNOL-S en az beş
dakikada uygulanmalıdır. Bir enjeksiyonda, en fazla 200 mg FERSİNOL-S uygulanabilir,
daha fazla uygulama yapılmamalıdır. Kullanılmayan FERSİNOL-S ampul içeriği atılmalıdır.
İnfüzyon olarak:
FERSİNOL-S ampul hipotansiyon ve paravenöz enjeksiyon riskini azaltmak amacıyla
tercihen infüzyon şeklinde uygulanmalıdır. Bu amaçla 5 ml ampul (100 mg demir) en fazla
100 ml %0.9 NaCl ile dilüe edilmelidir. Uygulama süresi 100 mg demir için en az 15 dakika,
2200 mg demir için en az 30 dakika, 300 mg demir için en az 1,5 saat, 400 mg demir için en az
2,5 saat, 500 mg demir için en az 3,5 saat olmalıdır. Bir kerede uygulanacak maksimum demir
dozu 7 mg demir/kg vücut ağırlığını, 500 mg demiri aşmamalı ve dozdan bağımsız olarak en
az 3,5 saatte uygulanmalıdır.
Kullanılmayan FERSİNOL-S ampul içeriği atılmalıdır.
FERSİNOL-S hemodiyaliz esnasında diyalizörün venöz tarafına doğrudan uygulanabilir.
Uygulama intravenöz uygulama gibi yapılmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ve karaciğer yetmezliği olanlarda doz ayarlamasına gerek yoktur.
Pediyatrik popülasyon:
Çocuklardaki güvenliliğine ve etkililiğine ilişkin yeterli veri yoktur.
Geriyatrik popülasyon:
Yaşlı hastalarda doz ayarlamasına gerek yoktur.
4.3. Kontrendikasyonlar
FERSİNOL-S kullanımı;
• Etkin maddeye, FERSİNOL-S'e ya da bileşimindeki 6.1 bölümünde listelenmiş
herhangi bir yardımcı maddeye karşı aşırı duyarlık durumlarında
• Diğer parenteral demir ilaçlarına karşı bilinen aşırı duyarlılık durumlarında
• Demir yüklenmesinin olduğu ya da demir kullanımı azalmasının söz konusu olduğu
durumlarda
• Demir eksikliğine bağlı olmayan anemilerde
• Astım, ekzema ya da diğer atopik alerji hikayesi olan hastalarda
• Gebeliğin ilk 3 ayında kontrendikedir.
4.4. Özel kullanım uyarıları ve önlemleri
Parenteral olarak FERSİNOL-S uygulanan hastalarda nadiren de olsa anafilaktik şok, bilinç
kaybı, kollaps, hipotansiyon, dispne, konvülsiyon ile karakterize, ölümcül olabilen aşırı
duyarlık reaksiyonları gelişebilmektedir. Bu tip reaksiyonlar demir karbonhidrat kompleksi
içeren pek çok preparatın kullanılması sırasında gözlenmektedir. Bu nedenle i.v. yoldan
3FERSİNOL-S uygulaması sırasında da bir önlem olarak kardiyopulmoner resusitasyon için
gerekli donanımlar hazır edilmelidir. Her ne kadar FERSİNOL-S ile yapılan klinik
çalışmalarda ölümcül aşırı duyarlık reaksiyonları bildirilmemişse de FERSİNOL-S ve tüm i.v.
demir preparatlarının uygulanması sırasında, ilgili hekimlerin dikkatli olması önerilir.
Parenteral olarak uygulanan demir ilaçları, ciddi ve potansiyel fatal anafilaktik/anafilaktoid
reaksiyonları içeren aşırı duyarlılık reaksiyonlarına neden olabilir. Parenteral demir
komplekslerinin önceden sorunsuz seyreden dozlarından sonra da aşırı duyarlılık
reaksiyonları bildirilmiştir.
Şiddetli astım, egzema veya diğer atopik alerji öyküsü ile ilaç alerjisi olduğu bilinen
hastalarda risk artmaktadır. İmmun sistem hastalıkları ya da enfeksiyon durumlarında (örn.
sistemik lupus eritematozus, romatoid artrit) parenteral demir komplekslerine karşı aşırı
duyarlılık reaksiyonlarında da artış olmaktadır.
FERSİNOL-S sadece anafilaktik reaksiyonları acilen değerlendirme ve yönetme eğitimi almış
personelin varlığında, tüm resüsitasyon araçlarının sağlandığı yerlerde uygulanmalıdır. Her
FERSİNOL-S enjeksiyonunu takiben hasta en az 30 dakika boyunca advers etkiler açısından
gözlemlenmelidir.
Uygulama esnasında aşırı duyarlılık reaksiyonları veya intolerans belirtileri meydana gelirse
tedavi hemen durdurulmalıdır. Akut anafilaktik/anafilaktoid reaksiyonları yönetmek için,
kalp-solunum resüsitasyon araçları ve 1:1000 enjektabl adrenalin çözeltisini de içeren
malzemeler hazır bulundurulmalıdır. Gerekli olduğu durumlarda, antihistaminikler ve/veya
kortikosteroidler ek tedavi olarak verilebilir.
Vücuttan demir atılımı sınırlı olduğundan ve dokulardaki demir fazlalığı tehlikeli
olabileceğinden, FERSİNOL-S uygulanan hastalarda, periyodik olarak kan tetkiklerinin
(hemoglobin, hematokrit, serum ferritin ve transferrin saturasyonu) yapılması gereklidir.
Demir yüklenmesi şüphesi olan tüm hastalarda demir tedavisi kesilmelidir.
FERSİNOL-S karaciğer yetmezliği olan hastalara dikkatli uygulanmalıdır.
FERSİNOL-S yüksek ferritin seviyeleri olan akut ya da kronik enfeksiyonu olan hastalarda
dikkatli uygulanmalıdır. Parenteral demir bakteriyal veya viral enfeksiyonu olan hastalarda
istenmeyen etkiler oluşturabilir.
Eğer injeksiyon hızlı uygulanırsa hipotansiyon oluşturabilir.
FERSİNOL-S uygulanırken paravenöz enjeksiyondan kaçınılmalıdır. Eğer paravenöz
injeksiyon olursa cilt altı doku hasarı ve kahverengi renk değişimi olabilir. Böyle durumlarda
4heparin içeren jel veya merhemlerle tedavi edilmelidir.
Çocuklarda demir içeren ürünlerin yanlışlıkla alınması ölümcül zehirlenmeye yol açabilir.
Çocukların erişemeyeceği yerlerde saklayınız.
İstenmeyen yan etkilerin meydana gelme olasılığını azaltmak için FERSİNOL-S önerilen
dozda kullanılmalıdır.
FERSİNOL-S, her bir dozunda 1 mmol (23 mg)'den daha az sodyum ihtiva eder. Bu dozda,
sodyuma bağlı herhangi bir yan etki beklenmemektedir.
4.5. Diğer tıbbi ürünler ile etkileşimler ve diğer etkileşim şekilleri
Oral yoldan alınan demirin emilimini azaltabileceği için FERSİNOL-S oral demir preparatları
ile birlikte kullanılmamalıdır. Oral demir tedavisi son FERSİNOL-S dozundan en az 5 gün
sonra başlanmalıdır.
Levotroksin içeren ilaçların FERSİNOL-S ile birlikte alındığında emilimi bozulduğundan, iki
ilacın en az 4 saat ara verilerek alınması gerekmektedir.
4.6. Gebelik ve laktasyon
Genel tavsiye
Gebelik Kategorisi: B’dir.
• Bu gebelik kategorisine rağmen hekim, gebenin ilacı kullanıp kullanmaması konusunda
nihai kararını; gebelik haftasına, gebenin var olan/tespit edilen hastalığına ve diğer
özelliklerine göre ayrıntılı yarar-risk değerlendirmesi yaparak vermelidir.
• Risk kategorileri ilacın gebelikteki potansiyel riski konusunda sağlık personeline
yardımcı olmakla birlikte, hekimin değerlendirmesi esastır.
Çocuk doğurma potansiyeli bulunan kadınlar/Doğum kontrolü (Kontrasepsiyon)
FERSİNOL-S için, gebeliklerde maruz kalmaya ilişkin klinik veri mevcut değildir.
Gebe kadınlarda yeterli ve kontrollü çalışmalar yoktur. Hayvanlar üzerinde yapılan
çalışmalar, gebelik/embriyonal/fetal gelişim/doğum ya da doğum sonrası gelişim ile ilgili
olarak doğrudan ya da dolaylı zararlı etkiler olduğunu göstermemektedir.
Gebe kadınlara verilirken tedbirli olunmalıdır.
Gebelik dönemi
Hayvanlarda yapılan çalışmalarda teratojenik etkiler saptanmamakla birlikte, gebe kadınlarda
5yeterli ve kontrollü çalışmalar yoktur. Hayvan üreme çalışmaları, daima insandaki yanıtı
göstermediğinden, bu ilaç, gebelikte ancak kesin olarak gerekiyorsa kullanılmalıdır. Gebeliğin
ilk üç ayında kullanılmamalıdır.
FERSİNOL-S’in gebe kadınlarda kullanımı ile ilgili yeterli ve iyi kontrol edilmiş çalışma
bulunmamaktadır. Bu nedenle gebelik sırasında kullanılmadan önce, dikkatli bir yarar/risk
değerlendirmesi yapılmalı ve açık bir biçimde gerekli değilse gebelik sırasında FERSİNOL-S
kullanılmamalıdır.
Hamileliğin ilk trimesterinde ortaya çıkan demir eksikliği anemisi, birçok vakada oral demir
ile tedavi edilebilir. FERSİNOL-S’in fetüs ve anne için olan potansiyel riskine karşılık yarar
yönü ağır bastığı değerlendirilirse, tedavi ikinci ya da üçüncü trimester ile sınırlandırılmalıdır.
Laktasyon dönemi
Ferrik hidroksit sükroz anne sütü ile atılmamaktadır. FERSİNOL-S emzirme döneminde
kullanılabilir.
Üreme yeteneği / Fertilite
Üreme yeteneği üzerinde etkisi bulunmamaktadır.
4.7. Araç ve makine kullanımı üzerindeki etkiler
FERSİNOL-S kullanımından sonra baş dönmesi, konfüzyon ya da sersemlik
gelişebileceğinden, bu semptomlar geçinceye kadar hastalar araç veya makine
kullanmamalıdır.
4.8. İstenmeyen etkiler
İlaca bağlı olduğu kabul edilen advers reaksiyonlar aşağıda listelenmiştir:
Sıklıklar şu şekilde tanımlanır: Çok yaygın (≥1/10); yaygın (≥1/100 ila ≤1/10); yaygın
olmayan (≥1/1.000 ila ≤1/100); seyrek (≥1/10.000 ila ≤1/1.000); çok seyrek (≤1/10.000),
bilinmiyor (eldeki verilerden hareketle tahmin edilemiyor).
Bağışıklık sistemi hastalıkları
Seyrek: Anaflaktoid reaksiyonlar
6Sinir sistemi hastalıkları
Yaygın: Geçici tat bozuklukları (özellikle metalik tat)
Yaygın olmayan: Baş ağrısı, sersemlik hissi
Seyrek: Parestezi, bayılma, ateş basması
Kardiyovasküler hastalıkları
Yaygın olmayan: Hipotansiyon ve kollaps; taşikardi ve palpitasyon
Seyrek: Hipertansiyon
Solunum, göğüs bozuklukları ve mediastinal hastalıklar
Yaygın olmayan: Bronkospazm, dispne
Gastrointestinal hastalıklar
Yaygın olmayan: Bulantı, kusma, karın ağrısı, diyare
Deri ve deri altı doku hastalıkları
Yaygın olmayan: Kaşıntı, ürtiker, döküntü, eritem ve egzantem
Kas-iskelet bozuklukları, bağ dokusu ve kemik hastalıkları
Yaygın olmayan: Kas krampları, miyalji
Genel bozukluklar ve uygulama bölgesine ilişkin hastalıklar
Yaygın olmayan: Ateş, titreme, kızarma, göğüs ağrısı ve sıkışması. Yüzeyel filebit, yanma,
şişme gibi injeksiyon yeri bozuklukları.
Seyrek: Anafilaktoid reaksiyonlar (nadiren artralji ile birlikte), periferik ödem, halsizlik,
güçsüzlük.
İzole olgularda: Bilinç düzeyinde azalma, konfüzyon, anjiyo-ödem, eklem şişmesi.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
74.9. Doz aşımı ve tedavisi
FERSİNOL-S ile doz aşımı durumunda, demirin vücutta depolanmasına bağlı olarak
hemosideroz tablosu gelişebilir. Söz konusu tablonun tanısı açısından, serum ferritin
düzeyinin ve transferrin satürasyonunun periyodik olarak izlenmesi yardımcı olabilir.
FERSİNOL-S demir yüklenmesi olan hastalara uygulanmamalı ve serum ferritin düzeyleri
normal ya da normalin üzeri değerlere ulaştığında tedavi sonlandırılmalıdır. Tedaviye yanıt
vermeyen bir aneminin yanlışlıkla demir eksikliği anemisi olarak teşhis edildiği durumlarda
demir yüklenmesini önlemek için özel bir dikkat gösterilmelidir.
FERSİNOL-S ile doz aşımı durumunda ya da FERSİNOL-S'in çok hızlı biçimde infüzyon
yolu ile uygulanması halinde hipotansiyon, baş ağrısı, kusma, bulantı, baş dönmesi, eklem
ağrıları, parestezi, karın ve kas ağrısı, ödem ve kardiyovasküler kollaps gibi semptomlar
ortaya çıkar. Söz konusu semptomların çoğu i.v. yoldan sıvı, hidrokortizon ve/veya
antihistaminik uygulanması ile başarılı bir şekilde ortadan kaldırılabilir. FERSİNOL-S'in
önerilen hızda ya da daha yavaş bir şekilde uygulanması ile semptomlar hafifleyebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antianemik preparatlar, demir, parenteral demir preparatlar
ATC Kodu: B03AC
FERSİNOL-S'in bileşiminde bulunan üç değerlikli demir, demir (III) hidroksit sakkaroz
makromoleküler kompleksidir. Polinükleer demir (III) hidroksit çekirdeğini çevreleyen çok
sayıdaki non-kovalen bağlarla bağlanmış sükroz molekülü, molekül ağırlığı yaklaşık 43
kDalton olan bir kütle oluşturur. Bu, böbreklerden atılımı engelleyecek bir büyüklüktür.
Sonuç olarak bu kompleks fizyolojik ortamlarda stabildir ve yapısındaki demiri serbest
bırakmaz. Polinükleer çekirdeğin merkezindeki demir, yapısal olarak fizyolojik olarak
bulunan ferritine benzer.
FERSİNOL-S'in demir kinetiği kronik böbrek yetmezliği ve anemisi olan 6 hastada
işaretlenmiş Fe59 ve Fe52 kullanılarak değerlendirilmiş, Fe52 nin plazma klerensinin 60-100
dakika arasında olduğu, Fe52'nin karaciğer, dalak ve kemik iliğine dağıldığı, uygulamadan 2-4
hafta sonra uygulanan Fe59'in %68-97 oranında eritrositlerin yapısında bulunduğu
saptanmıştır.
85.2. Farmakokinetik özellikler
Genel özellikler
Emilim ve Dağılım:
i.v. FERSİNOL-S kullanımı sonrasında eliminasyon yarılanma ömrü 6 saat, total klerens 1.2
L/saat, kararlı durumda olmayan dağılım hacmi 10.0 L ve kararlı durumdaki dağılım hacmi
7.9 L'dir.
Biyotransformasyon:
i.v. uygulamadan sonra FERSİNOL-S, retiküloendotelyal sistemde demir ve sükroza ayrışır.
Eliminasyon:
Sükroz kısmı temel olarak idrar ile atılır. 4 saatte alınan sükrozun %68'i, 24 saatte ise %75'i
idrar ile uzaklaşır. Her dozdaki uygulamada ise verilen demirin en fazla %5'i 24 saatlik
idrarda atılabilmektedir.
Özel klinik durumlar:
Renal veya hepatik fonksiyon bozukluğu olan hastalarda demir (III) hidroksit sükroz
kompleksinin farmakolojik özellikleri hakkında henüz herhangi bir bilgi mevcut değildir.
5.3. Klinik öncesi güvenlilik verileri
Hayvanlarda yapılan çalışmalara dayanılarak bildirilen klinik öncesi verilerde tekrarlayan
toksisite, gen toksisitesi ve üreme toksisitesine ait zararlı etkiler görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Enjeksiyonluk su
Sodyum hidroksit
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
96.4. Saklamaya yönelik özel uyarılar
25°C'nin altındaki oda sıcaklığında ve kuru bir yerde ışıktan koruyarak saklayınız.
Dondurmayınız.
6.5. Ambalajın niteliği ve içeriği
5 ml'lik şeffaf cam ampuller. Her karton kutu, 1 adet kullanma talimatı ve şeffaf separatör ve
5 adet ampul içerir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller Tıbbi Atıkların Kontrolü Yönetmeliği ve
Ambalaj ve Ambalaj Atıklarının Kontrolü Yönetmeliğine uygun olarak imha edilmelidir.
7. RUHSAT SAHİBİ
World Medicine İlaç Sanayi ve Ticaret A.Ş.
Bağcılar / İstanbul
8. RUHSAT NUMARASI
2022/503
9. İLK RUHSAT TARİHİ/RUHSAT YENİLEME TARİHİ
08.09.2022
10. KÜB'ÜN YENİLENME TARİHİ
10