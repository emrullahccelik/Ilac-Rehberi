KISA ÜRÜN BİLGİSİ
1. BEŞERİ TIBBİ ÜRÜNÜN ADI
AERIUS 0.5 mg/ml Oral Çözelti
2. KALİTATİF VE KANTİTATİF BİLEŞİM
Etkin madde: Desloratadin ..................................................0.5 mg/ml
Yardımcı madde(ler): Sorbitol.......................................... 150 mg/ml
Yardımcı maddeler için bölüm 6.1'e bakınız.
3. FARMASÖTİK FORM
Oral çözelti.
4. KLİNİK ÖZELLİKLER
4.1. Terapötik endikasyonlar
AERIUS 0.5 mg/ml Oral Çözelti, alerjik rinit ve ürtiker semptomlarının giderilmesinde
endikedir.
4.2. Pozoloji ve uygulama şekli
Pozoloji:
12 yaş ve üzeri adolesanlar ve yetişkinler:
AERIUS 0.5 mg/ml Oral Çözeltinin önerilen dozu günde bir kez 10 ml’dir (5 mg).
Pediyatrik popülasyon:
Hekim 2 yaşından küçük çocuklarda görülen rinit vakalarının çoğunun enfeksiyon kökenli
olduğunu (bkz. bölüm 4.4) ve enfeksiyöz rinitin AERIUS 0.5 mg/ml Oral Çözelti ile
tedavisini destekleyen hiçbir veri bulunmadığını bilmelidir.
Uygulama sıklığı ve süresi:
Uygulama şekli:
Ağız yoluyla kullanılır.
Doz gıdalarla birlikte veya gıdalardan ayrı olarak alınabilir.
Kutunun içinde ilaçla birlikte 0.5 ml dereceli 5 ml’lik ölçülü doz pipeti sunulmaktadır.
1-5 yaş arası çocuklar: günde bir kez 2.5 ml (1.25 mg) AERIUS 0.5 mg/ml Oral Çözelti
Ölçülü doz pipetini 2.5 ml’ye kadar çekerek kullanınız.
6 -11 yaş arası çocuklar: günde bir kez 5 ml (2.5 mg) AERIUS 0.5 mg/ml Oral Çözelti
Ölçülü doz pipetini 5 ml’ye kadar çekerek kullanınız.
Bir yaşından küçük çocuklarda AERIUS 0.5 mg/ml Oral Çözelti’nin etkililik ve güvenliliği
belirlenmemiştir. Hiçbir veri yoktur.
Klinik çalışmalarda AERIUS 0.5 mg/ml Oral Çözelti’nin 1-11 yaş arası çocuklarda ve 12-17
yaş arası adolesanlarda kullanımıyla ilgili etkililik deneyimi sınırlıdır (bkz. bölüm 4.8 ve
5.1).
1/9Semptomları haftada 4 günden az veya 4 haftadan daha az süren intermitan alerjik rinit,
hastanın hastalık öyküsü değerlendirmesine göre tedavi edilmeli ve tedavi semptomlar
giderildikten sonra kesilip, semptomların tekrarlaması durumunda tekrar başlatılmalıdır.
Semptomları haftada 4 gün veya daha fazla ve 4 haftadan fazla görülen persistan alerjik rinitte
hastaya alerjene maruz kalınan dönemlerde sürekli tedavi alması önerilebilir.
Özel popülasyonlara ilişkin ek bilgiler:
Böbrek yetmezliği:
Şiddetli böbrek yetmezliği olan hastalarda dikkatli kullanılmalıdır.
Karaciğer yetmezliği:
Karaciğer yetmezliği olan hastalarda kullanımına ilişkin veri yoktur.
Pediyatrik popülasyon:
Pediyatrik popülasyonda uygulama şekli yukarıda verilmektedir.
Geriyatrik popülasyon:
Geriyatrik popülasyonda etkililik ve güvenliliği henüz belirlenmemiştir.
4.3. Kontrendikasyonlar
Etkin madde, bölüm 6.1’de listelenen yardımcı maddelerden herhangi birine veya loratadine
karşı aşırı duyarlılığı olan hastalarda kontrendikedir.
4.4. Özel kullanım uyarıları ve önlemleri
2 yaşından küçük çocuklarda alerjik rinit tanısının, diğer rinit çeşitlerinden ayırt edilmesi
oldukça zordur. Hastada üst solunum yolu enfeksiyonu veya yapısal anormallikler
bulunmaması durumunda, ayrıca hastanın anamnez, fiziki muayene ve uygun laboratuvar ve
deri testlerinin sonuçları da göz önünde bulundurulmalıdır.
Erişkinlerin ve 2-11 yaş arasındaki çocukların yaklaşık %6’sı, desloratadini fenotipik olarak
zayıf metabolize ederler ve desloratadine yüksek düzeyde maruziyet gösterirler. AERIUS 0.5
mg/ml Oral Çözelti’yi zayıf metabolize eden 2-11 yaş arasındaki çocuklarda güvenliliği, ilacı
normal metabolize eden çocuklardaki ile aynıdır. AERIUS 0.5 mg/ml Oral Çözelti’nin,
desloratadini iyi metabolize edemeyen 2 yaşından küçük çocuklardaki etkileri
incelenmemiştir.
AERIUS 0.5 mg/ml Oral Çözelti şiddetli böbrek yetmezliği olan hastalarda dikkatli
kullanılmalıdır (bkz. bölüm 5.2).
Sorbitol:
Bu ilacın içinde sorbitol bulunmaktadır. Fruktoz intoleransı, glukoz-galaktoz malabsorpsiyonu
veya sükraz-izomaltaz enzim eksikliği gibi nadir kalıtımsal problemleri olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Eritromisin ya da ketokonazolun birlikte kullanıldığı, desloratadinle yapılmış klinik
çalışmalarda klinik bir etkileşim gözlemlenmemiştir.
Bir klinik farmakoloji çalışmasında da alkol ile birlikte AERIUS Tablet uygulanması, alkolün
performansı azaltıcı etkilerini artırmamıştır. (bkz. bölüm 5.1).
2/94.6. Gebelik ve laktasyon
Genel tavsiye
Gebelik kategorisi C’ dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda üreme yeteneği üzerine etkilerine ilişkin veri
mevcut değildir.
Gebelik dönemi
Desloratadinin gebe kadınlarda kullanımına ilişkin sınırlı miktarda veri mevcuttur (300’den az
gebeliğin sonuçları) veya hiçbir veri yoktur. Hayvanlar üzerinde yapılan araştırmalar üreme
toksisitesi bakımından doğrudan veya dolaylı zararlı etkileri göstermemektedir. (bkz. bölüm
5.3).
İnsanlara yönelik potansiyel risk bilinmemektedir. AERIUS gerekli olmadıkça gebelik
döneminde kullanılmamalıdır.
Laktasyon dönemi
Tedavi edilen kadınların emzirdikleri yenidoğanlarda/bebeklerde desloratadin tespit edilmiştir.
Desloratadinin yenidoğanlar/bebekler üzerindeki etkisi bilinmemektedir. Anne sütü almanın
çocuk açısından yararı ve tedavinin kadın açısından yararı göz önüne alınarak, AERIUS 0.5
mg/ml Oral Çözelti tedavisinin bırakılması/hiç kullanılmaması ya da emzirmeye son verilmesi
arasında bir karar verilmelidir.
Üreme yeteneği/Fertilite
Erkek ve kadın fertilitesine ilişkin hiçbir veri yoktur.
4.7. Araç ve makine kullanımı üzerindeki etkiler
Klinik çalışmalara göre, AERIUS 0.5 mg/ml Oral Çözelti araç ve makine kullanma becerisi
üzerinde hiçbir etkiye sahip değildir veya ihmal edilebilir bir etkiye sahiptir. Hastalar çoğu
kişinin uyku hali yaşamadığı konusunda bilgilendirilmelidir. Bununla birlikte, tüm tıbbi
ürünlere verilen cevap bireyler arasında farklı olduğundan, hastalara tıbbi ürüne verdikleri
cevabı tam olarak anlayıncaya kadar araç veya makine kullanma gibi zihinsel uyanıklık
gerektiren faaliyetlerde bulunmamaları tavsiye edilmelidir.
4.8. İstenmeyen etkiler
Güvenlilik profilinin özeti
Pediyatrik popülasyondaki klinik çalışmalarda, desloratadin şurup formülasyonu 6 ay ila 11 yaş
arasındaki 246 çocuğa verilmiştir. 2 ila 11 yaş arasındaki hastalarda istenmeyen olay sıklığı
desloratadin ve plasebo kullanan gruplarda benzer bulunmuştur. 6 ila 23 aylık hastalarda,
plasebodan daha fazla görülen ve en yaygın bildirilen istenmeyen etkiler diyare (% 3.7), ateş
(% 2.3) ve uykusuzluktur (% 2.3). Başka bir çalışmada, 6-11 yaş grubunda bulunan ve 2.5
miligramlık tek bir doz desloratadin oral çözelti verilen çocuklarda hiçbir istenmeyen olay
görülmemiştir.
Alerjik rinit ve kronik idiyopatik ürtikerin de içinde bulunduğu bir dizi endikasyonu kapsayan
yetişkin ve adolesanlarda yürütülen klinik çalışmalarda, önerilen dozda AERIUS 0.5 mg/ml
Oral Çözelti kullanan hastaların %3’ünde plasebodan daha fazla istenmeyen etki görülmüştür.
Plasebodan daha fazla görülen ve en yaygın bildirilen yan etkiler, bitkinlik (%1.2), ağız
kuruluğu (%0.8) ve baş ağrısıdır (%0.6).
3/9Klinik çalışmalarda plaseboya göre daha fazla bildirilen ve pazarlama sonrası dönemde çok
seyrek olarak bildirilen diğer istenmeyen etkiler aşağıda gösterilmektedir.
İstenmeyen olaylar aşağıda sistem organ sınıfına göre listelenmiştir. Sıklıklar şu şekilde
tanımlanmıştır: Farklı organ sistemlerinde; Çok yaygın (≥ 1/10), Yaygın (≥ 1/100 ila < 1/10),
Yaygın olmayan (≥ 1/1,000 ila <1/100), Seyrek (≥ 1/10.000 ila <1/1.000), Çok seyrek
(<1/10.000), Bilinmiyor (eldeki verilerden hareketle tahmin edilemiyor).
Psikiyatrik hastalıkları:
Çok seyrek: Halüsinasyonlar
Sinir sistemi hastalıkları:Yaygın: Baş ağrısı, uykusuzluk (2 yaşından küçük çocuklarda)
Çok seyrek: Baş dönmesi, uyku hali, uykusuzluk, psikomotor hiperaktivite, nöbet
Kardiyak hastalıkları:
Çok seyrek: Taşikardi, çarpıntı
Bilinmiyor: QT uzaması
Gastrointestinal hastalıkları:
Yaygın: Ağız kuruluğu, diyare (2 yaşından küçük çocuklarda)
Çok seyrek: Karın ağrısı, bulantı, kusma, hazımsızlık, diyare
Hepato-bilier hastalıkları:
Çok seyrek: Karaciğer enzimlerinde yükselme, hepatit, bilirubinde artış
Bilinmiyor: Sarılık
Deri ve deri altı hastalıkları
Bilinmiyor: Işığa duyarlılık
Kas-iskelet bozukluklar, bağ doku ve kemik hastalıkları:
Çok seyrek: Miyalji
Genel bozukluklar ve uygulama bölgesine ilişkin hastalıkları:
Yaygın: Yorgunluk, ateş (2 yaşından küçük çocuklarda)
Çok seyrek: Hipersensitivite reaksiyonları (anaflaksi, anjiyoödem, dispne, pirurit, döküntü ve
ürtiker gibi).
Bilinmiyor: Asteni
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımı durumunda, absorbe edilmemiş etkin maddeyi uzaklaştıracak standart önlemler
alınmalıdır. Semptomatik ve destekleyici tedavi önerilir.
Erişkinler ve adolesanlarda 45 mg’a kadar desloratadin uygulanan (klinik dozun 9 katı) çok
dozlu bir klinik araştırmada, klinikte önemli olabilecek herhangi bir etki gözlenmemiştir.
4/9Desloratadin hemodiyaliz ile elimine edilmemektedir; periton diyalizi ile elimine olup olmadığı
bilinmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antihistaminikler -H1 antagonisti
ATC kodu : R06A X27
Etki mekanizması
Desloratadin sedasyon yapmayan, uzun etkili, selektif bir periferik histamin H1- reseptör
antagonistidir. Desloratadin, oral uygulamadan sonra santral sinir sistemine girememesi
nedeniyle, periferik histamin H1- reseptörlerini selektif olarak bloke eder.
Desloratadin in vitro çalışmalarda antialerjik özellikler göstermiştir. Bunlar IL-4, IL-6, IL-8 ve
IL-13 gibi proinflamatuvar sitokinlerin insan mast hücrelerinden/bazofillerden salınımının
inhibisyonunu ve endotel hücrelerinde adezyon molekülü P-selektinin ekspresyonunun inhibe
edilmesini içerir. Bu gözlemlerin klinik önemi henüz doğrulanmamıştır.
Klinik etkililik ve güvenlilik
AERIUS 0.5 mg/ml Oral Çözelti’nin etkililiği ayrı pediyatrik çalışmalarda incelememiştir.
Ancak, aynı desloratadin konsantrasyonunu içeren AERIUS Şurup’un güvenliliği üç
pediyatrik çalışmada gösterilmiştir. 1 ila 11 yaşında, antihistaminik tedavisi almaya aday olan
çocuklar 1.25 mg (1 ila 5 yaş) veya 2.5 mg (6 ila 11 yaş) günlük doz almıştır. Klinik
laboratuvar testleri, vital bulgular ve QTc (düzeltilmiş QT) içeren EKG (Elektrokardiyografi)
verileri, tedavinin iyi tolere edildiğini göstermiştir. Önerilen dozda verildiğinde, desloratadinin
plazma konsantrasyonları (bkz. bölüm 5.2) pediyatrik ve erişkin popülasyonlarda
karşılaştırılabilir düzeydedir. Mevsimsel alerjik rinit/kronik idiyopatik ürtiker seyri ve
desloratadin profili erişkin ve pediyatrik hastalarda benzer olduğundan, desloratadinin
erişkinlerdeki etkililiği, pediyatrik popülasyona genelleştirilebilir.
14 gün boyunca, günde 20 mg'a kadar desloratadin uygulanan çok dozlu bir klinik araştırmada,
istatistik ya da klinik açıdan önemli hiçbir kardiyovasküler etki gözlenmemiştir. Desloratadinin
on gün süreyle günde 45 mg (klinik dozun dokuz katı) dozda verildiği bir klinik farmakoloji
araştırmasında, QTc aralığında uzama gözlenmemiştir.
Desloratadin santral sinir sistemine kolayca penetre olmaz. Kontrollü klinik çalışmalarda,
önerilen günlük 5 mg dozda erişkinlerde ve adolesanlarda somnolans (uyku hali) insidansında,
plaseboya kıyasla bir artış olmamıştır. Klinik araştırmalarda günde tek doz 7.5 mg olarak
verilen AERIUS Film Tablet, psikomotor performansı etkilememiştir. Erişkinlerde yürütülen
bir tekli doz çalışmasında, desloratadin 5 mg, subjektif uykululuk halinin şiddetlenmesi veya
uçuşla ilgili faaliyetleri de kapsayan, uçuş performansının standart ölçümlerini etkilememiştir.
Erişkinlerde yürütülen klinik farmakoloji çalışmalarında AERIUS 0.5 mg/ml Oral Çözelti,
alkol ile birlikte alındığında, alkolün performans bozucu etkilerini veya uykululuk halini
arttırmamıştır. Tek başlarına veya alkolle birlikte verilen desloratadin ve plasebo arasında
deneklerdeki psikomotor test sonuçları bakımından anlamlı hiçbir fark bulunamamıştır.
Çok dozlu, ketokonazol ve eritromisin etkileşim çalışmalarında, desloratadin plazma
konsantrasyonlarında klinik olarak önemli bir değişiklik gözlenmemiştir.
5/912 yaşından küçük çocuklarda AERIUS Şurup'un etkililiği pediyatrik çalışmalarda
araştırılmamıştır.
Alerjik rinitli erişkin ve adolesan hastalarda, AERIUS Film Tablet, hapşırık, burun akıntısı ve
kaşıntısı, aynı zamanda gözlerde kaşınma, yaşarma ve kızarıklık ve damakta kaşınma gibi
semptomların giderilmesinde etkili olmuştur. AERIUS Film Tablet, semptomları 24 saat
süresince etkili bir şekilde kontrol altına almıştır. 12-17 yaş arası adolesan hastalarda AERIUS
Film Tablet'in etkililiği çalışmalarda açıkça gösterilmemiştir.
Alerjik rinit, klasik olarak mevsimsel ve tekrarlayan alerjik rinit şeklinde sınıflandırıldığı gibi,
semptomların süresine göre intermitan ve persistan alerjik rinit olarak da sınıflandırılabilir.
İntermitan alerjik rinit, semptomların bir haftada 4 günden az veya 4 haftadan daha az bir süre
görülmesi olarak tanımlanabilir. Persistan alerjik rinit, semptomların bir haftada 4 gün veya
daha fazla ve 4 haftadan daha fazla görülmesi olarak tanımlanabilir.
AERIUS Film Tablet’in mevsimsel alerjik rinite bağlı şikayetlerin hafifletilmesindeki etkililiği,
rino-konjunktivit yaşam kalitesi anketindeki toplam skor ile gösterilmiştir. En büyük iyileşme,
pratikteki problemler ve semptomlar tarafından kısıtlanan günlük aktivitelerde görülmüştür.
Kronik idiyopatik ürtiker, ürtikeryal durumlar için bir klinik model olarak çalışılmıştır; çünkü
etiyolojiden bağımsız olarak altta yatan patoloji benzerdir ve kronik hastaları ileriye dönük
şekilde çalışmaya dahil etmek daha kolay olabilir. Histamin tüm ürtikeryal hastalıklarda
nedensel bir faktör olduğundan, klinik çalışmalarda tavsiye edildiği gibi, desloratadinin kronik
idiyopatik ürtikerin yanısıra diğer ürtikeryal durumlarda da semptomların giderilmesinde etkili
olması beklenmektedir.
Kronik idiyopatik ürtikeri olan hastalarda yürütülen 6 haftalık plasebo-kontrollü iki çalışmada,
AERIUS tedavinin ilk dozaj aralığında kaşıntının hafifletilmesinde ve derideki kabartı ve
kızarıklıkların büyüklük ve sayısının azaltılmasında etkili olmuştur. Her bir çalışmada, etki 24
saatlik dozaj aralığı süresince değişmeden devam etmiştir. Kronik idiyopatik ürtikeri inceleyen
diğer antihistaminik çalışmalarında olduğu gibi, antihistaminiklere yanıt vermediği belirlenen
az sayıda hasta çalışmalara alınmamıştır. Desloratadin ile tedavi edilen hastaların %55'inde ve
plaseboyla tedavi edilen hastaların %19'unda kaşıntıda %50'den fazla iyileşme gözlenmiştir.
AERIUS ile tedavi aynı zamanda, uyku ve günlük fonksiyonlar ile etkileşimde anlamlı azalma
sağlamış ve bu değişkenleri değerlendirmek için dört puanlı bir ölçek kullanılmıştır.
5.2. Farmakokinetik özellikler
Genel özellikler
Emilim:
Desloratadin plazma konsantrasyonları, yetişkin ve adolesanlarda uygulamadan sonra
30 dakika içinde saptanabilir düzeye gelir. Desloratadinin emilimi iyidir ve maksimum
konsantrasyona yaklaşık 3 saat sonra ulaşılır. Desloratadinin terminal faz yarılanma ömrü
yaklaşık 27 saattir. Desloratadinin birikim derecesi, yarılanma ömrü (yaklaşık 27 saat) ve
günde tek doz dozlama sıklığı ile uyumludur. Desloratadinin biyoyararlanımı 5-20 mg
aralığında doz orantısaldır.
Alerjik rinit tanısı koyulmuş, 2-11 yaş arası zayıf metabolize eden pediyatrik hastalarda şurup
formülasyonuyla yapılmış çoklu doz farmakokinetik çalışmalarında benzer farmakokinetik
parametreler gözlemlenmiştir. Desloratadine maruziyette (EAA) 6 kat daha yüksek ve C 3-
maks
6 saatte yaklaşık 3-4 kat daha yüksek olan yaklaşık 120 saat terminal yarı ömürdür. Yaşa
uygun dozlarda tedavi edildiğinde pediyatrik zayıf metabolize edenler ve yetişkinlerde maruz
6/9kalım benzerdir. Bu hastalarda genel güvenlilik profili genel popülasyona göre farklı değildir.
Desloratadinin 2 yaşın altındaki zayıf metabolize edenlerde etkileri incelenmemiştir.
Ayrı tekli doz çalışmalarında, tavsiye edilen dozlarda pediyatrik hastaların desloratadin için
EAA ve C değerleri desloratadin şurubun 5 mg'lık bir dozunu alan erişkinlerle benzer
maks
bulunmuştur.
Dağılım:
Desloratadin plazma proteinlerine orta derecede (% 83 - % 87) bağlanır. 14 gün süreyle günde
tek doz (5 mg ile 20 mg) desloratadin uygulamasını takiben, klinik olarak önem taşıyan
herhangi bir ilaç birikim belirtisi bulunmamıştır.
Desloratadin ile yürütülen bir çapraz tasarımlı, tekli doz çalışmasında, tablet ve şurup
formülasyonlarının biyoeşdeğer oldukları saptanmıştır. AERIUS 0.5 mg/ml Oral Çözelti aynı
konsantrasyonda desloratadin içerdiğinden, biyoeşdeğerlik çalışması gerekmemektedir ve
şurup ve tablet ile eşdeğer olduğu beklenmektedir.
Biyotransformasyon:
Desloratadin metabolizmasından sorumlu enzim henüz tanımlanmamış olduğundan diğer
ilaçlarla olabilecek bazı etkileşimler tamamen gözardı edilememektedir. CYP3A4 ve CYP2D6
nın spesifik inhibitörleri ile in vivo çalışmalar bu enzimlerin desloratadin metabolizmasında
etkili olmadığını göstermiştir. Desloratadin CYP3A4 veya CYP2D6’yı inhibe etmemektedir ve
P-glikoprotein substratı veya inhibitörü değildir.
Sağlıklı erişkin olgularda tablet formülasyonuyla yürütülen bir çok-dozlu farmakokinetik
çalışmada, dört olgunun desloratadini yavaş metabolize ettiği bulunmuştur. Bu olgularda 7.
Saat civarındaki C konsantrasyonu yaklaşık 3 kat daha yüksektir ve terminal fazdaki
maks
yarılanma ömrü 89 saat civarındadır.
Bir farmakolojik ve klinik araştırmalar serisinde, olgularn %6’sında desloratadinin plazma
konsantrasyonları daha yüksek bulunmuştur. Bu yavaş metabolize edici fenotipin prevalansı
erişkin (% 6) ve 2-11 yaş arası pediyatrik (% 6) olgularda karşılaştırılabilir nitelikte ve
siyahlarda (erişkinler % 18, pediyatrik olgular % 16) beyazlara (erişkinler % 2, pediyatrik
olgular % 3) kıyasla daha yüksektir; ancak bu olgulardaki güvenlilik profili, genel
popülasyondakinden farklı değildir.
Eliminasyon:
Desloratadinin 7.5 mg dozda kullanıldığı tek dozlu bir araştırmada, besinlerin (yağ ve
kaloriden zengin kahvaltı) desloratadinin dispozisyonu üzerinde hiçbir etkisi olmadığı
gösterilmiştir. Diğer bir çalışmada da, greyfurt suyunun desloratadinin dispozisyonu üzerinde
bir etkisi bulunmamıştır.
Doğrusallık/Doğrusal Olmayan Durum:
Desloratadinin biyoyararlanımı 5-20 mg aralığında dozla orantılıdır.
5.3. Klinik öncesi güvenlilik verileri
Desloratadin loratadinin primer aktif metabolitidir. Desloratadin ve loratadin ile yürütülen
klinik dışı çalışmalar, desloratadine maruz kalımın benzer düzeylerinde desloratadin ve
loratadinin toksisite profilinde kalitatif ve kantitatif farklar olmadığını göstermiştir.
7/9Desloratadin ile elde edilen klinik dışı veriler, güvenlilik farmakolojisi, tekrarlı doz toksisitesi,
genotoksisite ve karsinojenik potansiyel, üreme toksisitesi ve gelişimi inceleyen klasik
çalışmalara dayanarak insanlar için hiçbir özel tehlikenin olmadığını ortaya koymaktadır.
Desloratadin ve loratadin ile yürütülen çalışmalarda karsinojenik potansiyel yokluğu
gösterilmiştir.
6. FARMASÖTİK ÖZELLİKLER
6.1. Yardımcı maddelerin listesi
Sorbitol
Propilen glikol
Sukraloz E955
Hipromelloz 2910
Sodyum sitrat dihidrat
Doğal ve yapay tatlandırıcılar (balonlu sakız)
Sitrik asit susuz
Disodyum edetat
Saf su
6.2. Geçimsizlikler
Bu ürün için geçerli değildir.
6.3. Raf Ömrü
Raf ömrü 24 aydır.
6.4. Saklamaya yönelik özel uyarılar
25°C'nin altındaki oda sıcaklığında saklayınız. Dondurmayınız. Orijinal ambalajında
saklayınız.
6.5. Ambalajın niteliği ve içeriği
Amber renkli cam şişeler
Şişeler Av.Farm. 3.2.1 cam kaplar monografındaki Tip III cam için belirtilen spesifikasyonlara
uygun amber renkli camdan yapılmıştır.
Cam şişelerin kapakları
Kapaklar, aluminyum veya polipropilenden yapılır. Pilfer-proof aluminyum kapaklarında LSF-
217 polietilen astar bulunmaktadır. Çocuk emniyeti bulunan kapaklarda da LSF-217 polietilen
astar bulunmaktadır.Her iki kapağın da astarı aynı maddeden yapılmıştır.
Kullanılan bu astar maddesi Av. Farm 3.2.2. de plastik kapaklar ve kapamalar için belirtilen
spesifikasyonlara uygundur.
Ölçülü doz pipeti
Ölçülü doz pipeti düşük dansiteli polietilenden yapılmış bir hazne ve polistirenden yapılmış bir
pompa pistonundan oluşmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürün ya da atık materyaller, “Tıbbi Atıkların Kontrolü” ve “Ambalaj ve
Ambalaj Atıklarının Kontrolü yönetmeliklerine” uygun olarak imha edilmelidir.
8/97. RUHSAT SAHİBİ
Merck Sharp Dohme İlaçları Ltd. Şti.
Esentepe Mah. Büyükdere Cad.
No:199 Levent 199 Ofis Blok Kat:13
Levent 34394 İstanbul
Tel: (0212) 336 10 00
Fax: (0212) 355 02 02
8. RUHSAT NUMARASI
135/2
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 14.12.2012
Ruhsat yenileme tarihi:
10. KÜB’ÜN YENİLENME TARİHİ
9/9