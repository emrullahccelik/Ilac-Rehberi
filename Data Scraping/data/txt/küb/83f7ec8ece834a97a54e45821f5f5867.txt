1 
  KISA ÜRÜN BİLGİSİ  
 
1. BEŞERİ TIBBİ ÜRÜNÜN  ADI 
 
STABLON 12.5 mg kaplı tablet  
2. KALİTATİF VE KANTİTATİF BİLEŞİM 
Etkin madde:  
Tianeptin  sodyum  : 12,5 mg  
 
Yardımcı maddeler : 
Sukroz  : 23,946 mg  
 
Yardımcı maddeler için bakınız 6.1.  
 
3. FARMASÖTİK  FORM  
 
Kaplı beyaz, oval tablet.  
 
4. KLİNİK  ÖZELLİKLER  
 
4.1. Terapötik  Endikasyonlar  
Majör depresyon (karakteristik)  
4.2. Pozoloji ve Uygulama Şekli 
Pozoloji/uygulama sıklığı ve  süresi:  
Önerilen doz yemeklerden önce günde üç seferde alınan (sabah, öğlen, akşam) 1 tablettir.  
 
Uygulama şekli:  
Oral kullanım içindir.  
 
Tedaviye son verilmesi:  
Tedavinin aniden kesilmesinden kaçınılmalıdır. Kesilme reaksiyonları riskini azaltmak için doz 7 
ila 14 günlük bir sürede kademeli olarak azaltılmalıdır (Bkz. Bölüm 4.4).  
 
Özel Popülasyonlara ilişkin ek bilgiler:  
 
Böbrek yetmezliği:  
Şiddetli böbrek yetmezliği olan (kreatinin klirensi < 19ml/dk) hastalarda, pozoloji günde 2 tablet 
ile sınırlandırılmalıdır (Bkz. Bölüm 5.2).  
 
Karaciğer yetmezliği:  
Şiddetli sirozlu (Sınıf C, Child Pugh Score) hastalarda pozoloji günde 2 tablet ile 
sınırlandırılmalıdır (Bkz. Bölüm 5.2).  2 
  Antidepresan ilaçların çocuklar ve 24 yaşına kadar olan gençlerdeki kullanımlarının, 
intihar düşünce ya da davranışlarını artırma olasılığı bulunmaktadır. Bu nedenle 
özellikle tedavinin başlangıcı ve ilk aylarında, ilaç dozunun a rtırılma/azaltılma ya da 
kesilme dönemlerinde hastanın gösterebileceği huzursuzluk, aşırı hareketlilik gibi 
beklenmedik  davranış  değişiklikleri  ya da intihar  olasılığı  gibi nedenlerle  hastanın  gerek 
ailesi gerekse tedavi edenler tarafından yakından izlenmesi  gereklidir.  
STABLON 15 yaşın altındaki çocuklarda kontrendikedir (Bkz. Bölüm 4.3) ve 15 ila 18 
yaş arası adölesanlarda kullanılmamalıdır (Bkz. Bölüm 4.2).  Kronik  alkolik  hastalarda,  hafif  veya  orta  şiddetli  siroz  olsun  veya  olmasın  pozolojinin 
ayarlanması gerekmez (Bkz. Bölüm  5.2). 
 
Pediyatrik popülasyon:  
18 yaşın  altındaki  çocuk  ve adölesanlarda  tianeptinin  etkililiği  ve güvenliliği 
değerlendirilmemiştir. Veri bulunmamaktadır. (Bkz. Bölüm  4.4) 
15 yaşın altındaki çocuklarda ve adölesanlarda kontrendikedir (Bkz. Bölüm 4.3).  
 
Geriyatrik popülasyon:  
Yaşlı  depresyon  hastalarında  (≥ 65 yaş) (Bkz.  Bölüm  5.1) yaş ile ilişkili  doz ayarlaması  gerekmez. 
Zayıf (<55 kg) yaşlı hastalarda, dozaj günde 2 tablet ile sınırlandırılmalıdır (Bkz. Bölüm  5.2). 
 
4.3. Kontrendikasyonlar  
• Etkin madde veya içeriğindeki yardımcı maddelerin (Bkz. Bölüm 6.1) herhangi birine aşırı 
duyarlılık.  
• 15 yaşın altındaki çocuklarda ve  adölesanlarda.  
• Gebelikte  kontrendikedir.  
 
4.4. Özel kullanım uyarıları ve  önlemleri  
 
 
İntihar/intihar düşüncesi veya klinik olarak durumun kötüleşmesi:  
Depresyon kişide intiha r düşüncesi, intihar (intihar davranışı) ve kendine zarar vermede artış 
riski ile ilişkilendirilmiştir.  Anlamlı  bir iyileşme  olana  kadar  bu olasılık  devam  etmektedir.  Klinik 
iyileşme ancak birkaç hafta süren tedavi ile elde edilebileceğinden iyileşme olana  kadar hastalar 
yakından izlenmelidirler. Klinik veriler, iyileşme döneminin başında intihar riskinin arttığını 
göstermiştir.  
Hastanın geçmişinde intihar eğilimi varsa veya tedavi başlamadan önce anlamlı şekilde intihar 
düşüncesi varsa intihar düşünce veya  davranış riski daha yüksek olduğundan tedavi süresince 
yakın takibi gerekmektedir.  
Psikiyatrik bozukluklar sergileyen yetişkinlerde antidepresanların kullanıldığı plasebo kontrollü 
klinik çalışmaların meta -analizi, plasebo verilmesine kıyasla antidepresan lar ile tedavi edilen 25 
yaşın altındaki hastalarda intihar davranışı riskinde artışı açığa çıkarmıştır. Bu ilaç tedavisinin 
kullanımında, özellikle tedavinin başlangıcında ve doz değiştirme zamanlarında hastalar ve 
özellikle yüksek riskli hastalar dikkatl i izlenmelidir.  
Hastalar   (aileleri   ve   arkadaşları   dahil)   durumun    kötüleşmesi,    intihar    
düşünce/davranış oluşması veya davranışlarında anormal değişiklik olmasının takip  edilmesi  3 
  gerektiği ve bu semptomlar görüldüğünde derhal tıbbi yardım almaları konusunda 
uyarılmalıdırlar.  
Genel anestezi durumunda, tedavi ve tedavinin 24 -48 saat öncesinden kesilmesi hususunda 
anestezist bilgilendirilmelidir.  
Acil bir durumda, cerrahi girişim tedavi önceden kesilmeden yapılabilir, preop eratif gözlem 
yapılmalıdır.  
 
Herhangi bir psikotropik ilaçta olduğu gibi, bu tıbbi ürünün kullanımı süresince alkol ve alkol 
içeren ilaçların alımından kaçınılmalıdır.  
 
Önerilen doz aşılmamalıdır.  
 
İlaç suistimali/bağımlılık ve kesilme sendromu  
Hastanın  geçmişinde  alkol  veya uyuşturucu  bağımlılığı  olması  durumunda  doz artışını  engellemek 
için hasta çok yakın gözlem altında  tutulmalıdır.  
 
Tianeptin tedavisi kesildikten sonra, bazı hastalarda kesilme semptomları gözlemlenmiştir. 
Gözlemlenen  bu olaylar:  anksiyete,  kas ağrısı,  karın  ağrısı,  uykusuzluk,  eklem  ağrısıdır.  Tedaviye 
başlandığında, hasta ilaç kesilmesiyle ortaya çıkabilecek kesilme sendromu riski  konusunda 
bilgilendirilmelidir.  
Tedaviye ara verilecekse, kesilme reaksiyonları riskini azaltmak için doz 7 ila 14 günlük bir süre 
içinde kademeli olarak azaltılmalıdır (Bkz. Bölüm 4.2).  
 
MAO inhibitörleri ile kombinasyon tavsiye edilmez (Bkz. Bölüm 4.5).  
• MAO inhibitörlerinden tianeptin tedavisine geçileceği zaman 2 hafta ara verilmesi  gerekir.  
• Tianeptin t edavisi yerine MAO inhibitörü kullanılacağı zaman 24 saat ara verilmesi 
gerekmektedir.  
 
Hiponatremi  
Tianeptin kullanımı ile uygunsuz antidiüretik hormon sekresyonu sendromuna (SIADH) dayalı 
olması muhtemel olan hiponatremi oluşumu bildirilmiştir. Vakaların  büyük çoğunluğu  yaşlılarda, 
özellikle  de yakın  zamanda  sıvı dengesi  değişmiş  veya  bu duruma  yatkın  olanlarda  raporlanmıştır. 
Yaşlı, siroz veya dehidrate hastalar veya diüretikle tedavi edilenler gibi hiponatremi riski yüksek 
olan hastalarda dikkatli  olunmalıdır.  
 
Pediyatrik  popülasyon:  
STABLON 15 yaşın altındaki çocuklar ve adölesanlarda kontrendikedir (Bkz. Bölüm 4.3) ve 15 
ila 18 yaş arası  hastalarda  kullanılmamalıdır.  Klinik  çalışmalarda,  antidepresanlar  ile tedavi  edilen 
çocuk ve adölesanlarda pla sebo ile karşılaştırıldığında intihar ile ilişkili davranışlar (intiharı 
düşünmek  ve intihara  teşebbüs  etmek)  ve saldırganlık  (çoğunlukla  agresyon,  sinirlenme  veya  karşı 
gelme)  daha  sık gözlemlenmiştir.  Eğer klinik  ihtiyaç  durumunda  tedaviye  yine de karar  verilmişse, 
intihar belirtilerinin fark edilmesi için hasta yakından takip edilmelidir. Ayrıca, büyüme, cinsel 
olgunlaşma ve kognitif ve davranışsal gelişime ilişkin çocuklarda ve adölesanlarda uzun dönemli 
güvenlik verisi  yoktur.  4 
  Yardımc ı maddeler:  
Bu ilaç sukroz içerir, nadir kalıtımsal fruktoz intoleransı, glukoz -galaktoz malabsorpsiyon veya 
sukraz -izomaltaz yetmezliği problemi olan hastaların bu ilacı kullanmamaları gerekir.  
 
4.5. Diğer tıbbi ürünlerle etkileşimler ve diğer etkileşim  şekill eri 
 
Tavsiye edilmeyen kombinasyonlar:  
Geri dönüşümsüz (irreversible) MAO inhibitörleri (iproniazid): Kardiyovasküler kollaps ya da, 
paroksismal hipertansiyon, hipertermi, konvülsiyon, ölüm riski nedeniyle.  
 
Özel populasyonlara ilişkin ek bilgiler 
Pediyatrik populasyon:  
Veri bulunmamaktadır.  
 
4.6. Gebelik ve Laktasyon 
Genel  tavsiye  
Gebelik kategorisi: X  
 
Çocuk doğurma potansiyeli bulunan kadınlar / Doğum kontrolü (Kontrasepsiyon)  
Bu konuda bilgi bulunmadığı ya da yeterli bilgi olmadığı için çocuk doğurma  potansiyeli olan 
kadınlar için STABLON tedavisi süresince uygun kontraseptif kullanımı önerilmektedir. 
STABLON’un konraseptif yöntemlerin etkinliği üzerindeki etkisine dair çalışma yapılmamıştır.  
 
Gebelik dönemi  
Sıçanlarda maternal toksik dozlarda yapılan  peri ve post -natal çalışmada post -implantasyon ve 
post-natal kayıplarda artış gözlenmiştir.  
 
Hamile kadınlarda tianeptin kullanımına ilişkin veri yoktur veya sınırlı sayıda (300’den az 
hamilelik sonuçları) veri bulunmaktadır.  
 
Gebelik döneminde annenin dengeli bir ruh haline sahip olması tercih edilir.Eğer bu dengenin 
korunması  için tianeptin  tedavisi  gerekliyse  tedaviye  etkili  doz ile başlanmalı  ve gebelik  süresince 
mümkünse tekli tedavi olarak devam edilmeli ve yenidoğan bebeği izlerken molekülün 
farma kolojik profili dikkate  alınmalıdır.  
 
STABLON’un gebelik döneminde uygulandığı takdirde ciddi doğum kusurlarına yol açtığından 
şüphelenilmektedir. STABLON gebelik döneminde kontrendikedir (Bkz. Bölüm 4.3).  
 
Laktasyon dönemi  
Sıçanlarda materno -toksik dozlar da laktik sekresyon bozukluğu gözlenmiştir (Bkz. Bölüm 5.3). 
Trisiklik  antidepresanlar  anne  sütüne  geçtiği  için tedavi  süresince  emzirme  tavsiye 
edilmemektedir.  5 
  Üreme yeteneği / Fertilite  
Sıçanlarda yapılan bir çalışma maternotoksik dozlarda üreme performansının azaldığını 
(implantasyon öncesi kayıplarda artış) göstermiştir. (Bkz. Bölüm 5.3)  
Klinik etki bilinmemektedir.  
 
4.7. Araç ve makina kullanımı üzerindeki  etkileri  
Bazı hastalarda dikkat azalması meydana gelebilir. Bu yüzden, makina v eya araç kullanıcıların bu 
ilacın kullanımına bağlı uykulu hal riskine karşı dikkatli olmaları tavsiye edilir.  
 
4.8. İstenmeyen Etkiler 
Güvenlilik profil  özeti:  
Tianeptinile klinik çalışmalarda gözlenmiş olan yan etkiler hafif şiddettedir. Bunlar temel olarak 
mide bulantısı, kabızlık, karın ağrısı, uykulu hal, baş ağrısı, ağız kuruluğu ve vertigodur.  
 
 
Advers reaksiyonların tablolaştırılmış listesi:  
Aşağıdaki advers reaksiyonlar klinik çalışmalar ve/veya pazarlama sonrası tianeptin kullanımları 
sırasında bildirilmiştir ve aşağıdaki sıklık derecesine göre fonksiyonel olarak sınıflandırılmıştır: 
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek 
(≥1/10.000 ila <1/1.000); çok seyrek (<1/10.000), bilinmiyor (eldeki veri lerden hareketle tahmin 
edilemiyor).  
 
Organ Sistem Sınıflaması  Görülen sıklık  Advers etki  
Metabolizma ve beslenme 
hastalıkları  Yaygın  Anoreksi  
Bilinmiyor*  Hiponatremi  
Psikiyatrik hastalıklar  Yaygın  Kabus görme  
Yaygın olmayan  Özellikle alkol veya uyuşturucu 
bağımlılığı öyküsü olan 50 yaşın  
altındaki hastalarda kötüye kullanım  
(suistamal) veya bağımlılık  
Bilinmiyor*  Tianeptin kullanımı sırasında veya 
kesilmesinden kısa bir süre sonra intihar 
düşüncesi ve davranışları  bildirilmiştir  
(bkz. Bölüm 4.4). 
Konfüzyon, halüsinasyonlar  
Sinir sistemi hastalıkları  Yaygın  Uykusuzluk  
Uyuklama  
Baş dönmesi, sersemlik  
Baş ağrıları  
Pre-senkop  
Titremeler  6 
    
Bilinmiyor*  Ekstrapiramidal bozukluk  
Diskinezi  
Kardiyak hastalıklar  Yaygın  Taşikardi  
Ekstrasistoller  
Göğüs ağrısı  
Vasküler hastalıklar  Yaygın  Sıcak basmaları  
Solunum, göğüs  
bozuklukları ve mediastinal 
hastalıklar  Yaygın  Dispne  
Gastrointestinal hastalıklar  Yaygın  Mide ağrısı  
Karın ağrısı  
Ağız kuruluğu  
Bulantı  
Kusma  
Kabızlık  
Flatulans  
Hepato -bilier hastalıklar  Bilinmiyor*  Artmış hepatik enzimler  
İstisnai olarak şiddetli olabilen hepatit  
Deri ve deri altı doku 
hastalıkları  Yaygın olmayan  Makülopapüler veya eritamatöz döküntü  
Prüritus  
Ürtiker  
Bilinmiyor*  Akne  
İstisnai büllöz reaksiyonlar  
Kas iskelet bozukluklar, 
bağ doku ve kemik  
hastalıkları  Yaygın  Miyalji  
Lumbar ağrı  
Genel bozukluklar ve 
uygulama bölgesine ilişkin  
anomaliler  Yaygın  Asteni  
Boğazda rahatsızlık hissi  
* Pazarlama sonrası veriler  
 
 Şüpheli advers reaksiyonların raporlanması:  
Ruhsatlandırma sonrası şüpheli ilaç advers reaksiyonların raporlanması büyük önem 
taşımaktadır. Raporlama yapılması, ilacın yarar / risk dengesinin sürekli olarak izlenmesine 
olanak sa ğlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TUFAM)'ne bildirmeleri gerekmektedir ( www.titck.gov.tr ; e-posta: 
tufam@titck.gov.tr; tel: 0 800 314 00 08 ; faks: 0312 218 35 99).  7 
  4.9. Doz aşımı ve  tedavisi  
Belirtiler:  
Akut tianeptin intoksikasyonu vakaları ile ilişkili deneyimi (tek dozda maksimum miktar 2250 
mg idi) özellikle multipl intoksikasyon vakalarında komaya neden olabilen bildirilmiş olan 
bulgu ve belirtiler: bilinç bulanıklığı, konvülsiyon, uykululuk hali, ağız kuruluğu ve tianeptin 
alkol ile ilişkili olduğunda respiratuvar distres idi.  
 
Önerilen prosedür:  
Tianeptinin spesifik antidotu bilinmemektedir. Akut intoksikasyon durumunda, se mptomatik 
tedavi ve rutin gözlem başlatılmalıdır. Özel bir ortamda medikal gözlem tavsiye edilmektedir.  
 
5. FARMAKOLOJİK  ÖZELLİKLER  
 
5.1. Farmakodinamik özellikler 
Farmakoterapötik grup: Antidepresanlar. 
ATC kodu:  N06AX14  
 
Etki mekanizması  
Tianeptin bir antidepresandır.  
Tianeptin hayvanlarda aşağıdaki karakteristiklere sahiptir:  
• tianeptin hipokampusdaki piramidal hücrelerin spontan aktivitesini artırır ve fonksiyonel 
inhibisyonsonrasındaki iyileşmelerini hızlandırır;  
• tianeptin korteks ve hipokampus nöronl arının serotonini geri alım oranını  artırır.  
In vitro olarak tianeptinin monoaminerjik reseptörlere afinitesi yoktur ve serotonin (5 -HT), 
noradrenalin (NA) ve dopamin (DA) geri alımını inhibe etmez. Tianeptin sinaptik glutamaterjik 
nörotransmisyonu modüle edebilir.  
 
Her bir etkinin antidepresan aktivitesine spesifik katkısı bilinmemektedir.  
 
Klinik etkililik ve güvenlilik  
Yetişkinlerde majör depresif bozuklukta tianeptinin kısa dönemde etkililiğini araştıran bir tanesi 
sabit dozlarla (37,5 mg, 75 mg), iki t anesi doz artışı veya azalışı ile titrasyon yolu ile (başlangış 
dozu  37,5 mg daha  sonra  25, 37,5 veya 50 mg ve bir tanesi  de yaşlı hastalarda  (65 yaş ve üzeri  311 
hasta; ~100 hasta tedavi kolunda, her bir kolda 75 yaş üzeri ~20 hastanın dahil olduğu) tedav iden 
2 hafta sonra hastanın gelişimine bağlı olarak potansiyel doz artışı ile (25 mg, daha sonra 25 mg 
veya 50 mg) çift -kör, plasebo kontrollü dört klinik çalışma yapılmıştır. Yetişkin çalışmalarında 
primer sonlanım noktası sabit ve değişken doz çalışmalar ı temelinde MADRS toplam skorunda 
değişiklikti.  
Tedavinin  sonunda  (6 hafta),  tianeptinin  etkililiği  iki değişken  doz çalışmasında  anlamlı  olmasına 
karşın sabit doz çalışmalarında anlamlı değildi. Bu çalışmada imipramin, çalışmanın 
hassasiyetinin kanıtlanması için aktif kontrol olarak  kullanılmıştır.  
Yaşlı  hastalardaki  çalışmada  (potansiyel  doz artış çalışması)  tedavinin  8.haftasından  sonra,  primer 
sonlanım noktası (başlangıca göre HAMD toplam skorunda değişiklik) üzerinde tianeptinin 
anlamlı etkililiği kanıtlanmıştır. Bu çalışmada essitalopram, çalışmanın hassasiyetinin 
kanıtlanması için aktif kontrol olarak  kullanılmıştır.  8 
  Antidepresan etkinin sürekliliği relaps ve rekürrensin önlenmesi çalışması ile değerlendirilmiştir. 
Araştırmacı  tarafından  tedaviye  yanıt  verdiğine  karar  verilen  hastalar  (Günde  2 ila 4 tablet  (25 mg 
ila 50 mg) tianeptinle başlangıç tedavisinden 6 hafta sonra, ilave 16,5 ay süresince plasebo ve 
tianeptin gruplarına randomize edilmiştir. Tianeptin, çalışmanın ana kriterleri olan başlangıç 
zamanlarına göre ölçülen relaps ve rekürrensin önlenmesinde plaseboya kıyasla anlamlı üstünlük 
göstermiştir  (p<0,001).  Çift-kör takibin  6.ayından  sonra  relaps  insidansı  tianeptin  için % 6, plasebo 
için ise % 22 olmu ştur. Çift-kör takibin  18.ayından  sonra  relaps  veya  rekürrens  insidansı  tianeptin 
için % 16, plasebo için ise % 36  olmuştur.  
 
5.2. Farmakokinetik  özellikler  
Emilim : Gastrointestinal emilimi hızlı ve tamdır.  
 Dağılım : Dokulara hızla dağılır, proteinlere bağlanma  oranı primer olarak albumine olmak üzere 
neredeyse %94’tür.  
Biyotransformasyon : Tianeptin,CYP450 yolunu kullanmaksızın primer olarak beta oksidasyon 
yolu ile karaciğer tarafından metabolize edilir. Ana metaboliti pentanoik asit (MC5) aktif olup 
tianeptind en daha az potenttir.  
Eliminasyon : Tianeptin‘in eliminasyonu 3 saat’lik yarılanma ömrü ile karakterizedir, 
metabolitlerin çoğu idrar ile atılır.  
 
Hastalardaki karekteristik özellikler:  
 Yaşlı, çok yaşlı ve zayıf hastalarda : Yaşlı hastalarda, tianeptinin plazma konsantrasyonları % 30 
artmıştır genç hastalara kıyasla MC5 düzeyleri tek veya tekrarlanan uygulamalardan sonra 
neredeyse iki katına yükselir.  
 
Çok yaşlı (87 ± 5 yaş) veya zayıf (45 ± 9 kg) kişilerde, tekli uygulamanın ardından tianeptin ve 
MC5 maru ziyetinde (eğri altındaki alan (EAA) ) ve Cmax düzeyinde anlamlı artış gözlenmiştir 
(Bkz. Bölüm 4.2).  
 
 Şiddetli böbrek yetmezliği olan hastalar (kreatinin klirensi < 19ml/dk): Tianeptinin 
farmakokinetiği değişmeden kalır ancak MC5 maruziyeti tek veya tekr arlanan uygulamalarda 
sonra neredeyse iki katına yükselir (Bkz. Bölüm 4.2).  
 
 Şiddetli karaciğer sirozu olan hastalar (Sınıf C, Child Pugh Score): Yetişkin depresif hastalarda 
12,5 mg doz alımı sonrasında tianeptin ve MC5 maruziyeti  artmaktadır.  
Kronik  alkolikler  gibi daha  hafif  siroz  durumunda,  farmakokinetik  parametreler  üzerindeki  etkiler 
ihmal edilebilir seviyededir (Bkz. Bölüm 4.2).  
 
5.3. Klinik öncesi güvenlilik  verileri  
Konvansiyonel genotoksisite ve karsiyojenez çalışmalarından elde edilen klinik dışı veriler 
insanlar için spesifik bir risk ortaya koymamaktadır.  
 
Bir fertilite  çalışmasında,  45 mg/kg/gün  (vücut  yüzey  alanına  göre insanlardaki  dozun  yaklaşık  12 
katı) maternotoksik dozda implantasyon öncesi kayıplarda artış  gözlenmiştir.  
 
Tianeptin sıçanlarda ve tavşanlarda teratojenik değildir.  9 
  Bir peri ve postnatal çalışmada, 45 mg/kg/gün (vücut yüzey alanına göre insanlardaki dozun 
yaklaşık  12 katı) maternotoksik  dozda  anne  sıçanlarda  disgalakti  , post-implantasyon  ve post natal 
kayıplarda artış  gözlenmiştir.  
 
6. FARMASÖTİK  ÖZELLİKLER  
 
6.1. Yardımcı maddelerin  listesi  
 
TABLET  
Mısır nişastası  
Mannitol  
Magnezyum stearat  
Talk 
KAPLAMA  
Sodyum bikarbonat  
Sodyum karboksimetilselüloz  
Beyaz balmumu  
Titanyum dioksit  
Etil selüloz  
Gliserol  
Polisorbat 80  
Povidon  
Sukroz  
Anhidr kolloidal silis  
Talk 
 
6.2. Geçimsizlikler  
Yoktur.  
 
6.3. Raf ömrü  
24 ay.  
 
6.4. Saklamaya yönelik özel tedbirler  
30°C ‘nin altında, oda sıcaklığında.  
 
6.5. Ambalajın niteliği ve  içeriği  
Isı ile şekillendirilmiş alüminyum /PVC blister ambalaj.  
 
6.6. Beşeri tıbbi üründen arta kalan maddelerin imhası ve diğer özel  önlemler  
Kullanılmamış olan ürünler yada atık materyaller “Tıbbi Atıkların Kontrolü Yönetmeliği” ve 
“Ambalaj ve Ambalaj Atıklarının Kontrolü Yönetmeliğine”’ne uygun olarak imha edilmelidir.  
 
 
 
 
 
 10 
  7. RUHSAT  SAHİBİ  
LES LABORATOIRES SERVIER – FRANSA lisansı ile  
Servier Ilaç ve Araştırma A.Ş.  
Beybi Giz Kule, Meydan Sok. No:1 K:22/23 
Maslak/ISTANBUL  
Tel  : (0 212) 329 14  00 
Fax : (0 212) 290 20  30 
 
8. RUHSAT  NUMARASI  
170/5  
 
9. İLK RUHSAT TARİHİ / RUHSAT YENİLEME  TARİHİ  
İlk ruhsatlandırma tarihi: 25.07.1994 
Son yenileme tarihi: 07.09.2009  
 
10. KÜB’ÜN YENİLEME TARİHİ  