KISA ÜRÜN BİLGİSİ
1. BEŞERİ TIBBİ ÜRÜNÜN ADI
KUVAN 100 mg Çözünebilir Tablet
2. KALİTATİF VE KANTİTATİF BİLEŞİM
Her bir çözünebilir tablette;
Etkin madde:
Sapropterin dihidroklorür....... 100 mg (77 mg sapropterine eşdeğer).
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
Çözünebilir tablet.
Bir yüzünde “177” baskısı olan, beyazımsı açık sarı çözünebilir tablet.
4. KLİNİK ÖZELLİKLERİ
4.1. Terapötik endikasyonlar
KUVAN fenilketonürisi (FKÜ) olan ve bu tedaviye yanıt verdiği gösterilmiş yetişkinlerde ve
her yaştan pediyatrik hastalarda hiperfenilalaninemi (HFA) tedavisinde endikedir (bkz. bölüm
4.2).
KUVAN tetrahidrobiopterin (BH4) eksikliği olan ve bu tedaviye yanıt verdiği gösterilmiş
yetişkinlerde ve her yaştan pediyatrik hastalarda hiperfenilalaninemi (HFA) tedavisinde
endikedir (bkz. bölüm 4.2).
4.2. Pozoloji ve uygulama şekli
KUVAN tedavisi, FKÜ ve BH4 eksikliği tedavisinde deneyimli bir hekim tarafından
başlanmalı ve izlenmelidir.
Kan fenilalanin düzeyinin yeterli kontrolü ve beslenme dengesinin sağlanması için KUVAN
tedavisi sırasında diyet ile alınan fenilalanin ve toplam protein alımının aktif denetimi gerekir.
FKÜ ya da BH4 eksikliği nedeniyle gelişen HFA kronik bir durum olduğundan, tedaviye yanıt
gösterildikten sonra KUVAN uzun süreli kullanılır.
Pozoloji / uygulama sıklığı ve süresi:
KUVAN 100 mg tablet olarak sunulmuştur. Vücut ağırlığına göre hesaplanan günlük doz
100’ün en yakın katına yuvarlanmalıdır. Örneğin, 401-450 mg arasında hesaplanan doz 400 mg
olarak kabul edilip 4 tablet kullanılır. 451 - 499 mg arasında hesaplanan doz 500 mg olarak
kabul edilir ve 5 tablet kullanılır.
1FKÜ
Yetişkin ve pediyatrik FKÜ hastalarında KUVAN başlama dozu 10 mg/kg vücut ağırlığı olup,
günde bir kez kullanılır. Doz, hekim tarafından belirlenen yeterli kan fenilalanin düzeyinin
sağlanması ve korunması için 5-20 mg/kg/gün aralığında ayarlanır.
BH4 eksikliği
BH4 eksikliği bulunan yetişkin ve pediyatrik hastalardaki Kuvan başlangıç dozu, toplam
günlük doz, 2 ile 5 mg/kg vücut ağırlığı arasındadır. Doz günde toplam 20 mg/kg'a kadar
ayarlanabilir.
Yanıtın saptanması
Kan fenilalanin düzeyinin sürekli yüksek olması sonucu pediyatrik hastalarda geri dönüşümsüz
nörolojik bozuklukların klinik göstergelerinin ve yetişkinlerde psikiyatrik bozukluklar ve
bilişsel kusurların ortaya çıkmasının önlenmesi için KUVAN tedavisine olabildiğince erken
başlanması önemlidir.
Tedaviye yanıt KUVAN tedavisi ardından kan fenilalanin düzeyindeki düşüş ile saptanır. Kan
fenilalanin düzeyleri tedaviye başlamadan önce ve önerilen başlangıç dozu ile başlanan
KUVAN tedavisinin birinci haftasının sonunda kontrol edilmelidir. Kan fenialanin
düzeylerinde tatminkar bir düşüş saptanmazsa, KUVAN dozu haftalık olarak en yüksek 20
mg/kg/gün olacak biçimde artırılır ve kan fenilalanin düzeyleri bir aylık periyotta haftalık
olarak devamlı izlenir. Bu periyotta diyet ile alınan fenilalanin miktarı sabit tutulmalıdır.
Tatminkar yanıt, kan fenilalanin düzeyinde ≥% 30 azalma ya da hastanın hekimi tarafından
belirlenen terapötik kan fenilalanin düzeyi hedefine ulaşılması olarak tanımlanır. Tanımlanan
bir aylık test periyodunda bu yanıt düzeyine ulaşamamış hastaların tedaviye yanıt vermediği
düşünülmeli ve bu hastalara KUVAN tedavisi uygulanmamalıdır.
KUVAN tedavisine yanıt verdiği saptanan hastalarda doz tedavi yanıtına göre 5 - 20
mg/kg/gün aralığında ayarlanır.
Her doz ayarlamasından 1 ya da 2 hafta sonra, tedavi eden hekimin yönlendirmesiyle kan
fenilalanin ve tirozin düzeylerinin kontrol edilmesi ve daha sonra da sık aralıklarla izlenmesi
önerilir. KUVAN tedavisi gören hastalar fenilalanin kısıtlı diyete devam etmelidir ve düzenli
klinik değerlendirme yapılmalıdır (kan fenilalanin ve tirozin düzeylerinin, besin alımının ve
psikomotor gelişiminin izlenmesi gibi).
Doz ayarlaması
KUVAN tedavisi kan fenilalanin düzeylerini istenen terapötik düzeyin altına düşürebilir. Kan
fenilalanin düzeyinin istenen terapötik aralıkta tutulabilmesi için, sapropterin dozunun
ayarlanması ya da diyetteki fenilalanin alımının değiştirilmesi gerekebilir.
Her bir doz ayarlamasından 1-2 hafta sonra özellikle çocuklarda kan fenilalanin ve tirozin
düzeyleri test edilmeli ve tedavi eden hekimin yönlendirmesi ile daha sonra da sık izlenmelidir.
KUVAN tedavisi sırasında kan fenilalanin düzeyinde yeterli kontrol sağlanmadığı
gözlendiğinde, KUVAN dozunda ayarlama yapılmadan önce hastanın tedaviye ve diyete
uyumu gözden geçirilmelidir.
2KUVAN tedavisi yalnızca hekim kontrolünde sonlandırılmalıdır. Kan fenilalanin düzeyleri
artabileceğinden daha sık izlem gerekebilir. Kan fenilalanin düzeyinin istenen terapötik
düzeyde korunması için diyet değişikliği gerekebilir.
Uygulama şekli:
Emilimini artırmak için Kuvan tabletler yemekle birlikte alınmalıdır.
FKÜ hastaları için, KUVAN günde bir kez ve tercihen sabah olmak üzere her gün aynı zamanda
alınmalıdır.
BH4 eksikliği olan hastalar için toplam günlük doz 2 ya da 3’e bölünerek gün içerisinde
dağıtılarak alınır.
Hastalara şişedeki nem çekici kapsülü yutmamaları söylenmelidir.
Alınması gereken sayıda tablet su içeren bir bardak veya bir kap içine konur ve çözülene kadar
karıştırılır. Tabletlerin çözünmesi birkaç dakika sürebilir. Tabletler daha çabuk çözünmeleri
için ezilebilirler. Çözeltide küçük parçacıklar görülebilir ve bu ilacın etkinliğini değiştirmez.
Çözelti 15-20 dakika içinde içilmelidir.
Yetişkinler
Alınması gereken sayıda tablet 120-240 ml su içeren bir bardak veya bir kap içine konur ve
çözülene kadar karıştırılır.
Pediyatrik popülasyon
20 kg üstü vücut ağırlığındaki çocuklar:
Alınması gereken sayıda tablet 120 ml su içeren bir bardak veya bir kap içine konur ve çözünene
kadar karıştırılır.
20 kg’a kadar vücut ağırlığındaki çocuklar:
20 kg’a kadar vücut ağırlığındaki çocuklarda dozlama için gerekli olan malzemeler (örn. 20,
40, 60, 80 ml ölçekli ilaç kabı; 1 ml’lik ölçekli 10 ml ve 20 ml’lik oral doz şırıngası), Kuvan
ambalajında yer almamaktadır. Bu malzemeler, hastaların tedavisinden sorumlu kişilere
sağlanmak üzere doğuştan olan metabolizma hastalıkları için uzmanlaşmış pediyatrik
merkezlere tedarik edilmektedir.
Tablo 1-4’te tanımlandığı üzere, uygulanacak çözeltinin hacmi reçetelenmiş olan günlük doza
göre hesaplanır, böylece doza bağımlı olarak (mg/kg/gün), uygun sayıdaki tablet, uygun
hacimdeki su ile çözündürülmelidir. 2, 5, 10 ve 20 mg/kg/gün dozu için reçetelenmiş olan
sayıda tablet, Tablo 1-4’te tanımlandığı miktarda su ile bir ilaç kabına (20, 40, 60 ve 80 ml’de
uygun ölçekleri gösteren) yerleştirilmelidir ve çözünene kadar karıştırılmalıdır.
Eğer reçetelenmiş günlük doza uygun olarak çözeltinin bir kısmının uygulanması gerekirse, ilaç
kabından uygulanacak hacimde çözeltiyi çekmek ve ilacı uygulamak için bir bardak veya kaba
aktarırken bir oral doz şırıngası kullanılmalıdır. Bardaktan veya kaptan içemeyecek küçük
bebekler için, reçetelenmiş günlük doza karşılık gelen çözelti oral doz şırıngası ile ağıza
uygulanabilir. ≤10 ml hacimlerin uygulaması için 10 ml oral doz şırıngası ve >10 ml hacimlerin
uygulaması için 20 ml oral doz şırıngası kullanılmalıdır.
3Tablo 1’de, 20 kg’a kadar olan çocuklardaki günlük 2 mg/kg’daki dozaj bilgisi, Tablo 2’de
günlük 5 mg/kg’daki dozaj bilgisi, Tablo 3’te günlük 10 mg/kg’daki dozaj bilgisi ve Tablo 4’te
günlük 20 mg/kg’daki dozaj bilgisi verilmektedir.
Tablo 1: 20 kg ağırlığa kadar olan çocuklarda günlük 2 mg/kg Dozaj Tablosu
Ağırlık (kg) Toplam doz Çözündürülecek Çözünme Uygulanacak
(mg/gün) tablet sayısı hacmi çözelti, hacmi
(ml) (ml)*
2 4 1 80 3
3 6 1 80 5
4 8 1 80 6
5 10 1 80 8
6 12 1 80 10
7 14 1 80 11
8 16 1 80 13
9 18 1 80 14
10 20 1 80 16
11 22 1 80 18
12 24 1 80 19
13 26 1 80 21
14 28 1 80 22
15 30 1 80 24
16 32 1 80 26
17 34 1 80 27
18 36 1 80 29
19 38 1 80 30
20 40 1 80 32
*Toplam günlük doz için hacmi yansıtır
Tablet çözeltisi olarak hazırlanmış olan ve 20 dk içinde kullanılmayan çözeltiyi atın.
4Tablo 2: 20 kg ağırlığa kadar olan çocuklarda günlük 5 mg/kg Dozaj Tablosu
Ağırlık (kg) Toplam doz Çözündürülecek Çözünme Uygulanacak
(mg/gün) tablet sayısı hacmi çözelti, hacmi
(ml) (ml)*
2 10 1 40 4
3 15 1 40 6
4 20 1 40 8
5 25 1 40 10
6 30 1 40 12
7 35 1 40 14
8 40 1 40 16
9 45 1 40 18
10 50 1 40 20
11 55 1 40 22
12 60 1 40 24
13 65 1 40 26
14 70 1 40 28
15 75 1 40 30
16 80 1 40 32
17 85 1 40 34
18 90 1 40 36
19 95 1 40 38
20 100 1 40 40
*Toplam günlük doz için hacmi yansıtır
Tablet çözeltisi olarak hazırlanmış olan ve 20 dk içinde kullanılmayan çözeltiyi atın.
Tablo 3: 20 kg ağırlığa kadar olan çocuklarda günlük 10 mg/kg Dozaj Tablosu
Ağırlık (kg) Toplam doz Çözündürülecek Çözünme Uygulanacak
(mg/gün) tablet sayısı hacmi çözelti, hacmi
(ml) (ml)*
2 20 1 20 4
3 30 1 20 6
4 40 1 20 8
5 50 1 20 10
6 60 1 20 12
7 70 1 20 14
8 80 1 20 16
9 90 1 20 18
10 100 1 20 20
11 110 2 40 22
12 120 2 40 24
13 130 2 40 26
14 140 2 40 28
15 150 2 40 30
16 160 2 40 32
17 170 2 40 34
18 180 2 40 36
19 190 2 40 38
20 200 2 40 40
5*Toplam günlük doz için hacmi yansıtır
Tablet çözeltisi olarak hazırlanmış olan ve 20 dk içinde kullanılmayan çözeltiyi atın.
Tablo 4: 20 kg ağırlığa kadar olan çocuklarda günlük 20 mg/kg Dozaj Tablosu
Ağırlık (kg) Toplam doz Çözündürülecek Çözünme Uygulanacak
(mg/gün) tablet sayısı hacmi çözelti, hacmi
(ml) (ml)*
2 40 1 20 8
3 60 1 20 12
4 80 1 20 16
5 100 1 20 20
6 120 2 40 24
7 140 2 40 28
8 160 2 40 32
9 180 2 40 36
10 200 2 40 40
11 220 3 60 44
12 240 3 60 48
13 260 3 60 52
14 280 3 60 56
15 300 3 60 60
16 320 4 80 64
17 340 4 80 68
18 360 4 80 72
19 380 4 80 76
20 400 4 80 80
*Toplam günlük doz için hacmi yansıtır
Tablet çözeltisi olarak hazırlanmış olan ve 20 dk içinde kullanılmayan çözeltiyi atın.
Uygulama sonrası: Arta kalan çözeltiyi, 20 dakikanın sonrasında kullanılmaması gerektiği için
atınız.
Temizleme için, pistonu oral doz şırıngasının haznesinden ayırınız. Oral doz şırıngasının her
iki bölümünü ve ilaç kabını ılık su ile yıkayın ve havada kurutun. Oral doz şırıngası kuruyunca,
pistonu haznenin içine geri yerleştirin. Oral doz şırıngasını ve ilaç kabını sonraki kullanım için
muhafaza edin.
Özel popülasyonlara ilişkin ek bilgiler:
Pediyatrik popülasyon:
Yetişkinlerde ve çocuklarda pozoloji aynıdır.
Geriyatrik popülasyon:
KUVAN’ın güvenliliği ve etkililiği 65 yaş üzerindeki hastalarda değerlendirilmemiştir. Yaşlı
hastalarda KUVAN kullanırken dikkatli olunmalıdır.
Böbrek/Karaciğer yetmezliği:
Böbrek ve karaciğer yetmezliği olan hastalarda KUVAN’ın güvenliliği ve etkililiği
değerlendirilmemiştir. Bu hastalarda KUVAN kullanırken dikkatli olunmalıdır.
64.3 Kontrendikasyonlar
Etkin madde ya da bölüm 6.1’de listelenmiş herhangi bir yardımcı maddeye karşı
hipersensitivite.
4.4 Özel kullanım uyarıları ve önlemleri
Diyete bağlı alım
KUVAN tedavisi gören hastalar fenilalanin kısıtlı diyete devam etmelidir ve düzenli klinik
değerlendirme yapılmalıdır (kan fenilalanin ve tirozin düzeylerinin, besin alımının ve
psikomotor gelişiminin izlenmesi gibi).
Düşük kan fenilalanin ve tirozin düzeyleri
Fenilalanin-tirozin-dihidroksi-L-fenilalanin (DOPA) metabolik yolağında sürekli ve
tekrarlayıcı disfonksiyon, vücut proteinlerinde ve nörotransmiter sentezinde eksikliğe yol
açabilir. Bebeklikte uzun süreli düşük kan fenilalanin ve tirozin düzeyleri nörolojik gelişimde
bozulma ile ilişkili bulunmuştur. Kan fenilalanin ve tirozin düzeylerinin yeterli kontrolü ve
beslenme dengesinin sağlanması için KUVAN tedavisi sırasında diyet fenilalanin ve toplam
protein alımının aktif denetimi gerekir.
Sağlık problemleri
Kan fenilalanin düzeyleri artabileceğinden diğer hastalıkların tedavisi sırasında hekim
gözetiminde olunması önerilir.
Konvülziyon bozuklukları
Levodopa ile tedavi alan hastalara KUVAN reçete edilirken dikkatli olunmalıdır. BH4 eksikliği
olan hastalarda levodopa ve sapropterinin birlikte kullanımları sırasında konvülziyon,
konvülziyonun şiddetlenmesi, eksitabilite ve irritabilite artışı görülmüştür.
Tedavinin sonlandırılması
Tedavinin sonlandırılması üzerine, tedaviye başlangıç seviyesinin üzerinde kan fenilalanin
seviyesinde artış ile tanımlanan yoksunluk oluşabilir.
Gastrit ve özofajit
Gastrit ve özofajit, ciddi advers reaksiyonlar olarak rapor edilmiştir. Hastaları bu tür belirti ve
semptomlar açısından izleyin.
4.5 Diğer tıbbi ürünler ile etkileşimler ve diğer etkileşim şekilleri
Dihidrofolat redüktaz inhibitörleri (örn. metotreksat, trimetoprim) ile eşzamanlı kullanım
çalışılmamış olmakla birlikte, bu gibi ilaçlar BH4 metabolizmasını bozabilir. KUVAN
kullanılırken bu ilaçlar alındığında dikkatli olunmalıdır.
BH4 nitrik oksit sentetaz için bir kofaktördür. KUVAN ile eşzamanlı olarak topikal olarak
uygulananlar da dahil olmak üzere vazodilatasyona yol açan ilaç kullanılırken dikkatli
olunmalıdır; nitrik oksit (NO) metabolizmasını etkileyen ya da klasik NO verici ilaçlar (örn.
gliseril trinitrat (GTN), izosorbid dinitrat (ISDN), sodyum nitroprusid (SNP), molsidomin),
fosfodiesteraz tip 5 (PDE-5) inhibitörleri ve minoksidil.
KUVAN eşzamanlı olarak levodopa kullanan hastalarda dikkatli kullanılmalıdır.
BH4 eksikliği olan hastalarda levodopa ve sapropterinin birlikte kullanımları sırasında
konvülziyon, konvülziyonun şiddetlenmesi, eksitabilite ve irritabilite artışı görülmüştür.
74.6 Gebelik ve laktasyon
Genel tavsiye:
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Doğum kontrolüyle ilgili hiçbir veri mevcut değildir.
Gebelik dönemi
KUVAN’ın gebe kadınlarda kullanımına ilişkin sınırlı veri bulunmaktadır. Hayvanlar
üzerinde yapılan çalışmalar, gebelik / embriyonal / fetal gelişim / doğum ya da doğum sonrası
gelişim ile ilgili olarak doğrudan ya da dolaylı zararlı etkiler olduğunu göstermemektedir
(bkz. kısım 5.3).
Makul sayıdaki gebede ve FKÜ’den etkilenmiş kadınlardaki canlı doğumda (300 – 1,000
arasında) yapılan Maternal Fenilketonüri Kolabrasyon Çalışmasından elde edilen, hastalığa
bağlı maternal ve/veya embriyofetal risk ile ilgili mevcut veri; 600 mikromol/L üzerinde
kontrol altında olmayan fenilalinin seviyelerinin nörolojik, kardiyak, fasiyel dismorfizm ve
gelişme anomalilerinin çok yüksek insidansı ile bağlantılı olduğunu göstermiştir.
Maternal kan fenilalanin düzeyleri gebelik öncesi ve sırasında çok dikkatli biçimde kontrol
altında tutulmalıdır. Maternal fenilalanin düzeyleri gebelik öncesi ve sırasında dikkatli biçimde
kontrol altında tutulmazsa anne ve fetüs için zararlıdır. Bu hasta grubunda gebelik öncesi ve
gebelik sürecince hekim tarafından denetlenen diyet fenilalanin alımının kısıtlanması ilk tedavi
seçeneğidir.
KUVAN kullanımı yalnızca sıkı diyet denetimi ile kan fenilalanin düzeyinin yeterince
düşürülemediği olgularda düşünülmelidir. Gebe kadınlarda kullanımında dikkatli olunması
gerekir.
Laktasyon dönemi
Sapropterin ve metabolitlerinin insan sütüyle atılıp atılmadığı bilinmemektedir. Emzirme
sırasında KUVAN kullanılmamalıdır.
Üreme yeteneği / Fertilite
Preklinik çalışmalarda, sapropterinin erkek ve kadın fertilitesi üzerinde etkisi görülmemiştir.
4.7 Araç ve makine kullanımı üzerindeki etkiler
KUVAN’ın araç ve makine kullanımı üzerinde hiç etkisi bulunmamaktadır ya da önemsiz etkisi
bulunmaktadır.
4.8 İstenmeyen etkiler
Güvenlilik profilinin özeti
KUVAN’ın klinik çalışmalarında sapropterin dihidroklorür (5 - 20 mg/kg/gün) ile tedavi
edilmiş, 4 yaş ve üzeri 579 hastanın yaklaşık %35’inde advers olay gözlenmiştir. En sık
bildirilen advers olaylar baş ağrısı ve rinore olmuştur.
8Başka bir klinik çalışmada, sapropterin dihidroklorür (10 veya 20 mg/kg/gün) tedavisi alan 4
yaş altı 27 çocuğun yaklaşık %30’unda advers olay gözlenmiştir. En sık bildirilen advers olaylar
“amino asit seviyesinin azalması” (hipofenilalaninemi), kusma ve rinittir.
Advers olayların listesi
KUVAN öncü klinik çalışmalarında ve pazarlama sonrası deneyimde aşağıdaki istenmeyen
etkiler saptanmıştır.
İstenmeyen etkiler görülme sıklığına göre listelenmiştir.
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100);
seyrek (≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor)
Enfeksiyonlar ve enfestasyonlar:
Yaygın: Farenjit
Bağışıklık sistemi hastalıkları:
Bilinmiyor: Hipersensitivite reaksiyonları (ciddi alerjik reaksiyonları da içeren) ve döküntü
Metabolizma ve beslenme hastalıkları:
Yaygın: Hipofenilalaninemi
Sinir sistemi hastalıkları:
Çok yaygın: Baş ağrısı
Solunum, göğüs bozuklukları ve mediastinal hastalıklar:
Çok yaygın : Rinore
Yaygın: Faringolaringeal ağrı, nazal konjesyon, öksürük, orofaringeal ağrı
Yaygın olmayan: Özofajeal ağrı
Gastrointestinal hastalıklar:
Yaygın: Diyare, kusma, karın ağrısı, hazımsızlık, bulantı
Bilinmiyor: Gastrit, özofajit
Özel popülasyonlara ilişkin ek bilgiler
Pediyatrik popülasyon
Çocuklarda advers olayların sıklık, tür ve ciddiyeti temelde yetişkinlerdekiyle benzerdir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
TÜFAM’a yapılan bildirim ile paralel olarak, sağlık mesleği mensuplarının herhangi bir şüpheli
advers reaksiyonu Biomarin Türkiye Farmakovijilans Birimi’ne bildirmesi beklenmektedir.
(email: turkeypv@bmrn.com; tel: 0 216 681 32 00; fax: 0 216 537 60 06 ).
94.9 Doz aşımı ve tedavisi
KUVAN’ın önerilen en yüksek dozunun (20 mg/kg/gün) üzerinde kullanımında baş ağrısı ve
sersemlik bildirilmiştir. Doz aşımı tedavisi semptomlara yönelik olmalıdır. 100 mg/kg’lık
(maksimum önerilen dozun 5 katı) tek bir supra-terapötik dozu olan bir çalışmada QT aralığı
kısalması (-8.32 ms) gözlenmiştir; önceden var olan kısalmış QT aralığına sahip hastaları
(örneğin, ailevi kısa QT sendromlu hastalar) tedavi ederken bu durum dikkate alınmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer sindirim kanalı ve metabolizma ürünleri, Çeşitli sindirim sistemi
ve metabolizma ürünleri
ATC kodu: A16AX07
Etki mekanizması
Hiperfenilalaninemi (HFA) tanısı kan fenilalanin düzeyinin anormal yükselmesi ile konulur.
Genellikle fenilalanin hidroksilaz enzimi (Fenilketonüri, FKÜ durumunda) ya da 6R-
tetrahidrobiopterin (6R-BH4) biyosentezi ya da rejenerasyonunda rol oynayan enzimlerinde
(BH4 eksikliği durumunda) otozomal resesif mutasyonları nedeniyle ortaya çıkar. BH4
eksikliği, BH4 biyosentezi ya da yenilenmesi sırasında rol oynayan beş enzimden birini
kodlayan genlerde mutasyon ya da kopma sonucu ortaya çıkan bir grup hastalıktır. Her iki
durumda da fenilalanin etkin biçimde tirozin amino asitine dönüşemeyerek kandaki düzeyi
artar.
Sapropterin, fenilalanin, tirozin ve triptofan hidroksilazların bir kofaktörü olan doğal 6R-BH4
sentetik bir formülasyonudur.
BH4 tedavisine yanıt veren FKÜ hastalarında KUVAN tedavisinin gerekçesi, fenilalanin
hidroksilaz aktivitesini artırmaktır; böylece kan fenialanin düzeyinin azaltılması ya da
korunması, fenilalanin birikiminin önlenmesi ya da azaltılması ve diyet ile fenilalanin alımına
karşı toleransın artışına yetecek kadar fenilalanin oksidatif metabolizması artırılacak ya da
yerine konacaktır. BH4 eksikliği olan hastalarda KUVAN tedavisinin gerekçesi, BH4
eksikliğinin giderilmesi ve fenilalanin hidroksilaz aktivitesinin yerine konmasıdır.
Klinik etkililik
KUVAN Faz III klinik geliştirme programı FKÜ hastalarında yürütülmüş 2, randomize,
plasebo kontrollü çalışma içermektedir. Bu çalışmaların sonuçları, kan fenilalanin düzeyini
düşürmede ve diyet fenilalanin toleransını artırmada KUVAN etkililiğini göstermektedir.
Taramada kan fenilalanin düzeyinin yüksek bulunduğu kontrolsüz fenilketonürili 88 hastada 10
mg/kg/gün dozda KUVAN tedavisi plaseboya göre kan fenilalanin düzeyini anlamlı olarak
düşürmüştür. Başlangıçta KUVAN ve plasebo gruplarında kan fenilalanin düzeyleri benzerdir
ve ortalama ± SS değerleri KUVAN grubunda 843 ± 300 μmol/l ve 888 ± 323 μmol/l’dir. 6
haftalık tedavi sonrasında başlangıca göre kan fenilalanin düzeylerindeki ortalama ± SS düşüş
KUVAN grubunda (n=41) 236 ± 257 μmol/l, plasebo grubunda(n=47) 2.9 ± 240 μmol/l
olmuştur (p<0.001). Başlangıç kan fenilalanin düzeyi ≥600 μmol/l olan hastalardan KUVAN
kullananların % 41.9(13/31) ve plasebo kullananların %13.2’sinde (5/38) fenilalanin düzeyi 6
haftalık çalışma sonunda 600 μmol/l düzeyinin altına düşmüştür (p=0.012).
1010 haftalık plasebo kontrollü diğer bir çalışmada, kan fenilalanin düzeyi stabil fenilalanin kısıtlı
diyet ile kontrollü 45 fenilketonüri hastası (fenilalanin ≤ 480 μmol/l) 3:1 oranında KUVAN 20
mg/kg/gün (n=33) ya da plasebo (n=12) tedavisine randomize edilmiştir.
3 hafta sonra KUVAN 20 mg/kg/gün tedavisi ile fenilalanin düzeylerinde anlamlı düşüş
saptanmıştır; bu grupta başlangıca göre ortalama ± SS fenilalanin düzeyi düşüşü 149 ±134
μmol/l (p<0.001) olmuştur. 3 hafta sonra KUVAN ve plasebo grubundaki hastalar fenilalanin
kısıtlı diyete devam etmişler ve diyet ile fenilalanin alımı kan fenilalanin düzeyi <360 μmol/l
olacak biçimde standart fenilalanin destekleri artırılmış ya da azaltılmıştır. Diyetteki
fenilalanine tolerans açısından KUVAN tedavi grubunda plaseboya göre anlamlı fark
görülmüştür. Diyetteki fenilalanin toleransında artış ortalama ± SS farkı KUVAN 20 mg/kg/gün
grubunda 17.5 ± 13.3 mg/kg/gün ve plasebo grubunda 3.3 ± 5.3mg/kg/gün olmuştur (p=0.006).
Sapropterin tedavi grubunda tedavi sırasında toplam fenilalanin toleransı ortalama ± SS 38.4 ±
21.6 mg/kg/gün olurken bu grupta başlangıçtaki tolerans 15.7 ± 7.2 mg/kg/gün olarak
saptanmıştır.
Pediyatrik popülasyon
Kuvan'ın 7 yaş altındaki pediyatrik hastalarda güvenliliği, etkililiği ve popülasyon
farmakokinetiği iki açık-uçlu çalışmada incelenmiştir.
Çalışmalardan ilki FKÜ tanısı konmuş 4 yaş altındaki çocuklarda çok merkezli, açık uçlu,
randomize ve kontrollü bir çalışmadır.
26 haftalık çalışma periyodunda, 10 mg/kg/gün Kuvan ile birlikte fenilalanin kısıtlı diyet (n=27)
veya sadece fenialanin kısıtlı diyet (n=29) alan 4 yaş altındaki 56 pediyatrik FKÜ hastası, 1:1
randomize edilmiştir.
26 haftalık çalışma periyodunda, tüm hastaların gözlem altındaki diyete bağlı alım aracılığıyla
kan fenilalanin düzeylerini 120-360 μmol/l (≥120 ile <360 μmol/l arası olarak tanımlanmış)
aralığında tutmaları amaçlanmıştır. Eğer yaklaşık 4 hafta sonrasında, bir hastanın fenilalanin
toleransı başlangıca göre >20% artmamış olursa, KUVAN dozu tek bir basamakla 20
mg/kg/gün’e arttırılmıştır.
Bu çalışmanın sonucu, fenilalanin kısıtlı diyet ile birlikte KUVAN’ın 10 veya 20 mg/kg/gün
günlük dozunda kullanımının, yalnızca diyete bağlı fenilalanin kısıtı ile kıyaslandığında kan
fenilalanin düzeyini hedeflenen aralıkta tutarken (≥120 ile <360 μmol/l arası) diyete bağlı
fenilalanin toleransında istatistiksel olarak belirgin ilerleme sağladığı gösterilmiştir. Fenilalanin
kısıtlı diyet ile birlikte Kuvan grubunun ayarlanmış ortalama fenilalanin toleransı 80.6
mg/kg/gün’dü ve yalnızca diyete bağlı fenilalanin tedavi grubunun ortalama fenilalanin
toleransından (50.1 mg/kg/gün) istatistiksel olarak belirgin ölçüde yüksekti. Klinik araştırma
uzatma süresi esnasında, hastalar, bir fenilalanin kısıtlı diyetle birlikte Kuvan tedavisi sırasında
diyete bağlı fenilalanin toleransını korumuşlardır ve bu, hastalara 3,5 yılı aşkın bir süre boyunca
fayda sağlamıştır.
İkinci çalışma ise, çalışma başlangıcında 7 yaşın altında olan FKÜ'lü çocuk hastalarda
fenilalanin kısıtlı diyet ile birlikte 20 mg/kg/gün Kuvan'ın nörokognitif fonksiyonunun
korunması üzerindeki güvenliliği ve etkisini değerlendirmek için hazırlanmış çok merkezli,
kontrolsüz ve açık uçlu bir çalışmadır. Çalışmanın 1. bölümünde (4 hafta) hastaların Kuvan'a
verdiği yanıt değerlendirilmiştir; çalışmanın 2. bölümünde ise (en fazla 7 yıl takip) yaşa uygun
ölçülerle nörokognitif fonksiyonu değerlendirilmiştir ve Kuvan'a yanıt veren hastalarda bunun
uzun dönem güvenliliği izlenmiştir. Önceden nörokognitif bozukluğu (IQ <80) olan hastalar
çalışmadan dışlanmıştır. Bölüm 1'e 95 hasta, bölüm 2'ye ise 65 hasta dahil olmuştur; bunların
49'u (%75), 7 yaşında Tam Ölçekli IQ (FSIQ) verileri sağlayan 27 (%42) hasta ile çalışmayı
tamamlamışlardır.
11Diyet Kontrol Ortalama İndeksleri, tüm yaş grupları için tüm zaman noktalarında 133 μmol/L
ve 375 μmol/L kan fenilalanin arasında sağlanmıştır. Başlangıçta, ortalama Bayley-III skoru
(102, SD = 9.1, n = 26), WPPSI-III skoru (98.8-100.4, SD = 14.0-15.4, n = 59) ve WISC-IV
skoru (113, SD = 9.8, n = 4) normatif popülasyon için ortalama aralık içerisindeydiler.
En az iki FSIQ değerlendirmesi bulunan 62 hasta arasında, ortalama 2 yıllık bir süre boyunca
ortalama değişimin %95 alt sınır güven aralığı, klinik olarak beklenen ± 5 puan varyasyonu
dahilinde -1,6 puandır. Çalışma başlangıcında 7 yaşından küçük olan çocuklarda ortalama 6,5
yıl boyunca Kuvan'ın uzun süreli kullanımında ekstra bir advers olay tespit edilmemiştir.
BH4 eksikliği olan 4 yaş altındaki hastalarda aynı etkin maddenin (sapropterin) başka bir
formülasyonunun ya da ruhsatlandırılmamış BH4 preparatının kullanıldığı sınırlı sayıda
çalışma yürütülmüştür.
5.2 Farmakokinetik özellikler
Genel özellikler:
Emilim:
Sapropterin çözünmüş tabletin ağızdan alınması ardından emilir ve en yüksek plazma
konsantrasyonuna (C ) açlık durumunda 3-4 saatte ulaşılır. Sapropterinin emilim hızı ve
maks
miktarı gıdalardan etkilenir. Sapropterinin emilimi yağlı ve kalorili yemek sonrasında açlık
durumuna göre daha yüksektir; alındıktan 4-5 saat sonra elde edilen ortalama en yüksek kan
konsantrasyonu % 40-85 daha yüksektir.
İnsanlarda ağızdan alınması ardından mutlak biyoyararlanımı ya da biyoyararlanımı
bilinmemektedir.
Dağılım:
Klinik dışı çalışmalarda, total ve azalmış biopterin konsantrasyonu ile değerlendirildiğinde
sapropterin esas olarak böbrekler, adrenal bezler ve karaciğere dağılmıştır. Sıçanlarda
intravenöz olarak verilmiş radyolojik olarak işaretlenmiş sapropterinin fetüse geçtiği
saptanmıştır. Sıçanlarda intravenöz uygulanan biopterinin süte geçtiği gösterilmiştir.
Sıçanlarda oral 10mg mg/kg dozda uygulanan sapropterin dihidroklorür ile fetüs ya da sütte
total biopterin konsantrasyonunda artış gözlenmemiştir.
Biyotransformasyon:
Sapropterin dihidroklorür esas olarak karaciğerde dihidrobiopterin ve biopterine metabolize
olur. Sapropterin dihidroklorür doğal olarak bulunan 6R-tetrahidrobiopterinin sentetik türevi
olduğundan 6R-BH4 yenilenen döngüsünü de içermek üzere aynı metabolizmaya sahip olması
beklenebilir.
Eliminasyon:
İntravenöz uygulama ardından sıçanlarda sapropterin dihidroklorür esas olarak idrardan atılır.
Oral uygulama sonrasında esas olarak feçesten atılırken, az bir kısmı idrarla atılır.
Popülasyon farmakokinetiği:
Doğumdan 49 yaşına kadar olan hastaları içeren sapropterinin populasyon farmakokinetiği,
vücut ağırlığının, klirens ve dağılım hacmini büyük ülçüde etkileyen tek değişken olduğunu
göstermiştir.
12İlaç Etkileşimleri:
İn vitro çalışmalar
İn vitro sapropterin, CYP1A2, CYP2B6, CYP2C8, CYP2C9, CYP2C19, CYP2D6 veya
CYP3A4/5'i inhibe etmemiş ve CYP1A2, 2B6 veya 3A4/5'i indüklememiştir.
İn vitro çalışmaya dayanarak, KUVAN'ın p-glikoproteini (P-gp) ve gutta meme kanserine
dirençli proteini (BCRP) terapötik dozlarda inhibe etme potansiyeli vardır.
BCRP'yi inhibe etmek için Kuvan’ın P-gp'den daha yüksek bir bağırsak konsantrasyonuna
ihtiyaç duyulur, çünkü BCRP (IC50 = 267 mikrometre) için bağırsaktaki inhibe edici potansiyel
P-gp'den (IC50 = 158 mikrometre) düşüktür.
İn vivo çalışmalar
Sağlıklı gönüllülerde, tek bir Kuvan dozunun 20 mg/kg'lık maksimum terapötik dozda
uygulanması, birlikte uygulanan tek bir digoksin dozunun (P-gp substratı) farmakokinetiği
üzerinde hiçbir etkisi bulunmamaktadır. İn vitro ve in vivo sonuçlara dayanarak, Kuvan'ın
birlikte uygulanması, BCRP'nin substratları olan ilaçlara sistemik maruziyeti artırması pek
mümkün görünmemektedir.
5.3 Klinik öncesi güvenlilik verileri
Geleneksel güvenlilik farmakoloji çalışmaları (MSS, solunum, KVS, genitoüriner) ve üreme
toksisitesi çalışmaları temelinde klinik öncesi veriler insanlar için özel bir risk ortaya
çıkarmamıştır.
Kronik oral sapropterin dihidroklorür uygulamasında, insanlarda önerilen en yüksek dozda
veya biraz üzerindeki dozda sıçanlarda renal mikroskobik morfoloji değişikliklerinin (toplayıcı
tüplerde bazofili) sıklıklarında artış gözlenmiştir.
Sapropterin dihidroklorür bakteri hücrelerinde hafif düzeyde mutajeniktir ve Çin hamster
akciğer ve over hücrelerinde kromozom kırılmalarında artış saptanmıştır. Bununla birlikte,
sapropterinin in vitro insan lenfosit ve in vivo mikronükleus fare testinde genotoksik olduğu
gösterilmemiştir.
Farelerde oral 250 mg/kg/gün dozda (insanda terapötik doz aralığının 12.5 – 50 katı) yürütülen
oral karsinojenisite çalışmasında tümörojenik aktivite gözlenmemiştir.
Güvenlilik farmakolojisi ve tekrarlı doz toksisitesi çalışmalarında emezis gözlenmiştir.
Emezisin sapropterin içeren çözeltinin pH değeri ile ilişkili olduğu düşünülmüştür.
İnsanlarda beden yüzey alanına bağlı olarak önerilen en yüksek dozun 3-10 katında sıçan ve
tavşanlarda teratojenik aktivite kanıtı saptanmamıştır.
6. FARMASÖTİK ÖZELLİKLER
6.1 Yardımcı maddelerin listesi
Mannitol (E421)
Kalsiyum hidrojen fosfat, anhidr
Krospovidon tip A
Askorbik asit (E300)
Sodyum stearil fumarat
Riboflavin (E101)
136.2 Geçimsizlikler
Uygulanamaz.
6.3 Raf ömrü
36 ay
6.4 Saklamaya yönelik özel tedbirler
25 °C’nin altında saklayınız.
Nemden korumak için şişe kapağını sıkıca kapatınız.
6.5 Ambalajın niteliği ve içeriği
Çocuk emniyetli kapakla kapatılmış, yüksek yoğunluklu polietilen (HDPE) şişe. Şişeler
alüminyum ile yalıtılmıştır. Her bir şişe silika jel desikant içerir.
Her şişede 30, 120 ya da 240 tablet bulunur.
Her kutuda bir şişe bulunur.
6.6 Beşeri tıbbi üründen arta kalan maddelerin imhası ve diğer özel önlemler
İmha
Özel bir gereklilik yoktur.
Kullanma
Hastalara şişedeki nem çekici kapsülü yutmamaları söylenmelidir.
Kullanım talimatı için “4.2 Pozoloji ve uygulama şekli” bölümüne bakınız.
Kullanılmamış olan ürünler ya da atık materyaller "Tıbbi atıkların kontrolü yönetmeliği" ve
"Ambalaj ve ambalaj atıklarının kontrolü yönetmelikleri"ne uygun olarak imha edilmelidir.
7. RUHSAT SAHİBİ
BioMarin İlaç ve Ticaret Limited Şirketi
Rüzgarlıbahçe Mah. Cumhuriyet Cad.
No:22 Gülsan Plaza K:6
34805 Kavacık – Beykoz / Istanbul
Tel: 0216 6813200
Faks: 0216 5376006
8. RUHSAT NUMARASI
2016/111
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 23.02.2016
Ruhsat yenileme tarihi: 22.08.2017
10. KÜB’ÜN YENİLENME TARİHİ
14