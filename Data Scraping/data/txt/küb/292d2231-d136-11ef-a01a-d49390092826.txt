KISA ÜRÜN BİLGİSİ
1. BEŞERİ TIBBİ ÜRÜNÜN ADI
AVAMYS 27.5 mikrogram Burun Spreyi
2. KALİTATİF VE KANTİTATİF BİLEŞİM
Etkin madde:
Flutikazon furoat 27.5 mikrogram
Yardımcı maddeler:
Benzalkonyum klorür 16.5 mikrogram
Yardımcı maddeler için bölüm 6.1’e bakınız.
3. FARMASÖTİK FORMU
Burun spreyi, süspansiyon.
Beyaz renkli, homojen dağılımlı bir süspansiyondur.
4. KLİNİK ÖZELLİKLER
4.1 Terapötik endikasyonlar
Yetişkinler ve 12 yaşından büyük adolesanlarda:
Mevsimsel alerjik rinitin nazal ve oküler belirtilerinin tedavisinde endikedir.
Yıl boyu devam eden alerjik rinitin nazal belirtilerinin tedavisinde endikedir.
Çocuklar (2 - 11 yaş):
Mevsimsel ve yıl boyu devam eden alerjik rinitin nazal belirtilerinin tedavisinde endikedir.
4.2 Pozoloji ve uygulama şekli
Pozoloji:
Yetişkinlerde ve 12 yaşından büyük adolesanlarda:
Önerilen başlangıç dozu, her burun deliğine günde bir kez uygulanan iki spreydir (her
spreyde 27.5 mikrogram flutikazon furoat, günlük toplam doz 110 mikrogram). Belirtiler
yeterince kontrol altına alındıktan sonra her burun deliğine günde bir kez uygulanan birer
sprey (toplam günlük doz 55 mikrogram), idame tedavisinde etkilidir.
Çocuklarda (2- 11 yaş):
Önerilen başlangıç dozu, her burun deliğine günde bir kez uygulanan bir spreydir (her
spreyde 27.5 mikrogram flutikazon furoat, günlük doz 55 mikrogram). Çocuklarda her burun
deliğine günde bir kez uygulanan bir spreye (toplam günlük doz, 55 mikrogram) yeterli yanıt
vermeyen hastalar; her burun deliğine günde bir kez iki sprey (toplam günlük doz 110
mikrogram) uygulayabilir. Belirtiler yeterince kontrol altına alındıktan sonra dozun; her
burun deliğine günde bir spreye (toplam günlük doz 55 mikrogram) düşürülmesi önerilir.
1Uygulama sıklığı ve süresi:
Tedavi süresi hekim tarafından belirlenmelidir.
Tam terapötik fayda sağlanması için, düzenli kullanım önerilir. Etkisi, başlangıçtaki
uygulamayı izleyen 8. saat gibi erken bir dönemde gözlenmiştir. En üst düzeyde fayda
sağlayabilmek için, daha uzun süreli tedavi gerekmektedir. Düzenli kullanım ile belirtilerin
düzeleceği konusunda hasta bilgilendirilmelidir.(bkz. Bölüm 5.1). Tedavi süresi alerjene
maruz kalınan süre ile sınırlı olmalıdır.
Uygulama şekli:
AVAMYS Burun Spreyi, sadece intranazal uygulama içindir.
Cihaz kullanıma hazırlandığında (ince bir duman çıkıncaya kadar yaklaşık 6 kez aktive
edildiğinde) her sprey, 27.5 mikrogram etkin madde (flutikazon furoat) verir. Kapak,
kullanım sonrası kapatılmalıdır.
1. Sprey uygulanmadan önce, sümkürülerek burun delikleri temizlenmelidir.
2. Sprey gözlere püskürtülmemelidir, kazara sprey gözlere temas ederse, gözler suyla iyice
yıkanmalıdır.
3. Baş öne doğru biraz eğilir. Sprey dik olarak tutulup uç parçası burun deliklerinden birine
yerleştirilir. Uç parçası, burnun dış duvarına doğru tutulur (bkz. Şekil 1).
Şekil 1
4. Burundan soluk alınırken, düğmeye bir kez basılarak ilacın buruna püskürmesi sağlanır
(bkz. Şekil 2). Uç parçası burundan çıkarılır ve ağızdan soluk verilir.
Şekil 2
5. Uygulama diğer burun deliğinde de tekrarlanır.
Eğer 2 püskürtme yapılması gerekliyse, 4’üncü ve 5’inci basamaklar tekrarlanır.
Özel popülasyonlara ilişkin ek bilgiler
Böbrek yetmezliği
Böbrek yetmezliğinde doz ayarlaması gerekmemektedir (bkz. Bölüm 5.2).
Karaciğer yetmezliği
Hafif - orta şiddette karaciğer bozukluğunda, doz ayarlaması gerekmemektedir. Şiddetli
karaciğer bozukluğunda kullanım ile ilgili bilgi bulunmamaktadır (bkz. Bölüm 5.2).
Pediyatrik popülasyon
2 yaşın altındaki çocuklarda mevsimsel ve yılboyu süren alerjik rinitin tedavisinde intranazal
flutikazon furoat kullanımının önerilmesi için yeterince veri yoktur.
2Geriyatrik popülasyon
Normal yetişkin dozu kullanılır (bkz. Bölüm 5.2).
4.3 Kontrendikasyonlar
AVAMYS Burun Spreyi’ndeki etkin maddeye veya yardımcı maddelerden herhangi birine
karşı aşırı duyarlılığı olanlarda kontrendikedir.
4.4 Özel kullanım uyarıları ve önlemleri
Flutikazon furoatın sistemik maruziyetindeki artış riski nedeniyle CYP3A4 ile metabolize
olan bir diğer glukokortikoid olan ritonavir ile birlikte uygulanması tavsiye edilemez (bkz.
Bölüm 4.5).
Flutikazon furoat, karaciğer enzimi CYP3A4 ile geniş kapsamlı bir ilk geçiş metabolizmasına
uğradığından, şiddetli karaciğer hastalığında intranazal flutikazon furoatın farmakokinetiği
değişebilir (bkz. Bölüm 4. ve bölüm 5.2). Bu hastaların tedavisinde dikkatli olunmalıdır.
Nazal kortikosteroidler, özellikle çok yüksek dozların uzun süre kullanılması durumunda
sistemik etkilere neden olabilir. Bu etkiler, oral kortikosteroidlere göre daha az gözlenir ve
kortikosteroidden kortikosteroide ve hastadan hastaya değişir (bkz. Bölüm 5. 2).
Nazal kortikosteroidlerin önerilenden daha yüksek dozlarda kullanılması, klinik önem
taşıyacak düzeyde adrenal supresyonla sonuçlanabilir. Önerilenden daha yüksek dozlar
kullanıldığına dair kanıtlar varsa stres ya da elektif ameliyatlar sırasında ilave sistemik
kortikosteroid kullanımı düşünülmelidir. Günde bir kez 110 mikrogram flutikazon furoata
yetişkinlerde, adolesanlarda veya pediatrik hastalarda hipotalamus-hipofiz-adrenal (HPA)
ekseninin supresyonu eşlik etmemiştir. Ancak intranazal flutikazon furoat, rinit belirtilerini
etkili bir şekilde kontrol altında tutacak en düşük dozda kullanılmalıdır. Tüm nazal
kortikosteroidlerde olduğu gibi, başka kortikosteroid formları ile birlikte tedavi
öngörüldüğünde, toplam sistemik kortikosteroid yükü dikkate alınmalıdır.
Bir yıl boyunca günde 110 mikrogram flutikazon furoat ile tedavi görmüş çocuklarda büyüme
hızında azalma gözlenmiştir (bkz. bölüm 4.8 ve bölüm 5.1). Nazal kortikosteroidlerle uzun
süre tedavi edilen çocukların boylarının düzenli olarak izlenmesi önerilir. Büyüme yavaşlarsa
tedavi, kortikosteroid dozunun belirtileri etkili bir şekilde kontrol altında tutacak en düşük
doza düşürülmesi amacıyla, gözden geçirilmelidir. Diğer intranazal kortikosteroidlerle de
olduğu gibi uzmanların gözle görülür değişiklikler dahil tüm potansiyel sistemik steroid
etkilerine karşı hazır olmaları gerekmektedir. Ayrıca böyle bir çocuğun, bir pediatri uzmanına
sevki de düşünülmelidir.
Adrenal fonksiyonunun bozulduğu izlenimini veren herhangi bir neden olduğunda, hastaların
sistemik kortikosteroid tedavisinden flutikazon furoat tedavisine geçiş sırasında dikkatli
olmak gerekir.
Kortikosteroid kullanımı, depresyon, öfori, insomniya, ruh hali değişiklikleri, ve kişilik
değişimleri gibi psikiyatrik bozukluklara yol açabilir. Kortikosteroid kullanımıyla mevcut
psikiyatrik durum alevlenebilir. Kortikosteroidlerin uzun süreli kullanımı sekonder
enfeksiyon insidansını artırabilir, akut enfeksiyonları (mantar enfeksiyonları dahil)
maskeleyebilir, viral enfeksiyonları uzatabilir veya alevlendirebilir veya aşılara verilen yanıtı
sınırlayabilir. Kortikosteroid kullanımı esnasında suçiçeğine maruz kalmaktan kaçınılmalıdır.
Latent tüberkülozu (TB) olanların ve/veya tüberküloz reaktif hastaların yakından izlenmesi
gereklidir; aktif TB’si olanlarda kısıtlı kullanılmalıdır (sadece antitüberküloz tedavisi ile
3birlikte). Nadir vaskülit vakaları (Churg-Strauss sendromu) veya diğer eozinofilik durumlar
oluşabilir. Kortikosteroidlerle yapılan uzun süreli tedaviler Kaposi sarkoma gelişimi ile
ilişkilidir (vaka raporları); böyle durumlarda tedavinin sonlandırılması düşünülmelidir.
Tiroid hastalığı, karaciğer bozukluğu, böbrek bozukluğu, kardiyovasküler hastalığı, diyabet,
glokom, katarakt, miyastenia gravis olan hastalarda, osteoporoz riski altındaki hastalarda,
nöbet riski olan hastalarda veya gastrointestinal hastalıklarda (divertikülit, peptik ülser,
ülseratif kolit) perforasyon riski nedeniyle dikkatli kullanılmalıdır. Akut miyokard
enfarktüsünü takiben dikkatli kullanılmalıdır (kortikosteroidler miyokard yırtılmasıyla ilişkili
bulunmuştur). Advers etki riskinden dolayı sistemik kortikosteroidler yaşlılarda kısa süreli
olarak ve en küçük, olası ekili dozda kullanılmalıdır. Nazal septal ülserasyonu olanlarda,
burun ameliyatı geçirmiş olanlarda veya burun travması geçirmiş olanlarda iyileşmeden nazal
kortikosteroid kullanımından kaçınılmalıdır.
AVAMYS benzalkonyum klorür içerir. Bu nedenle iritan mukoza reaksiyonlarına sebep
olabilir.
4.5 Diğer tıbbi ürünler ile etkileşimler ve diğer etkileşim şekilleri
Flutikazon furoat, karaciğerdeki sitokrom P450 3A4 izoenzimi tarafından gerçekleştirilen ilk
geçiş metabolizmasıyla dolaşımdan hızla temizlenir.
Sistemik maruziyetteki artış ihtimali gözardı edilemeyeceğinden, flutikazon furoatın kuvvetli
CYP3A4 inhibitörleriyle kombinasyon halinde kullanımında dikkatli olunmalıdır. İntranazal
flutikazon furoat ile güçlü bir CYP3A4 inhibitörü olan ketokonazol arasındaki bir ilaç
etkileşim çalışmasında; ketokonazol grubunda ölçülebilir flutikazon furoat
konsantrasyonlarının saptandığı deneklerin sayısı, plasebo grubunda saptanandan daha
yüksek (1/20’ye karşılık 6/20) bulunmuştur. Flutikazon furoat maruziyetindeki bu küçük
artış, iki grubun 24 saatlik serum kortizol düzeyleri arasında, istatistiksel önemi olan bir fark
yaratmamıştır (bkz. Bölüm 4.4).
Flutikazon furoata sistemik maruziyetinin artma riski nedeniyle; CYP3A4 tarafından
metabolize edilen başka bir glukokortikoidin (flutikazon propiyonat) ritonavirle birlikte
verilmesiyle elde edilen verilere dayanılarak, böyle bir kombinasyonun kullanılması
önerilmemektedir.
Enzim inhibisyonu ve indüksiyonu verileri; klinikte kullanılan dozlarda flutikazon furoat ile
diğer bileşiklerin sitokrom P450 enzimleri tarafından gerçekleştirilen metabolizmaları
arasında metabolik ilaç-ilaç etkileşimi beklenmesine neden olacak herhangi bir teorik nedenin
söz konusu olmadığını gösterdiğinden flutikazon furoatın diğer ilaçlarla etkileşimin
incelendiği, herhangi bir klinik çalışma yapılmamıştır (bkz. Bölüm 4.4).
4.6 Gebelik ve laktasyon
Genel tavsiye:
Gebelik Kategorisi C.
Çocuk doğurma potansiyeli bulunan kadınlar/Doğum kontrolü (Kontrasepsiyon):
Veri bulunmamaktadır.
Gebelik dönemi:
Flutikazon furoatın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik, embriyonal/fetal gelişim, doğum veya doğum
4sonrası gelişim üzerindeki etkiler bakımından yetersizdir (bkz. Bölüm 5.3). İnsanlara yönelik
potansiyel risk bilinmemektedir.
Klinik öncesi çalışmalar:
Hayvanlarda yapılan çalışmaların bulguları, güçlü kortikosteroidlere sistemik olarak maruz
kalınmasını izleyen tipik belirtiler şeklindedir (bkz. Bölüm 5.3).
İnsanlarda elde edilen veriler:
İntranazal flutikazon furoatın insanlarda önerilen en yüksek günlük dozda (110 mikrogram)
verilmesinin ardından plazmada tipik olarak, ölçülebilir konsantrasyonlar gözlenmemiştir
(bkz. Bölüm 5.2). Fetusun ilacın etkilerine maruz kalması ve dolayısıyla üreme toksisite
potansiyelinin çok düşük olması beklenmektedir.
Flutikazon furoat hamilelik sırasında yalnızca anne adayında elde edilmesi beklenen faydalar,
fetusun karşılaşabileceği risklerden fazlaysa kullanılmalıdır.
AVAMYS gerekli olmadıkça gebelik döneminde kullanılmamalıdır.
Laktasyon dönemi:
Flutikazon furoatın anne sütüyle atılıp atılmadığı bilinmemektedir. Flutikazon furoatın süt ile
atılımı hayvanlar üzerinde araştırılmamıştır. Emzirmenin durdurulup durdurulmayacağına ya
da AVAMYS tedavisinin durdurulup durdurulmayacağına/tedaviden kaçınılıp
kaçınılmayacağına ilişkin karar verilirken emzirmenin çocuk açısından faydası ve AVAMYS
tedavisinin emziren anne açısından faydası dikkate alınmalıdır.
Üreme yeteneği / Fertilite
İntranazal flutikazon furoatın insanlarda önerilen en yüksek günlük dozda (110 mikrogram)
verilmesinin ardından plazmada tipik olarak, ölçülebilir konsantrasyonlar gözlenmemiş
olduğundan, üreme toksisitesinin çok düşük olması beklenmektedir.
4.7 Araç ve makine kullanımı üzerindeki etkiler
Flutikazon furoatın ve intranazal olarak kullanılan diğer steroidlerin farmakolojisi dikkate
alındığında, flutikazon furoatın araç veya makine kullanma yeteneği üzerinde olumsuz etki
oluşturması beklenmez.
4.8 İstenmeyen etkiler
Advers reaksiyonlarının sıklığını belirlemek amacıyla, büyük klinik çalışmalarda elde edilen
veriler kullanılmıştır. Advers olay sıklığı, aşağıdaki gibi değerlendirilmiştir:
Çok yaygın ≥1/10
Yaygın ≥1/100 ila <1/10
Yaygın olmayan ≥1/1000 ila <1/100
Seyrek ≥1/10,000 ila <1/1000
Çok seyrek <1/10,000
Bağışıklık sistemi hastalıkları
Seyrek: Anaflaksi/anafilaktik reaksiyonlar, anjiyoödem, yüz ve dilde ödem, deri döküntüsü
ve ürtikeri de kapsayan aşırı duyarlılık reaksiyonları, hipersensitivite reaksiyonları
Sinir sistemi hastalıkları
Çok yaygın: Baş ağrısı
Yaygın: Sersemlik, ateş
5Yaygın olmayan: Psikomotor hiperaktivite
Göz hastalıkları
Yaygın olmayan: Gözlerde kuruluk ve iritasyon, katarakt, konjonktivit, bulanık görme,
glokom, intraoküler basınç
Kardiyak hastalıkları
Yaygın olmayan: Palpitasyon, AV blok (2.derece)
Solunum, gögüs bozuklukları ve mediasten hastalıkları
Çok yaygın: Burun kanaması
Yaygın: Burun yaraları
Yaygın olmayan: Rinalji, burun rahatsızlıkları (burunda yanma, burunda tahriş ve burunda
ağrı gibi), burun kuruluğu, hırıltılı solunum, ses değişiklikleri, sinüs konjesyonu, ses kısıklığı,
dispne, boğaz ağrısı, bronkospazm, nazal kandidiyaz, nazal septal perforasyon.
Burun kanaması, genellikle hafif-orta şiddette olmuştur. Burun kanamasının yetişkinlerdeki
ve adolesanlardaki insidansı uzun süreli (>6 hafta) kullanımda, kısa süreli (≤6 hafta)
kullanıma kıyasla daha yüksek olmuştur. Pediatrik hastalarda yapılan süresi 12 haftaya varan
çalışmalardaki burun kanaması insidansı, flutikazon furoat veya plasebo kullanan hastalarda
birbirine yakın bulunmuştur.
Gastrointestinal hastalıklar
Yaygın: Bulantı/kusma, abdominal ağrı, diyare
Yaygın olmayan: AST artış
Deri ve deri altı doku hastalıkları
Yaygın olmayan: Pruritus
Kas iskelet sistemi, bağ doku ve kemik hastalıkları:
Yaygın: Sırt ağrısı
Yaygın olmayan: Tremor
Bilinmiyor: Çocuklarda büyüme geriliği
Puberte öncesi günde bir kez 110 mikrogram flutikazon furoat kullanan çocuklarda büyümeyi
değerlendiren bir yıllık klinik çalışmada, plasebo ile karşılaştırıldığında ortalama yıllık
büyüme hızı farkı -0.27 cm olarak gözlenmiştir.
Genel bozukluklar ve uygulama bölgesine ilişkin hastalıklar
Yaygın: Ağrı sızı, gribi andıran sendromlar
Yaygın olmayan: Tat ve/veya koku alma duyusunda değişiklik veya his kaybı, boğazda
kuruluk
4.9 Doz aşımı ve tedavisi
Bir biyoyararlanım çalışmasında, günde 2640 mikrograma varan intranazal dozların 3 gün
içerisinde kullanılmasına eşlik eden hiçbir advers sistemik etki gözlenmemiştir (bkz. Bölüm
5.2). Akut doz aşımının, hastanın gözlem altında tutulmasının dışında herhangi bir tedavi
gerektirmesi, neredeyse olanaksızdır.
5. FARMAKOLOJİK ÖZELLİKLER
5.1 Farmakodinamik özellikler:
Farmakoterapötik grup: Kortikosteroidler
ATC kodu: R01A D12
6Flutikazon furoat; glukokortikoid reseptör affinitesi ileri derecede yüksek, güçlü anti-
inflamatuvar etkilere sahip, sentetik, florlu bir kortikosteroiddir.
Klinik deneyim:
Yetişkin ve adolesanlardaki mevsimsel alerjik rinit:
Günde bir kez kullanılan 110 mikrogram flutikazon furoat, günlük (geçen 12 saatte hastanın
kendini nasıl hissettiği) ve anlık (değerlendirme sırasında hastanın nasıl hissettiği) dozlama
öncesi toplam nazal belirtiler (burun akıntısı, burunda tıkanıklık, hapşırma ve burun
kaşıntısını kapsayan rTNSS ve iTNSS) ve günlük ve anlık toplam oküler belirtilerde
(kaşıntı/yanma hissi, göz yaşarması/sulanma ve gözün kızarmasını kapsayan rTOSS) plasebo
ile kıyaslandığında belirgin bir düzelme sağlamıştır. Günde bir kez uygulama ile 24 saat
boyunca nazal ve oküler belirtilerde etkililik sağlanmıştır.
Mevsimsel Alerjik Rinit: Primer ve sekonder kilit sonlanım noktaları
Çalışma Primer Sonlanım Noktası: Sekonder Sonlanım Noktası: Günlük
Günlük rTNSS rTOSS
LS Ortalama P-değeri (%95 LS Ortalama P-değeri
Fark CI) Fark (%95 CI)
FFR20001 -2.012 <0.001 - -
(-2.58,-1.44)
FFR30003 -0.777 0.003 -0.546 0.008
(-1.28,-0.27) (-0.95,-0.14)
FFR103184 -1.757 <0.001 -0.741 <0.001
(-2.28,-1.23) (-1.14,-0.34)
FFR104861 -1.473 <0.001 -0.600 0.004
(-2.01,-0.94) (-1.01,-0.19)
rTNSS = yansıtıcı toplam nasal semptom skorları ; rTOSS = yansıtıcı toplam okuler
semptom skorları ; LS = En küçük kare ; LS Ortalama Fark = LS etkin maddede
başlangıca göre ortalama değişim – LS plaseboda başlangıca göre ortalama değişim ; CI =
Güven aralığı
Tedaviye genel cevaba dair hastaların algı dağılımına (belirgin derecede iyileşmeden belirgin
derecede kötüleşmeye kadar 7 noktalı skala kullanılarak) göre 110 mikrogram flutikazon
furoat istatistiksel açıdan plaseboya oranla belirgin tedavi farkı ile daha avantajlıdır.
Tedavinin etkisi her iki çalışmada da ilk uygulamadan en az 8 saat sonra elde edilmiştir. Her
dört çalışmada da ilk 24 saat içinde belirtilerde belirgin iyileşme gözlenmiş ve sonraki
günlerde de iyileşme artarak devam etmiştir. Plasebo ile karşılaştırıldığında flutikazon furoat
nazal sprey, hastaların tedaviye verdikleri yanıtta ve RQLQ (Rhinoconjunctivitis Quality of
Life Questionnaire – Rinokonjunktivit Yaşam Kalite Anketi) ile değerlendirilen hastalıkla
ilişkin yaşam kalitesinde belirgin bir iyileşme sağlamıştır (Tüm çalışmalarda minimum
önemli fark =plasebodan en az -0.5 daha iyi; tedavi farkı -0.690, p<0.001, %95 CI -0.84,-
0.54).
Yetişkin ve adolesanlarda yıl boyunca devam eden (perennial) alerjik rinit:
Günde bir kez kullanılan 110 mikrogram flutikazon furoat, günlük rTNSS (LS ortalama fark
= -0.706, P= 0.005, %95 CI -1.20,-0.21)’de belirgin bir düzelme sağlamıştır. Nazal
belirtilerdeki düzelme günde bir kez uygulamadan sonra 24 saatten fazla devam etmiştir.
Tedaviye genel cevaba dair hastaların algı dağılımına göre de plasebodan belirgin derecede
daha avantajlıdır.
7Flutikazon furoatın (günde bir kez 110 mikrogram intranazal sprey) oküler güvenliliğinin
değerlendirilmesi için tasarlanan iki yıllık çalışmada perennial alerjik riniti olan yetişkin ve
adolesanlara flutikazon furoat (n=367) ve ya plasebo (n=181) verilmiştir. Primer sonlanım
noktalarına bakıldığında [posterior subkapsüler opasitede artış başlangıcına kadar geçen
zaman - Lens Opasitesi Sınıflandırma Sistemi, Versiyon III’de (LOCS III derecelendirmesi)
başlangıca göre  0.3’lük artış ve intraoküler basınçta artış başlangıcına kadar geçen zaman
(intraoküler basınçta başlangıca göre  7 mmHg’lik artış) zamanı)] iki grup arasında
istatistiksel olarak anlamlı fark görülmemiştir. Posterior subskapsüler opasite artışı
(başlangıca göre 0.3) flutikazon furoat 110 mikrogram ile tedavi edilen hastalarda [14 (%4)]
plaseboya [4 (%2)] göre daha sık saptanmıştır ve flutikazon furoat grubunda 10; plasebo
grubunda 2 hastada geçici olmuştur. İntraoküler basınç (IOP) artışı (başlangıca göre 7
mmHg) flutikazon furoat 110 mikrogram ile 7 (%2) ve plasebo ile 1 (<%1) hastada olmak
üzere flutikazon furoat 110 mikrogram grubunda daha sık saptanmıştır. Bu olay flutikazon
furoat grubunda 6 ve plasebo grubunda 1 hastada geçici olarak görülmüştür. 52. ve 104.
haftalarda, her iki tedavi grubundaki hastaların %95’inde posterior subkapsüler opasite
değerleri her göz için başlangıç değerinin ± 0.1 aralığında bulunmuştur. 104. haftada her iki
tedavi grubunda deneklerin ≤%1’inde posterior subkapsüler opasitede başlangıca göre 0.3
artış saptanmıştır. 52. ve 104. haftalarda deneklerin çoğunda (>%95) IOP değeri başlangıç
değerinin ± 5mmHg aralığında bulunmuştur. Posterior subkapsüler opasite ya da IOP
olaylarına katarakt ya da glokom advers olayları eşlik etmemiştir.
Çocuklarda mevsimsel ve yıl boyunca devam eden (perennial) alerjik rinit:
Pediyatrik pozolojide çocuklardaki alerjik rinit popülasyonu üzerinde etkililik verilerinin
değerlendirmesi baz alınır. Çocuklarda mevsimsel alerjik rinit çalışmasında, iki hafta
süresince intranazal flutikazon furoat 110 mikrogram uygulaması primer (günlük rTNSS LS
ortalama fark =-0.616, P=0.025, %95 CI -1.15,-0.08) ve tüm sekonder nazal sonlanım
noktalarında, burun akıntısı için bağımsız yansıtıcı skor hariç, etkili bulunmuştur. Günde bir
kere 55 mikrogram flutikazon furoat nazal spreyin plasebo ile karşılaştırıldığında hiç bir
sonlanım noktasında belirgin bir fark yaratmadığı gözlenmiştir.
Bir perennial alerjik rinit çalışmasında, intranazal 55 mikrogram flutikazon furoat günlük
rTNSS (LS ortalama fark =-0.754, P=0.003, %95 CI -1.24,-0.27) üzerinde etkili bulunmuştur.
100 mikrogramda rTNSS’de düzelme eğilimi olmasına karşın, istatistiksel açıdan anlamlı
sonuca ulaşılamamıştır (LS ortalama fark = -0.452, P=0.073, 95% CI -1.24,-0.04). Aynı
çalışmada, 6 ve 12 hafta üzerinden yapılan post-hoc analizi ve 6 haftalık HPA ekseni
güvenilirlik çalışması, günde bir kez 110 mikrogram flutikazon furoat nazal sprey için
rTNSS’de düzelmenin plasebodan istatistiksel açıdan anlamlı derecede iyi olduğunu
göstermektedir.
Randomize, çift kör, paralel grup, çok merkezli, plasebo kontrollü bir yıllık klinik büyüme
çalışması puberte öncesindeki 474 çocukta (kızlar 5 - 7.5 yaş; erkekler 5 - 8.5 yaş)
stadiyometre ile günde 110 mikrogram flutikazon furoat nazal sprey tedavisinin büyüme
hızına etkisini değerlendirmiştir. 52 haftalık tedavi periyodunda ortalama büyüme hızı
flutikazon furoat (5.19 cm/yıl) kullanan çocuklarda, plasebo (5.46 cm/yıl) kullanan çocuklara
göre daha düşük olmuştur. Ortalama tedavi farkı yılda -0.27 cm bulunmuştur [%95 GA -0.48
- -0.06].
85.2 Farmakokinetik özellikler:
Genel özellikler:
Flutikazon furoat; glukokortikoid reseptör affinitesi ileri derecede yüksek, güçlü anti-
inflamatuvar etkilere sahip, sentetik, florlu bir kortikosteroid olmakla birlikte suda
çözünmeyen, molekül ağırlığı 538.6 olan beyaz renkli bir tozdur.
AVAMYS Burun Spreyi beyaz renkli, homojen dağılımlı bir süspansiyondur. Süspansiyonun
pH değeri yaklaşık olarak 6’dır.
Emilim:
Flutikazon furoat tam olarak emilmez; sistemik maruziyet, karaciğerde ve bağırsakta
geçirdiği geniş kapsamlı ilk-geçiş metabolizması sonucu, ihmal edilebilir düzeydedir. Günde
110 mikrogram flutikazon furoatın intranazal kullanımı plazmada tipik olarak, ölçülebilir
konsantrasyonlarla (<10 pikogram/ml) sonuçlanmamıştır. Günde 3 kez 880 mikrogram olarak
uygulanan intranazal flutikazon furoat için mutlak biyoyararlanım %0.50’dir (toplam günlük
doz 2640 mikrogram).
Dağılım:
Plazmadaki flutikazon furoatın >%99’u proteinlere bağlanır. Flutikazon furoat vücutta yaygın
olarak dağılır ve kararlı plazma düzeylerindeki ortalama dağılım hacmi 608 litredir.
Biyotransformasyon:
Flutikazon furoat sistemik dolaşımdan; öncelikle karaciğerde, sitokrom P450 izoenzimi
CYP3A4 tarafından inaktif bir 17beta-karboksilik metabolit (GW694301X) yönünde
metabolize edilerek hızla temizlenir (total plazma klerensi saatte 58.7 litre). S-florometil
karbotiyoat fonksiyonunun 17beta-karboksilik asit metaboliti oluşturmak üzere hidrolizi,
başlıca metabolizma yoludur. In vivo çalışmalarda furoatın, flutikazon oluşturmak üzere
bölündüğünü gösteren hiçbir kanıt elde edilmemiştir.
Eliminasyon:
Oral veya intravenöz flutikazon furoatın öncelikle dışkı yoluyla eliminasyonu, bu
kortikosteroidin ve metabolitlerinin safraya salgılandığını göstermektedir. İntravenöz
kullanımı izleyen eliminasyon fazı yarı-ömrü 15.1 saattir. Oral ve intravenöz dozların
sırasıyla %1’i ve %2’si, böbrekler yoluyla vücuttan atılır.
Doğrusallık/Doğrusal olmayan durum:
Flutikazon furoat doğrusal farmakokinetik sergiler.
Hastalardaki karakteristik özellikler
Böbrek bozukluğu:
Sağlıklı gönüllülerde intranazal uygulama sonrası flutikazon furoat, idrarda ölçülebilen
düzeylerde çıkmaz. Dozla ilişkili materyalin %1’inden daha küçük bir bölümü idrara
çıktığından böbrek bozukluğunun, flutikazon furoat farmakokinetiğini etkilemesi
beklenmemektedir.
Karaciğer bozukluğu:
Karaciğer bozukluğu olan hastalarda intranazal flutikazon furoat ile yapılmış bir çalışma
bulunmamaktadır. Orta derecede şiddetli karaciğer bozukluğu olan hastalarda inhale edilen
400 mikrogramlık tek bir flutikazon furoat dozunun kullanıldığı bir çalışmada C ve EAA
maks
(0-∞) değerlerinin, sağlıklı deneklerdekine kıyasla, sırasıyla %42 ve %172 oranında
yükseldiği ve kortizol seviyesinin yaklaşık %23 oranında az miktarda düştüğü görülmüştür.
9Bu çalışmadaki verilere göre, 110 mikrogram intranazal flutikazon furoatın orta derecede
şiddetli karaciğer bozukluğu olan hastalardaki tahmin edilen ortalama maruziyetinin, kortizol
supresyonu ile sonuçlanması beklenmez. Bu yüzden orta derecede şiddetli karaciğer
bozukluğunun normal yetişkin dozu üzerinde klinik öneme sahip bir etki göstermesi
beklenmemektedir. Şiddetli karaciğer yetmezliği bulunan hastalar için herhangi bir veri
bulunmamaktadır. Bu hastalarda flutikazon furoat maruziyetinin daha fazla olması beklenir.
Pediyatrik popülasyon:
Hastaların çoğunda, günde bir kez 110 mikrogram dozunda verilen flutikazon furoat tipik
olarak plazmada ölçülemeyecek düzeylerde (<10 pikogram/ml) bulunur. Pediyatrik hastaların
%15.1’inde günde bir kez 110 mikrogram intranazal flutikazon furoatı takiben ve yalnızca
%7’sinde günde bir kez 55 mikrogram intranazal flutikazon furoatı takiben ölçülebilir
düzeyler tespit edilmiştir. Daha küçük çocuklarda (6 yaşın altındaki çocuklar) flutikazon
furoatın ölçülebilir düzeylerinin daha yüksek insidansına dair bir kanıt yoktur. 55
mikrogramda ölçülebilir düzeye sahip deneklerde ortalama flutikazon furoat konsantrasyonu
2-5 yaş ve 6-11 yaş için sırasıyla 18.4 pikogram/ml ve 18.9 pikogram/ml’dir. 110
mikrogramda ölçülebilir düzeylere sahip olan deneklerde ortalama flutikazon furoat
konsantrasyonu 2-5 yaş ve 6-11 yaş için sırasıyla 14.3 pikogram/ml ve 14.4 pikogram/ml’dir.
Sonuçlar 12 yaş üzeri adolesanlarda görülen sonuçlar ile benzerdir (55 mikrogramda
ölçülebilir düzeye sahip deneklerde ortalama konsantrasyon 15.4 pikogram/ml, 110
mikrogramda ölçülebilir düzeye sahip deneklerde ortalama konsantrasyon 21.8 pikogram/ml).
Geriyatrik popülasyon:
Bu yaş grubuna ait farmakokinetik veriler yalnızca az sayıda (≥ 65 yaş, n=23/872; %2.6)
hastadan derlenmiştir. Plazmada ölçülebilen flutikazon furoat konsantrasyonları insidansının
ileri yaşlardaki hastalarda, gençlerdekinden daha yüksek olduğunu gösteren hiçbir kanıt
yoktur.
Diğer:
Günde 110 mikrogram intranazal dozu takiben flutikazon furoat genellikle tayin edilebilir
düzeye değildir (< 10 pg/ml). 12 yaş ve üzeri hastaların %31’inden azında ve pediyatrik
hastaların % 16’sından azında günde bir kez 110 mikrogram intranazal dozlamayı takiben
tayin edilebilir düzeyler gözlenmiştir. Diğerleri ile karşılaştırıldığında, cinsiyet, yaş
(pediyatrik hastalar dahil) veya ırkın tayin edilebilir düzey ile bağlantılı olduğuna dair bir
kanıt yoktur.
5.3 Klinik öncesi güvenlilik verileri
Genel toksikoloji çalışmalarının sonuçları, diğer glukokortikoidlerde gözlemlenen sonuçlar
gibidir ve flutikazon furoatın intranazal kullanımı ile klinik açıdan ilgisi olmadığı
değerlendirilmektedir. Ayrıca, sıçanlarda ve farelerde yapılan 2 yıllık inhalasyon
çalışmalarında tümör insidanslarında tedavi ile ilişkili olarak yükselme gözlenmemiştir.
Flutikazon furoat in vitro veya in vivo genotoksik değildir. Flutikazon furoata yüksek sistemik
maruziyetten emin olmak için hayvanlarda inhalasyon uygulaması ile üreme toksisitesi
potansiyeli değerlendirilmiştir. Dişi veya erkek sıçanların çiftleşme performansında veya
doğurganlığında herhangi bir etki gözlenmemiştir. Sıçanlarda gelişimsel toksikoloji, düşük
doğum ağırlığı ile bağlantılı olarak tamamen kemikleşmemiş sternabra (sternumun bir
parçası) görülme sıklığında artış ile sınırlandırılmıştır. Tavşanlarda yüksek dozlar düşüğü
tetiklemiştir. Bu bulgular güçlü kortikosteroidlere sistemik maruziyet sonrası gözlenen tipik
bulgulardır. Ne sıçanlarda ne de tavşanlarda majör iskelete bağlı veya iç organlarla ilgili
anomaliler gözlenmemiş ve sıçanlarda doğum öncesi veya doğum sonrası gelişim üzerinde
etkisi olmamıştır. Bu sonuçların minimum sistemik maruziyet için önerilen nazal dozları
kullanan insanlarda geçerli olması beklenmez. Konvansiyonel genotoksisite testlerinde,
flutikazon furoata ait genotoksik etkiler gözlenmemiştir.
106. FARMASÖTİK ÖZELLİKLER
6.1 Yardımcı maddelerin listesi
Glukoz (susuz)
Süspanse olabilen selüloz
Polisorbat 80
Benzalkonyum klorür
Disodyum edetat
Saf su
6.2 Geçimsizlikler
Geçerli değildir.
6.3 Raf ömrü
24 ay.
6.4 Saklamaya yönelik özel tedbirler
30°C’nin altındaki oda sıcaklığında saklayınız. Buzdolabında saklamayınız veya
dondurmayınız.
6.5 Ambalajın niteliği ve içeriği
AVAMYS Burun Spreyi; ölçülü bir atomizör sprey pompası takılı, amber rengi cam bir şişe
içerisinde yer alan, beyaz renkte, homojen dağılımlı bir süspansiyondur. Bu şişe daha çok
kırık-beyaz renkte olan, bir doz gösterge penceresi bulunan, yan tarafındaki aktive edilme
kolu açık mavi renk olan ve tıpalı kapağı olan, plastik bir cihaz içerisindedir. Her bir
püskürtme cihaz dışına, yaklaşık 27.5 mikrogram, mikronize flutikazon furoat verilmesini
sağlar. Bir şişe burun spreyinde 120 püskürtmelik ürün bulunmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi atıkların kontrolü yönetmeliği” ve
“Ambalaj ve ambalaj atıklarının kontrolü yönetmeliği”ne uygun olarak imha edilmelidir.
7. RUHSAT SAHİBİ
Adı: GlaxoSmithKline İlaçları San. ve Tic. A.Ş.
Adresi: Büyükdere Cad. No.173, 1.Levent Plaza
B Blok 34394 1.Levent/İstanbul
Tel. no: 0 212 339 44 00
Fax. no: 0 212 339 45 00
8. RUHSAT NUMARASI
126/16
119. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 26/11/2008
Ruhsat yenileme tarihi:
10. KÜB’ün YENİLENME TARİHİ
12