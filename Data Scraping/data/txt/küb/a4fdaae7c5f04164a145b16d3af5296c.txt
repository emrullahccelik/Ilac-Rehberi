1/6 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
CODESALİC  % 0,1 + % 5  pomat  
 
2. KALİTATİF VE KANTİTATİF BİLEŞİM  
Etkin madde :  
Mometazon furoat (%0.1)   1 mg /g 
Salisilik asit (%5)               50 mg /g 
 
Yardımcı maddeler:  
Propilen glikol monopalmitostearat        20 mg/g  
Yardımcı maddeler için 6.1’e bakınız.  
 
3. FARMASÖTİK FORM  
Topikal kullanım için pomat  
Beyaz veya beyazımsı , karakteristik  homojen pomat  
 
4. KLİNİK ÖZELLİKLER  
 
4.1. Terapötik endikasyonlar  
CODESALİC  kronik, orta dereceli ve ağır psoriasis vulgarisin inflamatuar ve hiperkeratotik 
manifestasyonlarının giderilmesinde endikedir.  
 
4.2. Pozoloji ve uygulama şekli  
Pozoloji/uygulama sıklığı ve süresi:  
Uygulama şekli:  
CODESALİC , etkilenen cilt bölgelerine,  ince bir tabaka halinde uygulanmalıdır.  
 
Uygulama sıklığı ve süresi:  
Günde bir veya iki defa uygulanmalıdır. Maksimum günlük doz 15 gramdır ve vücut yüzeyinin en 
fazla %30'una uygulanmalıdır. Üç haftalık uygulama sırasında veya sonrasında iyileşme 
görülm eye başladığında, günde iki kez olan uygulama günde bir defaya indirilmeli ve daha sonra 
kade meli olarak sonlandırılmalıdır.  
 
Özel popülasyonlara ilişkin ek bilgiler:  
Pediyatrik kullanım : 
CODESALİC 'in emniyet ve etkinliği 12 yaşın altındaki çocuklarda belirlenmemiştir.  
Süt çocuğu ve küçük çocuklarda zorunlu kalınmadıkça kullanımı önerilmemektedir.  
 
4.3. Kontrendikasyonlar  
CODESALİC , mometazon furoat, salisilik asit veya yardımcı maddelerden herhangi birine aşırı 
duyarlılığı olan hastalarda kontrendikedir.  
Diğer topikal glukokortikoidlerde olduğu gibi, CODESALİC  de aşağıdaki enfeksiyonları  olan 
hastalarda etkene yönelik tedavi eş zamanlı uygulanmıyorsa kontrendikedir:  
 bakteriyel enfeksiyon (örn., piyoderma, sifiliz ve tüberküloz),  2/6  viral enfek siyon (örn., herpes simpleks , suçiçeği, herpes zoster , verrucae vulgares , 
condylomata acuminata , molluscum contagiosum ) 
 fungal enfeksiyon (dermatofitler ve mayalar) ve  
 parazitik enfeksiyonlar.  
CODESALİC  aşılama sonrası reaksiyonlar, perioral dermatit, roza sea, akne vulgaris ve deri 
atrofisi ola n hastalarda da kontrendikedir.  
CODESALİC  gebeliğin son üç ayında kontrendikedir (bkz. bölüm  4.6). 
 
4.4. Özel kullanım uyarıları ve önlemleri  
Tüm kütanöz glukokortikoid preparatlarda olduğu gibi, geniş vücut yüzey alanları tedavi edilirken 
önlem alınmalıdır.  
CODESALİC 'in kapalı pansumanla birlikte kullanımı tavsiye edilmez. CODESALİC  yüz, 
kasıklar, genital bölge veya diğer kıvrımlı bölgelerde kullanıma yönelik değildir. CODESALİC  
oftalmik kullanım için uygun değildi r. CODESALİC  kullanılırken gözler, mukozalar ve açık 
yaralar ile temasından kaçınmaya dikkat edilmelidir. CODESALİC  ülserler, yaralar veya deri 
çatlakları üzerine uygulanmamalıdır.  
CODESALİC 'in püstüler veya guttat psoriasisde kullanılması önerilmez.  
Ciltte aşırı kuruma dahil tahriş gelişirse CODESALİC  kullanımı bırakılmalı ve uygun tedavi 
verilmelidir.  
Glukokortikoidler cilt enfeksiyonlarını maskeleyebilir, aktive edebilir veya cilt enfeksiyonlarını 
alevlendirebilirler. Tedavi sırasında cilt enfeksiyonları  geliştiğinde uygun bir antifungal ya da 
antibakteriyel ajan kullanılmalıdır. Eğer olumlu yanıt alınmazsa CODESALİC  kullanımı, 
enfeksiyon yeterince kontrol altına alınıncaya kadar kesilmelidir.  
Salisilik asit güneş ışınlarına karşı bariyer oluşturan bir aj an gibi etki gösterebilir. CODESALİC  
ile cilt tedavisini UV tedavisiyle birlikte alan hastalar, ışığa karşı koruyucu etkiyi azaltmak ve 
civardaki tedavi edilmeyen bölgede yanık riskini en aza indirmek için UV tedavisine başlamadan 
önce ciltte kalan pomatı uzaklaştırmalı ve tedavi edilecek bölgeyi temizlemelidir. UV tedavisinden 
sonra, pomat tekrar uygulanabilir.  
CODESALİC  ciltte tahrişe yol açabilen propilen glikol stearat içerir.  
Çocuklarda kullanım  
12 yaşından küçük çocuklarda CODESALİC’in güvenilirliği  ve etkinliği belirlenmemiştir.  
 
4.5. Diğer tıbbi ürünler ile etkileşimler ve diğer etkileşim şekilleri  
Bilinen bir ilaç etkileşimi yoktur.  
 
4.6. Gebelik ve laktasyon  
 
Genel tavsiye  
Gebelik Kategorisi  
Gebelik kategorisi : C 
 
Çocuk doğurma potansiyeli bulunan  kadınlar/Doğum kontrolü (Kontrasepsiyon)  
Hayvanlar üzerinde yapılan ara ştırmalar üreme toksisitesinin bulundugunu göstermistir.  
İnsanlara yönelik risk bilinmemektedir.  3/6 Gebelik dönemi  
CODESALİC 'in gebe kadınlarda kullanımına ilişkin yeterli veri mevcut de ğildir. Hayvanlarda 
mometazon furoat ve salisilik asit ile yürütülen çalışmalar teratojenik etkiler göstermiştir (bkz. 
bölüm 5.3). İnsanlara yönelik potansiyel risk bilinmemektedir.  
CODESALİC  gerekli olmadıkça gebel ik döneminde kullanılmamalıdır.  
Birinci ve ikinci trimesterde:  
Gebe kadınlarda CODESALİC 'in güvenilirliği belirlenmemiştir. Dolayısıyla, gebeliğin birinci ve 
ikinci trimesterinde CODESALİC  kullanımından kaçınılmalıdır.  
Üçüncü trimesterde:  
Gebeliğin üçüncü trimesterinde, salisilik asit gibi tüm p rostaglandin sentetaz inhibitörleri fetusta 
kardiyopulmoner ve renal toksisiteyi indükleyebilir. Gebelik döneminin sonunda, hem annede 
hem de çocukta kanama görülebilir. Bu nedenle CODESALİC  gebeliğin son üç ayında 
kontrendikedir (bkz. bölüm 4.3).  
Hamileli kte, çok geniş vücut yüzey alanları tedavi edilirken öncelikle düşük poten tli steroidler 
kullanılmalıdır.  
 
Laktasyon dönemi  
Emzirme döneminde kullanılmamalıdır.  
 
4.7. Araç ve makine kullanımı üzerindeki etkiler  
Araç ve makine kullanma yeteneğini etkilemez.  
 
4.8. İstenmeyen etkiler  
Topikal kortikosteroidlerin kullanımında bildirilen istenmeyen etkiler aşağıdakileri 
kapsamaktadır. Bu reaksiyonlar, görülme sıklığına [(çok yaygın ( ≥1/10), yaygın ( ≥1/100 ila 
<1/10), yaygın olmayan ( ≥1/1.000 ila <1/100 ), seyrek ( ≥1/10.000 ila <1/1 .000), çok seyrek 
(<1/10 .000) veya sıklığı bilinmeyen] göre verilmektedir.  
 
Enfeksiyonlar ve enfestasyonlar : 
Yaygın olmayan: Enfeksiyonlar  
 
Bağışıklık sistemi hastalıkları : 
Seyrek:  Aşırı duyarlılık  
 
Endokrin bozukluklar : 
Seyrek:  Adrenal korteksin baskılanması  
 
Deri ve deri altı doku hastalıkları : 
Yaygın:  Kaşıntı, atrofi  
Yaygın olmayan: Strialar, rozasea benzeri inflamasyonlar, ekimozlar, folikülit  
Seyrek:  Hipertrikoz,hipopigmentasyon  
Bilinmiyor:  Cilt irritasyonu, ciltte ku ruluk, akne, dermatit, kontakt dermatit, eksfoliasyon, 
telanjiyektazi (kılcal damarların daha belirgin hale gelmesi), ciltte yumuşa ma veya beyaz lekeler, 
miliaria  
 4/6 Genel bozukluklar ve uygulama bölgesine ilişkin hastalıklar : 
Yaygın: Uygulama alanındaki hafif ile orta derecede yanma  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonların raporlanması büyük önem taşımaktadır. 
Raporlama yapılması, ilacın yarar/risk dengesinin sürekli olarak izlenmesine olanak sa ğlar. Sağlık 
mesleği mensuplarının herhangi bir şüpheli advers reaksiyonu Türkiye Farmakovijilans Merkezi 
(TÜFAM)’ne bildirmeleri gerekmektedir. ( www.titck.gov.tr ; e-posta: tufam@titck.gov.tr; tel: 0 
800 31 4 00 08; f aks: 0 312 218 35 99)  
 
4.9. Doz aşımı ve tedavisi  
Aşırı ve uzun süreli topikal kortikosteroid kullanımı, Hipotalamus -hipofiz -adrenal (HPA) eksen 
işlevini baskılayabilir ve sekonder adrenal yetmezliğe neden olabilir. HPA ekseni baskılanması 
saptanırsa ilacın kesilmesi veya uygulama sıklığının azaltılması denenmelidir, bu durumlar 
dikkatli bir gözlem gerektirir.  
Klinik programda, tavsiye edilen maksimum günlük dozdan (günde 15 gram) daha yüksek dozlar 
hipotalamus -hipofiz -adrenal eksen üzerinde geçici bir  etkiye yol açmıştır.  
 
5. FARMAKOLOJİK ÖZELLİKLER  
 
5.1. Farmakodinamik özellikler  
Farmakoterapötik grup: Güçlü kortikosteroidler , Diğer kombinasyonlar  
ATC kodu: D07XC03 
CODESALİC 'in farmakodinamik aktivitesi, doğrudan, aktif bileşenleri olan mometazon fu roat ve 
salisilik asit ile pomat bazına bağlıdır.  
Diğer topikal kortikosteroidler gibi, mometazon furoat antiinflamatuar ve antiprüritik özelliklere 
sahiptir. Topikal steroidlerin antiinflamatuar aktivitesinin mekanizması genel olarak açıklık 
kazanmamıştır . 
Salisilik asidin stratum korneum tabakasını deskuame ettiği ancak gözle görülen epidermisin 
yapısında değişikliklere yol açmadığı gösterilmiştir. Etki mekanizması, interselüler sement 
maddesinin çözünmesiyle ilişkilendirilmiştir. Salisilik asit mometazon  furoatın deri tabakaları  
tarafından emilimini arttırır.  
 
5.2. Farmakok inetik özellikler  
Emilim :  
Absorpsiyon ve sistemik etkilerin derecesi; tedavi edilen alan ve epidermisin durumuna, tedavinin 
süresine, uygulama alanına, kapalı pansuman kullanımına bağlıdır.  
3H-mometazon furoat %0.1 ve salisilik asit %5 kombinasyonu içeren pomatın 12 saat süreyle, 
kapalı pansuman yapılmaksızın topikal olarak bir kez uygulanmasından sonra, uygulanan dozun 
yaklaşık %1.5'i sistemik olarak emilmiştir. Ortalama doruk plaz ma salisilik asit düzeyi 0.0066 
mmol/l'dir. Salisilik aside bağlı sistemik toksik reaksiyonlar, genellikle çok daha yüksek plazma 
düzeylerinde (2.17 ile 2.90 mmol/l) görülürler.  
Hipotalamus -hipofiz -adrenal eksen üzerinde hafif etkiler, 7.5 g'a kadar CODESA LİC vücut yüzey 
alanının %30'una yedi gün süreyle günde iki kez toplam 15 gram günlük dozda uygulandığında, 5/6 bir hastada tek bir kez normalden düşük plazma kortizol düzeyinin ortaya çıkmasıyla gözlenmiştir. 
Tedaviye devam edildiğinde bu değer normale dönmüş tür. 
Dağılım:   
Üç hafta süresince günde iki kez 7.5 g'a kadar CODESALİC 'in, kapalı pansuman yapılmaksızın 
uygulanmasından sonra, kandaki salisilat düzeyleri, en düşük saptama sınırı olan 0.36 mmol/l'nin 
altındadır.  
Biyotransformasyon :  
Absorbe edilen momet azon furoat, hızlı ve yoğun bir metabolizmaya uğrayarak, çok sayıda 
metabolit oluşturur. Bunların farmakolojik aktiviteye sahip oldukları düşünülmemektedir. Hiçbir 
majör metabolit oluşmamaktadır.  
Eliminasyon:    
Psoriazisli hastalara 3H-mometazon furoat %0.1 ve salisilik asit %5 kombinasyonu içeren pomatın 
tek bir topikal uygulamasını (12 saat) izleyen 5 günlük bir toplama döneminde, idrar ve feçeste 
sırasıyla yaklaşık %0.36 ve %1.11 oranlarında işaretlenmiş molekül belirlenmiştir. Bu 
uygulamada salisilik  asidin efektif yarı ömrü, 2.8 saat'dir.  
 
5.3. Klinik öncesi güvenlilik verileri  
Klinik öncesi veriler, mometazon furoatın güvenilirlik toksikolojisi, genotoksisite ve 
karsinojenitesine (nazal uygulama) ilişkin tipik çalışmalara dayanarak insanlarda, 
glukokortikoidler için bilinenlerin dışında hiçbir özel tehlike olmadığını ortaya koymaktadır.  
Hayvanlarda kortikosteroidler ile yürütülen çalışmalar üreme toksisitesini göstermiştir (damak 
yarığı, iskelet malformasyonları).  
Sıçanlarda yapılan üreme toksis itesi çalışmalarında, gestasyon süresinin uzadığı ve doğum 
sürecinin uzadığı ve zorlaştığı saptanmıştır. Ayrıca doğan yavruların sağkalımında kısalma ve 
vücut ağırlığında ve kilo alımında azalma gözlenmiştir. Fertilite üzerinde olumsuz bir etki yoktu.  
Salisilik asit için, üreme toksisitesi çalışmalarında iskelet ve viseral malformasyonlar şeklinde 
kendini gösteren teratojenite gözlenmiştir. Güvenilirlik değerlendirmesinde önemli olabilecek, bu 
Kısa Ürün Bilgisinde belirtilenlerin dışında başka klinik öncesi  veri bulunmamaktadır.  
 
6. FARMASÖTİK ÖZELLİKLER  
6.1. Yardımcı maddelerin listesi  
Hekzilen glikol  
Propilen glikol monopalmitostearat  
Beyaz balmumu  (arı kaynaklı)  
Beyaz vazelin  
Deiyonize Su  
 
6.2. Geçimsizlikler  
Geçimsizlik için herhangi bir çalışma yoktur.  
 
6.3. Raf Ömrü  
24 ay  
 6/6 6.4. Saklamaya yönelik özel tedbirler  
Ambalajında ve 25°C'nin altındaki oda sıcaklığında saklayınız.  
Ambalajı açıldıktan sonra 6 hafta içinde kullanınız.  
 
6.5 Ambalajın niteliği ve içeriği  
Karton kutuda, HDPE kapaklı, plastik beyaz boyunlu, laklı alüminyum tüpte 45g pomat.  
 
6.6. Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da artık materyaller “ Tıbbi Atıkların Kontrolü Yönetmeliği” ve “ 
Ambalaj ve Ambalaj Atıkla rının Kontrolü Yönetmeliği” ne uygun olarak imha edilmelidir.  
 
7.  RUHSAT SAH İBİ 
Santa Farma  İlaç San. A.Ş. 
Okmeydanı, Boruçiçeği Sok. No: 16  
34382  Şişli - İSTANBUL  
Tel: 0212 220 64 00  
Faks: 0212 222 57 59  
 
8.  RUHSAT NUMARASI (LARI)  
2017/793  
 
9. İLK RUHSAT TARİHİ / RUHSAT YENİLEME TARİHİ  
İlk ruhsat tarihi: 12.10.2017  
Ruhsat yenileme tarihi: --- 
 
10. KÜB’ ÜN YENİLENME TARİHİ  
--- 