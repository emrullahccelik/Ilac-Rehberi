KISA ÜRÜN BİLGİSİ
1. BEŞERİ TIBBİ ÜRÜNÜN ADI
FENAMED 45.5mg/2mL IM /lV Enjeksiyonluk Çözelti İçeren Ampul
Steril
2. KALİTATİF VE KANTİTATİF BİLEŞİM
Etkin madde:
Feniramin maleat 45.50 mg
Yardımcı maddeler:
Sodyum Klorür 14.00 mg
Yardımcı maddeler için bölüm 6.1 ' e bakınız.
3. FARMASÖTİK FORM
Enjeksiyon için çözelti içeren amber renkli cam ampul
Steril ve apirojen, renksiz, berrak çözelti
4. KLİNİK ÖZELLİKLER
4.1. Terapötik endikasyonlar
FENAMED; aşırı duyarlılık reaksiyonları ile çeşitli nedenlerden ileri gelen kaşıntıların
tedavisinde kullanılır.Akıntılı mukoza iltihabında ve sulanan ekzamalarda sıvı sızıntısını
azaltır.Ürtikerlerde, anafılaktik reaksiyonlarda, anjiyoödemlerin tedavisinde parenteral
olarak kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka bir şekilde önerilmediği takdirde; hastanın durumuna göre günde
1-2 defa 1/2 - 1 ampul yavaş yavaş (dakikada 1 m-lL) damar içine veya adele içine verilir.
Maksimum doz 3 mg/kg beden ağırlığıdır, günde iki doz halinde verilmelidir. Tek bir dozun
etki süresi 4-8 saattir.Tedaviye akut belirtiler geçinceye kadar devam edilmelidir.Piyasada
bulunan kalsiyumlu ilaçlarla kombine edilmesi mümkündür, fakat daima kişinin dayanma
gücü araştırılmalıdır.
Uygulama şekli:
Kas içine veya damar içine uygulanır.
Özel popülasyonlara ilişkin ek bilgiler Böbrek/Karaciğer yetmezliği:
FENAMED ' in böbrek yetmezliği olan hastalarda kullanımına ilişkin bilgi yoktur.Ağır
karaciğer yetmezliği bulunan hastalarda doz azaltılması gerekebilir.
Pediyatrik popülasyon:
1 - 3 yaş arasındaki çocuklara IM yoldan günde 1-2 defa 0.4-1 ml, 4 yaşından itibaren
çocuklara günde 1-2 defa 0.8-2 mL uygulanır.
1Geriyatrik popülasyon:
60 yaş ve üzerindeki kişilerde baş dönmesi ve hipotansiyon oluşturabileceğinden
dikkatle uygulanmalıdır.
4.3. Kontrendikasyonlar
Aşağıdaki durumlarda kontrendikedir;
• Feniramine karşı aşırı duyarlılığı olanlarda ,
• Hamilelikte, emziren kadınlarda , 1 yaşın altındaki çocuklarda ,
• Astım dahil alt solunum yolları hastalıklarında,
• Monoamin oksidaz (MAO) inhibitörleri ile tedavi edilenlerde
4.4. Özel kullanım uyarıları ve önlemleri
Bakiye idrara yol açan prostat hipertrofısi, dar açılı glokom, stenozlu peptik ülser,
piloroduodenal obstrüksiyon, semptomatik prostatik hipertrofıli, mesanenin boyun
obstrüksiyonları, hipertiroidi, kardiyovasküler hastalıklar ve hipertansiyonda dikkatle
kullanılmalıdır.
FENAMED kullananlarda görme bozukluklarına rastlanması ve dar açılı glokomlarda
göz içi basıncının yükselmesi mümkündür; böyle durumlarda hastalar bir göz uzmanı
tarafından kontrol edilmelidir.
60 yaş ve üzerindeki kişilerde baş dönmesi ve hipotansiyon oluşturabileceğinden dikkatle
uygulanmalıdır.
Bu tıbbi ürün her 45.5 mg/2 mL 'lik dozda 1 mmol (23 mg) 'dan daha az sodyum ihtiva eder;
bu oranda herhangi bir yan etki gözlenmez.
4.5. Diğer tıbbi ürünler ile etkileşimler ve diğer etkileşim şekilleri
FENAMED santral sinir sistemine etkili ilaçların (örn. tranklizanlar, hipnotikler, sedatifler,
anksiyolitik ilaçlar ve opioid analjezikler) nöroleptiklerin, MAO inhi bitörlerinin, alkolün
etkisini artırdığından birlikte kullanılmamalıdır.
Özel popülasyonlara ilişkin ek bilgiler Pediyatrik popülasyon:
Pediyatrik popülasyona ilişkin feniramin ' e ait hiç bir etkileşim çalışması yapılmamıştır.
4.6. Gebelik ve Laktasyon Genel Tavsiye
Gebelik kategorisi: C
Çocuk Doğurma Potansiyeli Bulunan Kadınlar/Doğum Kontrolü
(Kon trasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
Gebelik Dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim/ve­
veya/ doğum /ve-veya/ doğum sonrası gelişim ile ilgili olarak doğrudan ya da dolaylı
zararlı etkiler olduğunu göstermemektedir.
Gebelik sırasında feniramin kullanımına ilişkin veriler yetersizdir.Güvenilir veri elde
edilene kadar gebelik sırasında kullanımından kaçınılmalıdır.
2Laktasyon Dönemi
FENAMED emzirme döneminde kullanılmamalıdır.
Üreme Yeteneği / Fertilite
Üreme yeteneği üzerine klinik ya da klinik dışı çalışmalar mevcut değildir.
4.7. Araç ve makine kullanımı üzerindeki etkiler
FENAMED reaksiyon kabiliyetini azalttığından şehir trafiğine aktif olarak katılınmamalı ve
araç/makine kullanılmamalıdır.Acil müdahale gerektiren durumlar dışında, ilacın uygulama
zamanı ve dozun hastanın çalışma zamanına ve tarzına uygun olmalıdır.
4.8. İstenmeyen etkiler
Antihistaminikler, kullanılan ilaca ve kişilere göre değişmesine rağmen, genel olarak
aşağıdaki istenmeyen etkileri gösterirler: Yan etkiler aşağıda sistem organ sınıfına göre
listelenmiştir.Sıklıklar şu şekilde tanımlanmıştır: yaygın (≥ 1/100, < 1 /10) ; yaygın olmayan
(≥ 1 /1 000, < 1 /100); seyrek (≥ 1 /1 0000, < 1 /1 000); çok seyrek (< 1 /1 0000).
Sinir sistemi hastalıkları:
Yaygın: Uyuşukluk
Seyrek: Uyku hali, sedasyon, baş dönmesi, koordinasyon bozukluğu, yorgunluk, konfüzyon,
rahatsızlık hissi, sinirlilik, titreme, irritabilite, uykusuzluk, öfori, parestezi, nevrit,
konvülsiyonlar.
Paradoksik etkiler daha çok pediatrik ve geriatrik hastalarda gözlenmektedir.
Göz hastalıkları:
Seyrek: Bulanık görme, diplopi.
Kulak ve iç kulak hastalıkları:
Seyrek: Vertigo, kulak çınlaması.
Kardiyak hastalıklar:
Seyrek: Hipotansiyon, baş ağrısı, palpitasyon, taşikardi, ekstrasistoller.
Solunum, göğüs bozuklukları ve mediastinal hastalıkları:
Yaygın: Nazal mukozada kuruluk, farenjeal kuruluk , bronşial sekresyonun viskozitesinde
artış
Seyrek: Burun tıkanıklığı.
Gastrointestinal hastalıklar:
Yaygın: Ağız kuruluğu
Seyrek: Bulantı, kusma, anoreksi, diyare, konstipasyon.
Böbrek ve idrar yolu hastalıkları:
Seyrek: Sık idrar yapma isteği, güç idrar yapma, idrar retansiyonu.
Genel bozukluklar ve uygulama bölgesine ilişkin hastalıklar:
Seyrek: Ürtiker, anaflaktik şok, ışığa duyarlık, aşırı terleme.
3Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır.Raporlanma yapılması, ilacın yarar/risk dengesinin sürekli olarak izlenmesine
olanak sağlar.Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr;e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Antihistaminiklerin yüksek dozlarda kullanılması özellikle çocuklar için tehlikelidir.
FENAMED ile zehirlenme halinde şu semptomlar görülebilir: Midriyazis, ağızda kuruluk,
taşikardi ve idrar tutulması, yorgunluk uyku hali, deliryum, bazen halüsinasyonlar ve
irritabilite, adale kasılmaları, rijidite (özellikle çocuklarda), çok defa kusma ile birlikte
tonik-klonik konvülsiyonlar, vücut ısısının yükselmesi, solunum merkezinin başlangıçta
uyarılması ve daha sonra felci, dolaşım kollapsı, derin koma.
Feniramin entoksikasyonunda solunum desteklenmesi ve kalp-dolaşım fonksiyonunun
stabilizasyonu gibi ilk yardım tedbirleri derhal alınmalıdır.Hipotansiyon tedavisinde
vazopresörlerle tedavi yapılır (norepinefrin, fenilefrin, dopamin).Epinefrin verilmemelidir,
hipotansiyonu kötüleştirebilir.Konvülsiyon olmuşsa, diazepam dahil santral sinir sistemi
depresanları verilmemeli, intravenöz fenitoin kullanılmamalıdır.Özellikle çocuklarda ateş,
soğuk banyo ve diğer benzeri yöntemlerle düşürülmelidir. Ağır vakalarda hemoperfüzyon
yapılabilir.Diürezin artırılması ile feniramin itrahı hızlandırılabilir; ancak bu sırada elektrolit
ve sıvı dengesi kontrol edilmelidir.Gereği halinde süt çocuklarında ve ufak çocuklarda kan
değiştirilmeli veya kan temizlenmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grup: Sistemik kullanılan antihistaminikler.Sübstitüe alkilaminler
ATC Kodu: R06AB05
Feniramin güçlü bir antihistaminiktir.Feniramin H1-reseptörlerini, histamine kompetitif ve
geri dönüşümlü olarak antagonize etmektedir.Böylece düz kasların kasılması ve kılcal
damarlarda permeabilitenin artması gibi histaminden ileri gelen etkiler ortadan kaldırılabilir.
5.2. Farmakokinetik özellikler
Genel özellikler
Emilim:
Damar içi yolla uygulandığında, uygulama yeri açısından ilaç doğrudan kana karışır. Kas içi
yoldan uygulandığında hızla absorbe edilir.
Dağılım:
Uygulama yeri açısından ilaç doğrudan kanda dağılır.
Biyotransformasvon:
Feniraminin metabolitleri, N-desmetilfeniramin ve N-didesmetilfeniramindir.Büyük oranda
sitokrom P-450 sistemiyle metabolize edilirler.
Eliminasyon:
IV uygulamadan sonra terminal yarı ömrü 8-17 saat arasındadır. IV dozun % 68-94'ü
değişmeden veya feniraminin metabolitleri halinde idrarla atılır.
4Doğrusallık/Doğrusal Olmayan Durum:
Bilgi bulunmamaktadır.
5.3. Klinik öncesi güvenlilik verileri
Yapılan klinik öncesi çalışmalar feniraminin insanlarda yukarıda belirtilen etkiler için
emniyetli kullanılabileceğini göstermiştir.Bu nedenle etkin madde uzun süredir tedavide
yerini almıştır.
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür Enjeksiyonluk su
6.2. Geçimsizlikler
Geçerli değildir.
6.3. Raf ömrü
36 ay
6.4. Saklamaya yönelik özel tedbirler
25°C' nin altındaki oda sıcaklığında saklanmalıdır.Bu ürün ve/veya ambalajı herhangi bir
bozukluk içeriyorsa kullanılmamalıdır.
6.5. Ambalajın niteliği ve içeriği
Her biri 2 mL'lik 5 ve 50 ampul içeren ambalajlarda
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “ Tıbbi Atıkların Kontrolü Yönetmeliği"
ve “Ambalaj Atıklarının Kontrolü Yönetmelik''lerine uygun olarak imha edilmelidir.
7. RUHSAT SAHİBİ
Ay Pharmacy İlaç Ticaret A.Ş.
Kordonboyu Mah. Ankara Caddesi No:147 Blok: D Kat:22 Daire: 167 İST Marina Plaza
Kartal - İSTANBUL
Tel: 0216 629 34 74
Faks:0216 629 34 75
8. RUHSAT NUMARASI
2024/147
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 28.05.2024
Ruhsat yenileme tarihi:
10. KÜB'ÜN YENİLENME TARİHİ
-
5