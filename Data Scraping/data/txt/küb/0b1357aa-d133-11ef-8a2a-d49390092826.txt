KISA ÜRÜN BİLGİSİ
1. TIBBİ FARMASÖTİK ÜRÜNÜN ADI
PEDRİN öksürük şurubu
2. KALİTATİF VE KANTİTATİF BİLEŞİM
Her 5 ml’de;
Etkin madde:
Efedrin HCl 15 mg
Gliseril gayakolat 100 mg
Yardımcı maddeler:
Şeker 3200 mg
Diğer yardımcı maddeler için 6.1’e bakınız.
3. FARMASÖTİK FORM
Şurup
Sarı renkli, berrak, akıcı muz aromalı hafif acı çözelti.
4. KLİNİK ÖZELLİKLER
4.1 Terapötik endikasyonlar
Nefes darlığının görüldüğü bronşial astım, kronik bronşit, amfizem, trakeit, bronşektazi,
larenjit, boğmaca öksürüğü, kuru öksürüklerde ve sigaradan ileri gelen irritan öksürüklerde
bronşlarda gevşeme ve ekspektorana gerek görülen solunum yolu hastalıklarında yardımcı ve
rahatlatıcı amaçlarla kullanılır.
4.2 Pozoloji ve uygulama şekli
Pozoloji / Uygulama sıklığı ve süresi
Erişkinlerde günde 2-3 kez, her seferinde 15 mL (3 ölçek), 6 yaşın üzerindeki çocuklarda
doktor gerek gördüğünde günde 2-3 kez her seferinde 10 mL (2 ölçek) verilir.
Uygulama şekli:
Sadece oral kullanım içindir.
PEDRİN aç karnına alınmaz, yemeklerden sonra kutu içindeki kaşık ölçekle alınır.
Özel popülasyona ilişkin ek bilgiler:
Böbrek/Karaciğer yetmezliği: Özel bir kullanım uyarısı yoktur. Ancak ciddi böbrek ve
karaciğer yetmezliğinde dikkatli olunmalıdır.
Pediyatrik popülasyon: 6 yaş altında kullanımı önerilmez.
1 / 7Geriyatrik popülasyon: Özel bir kullanım uyarısı yoktur.
4.3. Kontrendikasyonlar
PEDRİN aşağıdaki durumlarda kullanılmamalıdır;
 Etkin madde veya diğer adrenerjik ilaçlara karşı aşırı duyarlılık durumunda,
 Şiddetli hipertansiyon ve taşikardinin eşlik ettiği hastalıklarda,
 Koroner arter hastalığında,
 Siklopropan ve halotan ile anestezi alan hastalarda,
 Tirotoksikozda,
 Gebelerde ve emzirenlerde,
 Glokomda,
 MAO inhibitörü ilaç kullananlarda.
4.4 Özel kullanım uyarıları ve önlemleri
Aşağıdaki durumlarda PEDRİN kullanımından kaçınılmalıdır.
 Aritmiler
 Diabetes Mellitus
 Hipertansiyon
 Prostat hipertrofisi olan hastalarda kullanımından kaçınılmalıdır.
 Hipertiroidizm
Ayrıca
 Peptik ülserli veya kronik uyuyamama rahatsızlığından şikayetçi hastalarda ancak doktor
önerisiyle, küçük dozlarda ihtiyatla kullanılabilir.
 Tedavide doktor önerisinden daha uzun süreli ve yüksek dozlarda kullanılmamalıdır.
Ayrıca uzun süreli kullanımından efedrin hidroklorüre karşı tolerans gelişip
etkileşebileceği unutulmamalıdır.
 Tüberkülozlu hastalarda doktor gerek görmedikçe alınmaz.
 Tanısı konmuş veya şüpheli konjenital uzamış QT sendromu veya Torsades de Pointes
hastalarında kullanımından kaçınılmalıdır.
 İçerdiği şeker nedeniyle, nadir kalıtımsal früktoz intoleransı problemi, glikoz-galaktoz
malabsorbsiyonu veya sükraz-izomaltaz yetmezliği problemi olan hastaların bu ilacı
kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
Gliseril gayakolat:
 Disülfiram, MAO inhibitörleri, metronidazol ve prokarbazinin etkisini artırabilir.
 İdrar vanil mandelik asit (VMA) testlerinde hatalı pozitif sonuçlara neden olabilir. Olası
neden idrarla VMA atılımını artırmasıdır.
Efedrin hidroklorür:
 Diğer sempatomimetik ajanlar, teofilin, kardiyak glikozidler, genel anestezikler ile
kullanıldığında, kardiyak uyarıcı etkisi artar.
2 / 7 Atropin ve MAO inhibitörleri ile birlikte kullanıldığında kan basıncında artış olabilir.
 Alfa ve beta blokörler efedrinin vazokonstrüktör etkisini azaltır.
 Metiserjid ve ergotamin gibi migren tedavisinde kullanılan ilaçların vazokonstrüktör
etkisini artırır. Bu nedenle eş zamanlı kullanımları önerilmez.
 Deksametazon kullanan astım hastalarında, deksametazonun klerensini artırabilir ve
yarılanma ömrünü uzatabilir.
 Oksitosin ile birlikte kullanıldığında oksitosinin vazokonstriktör etkisini artırabilir.
 İdrar asiditesini azaltıp alkalizasyonunu artırabilir.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / doğum kontrolü (kontrasepsiyon)
Çocuk doğurma potansiyeli bulunan kadınlarda efedrin ve gliseril gayakolat kullanımına
ilişkin yeterli veri mevcut değildir. İnsan fetüslerine yönelik olası risklerin bilinmediği göz
önünde bulundurulduğunda, PEDRİN çocuk doğurma potansiyeli bulunan kadınlarda etkili
bir kontrasepsiyon yöntemi ile beraber kullanılmalıdır. PEDRİN kullanımının
kontrasepsiyona etkisi bilinmemektedir.
Gebelik dönemi
Efedrin plasenta yoluyla fetüse geçebilmektedir. Fetüste kalp hızında değişikliklere neden
olabileceğinden gebelik döneminde kullanılmamalıdır.
Laktasyon dönemi
Efedrin anne sütüne geçmektedir. Bu dönemde efedrin kullanan annelerin bebeklerinde,
uyaranlara aşırı duyarlılık ve uyku bozuklukları rapor edilmiştir. Laktasyon döneminde
kullanımı önerilmemektedir.
Üreme yeteneği / Fertilite
Efedrin ve gliseril gayakolatın üreme yeteneği ve fertiliteye etkisini gösteren herhangi bir
çalışma bulunmamaktadır.
4.7 Araç ve makine kullanımı üzerindeki etkiler
Araç ve makine kullanımı sırasında dikkatli olunmalıdır.
4.8 İstenmeyen etkiler
Klinik çalışmalar ve satış sonrası gözetim çalışmalarından elde edilen verilere göre
istenmeyen etkiler aşağıda organ sistem sınıflamasına ve sıklıklarına göre sunulmuştur.
Sıklıklar şöyle tanımlanabilir: Çok yaygın (≥1/10), yaygın (≥1/100 ila <1/10), yaygın olmayan
(≥1/1.000 ila <1/100), seyrek (≥1/10.000 ila <1/1.000), çok seyrek (<1/10.000), bilinmiyor
(eldeki verilerden hareketle tahmin edilemiyor).
3 / 7Metabolizma ve beslenme hastalıkları
Bilinmiyor: İştahta azalma
Psikiyatrik hastalıklar:
Çok yaygın: Anksiyete, uykusuzluk, huzursuzluk
Sinir sistemi hastalıkları
Bilinmiyor: Titreme, baş ağrısı
Göz hastalıkları:
Bilinmiyor: Görmede bozukluk
Kardiyak hastalıklar
Çok yaygın: Taşikardi
Çok seyrek: Miyokard infarktüsü
Bilinmiyor: Kardiyak aritmi, hipertansiyon
Vasküler hastalıklar:
Bilinmiyor: Ekstremitelerde dolaşım bozukluğu
Gastrointestinal hastalıklar
Çok yaygın: Bulantı
Bilinmiyor: Ağız kuruluğu, kusma, karın ağrısı
Üreme sistemi ve meme hastalıkları
Bilinmiyor: İdrar yapmada zorluk
Pediyatrik popülasyon: Efedrin hidroklorür, çocuklarda uyarıcı etki ile uykusuzluğa ve
nokturnal enürezise neden olabilir. Bazı çocuklarda da sedatif etkisi görülebilmektedir.
Geriyatrik popülasyon: Yaşlı hastalar, efedrin hidroklorürün kardiyovasküler sisteme olan
etkilerine karşı çok daha hassastır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0312 218 35 99)
4.9 Doz aşımı ve tedavisi
Doz aşımında ortaya çıkan semptomlar, standart dozlarda efedrin kullanımı sonrasında da
görülebilen, bulantı, kusma, ateş, çarpıntı, taşikardi, huzursuzluk, solunum depresyonu ve
konvülziyondur.
4 / 7Efedrin doz aşımını takiben, paranoid psikoz, delüzyon ve halüsinasyonlar görülebilir.
Doz aşımı durumunda hemen gastrik lavaj yapılarak semptomatik destek tedavisi uygulanır.
Sıvı ve elektrolit dengesini korumak için intravenöz sıvı uygulaması yapılırken, gerekirse
sedatif ve oksijen verilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer soğuk algınlığı preparatları
ATC kodu: R05X
Gliseril gayakolat:
Ekspektoran etkisini mide mukozasını uyarıp vagal refleks yoluyla bronşların mukus salgısını
uyararak, hava yolundan sıvı salgılanmasını artırarak ve viskozitesini azaltarak gösterir.
Böylece öksürük (özellikle kuru öksürük) nedenlerinden biri olan bronşlardaki kuruluğu
gidererek ve mukus salgısı içindeki iritan fibrinoid partiküllerin dışarıya atılmasına yardımcı
olarak öksürük oluşumunu yavaşlatır veya öksürüğün şiddetini azaltır.
Efedrin hidroklorür:
Solunum yollarının genişlemesini sağlarken, oluşmuş doku konjesyonunu da gidererek
solunum rahatlamasını sağlar. Bronkodilatör etkisi oral yolla uygulamayı takiben 15-60
dakikada başlar ve 3-6 saat devam eder. Diğer taraftan da öksürük oluşmasının başlangıcı
olan bronş kasılmalarını da gidererek tekrarlayan öksürüklerin oluşmasına engelleyici etki
gösterir. Ancak efedrin hidroklorürün bronşları gevşetme etkisinin yanında, miyokardın
kasılmalarında artma (beta1 reseptörlerin adrenerjik uyarımı), damarlarda
vazokonstrüksiyonun yanında gastrointestinal ve üriner sistemlerin sfinkterlerinde kasılma
(alfa adrenerjik uyarımı) ve de santral sinir sistemi üzerine uyarıcı etkileri de vardır (bkz.
Bölüm 4.4.).
5.2 Farmakokinetik özellikler
Genel özellikler
Emilim:
Efedrin hidroklorür:
Oral uygulamayı takiben tamamı absorbe olur ve biyoyararlanımı %85’tir.
Gliseril gayakolat:
Oral uygulama sonrası emilimi oldukça iyidir.
Dağılım:
Efedrin hidroklorür:
Tüm vücuda yaygın olarak dağılır. Karaciğer, akciğer, böbrek, dalak ve beyinde birikir. Pik
plazma yarı ömrü 3-11 saattir.
Gliseril gayakolat:
Bu konuda yeterli veri bulunmamaktadır.
5 / 7Biyotransformasyon:
Efedrin hidroklorür:
Karaciğerde çok az miktarda metabolize olur. Oksidatif deaminasyon, demetilasyon, aromatik
hidroksilasyon ve konjügasyon gerçekleşir. Monoamin oksidazlara dayanıklıdır ve verilen
dozun büyük bir bölümü idrarla değişmeden atılır.
Gliseril gayakolat:
%60’ı, 7 saat içinde hidrolize olur.
Eliminasyon:
Efedrin hidroklorür:
Eliminasyon yarı ömrü 3-6 saattir. İdrar pH’ına bağlı olarak değişmektedir. Böbrek yoluyla
atılım, %22-%99 oranındadır. Değişmeden atılan efedrin hidroklorür miktarı da, idrar pH’ına
bağlı olarak değişebilmektedir. İdrar asidik ise %73-%99, idrar alkali ise %21,8-%34,7
oranlarındadır. Oral uygulamayı takiben en fazla atılım 1-2 saatte gerçekleşmektedir.
Gliseril gayakolat:
Eliminasyon yarı ömrü 1 saattir.
Doğrusal/doğrusal olmayan durum:
PEDRİN’in içeriğindeki etkin maddelerin doğrusallık ya da doğrusal olmayan durumu
hakkında yeterli çalışma bulunmamaktadır.
Hastalardaki karakteristik özellikler
Bu konuda yeterli veri bulunmamaktadır.
5.3 Klinik öncesi güvenlilik verileri
Geçerli değildir.
6. FARMASÖTİK ÖZELLİKLER
6.1 Yardımcı maddelerin listesi
Şeker
Muz esansı
Tartrazin
Nipajin M
Nipazol
Deiyonize su
6.2 Geçimsizlikler
Bilinen herhangi bir geçimsizlik bulunmamaktadır.
6.3 Raf ömrü
48 ay.
6 / 76.4 Saklamaya yönelik özel tedbirler
250 C’nin altında oda sıcaklığında saklanır.
6.5 Ambalajın niteliği ve içeriği
Karton kutuda, 5 ml’lik ölçek ve sarı metal vida kapakla kapatılmış amber renkli 100 ml‘lik
cam şişe.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Adı : AROMA İLAÇ SANAYİ VE TİC. A.Ş.
Adresi : Kale Mah. Sanayi Cad. No:82
Misinli-ÇORLU-TEKİRDAĞ
Tel : 0 (282) 675 14 04
Faks : 0 (282) 675 04 05
8. RUHSAT NUMARASI(LARI)
146/69
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 22.11.1988
Ruhsat yenileme tarihi: --------------
10. KÜB’ÜN YENİLENME TARİHİ
7 / 7