1 
 KULLANMA TALİMATI  
 
ALECENSA 150 mg sert kapsül  
 
Ağızdan alınır.  
 
 Etkin madde : Alektinib’dir. Her sert kapsül (161,33 mg alektinib hidroklorür eşdeğeri) 150 
mg alektinib içerir.  
 Yardımcı madde (ler): Kapsül içeriği : Laktoz monohidrat  (inek sütünden elde 
edilmektedir) , hidroksipropilselülöz, sodyum lauril sülfat, karboksimetilselüloz kalsiyum 
ve magnezyum stearat . Kapsül kılıfı:  Karragen an, potasyum klorür, titanyum dioksit 
(E171),  karnauba mumu,  mısır nişastası ve hipromeloz . Baskı mürekkebi: K ırmızı demir 
oksit (E172), sarı demir oksit (E172), FD&C mavi No.2  alüminyum lake (E132), karnauba 
mumu , beyaz şel lak (Lak böceğinin ( Laccifer Lacca Kerr ) lak salgı maddesinden elde 
edilmektedir ), gliseril monooleat , 1-bütanol ve dehidre etil alkol . 
 
Bu ilaç ek izlemeye  tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. bölümün sonuna bakabilirsiniz.  
 
Bu ilac ı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak siz in için  reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde  doktorunuza  bu ilacı 
kullandığınızı söyleyiniz.  
 Bu talimatta yazılanlara aynen uyunuz . İlaç hakkında size önerilen dozun dışında     
yüksek veya düşük  doz kullanmayınız.  
 
 
Bu Kullanma Talimatında : 
     
1. ALECENSA nedir ve ne için k ullanılır?  
2. ALECENSA’yı  kullanmadan önce dikkat edilmesi gerekenler  
3. ALECENSA nasıl kullanılır?  
4. Olası  yan etkiler  nelerdir?  
5. ALECENSA ’nın saklanması  
 
Başlıkları yer almaktadır.  
 
1. ALECENSA nedir ve ne için kullanılır?  
 
ALECENSA 150 mg sert kapsüller , kapsülün kapağı  üzerinde siyah mürekkeple “ALE” yazılı ve 
gövdesi üzerinde siyah mürekkeple “150 mg” ya zılı beyaz sert kapsüllerdir.  Kapsüller blisterde ve 
224 sert kapsül ihtiv a eden çoklu paketler halinde  (56'lık 4 paket) piyasaya sunulmaktadır.  
 2 
 ALECENSA , etkin madde olarak alektinib içeren bir kanser ilacıdır . ALECENSA ‘küçük hücreli 
dışı akciğer kanse ri’ veya ‘KHDAK’ isimli akciğer kanseri tipine sahip yetişkinlerin tedavisi için 
kullanılmaktadır.  
 
ALECENSA “ALK tirozin kinaz ” isimli bir enzimi hedefler. Bu enzim kanser hücre büyümesini 
kontrol etmeye yardımcıdır. ALECENSA kanserinizin büyümesini yavaş latır veya durdurur  ve 
tümörün ameliyat ile çıkarılmasından sonra yeniden oluşmasını engelleyebilir . Kanserinizin 
küçülmesine de yardımcı olabilir.  
 
Eğer küçük hücreli dışı akciğer kanseriyseniz ve tümörünüz anaplastik lenfoma kinaz (ALK) -
pozitif ise, amel iyat ile tümörünüzün çıkarılmasını takiben en fazla 2 yıl süreyle, ALECENSA 
ameliyat sonrası tedavi (adjuvan tedavi) olarak kulla nılabilir.   
 
Eğer küçük hücreli dışı akciğer kanseriniz lokal ileri (cerrahi müdahaleye u ygun olmadığında, 
kanser vücudun diğer  organlarına yayılmamışsa) veya metastatik evre (kanser vücudun diğer 
organlarına yayılmışsa) ve anaplastik lenfoma kinaz (ALK) -pozitif ise (yani kanser hücrelerinizde 
ALK adlı bir gende hata olduğu kabul görmüş yöntemler olan FISH, RT-PCR, yeni nesil di zileme 
yöntemleri veya immünhis tokimya ile  doğrulanmışsa), ALECENSA kanserinizin ilk basamak 
tedavisinde tek başına kullanılır.  
 
Ayrıca, eğer küçük hücreli dışı akciğer kanseriniz lokal ileri veya vücudun başka kısımlarına 
yayılmışsa (metastatik) ve ALK -pozitif ise ve daha önce krizotinib adlı bir ilaçla tedavi 
edilmişseniz, ALECENSA kanserinizin tedavisinde tek başına kullanılır.   
 
Eğer ALECENSA’nın nasıl etki gösterdiğine veya bu ilacın neden sizin için reçete edildiğine dair 
herhangi bir sorunuz varsa dokt orunuza, eczacınıza veya hemşirenize danışınız.  
 
2. ALECENSA ’yı kullanmadan önce dikkat edilmesi gerekenler  
 
ALECENSA’yı  aşağıdaki durumlarda KULLANMAYINIZ  
Eğer;  
 Alektinib veya bu ilacın içindeki diğer bileşenlere alerjiniz varsa .  Emin değilseniz ilacı 
kullanmadan  önce doktorunuz a, eczacınız a veya hemşirenize danışınız.  
  
ALECENSA ’yı aşağıdaki durumlarda DİKKATLİ KULLANINIZ  
ALECENSA’yı kullanmadan önce doktorunuza, eczacınıza veya hemşirenize danışınız:  
 Eğer h erhangi bir zamanda mide veya bağırsakta delinm e (perforasyon) probleminiz 
olduysa veya batın bölgenizin içinde iltihaplanmaya (divertikülit) neden olan bir 
durumunuz varsa veya batın bölgenizin içinde kanser yayılmışsa (metastaz). ALECENSA, 
mide ve bağırsak duvarlarının delinmesi riskini arttırabilir.  
 Eğer “galaktoz intoleransı” veya “kalıtsal laktaz eksikliği” veya “glukoz -galaktoz 
malabsorpsiyonu” olarak bilinen kalıtsal hastalıklarınız varsa  
 
Emin değilseniz ALECENSA’yı almadan önce doktorunuza, eczacınıza veya hemşirenize 
danışınız.  
 
 
 
 3 
 ALECENSA a ldıktan sonra aşağıdaki durumlarda hemen doktorunuzla konuşunuz:  
 Eğer karnınızda veya batın bölgenizde şiddetli ağrı, ateş, titreme, bulantı, kusma veya batın 
bölgenizde sertlik veya şişkinlik hissederseniz. Bu semptomlar mide -bağırsak duvarının 
delinmesin e ait olabilir.  
 
ALECENSA  derhal doktorunuza bildirmeniz gereken yan etkilere neden olabilir. Bunlar 
aşağıdakileri içerir:  
 Karaciğer hasarı (hepatotoksisite). Doktorunuz tedaviye başlamadan önce, ardından 
tedavinizin ilk 3 ayı sırasında her 2 haftada bir v e sonrasında daha seyrek olmak üzere kan 
testleri yapacaktır. Bunun amacı ALECENSA  kullanırken herhangi bir karaciğer sorunu 
yaşayıp yaşamadığınızı kontrol etmektir.  
 Şu belirtilerden herhangi birini yaşarsanız derhal doktorunuza söyleyiniz: derinizde veya  
göz aklarınızda sararma, karın bölgenizin sağ tarafında ağrı, koyu idrar, kaşıntılı cilt, 
normalde olduğundan az acıkma, bulantı veya kusma, yorgun hissetme, normalde 
olduğundan daha kolay kanama veya morarma.  
 Yavaş kalp atışı (bradikardi).  
 Akciğer lerde  iltihab i durum  (enflamasyon)  (pnömonit). ALECENSA  tedavi sırasında 
akciğerlerde şiddetli veya hayati risk taşıyan şişliğe ( iltihabi durumdan kaynaklı ) neden 
olabilir. Belirtiler , akciğer kanserinizin belirtilerine benzeyebilir. Solunum güçlüğü, nefes 
darlığı, mukuslu ya da mukussuz öksürük veya ateş dahil olmak üzere yeni veya kötüleşen 
belirtiler yaşarsanız derhal doktorunuza söyleyiniz.  
 Şiddetli kas ağrısı, hassasiyeti ve güçsüzlüğü (miyalji). Doktorunuz tedavinizin ilk ay ında 
en azından her 2 haftada bir  ve tedavi sırasında gerektiçe kan testleri yapacaktır.  
Açıklanamayan kas ağrısı veya geçmeyen kas ağrısı, hassasiyeti veya güçsüzlüğü dahil 
olmak üzere yeni veya kötüleşen kas problemleri belirtileri yaşarsanız derhal doktorunuza 
söyleyiniz.  
 Kırmızı kan h ücrelerinin anormal parçalanması (hemolitik anemi).  Yorgunluk, zayıflık ve 
nefes darlığı hissederseniz, derhal doktorunuza söyleyiniz.  
 
Daha fazla bilgi için Bölüm 4 “ Olası yan etkiler nelerdir? ”e bakınız . 
 
Işığa duyarlılık  
ALECENSA kullanırken  ve tedavi kesildikten  sonraki 7 gün boyunca güneşe maruz kalmayın ız. 
Güneş yanığını engellemek için 50 veya daha yüksek SPF  (Güneş Koruma Faktörü)  içeren güneş 
kremi ve dudak merhemi kullanmanız gerekir.  
 
Çocuklar ve ergenler  
ALECENSA çocuklar ve ergenler üzerinde ç alışılmamıştır. Bu ilacı çocuklara veya 18 yaşın 
altındaki ergenlere  vermeyiniz.  
 
Testler ve kontroller  
Doktorunuz, ALECENSA kullanırken  herhangi bir karaciğer sorunu nuz veya kas probleminiz olup 
olmadığını kontrol etmek için, tedaviye başlamadan önce, ted avinin ilk 3 ayı süresince her 2 
haftada bir ve daha sonra daha seyrek olarak kan testleri yapacaktır.  
 
Bu uyarılar, geçmişteki  herhangi bir dönemde dahi olsa  sizin için geçerliyse lütfen doktorunuza  
danışınız.  
 
ALECENSA’nın yiyecek ve içecek ile kullanılm ası 4 
 ALECENSA , yiyecekle rle beraber  kullanılmalıdır . 
 
ALECENSA ile tedaviniz sırasında, vücudunuzdaki ALECENSA miktarını 
değiştirebileceklerinden, greyfurt suyu içerken veya greyfurt ya da turunç yerken dikkatli 
olmalısınız.  
 
Kadın hastalar için doğum kont rol bilgilendirmesi  
Bu ilacı kullanırken hamile kalmamalısınız. Hamile kalma ihtimaliniz varsa tedavi sırasında ve 
tedavinin kesilmesinden sonraki en az 5 hafta  boyunca yüksek düzeyde etki gösteren doğum 
kontrol yöntemi kullanmalısınız.  Eğer ALECENSA kulla nırken doğum kontrol hapı 
kullanıyorsanız, doğum kontrol hapının koruyucu etkisi azalabilir.  
 
Erkek hastalar için doğum kontrol bilgilendirmesi  
Bu ilacı kullanırken çocuk sahibi olmamalısınız. Eğer partnerinizin hamile kalma ihtimali varsa 
tedavi sırasında  ve tedavinin kesilmesinden sonraki en az 3 ay boyunca yüksek düzeyde etki 
gösteren doğum kontrol yöntemi kullanmalısınız.  
 
Siz ve partneriniz için doğru doğum kontrolü yöntemleri hakkında doktorunuzla konuşunuz.  
 
Hamilelik  
İlacı kullanmadan önce doktorunu za veya eczacınıza danışınız.  
 
 Hamileyseniz  ALECENSA kullanmayınız çünkü  bebeğinize zarar verebilir.  
 ALECENSA tedavisi sırasında ya da son dozu kullanmanızdan sonraki 5 hafta  içinde 
hamile kalırsanız, derhal doktorunuza bilgi veriniz.  
 ALECENSA tedaviniz  sırasında ya da son dozu kullanmanızdan sonraki 3 ay  içinde 
partneriniz hamile kalırsa  derhal doktorunuza bilgi veriniz ; partnerinizin tıbbi bilgilendirme 
alması gerekir . 
 
Tedaviniz sırasında hamile olduğunuzu fark  ederseniz hemen doktorunuza danışınız.  
 
Emzirme  
İlacı kullanmadan önce doktorunuza veya eczacınıza danışınız.   
 
 ALECENSA’nın anne sütüne geçip geçmediği ve bebeğinize zarar verip vermeyeceği  
bilinmemektedir.  Bebeğinizin zarar görme ihtimaline karşın, bu ilacı kullanırken bebeğinizi 
emzirmeyiniz.  
 
Araç ve makine kullanma  
ALECENSA  kullanırken görme sorunları veya kalp atışında yavaşlama veya bayılma ya da baş 
dönmesine yol açabilecek düşük kan basıncı gelişebileceğinden araç ve makine kullanırken 
özellikle dikkat gösteriniz.  
 
ALECENSA’nın  içeriğinde bulunan bazı yardımcı maddeler hakkında önemli bilgiler  
ALECENSA  kapsüller  laktoz adı verilen bir tür şeker içerir. Eğer daha önceden doktorunuz 
tarafından bazı şekerlere karşı dayanıksızlığınız olduğu söylenmişse bu tıbbi ürünü almadan önce 
doktorunuzla t emasa geçiniz.  
 5 
 Günlük önerilen ALECENSA dozu (1200 mg) 48 mg sodyum ihtiva eder. Bu durum, kontrollü 
sodyum diyetinde olan hastalar için göz önünde bulundurulmalıdır.  
 
Bu tıbbi ürün az miktarda (her “doz” da 100 mg dan az) etanol (alkol) içerir (baskı 
mürekkebinde % 21 oranında bulunan dehidre etil alkol baskı prosesi sırasında tamamen 
uzaklaştırılmaktadır).  
 
Diğer ilaçlar ile birlikte kullanımı  
ALECENSA dışında , reçetesiz veya bitkisel ilaçlar da dahil olmak üzere,  herhangi bir ilacı şu anda 
kullanıyorsa nız, son zamanlarda kullandınız ise veya kullanma olas ılığınız varsa , doktorunuza ya 
da eczacınıza bilgi veriniz. Bunun nedeni, ALECENSA’nın bazı başka ilaçların işlev görme şeklini 
etkileyebilmesidir. Aynı şekilde bazı başka ilaçlar da ALECENSA’nın işlev görme şeklini 
etkileyebilir.  
 
Özellikle aşağıdaki ilaçlardan herhangi birini alıyorsanız doktorunuza veya eczacınıza söyleyiniz:  
 Kalp problemlerinin tedavisinde kullanılan bir ilaç olan digoksin  
 Kan pıhtılarının tedavisinde kullanılan bir ilaç olan dabigat ran eteksilat  
 Şiddetli eklem iltihaplanması, b elli kanser tipleri  ve psoriyazis adlı bir cilt hastalığının 
tedavisinde kullanılan bir ilaç olan metotreksat  
 Belli kanser tiplerinin tedavisinde kullanılan bir ilaç olan nilotinib  
 Belli meme kanseri tiplerinin  tedavisinde kullanılan lapatinib  
 Belli kanser tipleri veya multipl skleroz  (merkezi sinir sistemini etkileyen ve sinirlerin 
etrafındaki koruyucu kılıfta hasara yol açan bir hastalık ) tedavisinde kullanılan bir ilaç olan 
mitoksantron  
 Belli kanser tiplerin in tedavisinde ve vücudun bağışıklık sisteminin nakledilen organı  
reddetmesini önlemek için kullanılan bir ilaç olan everolimus  
 Vücudun bağışıklık sisteminin nakledilen organı  reddetmesini önlemek için kullanılan bir 
ilaç olan sirolimus  
 Belli kanser tipler inin tedavisinde kullanılan bir ilaç olan topotekan  
 AIDS/HIV tedavisinde kullanılan ilaçlar (örn. ritonavir, sakinavir)  
 Enfeksiyonların tedavisinde kullanılan ilaçlar. Bunlar fungal enfeksiyonları tedavi eden 
ilaçlar (ketokonazol, itrakonazol, vorikonazol,  posakonazol gibi antifungaller) ve belli 
bakteriyel enfeksiyon tiplerinin tedavisinde kullanılan ilaçları (telitromisin gibi 
antibiyotikler) içerir . 
 Depresyon tedavisinde kullanılan bitkisel bir ilaç olan sarı kantaron  
 Nöbetlerin veya atakların durdurulma sı için kullanılan ilaçlar (fenitoin, karbamazepin veya 
fenobarbital gibi anti -epileptikler)  
 Tüberküloz tedavisinde kullanılan ilaçlar (örn. rifampisin, rifabutin)  
 Depresyon tedavisinde kullanılan bir ilaç olan nefazodon  
 
Doğum kontrol hapları  
ALECENSA ’yı doğum kontrol hapları kullanırken alırsanız, doğum kontrol haplarının etkililiği 
azalabilir.  
 
Eğer reçeteli ya da reçetesiz herhangi bir ilacı  veya bitkisel  şu anda kullanıyorsanız veya son 
zamanlarda kullandınız ise , lütfen doktorunuza ve ya eczacınıza bunlar hakkında bilgi veriniz.  
 
3. ALECENSA nasıl kullanılır?  
 6 
 Uygun kullanım ve doz/uygulama sıklığı için talimatlar : 
ALECENSA’yı her zaman doktorunuzun  veya eczacınızın  size tavsiye ettiği şekilde 
kullanmalısınız. Eğer emin değ ilseniz dokt orunuz, eczacını z ya da hemşireniz ile  beraber kontrol 
etmelisiniz.  
 
ALECENSA tedavinize başlamadan önce doktorunuz, küçük hücreli dışı akciğer kanserinizin 
ALK -pozitif olduğunun (yani kanser hücrelerinizde ALK (anaplastik lenfoma kinaz) adlı bir gende 
hata olduğunun) valide bir ALK testi ile doğrulanmasını sağlayacaktır.  
 
Önerilen doz günde iki kez  alınacak  4’er kapsüldü r (toplamda 600 mg) . Bunun anlamı h er gün 
toplam 8 kapsül olmak üzere toplamda 1200 mg ’dır.  
 
Eğer ALECENSA tedavisi öncesinde şiddetli k araciğer problemleriniz varsa önerilen doz günde 
iki kez alınacak 3’er kapsüldür (toplamda 450 mg). Bunun anlamı her gün toplam 6 kapsül olmak 
üzere toplamda 900 mg’dır.  
 
Kendinizi iyi hissetmemeniz durumunda doktorunuz bazen dozunuzu azaltabilir, tedavini ze kısa 
süreli olarak  ara verebilir  veya tamamen kesebilir.  
 
ALECENSA’yı aldıktan sonra kusarsanız, ilacı tekrar almayınız ve planlanan doz şemasına göre 
sonraki dozu alınız.  
 
Doz ayarlamaları:  
ALECENSA dozunun değiştirilmesine ilişkin tavsiyeler Tablo 1’d e sunulmaktadır.  
 
Tablo 1  Doz azaltma şeması  
Doz azaltma şeması  Doz düzeyi  
Doz 600 mg günde iki kez  (günde 8 kapsül)  
İlk doz azaltımı  450 mg günde iki kez  (günde 6 kapsül)  
İkinci doz azaltımı  300 mg günde iki kez  (günde 4 kapsül)  
 
Aşağıda listelenen y an etkiler in görülmesi durumunda doktorunuz gerekirse dozu düşürebilir 
(günde 8 kapsül yerine 6 kapsül ya da 4 kapsül almanızı isteyebilir), kısa süreliğine tedavinizi 
durdurabilir veya tedavinizi tamamen sonlandırabilir : 
- Akciğer enflamasyonu ( interstisyel  akciğer hastalığı/pnömonit) geçirmeniz durumunda, 
ALECENSA kullanımı dışında bir neden belirlenemezse ; doktorunuz tedaviyi kalıcı olarak 
sonlan dıracaktır.  
- Kanınızda alanin aminotransferaz (ALT) veya aspartat aminotransferaz (AST) adı verilen 
maddelerin no rmal üst limitin 5 katı ndan fazla  ve bilirubinin normal üst limitin 2 katı veya 
daha fazlası oranda artışı görülürse (karaciğerinizle ilgili sorunların göstergesi olabilir); 
doktorunuz tedaviye geçici olarak ara verecek ve sonra daha düşük dozda tekrar 
başlatacaktır.  
- Kanınızda ALT veya AST düzeylerinin normal üst limitin 3 katından fazla ve bilirubinin 
normal üst limitin 2 katından fazla oranda yükseldiği ancak beraberinde safra akışında 
azalma ve kırmızı kan hücrelerinin yıkımının görülmediği durumlarda; d oktorunuz tedaviyi 
kalıcı olarak sonlandıracaktır.  
- Şiddetli ve tıbbi müdahale gerektirecek ölçüde bradikardi (kalp atım hızında yavaşlama) 
görülürse; doktorunuz tedaviye geçici olarak ara verecek ve sonra aynı dozda veya daha 
düşük dozda tekrar başlatacakt ır.  7 
 - Hayatınızı tehdit edebilecek ve acil tıbbi müdahale gerektirecek ölçüde bradikardi (kalp 
atım hızında yavaşlama) görülürse; doktorunuz tedaviye geçici olarak ara verecek ve sonra 
aynı dozda veya daha düşük dozda tekrar başlatacaktır. Bu durum tekrar e derse doktorunuz 
tedaviyi kalıcı olarak sonlandıracaktır.  
- Kanınızda kreatin fosfokinaz adı verilen maddenin normal üst limitin 5 katından fazla 
oranda artışı görülürse (kas hasarının göstergesi olabilir); doktorunuz tedaviye geçici olarak 
ara verecek ve so nra aynı dozda tekrar başlatacaktır.  
- Kanınızda kreatin fosfokinaz adı verilen maddenin normal üst limitin 10 katı oranda artışı 
görülürse veya ikinci kez normal üst limitin 5 katından fazla oranda artışı görülürse (kas 
hasarının göstergesi olabilir); dokto runuz tedaviye geçici olarak ara verecek ve sonra daha 
düşük  dozda tekrar başlatacaktır.  
 
Uygulama yolu ve metodu : 
ALECENSA , ağızdan yiyeceklerle birlikte alınmalıdır.  
  
Her bir ALECENSA kapsülü nü bütün olarak yutun uz. Kapsülleri açmayın ız veya eritmeyin iz. 
 
 
Değişik yaş grupları : 
 
Çocuklarda kullanım ı: 
ALECENSA’nın çocuklardaki ve ergenlerdeki  (18 yaşından küçükler)  güvenliliği ve etkili liği 
belirlenmemiştir. B u nedenle kullanılması önerilmez . 
 
Yaşlılarda kullanım ı: 
65 yaş ve üzeri hastalarda ALECENSA’nın güvenliliği ve etkililiğine ilişkin kısıtlı veriler, yaşlı 
hastalarda doz ayarlamasının gerekli olmadığını düşündürmektedir. 80 yaş üzeri hastalar için veri 
yoktur.  
 
Aşırı vücut ağırlığı (130 kg’ın üzerinde):  
ALECENSA ile yapılan çalışmalarda vücut ağırlı kları 36,9 -123 kg aralığında olan hastalarda, 
ALECENSA’nın etkisinin azaldığı görülmemiştir. Ancak vücut ağırlığı 130 kg’ın üzerinde olan 
hastalar için veri yoktur.  
 
Özel kullanım durumları : 
 
Böbrek yetmezliği : 
Hafif veya orta derecede böbrek  yetmezliği ol an hastalarda doz ayarlaması gerekmemektedir.  
 
ALECENSA şiddetli böbrek  yetmezliği hastalarında incelenmemiştir. Bununla birlikte, alektinibin 
böbrekle atılımı ihmal edilebilir boyutta olduğundan, şiddetli böbrek  yetmezliği hastalarında doz 
ayarlaması ger ekmemektedir . 
 
Karaciğer yetmezliği : 
Hafif veya orta derecede karaciğer  yetmezliği olan hastalarda doz ayarlaması gerekmemektedir.  
 
Eğer ALECENSA tedavisi öncesinde şiddetli karaciğer problemleriniz varsa doktorunuz size daha 
düşük bir doz kullanmanızı sö yleyecektir.  
 8 
 Eğer ALECENSA’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla ALECENSA kullandıysanız  
ALECENSA’da n kullanmanız gerekenden fazla sını kullanmış sanız  bir doktor ile  konuşun uz veya 
hemen hastaneye gidiniz . Yanınıza ilaç paketinizi de alınız.  
 
ALECENSA’dan  kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
ALECENSA ’yı kullanmayı unutursanız  
Eğer bir dozu almayı un utursanız , sonraki doza 6 saatten fazla varsa, hatırlar hatırlamaz eksik dozu 
alınız. Sonraki doza 6 saatten az varsa, eksik dozu atlayın ız. Daha sonra normal zamanında bir 
sonraki dozu alın ız. 
 
Unutulan dozları dengelemek için çift doz almayınız.  
 
ALECENS A kullandıktan sonra kusarsanız  
ALECENSA kullandıktan sonra kusarsanız, ekstra doz almayıp bir sonraki dozu normal 
zamanında alınız.  
 
ALECENSA ile tedavi sonl andırıldığında oluşabilecek etkiler  
Doktorunuzla konuşmadan bu ilacı kullanmayı  kesmeyin iz. Doktor unuzun sizin için belirlediği 
süre boyunca günde iki kez ALECENSA kullanmanız  önemlidir.  
 
Eğer b u ilacın kullanımı ile ilgili  ilave sorularınız olursa doktorunu za, eczacınıza ya da he mşirenize  
danışınız.  
 
4. Olası yan etkiler nelerdir?  
 
Tüm ilaçlar gibi, ALECENSA da yan etkilere neden olabilir ancak bu etkiler herkeste 
görülmeyebilir.  Yan etkiler yaşarsanız, doktorunuz dozu düşürebilir, kısa süreliğine tedavinizi 
durdurabilir veya tamamen sonlandırabilir.  
 
Yan etkiler, aşağıdaki kategorilerde gösterildiği ş ekilde sıralanmıştır:  
Çok yaygın   : 10 hastanın en az 1’inde görülebilir.  
Yaygın                    : 10 hastanın birinden az, fakat 100 hastanın birinden fazla görülebilir.  
Yaygın olmayan     : 100 hastanın birinden az, fakat 1 .000 hastanın birinden fazl a görülebilir.  
Seyrek                     : 1.000 hastanın birinden az, fakat 10 .000 hastanın birinden fazla görülebilir.  
Çok seyrek              : 10.000 hastanın birinden az görülebilir.  
Bilinmiyor                    : Eldeki verilerden hareketle tahmin edilemiyor.  
 
Asağıdakilerden biri olursa, ALECENSA’yı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne ba şvurunuz:  
 
 Nefes alıp verme veya yutma güçlüğü  
 Yüzde, dudaklarda, dilde veya boğazda şişme  
 Kırmızı re nkli döküntü veya şiş yumruların eşlik ettiği şiddetli deri kaşıntısı  
 9 
 Bunların hepsi çok ciddi yan etkilerdir.   
 
Eğer bunlardan biri sizde mevcut ise, sizin ALECENSA’ya karsı ciddi alerjiniz var demektir. 
Acil tıbbi müdahaleye veya hastaneye yatırılmanıza  gerek olabilir.  
 
Aşağıdaki yan etkilerden herhangi birini fark ederseniz derhal doktorunuza bildiriniz veya 
size en yakın hastanenin acil bölümüne ba şvurunuz : 
 
 Potansiyel yavaş kalp atışı belirtileri;  
Bayılma, baş dönmesi ve düşük kan basıncı .  
 Potansiyel  karaciğer problemleri belirtileri;  
Derinizde veya göz aklarınızda sararma, bulantı veya kusma , karın bölgenizin sağ tarafında 
ağrı, koyu idrar, kaşıntılı cilt, normalde olduğundan daha az acıkma, yorgun hissetme, 
normalde olduğundan daha kolay kanama veya  morarma.  
 Potansiyel kas problemleri belirtileri;  
Açıklanamayan kas ağrısı veya geçmeyen kas ağrısı, hassasiyeti veya güçsüzlüğü dahil 
olmak üzere yeni veya kötüleşen kas problemleri belirtileri . 
 Potansiyel akciğer iltihabı  belirtileri – pnömonit;  
Solunum güçlüğü, nefes darlığı veya mukuslu ya da mukussuz öksürük veya ateş dahil yeni 
veya kötüleşen belirtiler – belirtiler akciğer kanserinizin belirtilerine benzeyebilir . 
ALECENSA , akciğerlerde şiddetli veya hayati risk taşıyan enflamasyona neden olabilir.  
 Yorgunluk, zayıflık ve nefes darlığı hissi (hemolitik anemi olarak bilinen, k ırmızı kan 
hücrelerinin anormal parçalanmasın ın olası belirtileri)  
 
Bunların hepsi ciddi yan etkilerdir. Acil tıbbi müdahale gerekebilir. Yukarıdaki belirtilerden 
herhangi birini fa rk ederseniz, derhal doktorunuza bilgi veriniz.  Doktorunuz gerekirse dozu 
düşürebilir, kısa süreliğine tedavinizi durdurabilir veya tamamen sonlandırabilir.  
 
Diğer yan etkiler  
Aşağıdaki yan etkilerden herhangi birini fark ederseniz, derhal doktorunuza, ecz acınıza ya da 
hemşirenize bilgi veriniz.  
 
Çok yaygın : 
 Karaciğer problemlerini kontrol etmek üzere yürütülen kan testlerinde anormal bulgular 
(yüksek alanin aminotransferaz  (ALT) , aspartat aminotransferaz (AST) ve bilirubin 
düzeyleri)  
 Kas hasarını kontrol e tmek üzere yürütülen kan testlerinde anormal bulgular (yüksek kan 
kreatinin fosfokinaz düzeyleri)  
 Karaciğer hastalığı veya kemik bozukluklarını kontrol etmek için yürütülen kan testlerinde 
anormal bulgular (yüksek alkalin fosfataz düzeyi)  
 Kırmızı kan hücre leri sayısında bir azalmadan  (anemi olarak bilinir)  ötürü yorgun, güçsüz 
hissedebilir veya nefes darlığı çekebilirsiniz  
 Kusma – ALECENSA  dozunu aldıktan sonra kusarsanız ekstra doz almayın ız, bir sonraki 
dozunuzu normal zamanında alın ız 
 Kabızlık  
 İshal  
 Bulantı 
 Döküntü  
 Vücutta sıvı birikimine bağlı şişlik (ödem)  10 
  Kilo artışı  
 
Yaygın:  
 Böbrek fonksiyonunu kontrol etmek için yürütülen kan testlerinde anormal bulgular 
(yüksek kan kreatinin düzeyi)  
 Ağızdaki mukoz zar tabakasında iltihap  
 Güneş ışığına duyarlılık – ALECENSA kullanırken ve ilacı bıraktıktan sonra 7 gün 
boyunca uzun sürelerle güneşe maruz kalmayınız. Güneş yanıklarına karşı koruma için 50 
faktör veya üzerinde Güneş Koruma Faktörü değerine sahip güneş kremi ve dudak 
merhemi kullanmanız gerekmektedir.  
 Tat alma duyusunda değişiklik  
 Bulanık görme, görme kaybı, görüş alanında siyah noktalar veya beyaz lekeler ve çift 
görme (gözlerinizle ilgili sorunlar)  
 Kandaki ürik asit seviyelerinde artış (hiperürisemi)  
 
Yaygın olmayan:  
 Böbrek fonksiyonunun hızla bozulma sı dahil  böbrek problemleri  (akut böbrek hasarı)  
 
Eğer b u kullanma talimatında bahsi geç meyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması :  
Kullanma Talimatı ’nda yer alan veya almayan h erhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız.  
 
5. ALECENSA’nın saklanması  
 
ALECENSA’yı çocukların göremeyeceği , erişemeyeceği yerlerde ve ambalajında saklayınız.  
 
 30°C altındaki oda sıcaklığında saklayınız.  
 Orijinal ambalajında, ışıktan ve nemden koruyarak saklanmalıdır.  
 
Son kullanma tarihi geçmiş veya kullanılmayan ilaçları çöp e atmayınız! Çevre , Şehircilik ve 
İklim Değişikliği Bakanlığı ’nca belirlenen toplama sistemine veriniz.  
 
Son kullanma tarihiyle uyumlu olarak kullanınız.   
 
Ambalajdaki son kullanma tarihinden sonra  ALECENSA’yı  kullanmayınız.  
 
Eğer üründe ve/veya ambalajın da bozukluklar fark ederseniz ALECENSA’yı kullanmayınız.  
 
Ruhsat sahibi:  
Roche Müst ahzarları Sanayi Anonim Şirketi  
Sarıyer  - İstanbul  
 11 
 Üretim yeri:   
Excella GmbH & Co. KG  
Feucht , Almanya  
 
Bu kullanma talimatı  --/--/---- tarihinde onaylanmıştır.  
 
 