KISA ÜRÜN BİLGİSİ
1. BEŞERİ TIBBİ ÜRÜNÜN ADI
REKTAFALK 500 mg Supozituvar
2. KALİTATİF VE KANTİTATİF BİLEŞİM
Etkin madde:
Her bir supozituvar, etkin madde olarak 500 mg mesalazin içerir.
Yardımcı madde(ler):
Yardımcı maddeler için 6.1' e bakınız.
3. FARMASÖTİK FORM
Supozituvar
REKTAFALK, beyaz-krem renkte, torpido şeklinde supozituvarlardır.
4. KLİNİK ÖZELLİKLER
4.1. Terapötik endikasyonlar
Rektumda sınırlı ülseratif kolitin akut tedavisinde endikedir.
4.2. Pozoloji ve uygulama şekli Pozoloji/ uygulama sıklığı ve süresi:
Yetişkinler:
Hastanın klinik gereksinimine bağlı olarak, günde üç kez 1 adet REKTAFALK (günde 1500 mg
mesalazine eşdeğer) rektuma yerleştirilir.
Remisyon sağlandığında, tekrarı önlemek için günde üç kez 250 mg mesalazin içeren (örneğin;
diğer formu olan REKTAFALK 250 mg Supozituvar) 1 adet supozituvara düşürülmelidir.
1 / 10Uygulama şekli:
REKTAFALK sabah, öğlen ve akşam günde üç kez rektum içine yerleştirilerek kullanılmalıdır.
Tedavi ile istenen sonuç ancak REKTAFALK ile tedavinin düzenli ve doğru bir şekilde
kullanılmasıyla elde edilebilecektir.
Özel popülasyonlara ilişkin ek bilgiler
Böbrek/ Karaciğer yetmezliği:
Karaciğer fonksiyon bozukluğu olan hastalarda dikkatli kullanılmalıdır.
Böbrek fonksiyonları bozuk olan hastalarda kullanılması önerilmez.
Tedavi sırasında böbrek fonksiyonları bozulursa, mesalazinin yol açtığı renal toksisite
düşünülmelidir.
Şiddetli böbrek ve karaciğer yetmezliği olan hastalarda kontrendikedir.
Pediyatrik popülasyon:
REKTAFALK’ ın çocuklarda etki yaptığına dair çok az deneyim ve sınırlı sayıda doküman vardır.
Geriyatrik popülasyon:
Yetişkinler için verilen pozoloji ve uygulama şekli geriyatrik popülasyon için de geçerlidir.
4.3. Kontrendikasyonlar
REKTAFALK, aşağıdaki durumlarda kontrendikedir:
- Etken maddeye, salisilatlara ya da 6.1 bölümünde listelenen diğer bileşenlere karşı bilinen
duyarlılığı olanlarda,
- Şiddetli karaciğer veya böbrek yetmezliği olan hastalarda
4.4. Özel kullanım uyarıları ve önlemleri
Tedaviye başlamadan önce ve tedavi sırasında hekimin isteğine göre kan testleri (diferansiyel kan
sayımı, ALT veya AST gibi karaciğer fonksiyon testleri ve serum kreatinin) ve idrar muayenesi
2 / 10(dipstick test) yapılmalıdır. Kontroller tedaviye başlandıktan 14 gün sonra yapılmalı ve 4 haftalık
aralarla 2-3 kez tekrarlanmalıdır.
Bulgular normal ise, kontroller 3 aylık aralarla yapılabilir. Eğer ilave belirtiler gelişir ise, kontrol
muayeneleri hemen yapılmalıdır.
Karaciğer fonksiyon bozukluğu olan hastalarda dikkatli kullanılmalıdır.
Böbrek fonksiyon bozukluğu olan hastalarda kullanılması önerilmez. Tedavi sırasında böbrek
fonksiyonları bozulursa mesalazinin yol açtığı renal toksisite düşünülmelidir.
Mesalazin kullanımı ile % 100 Mesalazin içerikli taşlar içeren nefrolitiazis vakaları rapor edilmiştir.
Tedavi sırasında yeterli sıvı alımının sağlanması önerilir.
Özellikle astım olmak üzere akciğer hastalığı olan hastalar REKTAFALK tedavisi sırasında çok
dikkatli bir şekilde izlenmelidir.
Sülfasalazin içeren ilaçlarla yan etki görülme öyküsü olan hastalarda, REKTAFALK tedavisine
yalnızca dikkatli bir hekim muayenesi ile başlanmalıdır. REKTAFALK abdominal kramplar, akut
karın ağrısı, ateş, şiddetli baş ağrısı ve deride döküntü gibi akut intolerans reaksiyonlarına neden
olursa tedavi hemen kesilmelidir.
4.5. Diğer tıbbi ürünler ile etkileşimler ve diğer etkileşim şekilleri
Karşılıklı etkileşime ilişkin özel araştırmalar yapılmamıştır.
Mesalazin beraberinde azatiyoprin, 6-merkaptopürin ya da tioguanin ile tedavi görmekte olan
hastalarda, azatiyoprinin, 6-merkaptopürinin ya da tioguaninin miyelosüpresif etkilerinde olası artış
dikkate alınmalıdır.
Mesalazinin, varfarinin antikoagülan etkisini azaltmasına ilişkin zayıf kanıt vardır.
Özel popülasyonlara ilişkin ek bilgiler
Pediyatrik popülasyon:
REKTAFALK 'in çocuklarda etki yaptığına dair çok az deneyim ve sınırlı sayıda doküman vardır.
3 / 104.6. Gebelik ve laktasyon
Genel tavsiye
Gebelik kategorisi B'dir.
Çocuk doğurma potansiyeli bulunan kadınlar/ Doğum kontrolü (Kontrasepsiyon)
REKTAFALK 'ın çocuk doğurma potansiyeli bulunan kadınlara herhangi bir etkisi veya doğum
kontrolü (kontrasepsiyon) için kullanılan ilaçlarla herhangi bir etkileşimi bildirilmemiştir.
Gebelik dönemi
REKTAFALKın gebe kadınlardaki kullanımına ilişkin yeterli veri yoktur. Sınırlı sayıda gebelikte
maruz kalma olgularına ilişkin veriler, REKTAFALK’ın gebelik üzerinde ya da fetüsün/yenidoğan-
çocuğun sağlığı üzerinde advers etkileri olduğunu göstermemektedir. Bugüne kadar herhangi önemli
bir epidemiyolojik veri elde edilmemiştir.
Oral yol ile alınan nıesalazinde hayvanlar üzerinde yapılan çalışmalar, gebelik/embriyonal/fetal
gelişim/doğum ya da doğum sonrası gelişim ile ilgili olarak doğrudan ya da dolaylı zararlı etkiler
olduğunu göstermemektedir.
İzole tek bir vakada gebelik sırasında yüksek mesalazin dozunun uzun süreli uygulanması neticesinde
(2 - 4 g/gün, oral) yeni doğan bebekte böbrek yetmezliği bildirilmiştir.
REKTAFALK, gebelik sırasında ancak beklenen faydanın potansiyel riskten fazla olması halinde
uygulanmalıdır.
Laktasyon dönemi
N-asetil-5-aminosalisilik asit ve daha az miktarda mesalazin anne sütüne geçmektedir. Emziren
annelerdeki etkisine ilişkin sınırlı bilgi mevcuttur. Diyare gibi aşırı duyarlılık reaksiyonları
emzirilen bebeklerde göz ardı edilemez. Emzirmenin durdurulup durdurulmayacağına ya da
REKTAFALK tedavisinin durdurulup durdurulmayacağına tedaviden kaçınılıp
kaçınılmayacağına ilişkin karar verilirken, emzirmenin çocuk açısından faydası ve REKTAFALK
tedavisinin emziren anne açısından faydası dikkate alınmalıdır. Eğer bebekte diyare gelişirse
4 / 10mesalazin kullanımı sonlandırılmalıdır.
Üreme yeteneği/Fertilite
İnsanlarda üreme yeteneği/fertilite üzerine etkisi bilinmemektedir.
4.7. Araç ve makine kullanımı üzerindeki etkiler
Araç ve makine kullanma yeteneği üzerinde hiçbir etki görülmemiştir ya da ihmal edilebilir
derecede etki görülmüştür.
4.8. İstenmeyen etkiler
Aşağıdaki sıklık verilerine göre yan etkiler değerlendirilmiştir:
Mesalazin uygulamasının ardından aşağıdaki istenmeyen etkiler gözlemlenmiştir:
Çok yaygın: (≥1/10);
Yaygın: (≥1/100 ila <1/10)
Yaygın olmayan (≥1/1.000 ila <1/100)
Seyrek: ( > 1/10.000 ila 1/1000)
Çok seyrek: (< 1/10.000)
Bilinmiyor: Eldeki verilerden hareketle tahmin edilemiyor.
Kan ve lenf sistemi hastalıkları
Çok seyrek: Bozulan kan sayımı (aplastik anemi, agranülositoz, pansitopeni, nötropeni,
lökopeni, trombositopeni)
Bağışıklık sistemi hastalıkları
Çok seyrek: Alerjik egzantem, ilaç ateşi, lupus eritomatozus sendromu, pankolit gibi
hipersensitivite reaksiyonları
Sinir sistemi hastalıkları
Seyrek: Baş ağrısı, sersemlik
Çok seyrek: Periferal nöropati
5 / 10Kardiyak hastalıklar
Seyrek: Miyokardit, perikardit
Solunum, göğüs bozuklukları ve mediastanal hastalıklar
Çok seyrek: Alerjik ve fibrotik akciğer reaksiyonları (dispne, öksürük, bronkospazm,
alveolit, pulmoner eozinofili, akciğer infiltrasyonu, pnömoni)
Gastrointestinal hastalıklar
Seyrek: Karın ağrısı, diyare, gaz, bulantı, kusma, konstipasyon
Çok seyrek: Akut pankreatit
Hepatobiliyer hastalıklar
Çok seyrek: Karaciğer fonksiyon testlerinde değişiklikler (transaminazlarda ve kolestaz
parametrelerinde artış), hepatit, kolestatik hepatit
Deri ve deri altı doku hastalıkları
Seyrek: Işığa duyarlılık*
Çok seyrek: Alopesi
*Işığa duyarlılık Atopik dermatit ve atopik egzama gibi önceden var olan cilt rahatsızlığı olan
hastalarda daha ciddi reaksiyonlar bildirilmiştir.
Kas-iskelet bozuklukları, bağ doku ve kemik hastalıkları
Çok seyrek: Miyalji, artralji
Böbrek ve idrar yolu hastalıkları
Çok seyrek: Akut ve kronik intersitisyel nefrit ve böbrek yetmezliğini içeren böbrek fonksiyon
bozuklukları
Bilinmiyor: Nefrolitiasiz (ilave bilgi için bkz. Bölüm 4.4)
Üreme sistemi hastalıkları
Çok seyrek: Oligospermi (geri dönüşümlü)
6 / 10Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)'ne bildirmeleri gerekmektedir (www.titck.gov.tr; e­ posta: tufam@titck.gov.tr; tel: 0 800
314 00 08; faks: 0 312 218 35 99)
4.9. Doz aşımı ve tedavisi
Aşırı doz üzerine (örneğin oral olarak aşırı dozda mesalazin ile intihar teşebbüsü) renal veya hepatik
toksisite göstermeyen seyrek veriler vardır. Özel bir antidotu yoktur, tedavi semptomatik ve
destekleyicidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İntestinal anti-inflamatuvar ajanlar; aminosalisilik; aminosalisilik asit ve
benzeri ajanlar
ATC kodu: A07 EC 02
Antienflamatuvar etki mekanizması bilinmemektedir. İn vitro çalışmaların sonuçları lipoksijenaz
inhibisyonunun etkili olabileceğini göstermektedir.
Bağırsak mukozasındaki prostaglandin konsantrasyonları üzerine etkisi de gösterilmiştir. Mesalazin
(5-Aminosalisilik asit/5-ASA) reaktif oksijen bileşenlerin radikal tutucusu olarak da etki
göstermektedir.
Rektal yol ile uygulanan mesalazin, bağırsakta lokal olarak etkilidir ve ince bağırsağın luminal
bölümünün mukoza ve submokozasında başlıca lokal etki gösterir. Mesalazinin inflamasyon
bölgesinde bulunması önemlidir. Bu nedenle mesalazinin sistemik biyoyararlanım/plazma
konsantrasyonları, terapötik etkinlik ile değil güvenlilik ile ilişkili bir faktördür.
7 / 105.2. Farmakokinetik özellikler
Emilim:
Mesalazin emilimi en yüksek oranda bağırsağın proksimal bölgelerinde, en düşük oranda da
bağırsağın distal bölgelerinde gerçekleşir.
Hem tek doz hem de birkaç haftalık günde üç kez 500 mg mesalazin ile tekrarlı doz tedavisinden
sonra 5-ASA pik plazma konsantrasyonları 0.1 mikrogram/ml ve 1.0 mikrogram/ml aralığında, asıl
metabolit N-Ac-5-ASA'nın pik plazma konsantrasyonları ise
0.3 mikrogram/ml ve 1.6 mikrogram/ml aralığındadır. Bazı olgularda, 5-ASA pik plazma
konsantrasyonları uygulamadan bir saat sonra elde edilir.
Dağılım:
Teknesyum işaretli 500 mg mesalazin (REKTAFALK) ile yapılan sintigrafik araştırmalar,
supozituvarın pik dağılımının vücut sıcaklığında eridikten 2-3 saat sonra olduğunu göstermiştir.
Dağılım öncelikle, rektum ve rektosigmoid bağlantısında sınırlıdır. Bu nedenle REKTAFALK
özellikle proktit (rektumun ülseratifkoliti) tedavisine uygundur.
Biyotransformasyon:
Mesalazin presistemik olarak bağırsak mukozasında ve karaciğerde farmakolojik açıdan inaktif
metaboliti olan N-asetil-5-aminosalisilik aside (N-Ac-5-ASA) dönüşür. Asetilasyon, hastanın
asetilatör fenotipinden bağımsız olarak gerçekleşmektedir. Bazı asetilasyon işlemi kalın bağırsak
bakterileri tarafından oluşmaktadır. Mesalazin ve N-Ac-5-ASA'nın proteine bağlanma oranları
sırasıyla % 43 ve % 78'dir.
Eliminasyon:
Mesalazin ve metaboliti olan N-Ac-5-ASA feçes (asıl kısmı) ile birlikte renal (miktarı uygulama
şekline, farmasötik formuna ve mesalazinin salınma yoluna bağlı olarak %20 - % 50 arasında değişir)
ve biliyer (küçük bir kısmı) yollarıyla atılmaktadır. Renal atılım temelde N-Ac-5-ASA şeklinde
gerçekleşir. Ağız yoluyla toplam uygulanan mesalazin dozunun yaklaşık % l 'i temelde N-Ac-5-ASA
şeklinde anne sütüne geçer.
500 mg mesalazinin tek bir dozundan sonra (72 saat içinde) uygulanan 5-ASA dozun yaklaşık %11'i
ve birkaç haftalık günde üç kez 500 mg mesalazin ile tekrarlı doz tedavisinden sonra uygulanan 5-
8 / 10ASA dozun yaklaşık % 13' ü idrarda geri kazanılmıştır. Uygulanan dozun yaklaşık % 10'u safra yolu
ile elimine edilmiştir.
Doğrusallık/Doğrusal olmayan durum:
Veri yoktur.
5.3. Klinik öncesi güvenlilik verileri
Mesalazin üzerinde güvenlilik farmakolojisi, genotoksisite, karsinojenite (sıçanlarda) veya üreme
toksisitesi çalışmalarından elde edilen preklinik veriler, insanlar için özellikli bir tehlike
göstermemiştir.
Toksisite çalışmalarında, mesalazinin oral olarak yüksek dozda tekrarlı uygulanmasından sonra
böbrek toksisitesi (böbrek papiller nekrozu ve tüm nefron veya proksimal kıvrımlı tübüllerinin
epitelyal hasarı) gözlenmiştir. Bu bulguların klinik önemi belirsizdir.
6. FARMASÖTİK ÖZELLİKLERİ
6.1. Yardımcı maddelerin listesi
Witepsol W 45 (katı yağ)
6.2. Geçimsizlikler
Geçerli değil.
6.3. Raf ömrü
24 ay
6.4. Saklamaya yönelik özel tedbirler
25°C'nin altında oda sıcaklığında, orijinal ambalajında saklayınız ve ışıktan koruyunuz.
6.5. Ambalajın niteliği ve içeriği
Karton kutuda PVC/LDPE blister ambalaj içinde.
Her bir karton kutu, 30 adet supozituvar içerir.
9 / 106.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller 'Tıbbi atıkların kontrolü yönetmeliği' ve 'Ambalaj
ve Ambalaj Atıklarının Kontrolü yönetmelikleri' ne uygun olarak imha edilmelidir.
7. RUHSAT SAHİBİ
BEYMED İLAÇ SAN. ve TİC. A.Ş.
Yakuplu Mah. Osmangazi Cad. No: 3/1 Beylikdüzü/İSTANBUL/TÜRKİYE
Tel: (0 850 ) 711 11 00
Fax: (0 212 ) 433 22 25
8. RUHSAT NUMARASl(LARI)
2022/243
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 12.05.2022
Ruhsat yenileme tarihi:
10. KÜB' ÜN YENİLENME TARİHİ
10 / 10