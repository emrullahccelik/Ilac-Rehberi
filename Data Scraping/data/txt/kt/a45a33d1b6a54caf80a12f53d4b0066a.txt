1 / 8 
 KULLANMA TALİMATI  
 
ZADOSS 20 mg/20 ml I.V. Enjeksiyonluk Çözelti İçeren F lakon  
Damar içine uygulanır.  
Steril, sitotoksik  
 
Etkin madde: Her flakon  1 ml’sinde 1 mg idarubisin hidroklorür ; 20 ml’sinde (toplam hacim) 
20 mg idarubisin hidroklorür içerir.  
Yardımcı madde(ler):  Gliserin, hidroklorik asit, enjeksiyonluk su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya  ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız.  
 
Bu Kullanma Talimatında :  
1. ZADOSS  nedir ve ne için kullanılır?  
2. ZADOSS ’u kullanmadan önce dikkat edilmesi gerekenler  
3. ZADOSS  nasıl kullanılır?  
4. Olası yan etkiler nelerdir?  
5. ZADOSS ’un saklanması  
Başlıkları yer almaktadır.  
 
1. ZADOSS  nedir ve ne için kullanılır?  
ZADOSS, antrasiklin  adı verilen  gruba dahil bir ilaçtır. Bu grup ilaçlar kanser tedavisinde 
(kemoterapi) kullanılır.  
 
ZADOSS çözelti halinde renksiz bir cam şişe içinde bulunmaktadır. Her cam şişe, etkin 
madde olarak kırmızı -turuncu renkli, berrak, gözle görünür partikül içermeyen çözelti halinde 
20 mg idarubisin  (idarubisin  hidroklorür  şeklinde)  içerir.  Her kutu bir adet cam şişe 
içermektedir.  
 
ZADOSS  lösemi tedavisinde kullanılmaktadır.  
 
 
 
 
 2 / 8 
 2. ZADOSS ’u kullanmadan önce dikkat edilmesi gerekenler  
ZADOSS ’u aşağıdaki durumlarda KULLANMAYINIZ  
Eğer,  
 İdarubisin ’e veya  ZADOSS ’un diğer herhangi  bir bileşenine,  diğer  antrasiklinlere veya  
antrasenedionlara karşı bilinen aşırı duyarlılığınız varsa  
 Kontrol edilemeyen enfeksiyon geçirdiyseniz,  
 Karaciğer ile ilgili cid di problemleriniz varsa,  
 Şekerlere karşı dayanıksızlığınız (intolerans) varsa,  
 Böbreklerle ilgili ciddi problemleriniz varsa,  
 Ciddi kalp yetmezliğiniz varsa,  
 Son zamanlarda kalp krizi (miyokard enfarktüsü) geçirdiyseniz,  
 Kalp atımlarınız ciddi şekilde düzgün değilse,  
 Süreklilik gösteren kemik iliği baskılanmanız varsa,  
 Daha önce ZADOSS  ile ve/veya diğer antrasiklinler ve antrasenedionlarla yüksek  dozlarla 
tedavi gördüyseniz,  
 Emziriyorsanız.  
 
ZADOSS ’u aşağıdaki durumlarda DİKKATLİ KULLANINIZ  
ZADOSS sitotoksik  terapide  uzmanlaşmış  deneyimli  kişilerin  denetimi  altında  
kullanılmalıdır.  
 
Eğer,  
 Daha önce ZADOSS  veya benzer ilaçlarla tedavi gördüyseniz, bu tedavilere bağlı olarak 
kan hücre sayısı henüz normale dönmemişse ZADOSS  sizin tedaviniz için uygun 
olmayabilir. Azaltılmış doz doktorunuz tarafından size uygulanabilir. ZADOSS , tedavi  
sırasında  kan hücre  sayılarını  çok düşürür  (özellikle  ilacın alımından 10 ila 14 gün sonra). 
Tedaviye başlamadan önce ve tedavi sırasında detaylı kan testleri yapılacaktır.  
 ZADOSS kalbinize  zarar  verebilir.  Özellikle  kalbinizle  ilgili  geçmişte  veya  hali hazırda 
herhangi bir probleminiz varsa doktorunuza bildiriniz. Tedaviye başlamadan önce ve 
tedavi sırasında kalp fonksiyonlarınız ile ilgili testler ve kontroller yapılacaktı r. 
 Antrasiklin grubuna dahil diğer ilaçlarla da olduğu gibi, ZADOSS ’un kendisi de ikinci bir 
kansere neden olabilir. Bu durum özellikle daha önce yoğun kanser tedavisi gören, yüksek 
doz verilen hastalarda, hücre yapısını bozan ilaçlarla birlikte verildiğin de görülebilir.  
 ZADOSS ile tedavi  sırasında  mide -bağırsak  ile ilgili  ciddi  rahatsızlıklar olabilir.  Tedaviden 
önce midenizle veya bağırsaklarınızla ilgili şikayetlerinizi doktorunuza bildirmelisiniz.  
Özellikle mide kanaması, ülser gibi ciddi şikayetleriniz  varsa doktorunuz durumunuzu, 
tedavinin faydasını ve sebep olacağı riskleri birlikte değerlendirecektir.  
 Karaciğer  ve/veya  böbreklerinizle ilgili  hafif  problemleriniz  olsa dahi doktorunuza 
bildiriniz.  Tedaviye başlamadan önce ve tedavi sırasında ilgili tes tler yapılacaktır. 
Durumunuza göre doktorunuz ilacın dozunu azaltabilir veya tedaviyi kesebilir.  
 Damara  yapılan  enjeksiyonlar veya aynı  damara daha önce  yapılmış  enjeksiyonlar damar 
duvarlarında sertleşmeye neden olabilir.  3 / 8 
  İdarubisin ’in damar dışına çıkmas ı o bölgede ağrıya, kabarcıklara, ağır iltihaplanmaya ve 
dokunun canlılığını yitirmesine neden olabilir. Bu durumda doktorunuz ilacın damar yolu  
ile verilmesini  kesecektir.  Uygulama  bölgesinde  batma  ve yanma  hissi ufak ölçüde de olsa 
hemen doktorunuza haber veriniz.  
 İdarubisin kanda ürik asit denen bir maddenin düzeyinde artışa ve gut hastalığına neden 
olabilir. Tedaviye başladıktan sonra kan ürik asit düzeyi, potasyum, kalsiyum, fosfat ve 
kreatinin düzeyi doktorunuz tarafından değerlendirilecektir. Üri k asit düzeyiniz çok yüksek 
ise başka bir ilaç doktorunuz tarafından verilecektir.  
 
Bu uyarılar  geçmişteki  herhangi  bir dönemde  dahi olsa sizin  için geçerliyse  lütfen 
doktorunuza danışınız.  
 
ZADOSS ’un yiyecek ve içecek ile kullanılması  
ZADOSS  sadece damar içine uygulandığından geçerli değildir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Siz veya partneriniz ZADOSS  ile tedavi görüyorken hamile kalmaktan kaçınılmalıdır. Cinsel 
yönden aktifseniz, her iki cinste de tedaviniz sırasında hamile kalınmasını önleyici etkin 
doğum kontrol yöntemleri kullanmalısınız.  
Hamileyseniz ZADOSS  bebeğinize zarar verebilir.  
 
Tedaviniz s ırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
ZADOSS kullandığınız  süre boyunca  ilacın  bir kısmı  süte geçebileceğinden  ve bebeğinize 
zarar verebileceğinden bebeğinizi emzirmeyiniz.  
 
Araç ve makine kullanımı  
İlacın araç veya makine kullanımı üzerine etkisi olup olmadığı değerlendirilmemiştir. Ancak, 
tedaviniz sırasında araç veya makine kullanmak zorunda kaldığınız durumda dikkatli 
olmalısınız.  
 
ZADOSS ’un içeriğinde bulunan bazı yardımcı maddeler hakkında önemli bilgiler  
Özel uyarı gerektiren her hangi bir yardımcı madde içermemektedir.  
 
Diğer ilaçlar ile birlikte kullanımı  
 ZADOSS  ile benzer etki gösteren diğer ilaçlarla birlikte alındığında yan etkilerde artış  
olabilir.  
 İlaçla birlikte aynı zamanda veya tedaviden 2 -3 hafta önce ışın tedavisi (radyoterapi)  
görmüşseniz, kemik iliğinde baskılanma artabilir.  4 / 8 
  
Eğer reçeteli ya da reçet esiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ZADOSS  nasıl kullanılır?  
Uygun kullanım ve doz/uygulama sıklığı için talimatlar:  
‘Doktorunuz  hastalığınıza  bağlı  olarak  ilacınızın  dozunu  belirleyecek  ve size uygulayacaktır. ’ 
Doktorunuz gerekli miktarı (dozu) reçetenize yazacaktır. Tedavi olmanız için gerekli olan doz 
kilonuz ve boyunuz dikkate alınarak belirlenir.  
 
Doktorunuz kilonuzun ve boyunuzun ölçümleri ile toplam vücut yüzeyi alanınızı  
belirleyecektir. Bu nedenle metrekare cinsinden mg miktarı hesaplayarak tedavi durumunuza 
göre almanız gereken ilaç miktarına karar verecektir. Enjeksiyon ile 3 -5 gün süre ile ilaç 
verilecektir.  
 
Doktor unuz  ZADOSS ile birlikte  başka  bir ilaç almanıza  karar  vermişse,  ilacınızın dozunda 
değişiklik yapabilir.  
 
Bununla birlikte, doktorunuz doza ve kaç günlük tedavi alacağınıza hastalığınızın koşulları ve 
aldığınız diğer tedavilere göre karar verecektir.  
 
Uygulama yolu ve metodu:  
Doktorunuz hastalığınıza bağlı olarak ilacınızın dozunu belirleyecek ve damar yolunuza  
uygulayacaktır.  
 
ZADOSS %0, 9 sodyum klorür veya %5 dekstroz intravenöz infüzyonu setinin tüpü içine 
enjekte edilerek yavaşca (10 -15 dakika içind e) uygulanmalıdır. Bu tüp bir kateter iğnesi veya 
başka uygun bir alete bağlı olmalı ve uygulama için tercihen büyük bir damar seçilmiş 
olmalıdır.  
 
Kullanılmayan çözeltiler atılmalıdır.  
 
Spesifik geçimlilik verileri bulunmadığı sürece ZADOSS  başka ilaçlar ile karıştırılmamalıdır.  
Heparin ile çökeltiler oluşmaktadır. Alkalen pH’lı herhangi bir çözelti ile uzun süreli temas  
ilacın bozunmasına neden olacaktır.  
 
Çözelti ve kabı uygun ise parenteral ilaç ürünleri uygulamadan önce gözle partikül ve renk  
değişimi bakımından incelenmelidir.  
 
Değişik yaş grupları:  
Çocuklarda  kullanımı:  
Çocuk  hastalar  için uygun  dozu  doktorunuz  belirleyecek  ve uygulayacaktır. Tek başına 
kullanıldığında 3 gün süre ile ilaç verilecektir.  
 5 / 8 
 Yaşlılarda kullanımı:  
60 yaşın üzerinde iseniz sizin için doz ayarlanmasına gerek yoktur.  
 
Özel kullanım durumları:  
Böbrek yetmezliği/karaciğer yetmezliği  
Karaciğer  ve/veya  böbrek  yetmezliği  olan hastalarda  mevcut  verilerin  sınırlı  olması  nedeniyle 
özel doz önerisi yapılamadığından, dozunuz doktorunuz tarafından azaltılacaktır. ZADOSS  
ağır karaciğer ve/veya böbrek yetmezliği olan hastalara verilmemelidir.  
 
Eğer ZADOSS ’un etkisinin çok güçlü veya zayıf olduğuna dair bir izlenimiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla ZADOSS  kullandıysanız:  
Yüksek dozlarda kötüleşen yan etkileri olabilir, mesela ağzınızda yaralar veya kanınızda 
beyaz kan hücrelerinin ve kan pulcuklarının (bunlar kanın pıhtılaşmasına yardım eder) sayısı 
azalabilir. Bu durum olursa, antibiyotiklere veya kan nakline gerek olabilir. Ağız yaraları 
(ağız ülserleri) daha az rahatsız edici olması için tedavi edilebilir.  
 
ZADOSS  yüksek dozlarda verildiğinde kalbe zarar verebilir. Bu durum birkaç hafta  
belirlenemeyebilir, bu sebeple bu dönemde düzenli testler gerekebilir.  
Size verilen ZADOSS ’un çok fazla olduğunu düşünüyorsanız beklemeden doktor veya  
hemşireye söyleyiniz.  
 
ZADOSS ’u kullanmayı unutursanız:  
ZADOSS  doktor veya hemşire tarafından gözetim altında uygulanacağından, bir dozun 
atlanması pek muhtemel değildir. Ancak tedavinin bir dozunun atlandığını düşünüyorsanız 
beklemeden doktor veya hemşireye söyleyiniz.  
 
ZADOSS  ile tedavi sonlandırıldığında oluşabilecek etkiler  
Eğer tedavinizi zamanından önce keserseniz hastalığınız büyük ihtimalle ilerleyecektir.  
 
4. Olası yan etkileri nelerdir?  
Tüm ilaçlar gibi ZADOSS ’un içeriğinde bulunan maddelere duyarlı kişilerde yan etkiler  
olabilir.  
 
Alerjik reaksiyonlar olabilir - baş dönmesi, ateş, ağ zın veya boğazın yutkunmayı veya nefes 
almayı zorlaştıracak kadar şişmesi veya kaşıntılı deride kızarıklık hissedebilirsiniz. Bunların 
hepsi çok ciddi yan etkiler olduğundan eğer bunlardan biri  sizde mevcut ise DERHAL 
doktorunuza veya  hemşirenize söyleyiniz.  
 
Çok yaygın görülen yan etkiler:  
 Enfeksiyonlar  
 Kansızlık, akyuvar sayısında ciddi azalma, kandaki parçalı hücre sayısında ciddi  azalma, 
trombosit -kan pulcuğu sayı sında ciddi azalma  6 / 8 
  İştahsızlık  
 Karın ağrısı veya yanma hissi, mukoza iltihabı, ishal, mide iltihabı, bulantı, kusma  
 Saç dökülmesi  
 İdrarda kırmızı renk görülmesi  
 Ateş 
 
Yaygın görülen yan etkiler:  
 Kalp atımının yavaşlaması, sinüs kalp atımının hızlanması, kalp ritminin bozulma sı (sol  
ventriküler e njeksiyon fra ksiyonunda asemptomatik azalma), kalp yetersizliğine bağlı 
olarak  solunum yetmezliği, ödem, karaciğerde büyüme ile belirgin hastalık  
 Bölgesel toplardamarda iltihap, toplardamarda iltihaba bağlı kan pıhtısı oluşması  
 İlacın uygulandığı alanda kızarıklık, ağrı  
 Mide ve bağırsak kanaması, karın ağrısı  
 Kanda karaciğer enzimleri ve bilirubin düzeylerinde yükselme  
 Ciltte döküntü, kaşıntı ve radyasyona maruz kalan deride hassasiyet  
 Kanamalar  
 
Yaygın olmayan yan etkiler:  
 Bakteri veya  bakterilerin zararlı maddelerinin (toksinlerinin) kana geçmesi sonucu oluşan  
ateş ve titreme (sepsis, septisemi)  
 Tedaviye bağlı olarak başka kanserlerin görülmesi  
 Kanda ürik asit yükselmesi  
 Kalbin elektriksel etkinliğine ait kayıtta (EKG) anormallikler, kalp krizi  
 Şok 
 Yemek borunuzda ve kalın bağırsağınızda iltihaplanma  
 Deri ve tırnaklarınızda renk değişiklikleri, ürtiker  
 Su kaybı  
 
Seyrek yan etkiler:  
 Beyin kanaması  
 
Çok seyrek yan etkiler:  
 Ani aşırı duyarlılık (anafilaksi)  
 Kalbinizde ritim bozuklukları ( aritmi)  
 Kalp  zarınızda  iltihaplanma  (perikardit),  kalbin  kas tabakasının  iltihabı  (miyokardit), 
kalpte kulakçık ve karıncığa ait dal blokları  
 Herhangi  bir damardaki  pıhtı parçasının  başka  bir bölge  damarında  tıkanmaya sebep 
olması, yüzde kızarıklık  
 Midede bulunan epitelin kaybı veya mide yarası (ülser)  
 El ve ayak parmaklarınızda, kulaklarınızda kızarıklıklar (akral eritem)  
 
 7 / 8 
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilan s Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşıl aşırsanız 
doktorunuzu veya eczacınızı bilgilendiriniz.  
 
5. ZADOSS ’un saklanması  
ZADOSS ’u çocukların göremeyeceği, erişemeyeceği yerlerde ve ambalajında saklayınız.  
 
Son kullanma tarihiyle uyumlu olarak kullanınız.  
2 – 8 °C arasında  buzdolabında saklayınız.  
Kullanılmayan çözeltiler atılmalıdır.  
 
Ambalajdaki son kullanma tarihinden sonra ZADOSS ’u kullanmayınız.  
 
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR ve bu atıkların yönetimi 2/4/2015 tarihli ve 29314 sayılı 
Resmî Gazetede yayımlanan Atık Yönetimi Yönetmeliğine göre yapılır.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat sahi bi: 
SABA İlaç San. ve Tic. A.Ş.  
Küçükçekmece /İSTANBUL  
Tel : 0212 692 92 92  
Faks: 0212 697 00 24  
E-mail:saba@sabailac.com.tr  
 
Üretim  yeri: 
Deva Holding A.Ş.  
Kapaklı/TEKİRDAĞ  
 
Bu kullanma talimatı 07.04.2017  tarihinde onaylanmıştır.  
  8 / 8 
 AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR.  
 
Solüsyonun hazırlanması ve uygulanması konusunda personele iyi bir teknik eğitim 
verilmelidir. Hamile personelin ilaçla temas etmemesi sağlanmalıdır.  
 
İdarubisine bağlı deri reaksiyonları meydana gelebileceğinde n, çözeltinin hazırlanmasında 
dikkatli olmak gerekir. Kaza ile idarubisine maruz kalan deri, hemen bol su, veya su ve sabun, 
veya sodyum bikarbonat çözeltisi ile iyice yıkanmalı ve ilaç gözlere temas ederse hemen 
standart irigasyon teknikleri kullanılmalıd ır. İlacın hazırlanması ve uygulanmasında koruyucu 
gözlük, eldiven ve önlük kullanımı önerilmektedir. Eldivenler çıkarıldıktan sonra eller 
yıkanmalıdır.  
 
İdarubisin uygulamasında dikkatli olmak, perivenöz infiltrasyon riskini azaltacaktır. Aynı 
zamanda ürt iker ve eritematöz lezyonlar gibi lokal reaksiyonların riski de azalacaktır. 
İntravenöz uygulama sırasında infüzyon iğnesinin aspirasyonunda iğneye rahatlıkla kan gelse 
bile, beraberinde bir yanma ya da batma hissi ile veya bu his olmadan ekstravazasyon 
meydana gelebilir. Ekstravazasyon belirti ve bulguları oluşursa, injeksiyon ya da infüzyon 
hemen durdurulmalı ve uygulama için başka bir damara geçilmelidir. Subkütanöz 
ekstravazasyon meydana geldiği bilinir ya da bundan şüphe edilirse, buz torbasının aralık lı 
olarak (hemen ½ saat ve sonra da 3 gün süreyle günde 4 kez ½ saat) ekstravazasyon 
bölgesinin üstüne konulması ve etkilenen ekstremitenin yüksekte tutulması önerilmiştir. 
Ekstravazasyon reaksiyonlarının ilerleme eğilimi bulunduğundan injeksiyon bölgesi s ık 
muayene edilmeli ve ağrı, eritem, ödem ya da vezikasyon gibi herhangi bir lokal reaksiyon 
belirtisi varsa, plastik cerrahi konsültasyonu yapılmalıdır. Ekstravazasyon bölgesinde şiddetli 
kalıcı ağrı varsa ya da ülserasyon başlarsa, etkilenen alanın erken  dönemde geniş olarak 
eksizyonu düşünülmelidir.  
 
ZADOSS %0, 9 sodyum klorür veya %5 dekstroz intravenöz infüzyonu setinin tüpü içine 
enjekte edilerek yavaşca (10 -15 dakika içinde) uygulanmalıdır. Bu tüp bir kateter iğnesi veya 
başka uygun bir alete bağlı ol malı ve uygulama için tercihen büyük bir damar seçilmiş 
olmalıdır.  
 
Kullanılmayan çözeltiler atılmalıdır.  
 
Spesifik geçimlilik verileri bulunmadığı sürece ZADOSS  başka ilaçlar ile karıştırılmamalıdır.  
Heparin ile çökeltiler oluşmaktadır. Alkalen pH’lı  herhangi bir çözelti ile uzun süreli temas  
ilacın bozunmasına neden olacaktır.  
 
Çözelti ve kabı uygun ise parenteral ilaç ürünleri uygulamadan önce gözle partikül ve renk  
değişimi bakımından incelenmelidir.  