KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak
belirlenmesini sağlayacaktır. Sağlık mesleği mensuplarının şüpheli advers
reaksiyonları TÜFAM’a bildirmeleri beklenmektedir. Bakınız Bölüm 4.8 Advers
reaksiyonlar nasıl raporlanır?
1. BEŞERİ TIBBİ ÜRÜNÜN ADI
OKSAPAR 6000 anti-Xa IU/0.6 ml Enjeksiyonluk Çözelti İçeren Kullanıma Hazır
Enjektör
2. KALİTATİF VE KANTİTATİF BİLEŞİM
Etkin madde:
1 ml çözelti, 10000 anti-Xa IU’ya eşdeğer 100 mg enoksaparin sodyum içerir. Her bir
0.6 ml çözelti içeren kullanıma hazır enjektör 6000 anti-Xa IU'ya eşdeğer 60 mg
enoksaparin sodyum içerir.
Enoksaparin sodyum, domuz bağırsak mukozasından türetilen heparin benzil esterin
alkalin depolimerizasyonuyla elde edilen biyolojik bir maddedir.
Yardımcı madde:
Yardımcı maddeler için bkz. 6.1
3. FARMASÖTİK FORM
Kullanıma Hazır Enjektör
Berrak, renksiz veya açık sarı çözelti
4. KLİNİK ÖZELLİKLER
4.1. Terapötik endikasyonlar
• Venöz tromboemboli profilaksisinde (venlerde pıhtı oluşumunun önlenmesi)
özellikle bazı işlemler, örneğin ortopedik veya genel cerrahi sonrası
• Kalp yetmezliği, solunum yetmezliği, çeşitli enfeksiyonlar ve romatizmal
hastalıkları içeren akut medikal hastalıklar nedeniyle yatağa bağlı hastaların
venöz tromboembolisinin profilaksisinde
• Hemodiyaliz sırasında ekstrakorporeal dolaşımda tromboz oluşumunun
önlenmesinde
• Beraberinde pulmoner emboli gelişmiş veya gelişmemiş derin ven trombozunun
tedavisinde
• Kararsız angina ve Q dalgasız (miyokard nekrozu bulunmasına karşın EKG de Q
dalgasının gelişmediği) miyokard infarktüsü tedavisinde aspirin ile birlikte
verilmelidir.
• Medikal olarak tedavi edilen ya da daha sonra Perkütan Koroner Girişim
uygulanan hastalar da dahil olmak üzere, akut ST-segment yükselmeli miyokard
infarktüsünün (STEMI) tedavisi.
14.2. Pozoloji ve uygulama şekli
Pozoloji/uygulama sıklığı ve süresi
- Cerrahi hastalarında venöz tromboz profilaksisi:
Orta derecede tromboemboli riski olan hastalarda (örn. abdominal cerrahi), önerilen
enoksaparin sodyum dozu subkütan enjeksiyon yoluyla günde bir kez 20 mg ya da 40
mg’dır. Genel cerrahi girişimlerinde, ilk doz operasyondan 2 saat önce
uygulanmalıdır.
Yüksek derecede tromboemboli riski olan hastalarda (örn. ortopedik cerrahi) subkütan
enjeksiyon yoluyla verilmesi önerilen enoksaparin sodyum dozu, cerrahiden 12 saat
önce başlatılan ve cerrahiden 12-24 saat sonra devam edilen günde bir kez 40 mg'dır.
Enoksaparin tedavisi genellikle, ortalama 7-10 gün süreyle uygulanır.
Bazı durumlarda daha uzun süreli tedavi gerekebilir ve tedaviye hasta trombo-emboli
riski altında olmaya devam ettiği ve yatağa bağlı kaldığı sürece devam edilmelidir.
İlk tedaviyi takiben günde bir kez 40 mg ile 3 hafta süreyle devam ettirilen tedavinin
ortopedik cerrahide yararlı olduğu kanıtlanmıştır.
Spinal/Epidural Anestezi ve Perkütan Koroner Revaskülarizasyon girişimlerinde doz
uygulama aralıklarıyla ilgili özel oneriler için: bkz. "Özel kullanım uyarıları ve
önlemleri" bölümü.
- Medikal hastalarda venöz tromboemboli profilaksisi:
Önerilen doz subkütan enjeksiyon yoluyla günde bir kez 40 mg’dır.
Enoksaparin sodyum ile tedavi en az 6 gün süreyle uygulanır ve hasta tam hareket
kazanana kadar, en fazla 14 gün süreyle devam edilir.
- Hemodiyaliz sırasında ekstrakorporeal dolaşımda tromboz oluşumunun
engellenmesi:
Önerilen doz 1 mg/kg’dır. Yüksek hemoraji riski taşıyan hastalar için, doz ikili
vasküler giriş için 0.5 mg/kg’a ve tek vasküler giriş için 0.75 mg/kg’a azaltılmalıdır.
Hemodiyaliz sırasında enoksaparin sodyum, diyaliz seansının başında dolaşımın
arteriyel koluna uygulanmalıdır. Uygulanan bu dozla 4 saatlik bir seans için genellikle
yeterli bir etki sağlanabilmektedir. Fibrin halkalarının gözlendiği durumlarda 0.5 ila 1
mg/kg’lık ek bir doz uygulanabilir.
- Pulmoner emboli ile birlikte ya da tek başına derin ven trombozlarının
tedavisinde:
Enoksaparin sodyum 1.5 mg/kg günde tek enjeksiyon olarak ya da 12 saatte bir 1
mg/kg doz sübkutan olarak verilmelidir. Komplike tromboembolik hastalıklarda 1
mg/kg günde 2 kez verilmesi önerilir. Tedavi süresi genelde ortalama 10 gündür.
Uygun olduğunda oral antikoagülan tedavisine başlanmalı ve enoksaparin tedavisi
terapötik antikoagülan etki sağlanana kadar sürdürülmelidir.
2- Kararsız angina ve Q dalgasız miyokard infarktüsünün tedavisi:
Önerilen enoksaparin sodyum dozu, oral aspirin (günde bir kez 100-325 mg) ile
birlikte subkütan enjeksiyon yoluyla 12 saatte bir 1 mg/kg’dır.
Bu hastalarda enoksaparin sodyum ile tedavi en az 2 gün süreyle uygulanmalı ve
hastanın durumu stabilize olana kadar devam ettirilmelidir. Normal tedavi süresi 2-8
gündür.
- Akut ST-segment Yükselmeli Miyokard İnfarktüsünün (STEMİ) Tedavisi:
Enoksaparin sodyumun, 30 mg’lık tek bir IV bolus ile birlikte SC yolla uygulanan
1 mg/kg’lık dozun ardından subkütan yolla 12 saatte bir 1 mg/kg (yalnızca ilk iki doz
için maksimum 100 mg, ardından geriye kalan dozlar için 1 mg/kg’lık doz) dozunda
uygulanması önerilmektedir. Yetmiş beş yaşın üzerindeki hastalarda önerilen dozaj
için, “Yaşlılar” bölümüne bakınız.
Bir trombolitik (fibrine spesifik ya da fibrine spesifik olmayan) ile birlikte
uygulandığında, enoksaparin sodyum, fibronilitik tedavinin başlangıcının 15 dakika
öncesi ila 30 dakika sonrası arasında verilmelidir. STEMİ olduğu belirlendiğinde, tüm
hastalara hemen asetilsalisilik asit (ASA) verilmeli ve kontrendike olmaması
durumunda ASA uygulamasına (günde bir kez 75 ila 325 mg) devam edilmelidir.
Enoksaparin sodyum tedavisinin 8 gün boyunca ya da hasta taburcu edilinceye kadar
sürdürülmesi hangisinin daha önce gerçekleştiğine bağlı olarak önerilmektedir.
Perkütan Koroner Girişim uygulanan hastalar için: subkütan yolla uygulanan son
enoksaparin sodyum dozunun balonun şişirilmesinden 8 saatten daha kısa bir süre
önce verilmiş olması durumunda herhangi bir ek doz uygulaması gerekli değildir.
Subkütan yolla uygulanan son enoksaparin sodyum dozunun balonun şişirilmesinden
8 saatten daha uzun bir süre önce verilmiş olması durumunda, IV bolus şeklinde 0.3
mg/kg’lık bir enoksaparin sodyum dozu uygulanmalıdır.
Uygulama şekli
Subkütanöz enjeksiyon:
Enoksaparin sodyum, venöz tromboembolik hastalığın önlenmesi, derin ven trombozu
tedavisi, kararsız anjina ve Q dalgasız miyokard infarktüsü tedavisi ve akut ST-
segment Yükselmeli Miyokard İnfarktüsü tedavisi için yalnızca subkütan enjeksiyon
yoluyla uygulanır.
IV bolus enjeksiyonu:
Akut ST-segment Yükselmeli Miyokard İnfarktüsü için, tedaviye tek bir IV bolus
enjeksiyonla başlanmalı ve bunun ardından hemen bir subkütan enjeksiyon
uygulanmalıdır.
Arteryel hat enjeksiyonu:
Hemodiyaliz sırasında vücut dışı dolaşımda trombus oluşumunu önlemek amacıyla,
bir diyaliz devresinin arteryel hattı yoluyla uygulanır.
İntramüsküler yolla uygulanmamalıdır.
3Tek kullanımlık enjektör hemen kullanıma hazırdır.
Subkütan enjeksiyon tekniği:
Önceden doldurulmuş tek kullanımlık şırıngalar derhal kullanım için hazırdır.
Enjeksiyon tercihen hasta yatar durumdayken yapılmalıdır. Enoksaparin sodyum derin
subkütan enjeksiyon yoluyla uygulanır. Önceden doldurulmuş 20 mg ve 40 mg
şırıngaları kullanırken ilaç kaybını önlemek için enjeksiyondan önce şırıngadan hava
kabarcıklarını dışarı atmaya çalışmayınız. Uygulama sol ve sağ anterolateral veya
posterolateral abdominal duvar arasında dönüşümlü olarak yapılmalıdır.
İğne başparmak ile işaret parmağı arasında bastırmadan tutulan deri kıvrımına dikey
olarak sonuna kadar batırılır. Bu deri kıvrımı enjeksiyon tamamlanıncaya değin
bırakılmamalıdır. Uygulamadan sonra enjeksiyon yerini ovuşturmayınız.
İntravenöz (Bolus) Enjeksiyon Tekniği (yalnızca akut STEMI endikasyonu için):
Enoksaparin sodyum bir intravenöz hat yoluyla uygulanmalıdır. Diğer ilaçlarla
karıştırılmamalı ya da birlikte uygulanmamalıdır. Enoksaparin sodyumun diğer
ilaçlarla olası karışımını önlemek üzere, ilacın giriş yerini temizlemek amacıyla,
intravenöz bolus seklinde enoksaparin sodyum uygulamasından önce ve sonra seçilen
intravenöz giriş yeterli miktarda serum fizyolojik ya da dekstroz çözeltisiyle
yıkanmalıdır. Enoksaparin sodyum, sudaki %5 dekstroz ya da normal serum fizyolojik
çözeltisi (%0.9) ile güvenle uygulanabilir.
• İlk 30-mg bolus
İlk 30 mg bolus için, dereceli bir enoksaparin sodyum kullanıma hazır enjektör
kullanarak, enjektörde yalnızca 30 mg (0.3 ml) kalacak şekilde fazla hacmi dışarıya
boşaltınız. Daha sonra bu 30 mg doz intravenöz hat içine doğrudan enjekte edilebilir.
• Son subkütan uygulama balon şişmeden > 8 saat önce verildiğinde, Perkütan
Koroner Girişim için ek bolus
Perkütan Koroner Girisim ile tedavi edilmekte olan hastalar için, eğer son subkütan
uygulama balon şişmeden >8 saat önce verilmişse, 3 mg/kg’lik ek bir bolus
uygulanmalıdır (bkz. Bölüm 4.2: Akut STEMİ Tedavisi).
Enjekte edilecek küçük hacmin doğruluğunu garanti etmek için, ilacın 3 mg/ml’ye
seyreltilmesi önerilmektedir.
60 mg enoksaparin sodyum kullanıma hazır enjektör kullanılarak 3 mg/ml’lik bir
çözelti elde etmek için, aşağıdaki şekilde 50 ml’lik bir infüzyon torbası kullanılması
önerilmektedir (normal serum fizyolojik çözeltisi (%0.9) ya da su içinde %5 dekstroz
kullanarak):
Bir şırıngayla infüzyon torbasından 30 ml çekin ve bu sıvıyı atın. 60 mg enoksaparin
sodyum kullanıma hazır enjektörün bütün içeriğini torbada kalan 20 ml’nin içine
enjekte edin. Torbanın içeriğini nazikçe karıştırın. İntravenöz hattın içine uygulamak
için gereken seyreltilmiş çözelti hacmini bir şırınga ile çekin.
4Seyreltme tamamlandıktan sonra, enjekte edilecek miktar aşağıdaki formül
kullanılarak [Seyreltilmiş çözeltinin hacmi (ml) = Hastanın ağırlığı (kg) x 0.1] ya da
aşağıdaki tablo kullanılarak hesaplanabilir. Seyreltinin kullanımdan hemen önce
hazırlanması önerilmektedir.
Seyreltme tamamlandıktan sonra intravenöz hat yoluyla enjekte edilecek hacim
Ağırlık Gereken doz 3 mg/ml’lik son bir konsantrasyona
(kg) (0.3 mg/kg) seyreltiğinde enjekte edilecek hacim
(mg) (ml)
45 13.5 4.5
50 15 5
55 16.5 5.5
60 18 6
65 19.5 6.5
70 21 7
75 22.5 7.5
80 24 8
85 25.5 8.5
90 27 9
95 28.5 9.5
100 30 10
Özel popülasyonlara ilişkin ek bilgiler
Böbrek yetmezliği:
(bkz. Bölüm 4.4: Böbrek Yetmezliği).
Ağır böbrek yetmezliği
Ağır böbrek yetmezliği (kreatinin klirensi  30 ml/dakika) olan hastalar için aşağıdaki
tablolara göre bir doz ayarlaması gerekir, zira bu hastalarda enoksaparin sodyuma
maruz kalma anlamlı ölçüde artmaktadır.
Terapötik dozaj sınırları için aşağıdaki dozaj ayarlamaları önerilmektedir:
Standart Doz Ağır böbrek fonksiyon bozukluğu
Günde iki kez subkütan yolla 1 mg/kg Günde bir kez subkütan yolla 1 mg/kg
Günde bir kez subkütan yolla 1.5 mg/kg Günde bir kez subkütan yolla 1 mg/kg
< 75 yaşındaki akut STEMI hastalarının tedavisi için
30 mg’lık tek bir IV bolus ile birlikte 30 mg’lık tek bir IV bolus ile birlikte
subkütan yolla uygulanan 1 mg/kg’lık subkütan yolla uygulanan 1 mg/kg’lık
doz, ardından subkütan yolla günde iki doz, ardından subkütan yolla günde bir
kez 1 mg/kg kez 1 mg/kg
(ilk iki subkütan dozunun her biri için (yalnızca ilk subkütan dozu için max
max 100 mg) 100 mg)
>75 yaşındaki akut STEMI hastalarının tedavisi için
Başlangıçta bolus dozu uygulanmaksızın Başlangıçta bolus dozu uygulanmaksızın
subkütan yolla günde iki kez 0.75 mg/kg subkütan yolla günde iki kez 1 mg/kg
(ilk iki subkütan dozunun her biri için (yalnızca ilk subkütan dozu için max
5max 75 mg) 100 mg)
Profilaktik dozaj sınırları için aşağıdaki dozaj ayarlamaları önerilmektedir:
Standart doz uygulaması Ağır böbrek yetmezliği
Günde bir kez subkütan yolla 40 mg Günde bir kez subkütan yolla 20 mg
Günde bir kez subkütan yolla 20 mg Günde bir kez subkütan yolla 20 mg
Önerilen dozaj ayarlamaları hemodiyaliz endikasyonu için geçerli değildir.
Hafif ve orta dereceli böbrek yetmezliği:
Orta dereceli böbrek yetmezliği (kreatinin klerensi 30-50 ml/dakika) ve hafif böbrek
yetmezliği (kreatinin klerensi 50-80 ml/dakika) olan hastalarda herhangi bir doz
ayarlaması önerilmemekle birlikte, dikkatli klinik izlemenin yapılması tavsiye
edilmektedir.
Karaciğer yetmezliği:
Klinik araştırmalar bulunmadığından, karaciğer yetmezliği olan hastalarda dikkatli
olunmalıdır.
Pediyatrik popülasyon:
Enoksaparin sodyumun çocuklardaki güvenlilik ve etkililiği kanıtlanmamıştır.
Geriyatrik popülasyon:
Yetmiş beş yaşın üzerindeki yaşlı hastalarda, akut ST-segment Yükselmeli Miyokard
İnfarktüsü tedavisi için başlangıç IV bolus dozu uygulanmamalıdır. Başlangıç dozu
subkütan yolla 12 saatte bir uygulanan 0.75 mg/kg olmalıdır (yalnızca ilk iki subkütan
dozunun her biri için maksimum 75 mg, ardından geriye kalan dozlar için 0.75
mg/kg’lık doz).
Diğer endikasyonlar için böbrek fonksiyon bozukluğunun olmaması halinde yaşlılarda
herhangi bir doz azaltılmasına gerek yoktur (bkz. bölüm 4.4: Yaşlılarda hemoraji,
bölüm 4.2: Böbrek Yetmezliği”).
4.3. Kontrendikasyonlar
Enoksaparin sodyum, heparin ya da diğer düşük molekül ağırlıklı heparinler dahil
olmak üzere heparin türevlerine karsı aşırı duyarlılık,
Aktif majör kanama ve yakın tarihli hemorajik inme dahil olmak üzere yüksek
kontrolsüz hemoraji riski taşıyan hastalıklar.
4.4. Özel kullanım uyarıları ve önlemleri
Genel:
Düşük molekül ağırlıklı heparinler üretim metodu, molekül ağırlığı, spesifik anti-Xa
aktivitesi, ünite ve doz açısından eşdeğer olmadıklarından birbirlerinin yerine
kullanılmamalıdır. Farmakokinetik özellikler ve bununla ilişkili biyolojik aktivitelerde
(örn. anti-trombin aktivitesi ve trombosit etkileşimleri) farklılıklara yol açar. Her
ürünün spesifik kullanım şekline özellikle dikkat edilmesi gerekmektedir.
6Spinal/Epidural Anestezi:
Spinal lomber ponksiyon, spinal anestezi veya epidural anestezi uygulanan hastalarda,
düşük molekül ağırlıklı heparin enjeksiyonu ile spinal/epidural kateter veya iğnenin
yerleştirilmesi ya da çıkarılması arasında en az profilaktik doz için 12 ve tedavi dozu
için 24 saat bırakılmalıdır. Böbrek yetmezliği olan hastalarda zaman aralığının daha
uzun olması düşünülebilir. Hastalar nörolojik bozukluğun semptom ve bulguları
yönünden sık sık izlenmelidir. Eğer nörolojik bir tehlike söz konusu ise acil tedavi
gereklidir.
Enoksaparin sodyum ve spinal/epidural anestezinin birlikte kullanımı ile uzun süreli
ya da kalıcı paraliziye yol açan nöroaksiyel hematom olguları bildirilmiştir. Bu olaylar
günde bir kez 40 mg veya daha düşük enoksaparin sodyum dozaj rejimleri ile nadir
olarak görülmektedir. Bu risk, daha yüksek enoksaparin sodyum dozaj rejimleri,
postoperatif yerleşik kateterlerin kullanımı ya da hemostazı etkileyen NSAİ ilaçlar
gibi ilave ilaçların birlikte kullanımıyla daha büyüktür (bkz. Bölüm 4.5). Ayrıca
travmatik ya da tekrarlanan nöroaksiyel ponksiyonda ya da spinal operasyon veya
spinal biçim bozukluğu hikayesi olan hastalarda da bu riskin arttığı düşünülmektedir.
Hekimin epidural/spinal anestezi bağlamında antikoagülan uygulamaya karar vermesi
halinde, belde orta hatta ağrı, sensoryel ve motor defisitler (alt ekstremitelerde
uyuşukluk veya zayıflık), bağırsak ve/veya mesane disfonksiyonu gibi nörolojik
bozukluk belirti ve semptomlarını saptamak üzere olağanüstü dikkat harcanmalı ve sık
izleme yapılmalıdır. Hastalara yukarıdaki belirti ve semptomların herhangi birini
yaşamaları halinde derhal hekime bildirmeleri talimatı verilmelidir. Spinal hematom
belirti veya semptomlarından kuşkulanılması halinde, ivedilikle tanı konulmalı ve
omurilik dekompresyonu dahil olmak üzere tedaviye başlanılmalıdır.
Hekim, tromboprofilaksi için antikoagüle olmuş ya da antikoagüle edilmiş hastalarda
nöroaksiyel müdahaleden önce potensiyel yarara karsı riski göz önünde
bulundurmalıdır.
Enoksaparin sodyum ile epidural ya da spinal anestezinin birlikte kullanımından
kaynaklanan potansiyel kanama riskini azaltmak için ilacın farmakokinetik profili
dikkate alınmalıdır (bkz. Bölüm 5.2). Kateterin yerleştirilmesi ya da çıkarılması için
en uygun zaman enoksaparinin antikoagülan etkisinin düşük olduğu zamandır.
Bir kateterin yerleştirilmesi veya çıkarılması enoksaparin sodyumun DVT profilaktik
dozlarının uygulanmasından sonra 10-12 saat süreyle geciktirilmelidir. Daha yüksek
enoksaparin sodyum dozları (günde iki kez 1 mg/kg ya da günde bir kez 1.5 mg/kg)
alan hastalar için bu sürenin daha uzun (24 saat) olması gerekecektir. Bir sonraki
enoksaparin sodyum dozu kateter çıkarıldıktan en az 2 saat sonra verilmelidir.
Heparin kaynaklı trombositopeni:
Enoksaparin sodyum trombozun eşlik ettiği ya da etmediği heparin kaynaklı
trombositopeni öyküsü bulunan hastalarda çok dikkatli kullanılmalıdır.
Heparin kaynaklı trombositopeni riski birkaç yıl süreyle devam edebilir. Eğer heparin
kaynaklı trombositopeni öyküsünden kuşkulanılıyorsa, in vitro trombosit agregasyonu
7testlerinin sınırlı öngörücü değeri bulunmaktadır. Böyle bir olguda enoksaparin
sodyum kullanma kararı ancak bu alanda bir uzman ile konsültasyon yapılarak
verilmelidir.
Perkütan koroner revaskülarizasyon girişimleri:
Kararsız angina, Q dalgasız miyokard infarktüsü ve akut ST-segment yükselmeli
miyokard infarktüsü tedavisi sırasında alet kullanılarak uygulanan vasküler girişimi
takiben kanama riskini minimum düzeye indirmek için OKSAPAR enjeksiyon dozları
arasında bırakılması önerilen zaman aralıklarına kesin olarak uyulmalıdır. Bu,
Perkütan Koroner Değişim sonrası ponksiyon bölgesinde hemostaz elde edilmesi
açısından önemlidir. Bir kapatma aleti kullanılması durumunda, kılıf hemen
çıkarılmalıdır. El ile yapılan bir kompresyon yönteminin kullanılması durumunda, kılıf
IV/ subkütan yolla uygulanan son enoksaparin sodyum enjeksiyonundan 6 saat sonra
çıkarılmalıdır. Enoksaparin sodyum tedavisinin sürdürülmesi durumunda, planlanan
bir sonraki doz kılıfın çıkarılmasının üzerinden 6 ila 8 saat geçmeden verilmemelidir.
Girişim bölgesi kanama veya hematom oluşumu belirtileri açısından gözlenmelidir.
Kalp kapak protezi olan gebe kadınlar:
Mekanik kalp kapak protezi olan gebe kadınlarda tromboprofilaksi için OKSAPAR
enjeksiyonunun kullanımı yeterli olarak çalışılmamıştır. Tromboemboli riskini
azaltmak amacıyla mekanik kalp kapak protezleri olan gebe kadınlara enoksaparin
(günde iki kez 1 mg/kg) verilen bir klinik araştırmada, 8 kadından 2’sinde kapak
blokajı görülmüş ve bu sebeple anne ile bebek kaybedilmiştir. Tromboprofilaksi amacı
ile enoksaparin uygulanan mekanik kalp kapak protezli gebe kadınlarda pazarlama
sonrası raporlarda izole protez tromboz vakaları bildirilmiştir. Mekanik kalp kapak
protezi olan gebe kadınlar tromboembolizm için yüksek risk altında bulunabilirler.
Laboratuvar testleri:
Venöz tromboemboli profilaksisi için kullanılan dozlarda, enoksaparin sodyum
kanama süresi ve global kan koagülasyon testlerini anlamlı olarak etkilememektedir
ve ayrıca trombosit agregasyonu ya da fibrinojenin trombositlere bağlanması üzerinde
herhangi bir etkisi bulunmamaktadır. Daha yüksek dozlarda, aPTT’de (aktif parsiyel
tromboplastin zamanı) ve ACT’de (aktif pıhtılaşma zamanı) artışlar görülebilir. aPTT
ve ACT’deki artışlar ile enoksaparin sodyumun artan antitrombotik aktivitesi arasında
doğrusal bir korelasyon yoktur ve dolayısıyla enoksaparin sodyumun aktivitesini
izlemek için uygun ve güvenilir değildirler.
• İntramüsküler uygulanmamalıdır.
Hemoraji
Tüm diğer antikoagülanlarda olduğu gibi kanama her yerde oluşabilir (Bkz bölüm
4.8). Kanama oluşursa hemorajinin kaynağı araştırılmalı ve uygun tedavi yapılmalıdır.
• Tüm diğer antikoagülan tedavilerinde olduğu gibi enoksaparin sodyum da, kanama
potansiyelinin arttığı aşağıdaki durumlarda dikkatle kullanılmalıdır:
– bozulmuş hemostaz,
– peptik ülser öyküsü,
– yakın tarihli iskemik inme,
– kontrolsüz ağır arteriyel hipertansiyon,
8– diyabetik retinopati,
– yakın tarihli nörolojik ya da oftalmolojik cerrahi,
– Hemostazı etkileyen ilaçların birlikte kullanımı (Bkz. Bölüm 4.5).
Mekanik kalp kapak protezleri:
Mekanik kalp kapak protezi olan hastalarda tromboprofilaksi için OKSAPAR
enjeksiyonunun kullanımı yeterli olarak çalışılmamıştır. Tromboprofilaksi için
enoksaparin uygulanan mekanik kalp kapak protezli hastalarda izole kalp kapağı
trombozu vakaları bildirilmiştir. Altta yatan hastalıkları ve yetersiz klinik verileri
içeren şaşırtıcı faktörler bu vakaların incelenmesini kısıtlamaktadırlar. Bu vakaların
bir kısmı trombozun maternal veya fetal ölüme yol açtığı gebe kadınlardır. Mekanik
kalp kapak protezi olan gebe kadınlar tromboembolizm için yüksek risk altında
bulunabilirler.
Yaşlılarda hemoraji:
Yaşlılarda profilaktik dozaj sınırları ile kanama eğiliminde herhangi bir artış
gözlenmemektedir. Bununla birlikte gecikmiş itrah nedeniyle yaşlı hastalar (özellikle
65 yaş ve üzerindeki hastalar) terapötik dozaj sınırları ile kanama komplikasyonları
açısından artan risk altında olabilirler. Akut ST -segment elevasyonlu miyokard
infarktüsünün (STEMI) tedavisi sırasında 65-75 yaş aralığındaki hastalarda bu
hastaların risk altında olduğunu gösteren kanama olaylarında artış gorülmüştür.
Dikkatli klinik izleme tavsiye edilmektedir (bkz. bölüm 4.2: Yaşlılar).
Böbrek Yetmezliği:
Böbrek yetmezliği olan hastalarda, enoksaparin sodyuma maruz kalmada olan artış ile
kanama riski de artar. Ağır böbrek yetmezliği (kreatinin klerensi  30 ml/dakika) olan
hastalarda enoksaparin sodyuma maruz kalma anlamlı ölçüde arttığından, terapötik ve
profilaktik dozaj sınırları için bir dozaj ayarlanması önerilmektedir. Orta derecede
böbrek yetmezliği (kreatinin klerensi 30-50 ml/dakika) ve hafif böbrek yetmezliği
(kreatinin klerensi 50-80 ml/dakika) olan hastalarda herhangi bir dozaj ayarlanması
önerilmemekle birlikte, dikkatli klinik izleme tavsiye edilmektedir (bkz. Bölüm 4.2:
Böbrek Yetmezliği).
Düşük Kilo:
Düşük kilolu kadınlarda (45 kg) ve düşük kilolu erkeklerde (53 kg) profilaktik
dozajlarla (kiloya göre ayarlanmamış) gözlemlenen enoksaparin sodyuma maruz
kalmadaki artış, daha yüksek kanama riskine yol açabilir. Bu nedenle, bu hastalarda
dikkatli klinik izleme tavsiye edilmektedir.
Obez hastalar:
Obez hastalarda tromboembolizm daha yüksektir. Obez hastalardaki (BMI > 30
kg/m2) profilaktik dozun güvenlilik ve etkililiği tam olarak saptanmamıştır ve doz
ayarlamasına yönelik bir fikir birliği bulunmaktadı. Bu hastalar tromboembolizm
belirti ve semptomları açısından dikkatli bir şekilde izlenmelidir.
Trombosit sayımının izlenmesi:
9Antikor aracılığıyla heparin kaynaklı trombositopeni riski düşük molekül ağırlıklı
heparinlerle de söz konusudur. Trombositopeni oluşması halinde bu çoğunlukla
enoksaparin sodyum tedavisi başladıktan sonraki 5. ve 21. günler arasında
görülmektedir. Bu nedenle, enoksaparin sodyum ile tedaviye başlamadan önce ve daha
sonra tedavi süresince düzenli olarak trombosit sayımının yapılması önerilmektedir.
Uygulamada, trombosit sayımında anlamlı bir azalma (başlangıç değerinin %30-
50’si) olduğunun doğrulanması halinde enoksaparin sodyum tedavisi derhal kesilmeli
ve başka bir tedavi başlanmalıdır.
4.5. Diğer tıbbi ürünler ile etkileşimler ve diğer etkileşim şekilleri
Eğer kesin olarak endike değilse hemostazı etkileyen ajanların enoksaparin sodyum
tedavisinden önce kesilmesi önerilmektedir. Bu ajanlar aşağıdaki ilaçları içermektedir:
- Sistemik salisilatlar, asetilsalisilik asit ve ketorolak dahil olmak üzere NSAİ ilaçlar,
- Dekstran 40, tiklopidin ve klopidogrel,
- Sistemik glukokortikoidler,
- Trombolitikler ve antikoagülanlar,
- Glikoprotein IIb/IIIa antagonistler dahil olmak üzere diğer anti trombosit ajanlar.
- Divalproex, plikamisin, valproik asit, sülfinpirazon.
Varfarin; Beraber kullanım sırasında kanama riski artabilir. Antikoagülasyonu
sağlamak ve geçici hiperkoagülabilite ihtimaline karşı korumak üzere varfarin
tedavisinin başlangıcında enoksaparin genellikle devam ettirilir.
Eğer kombinasyon endike ise, enoksaparin sodyum dikkatli klinik izleme ve uygun
olduğunda laboratuvar izlemesi yapılarak kullanılmalıdır.
4.6.Gebelik ve laktasyon
Genel tavsiye
Gebelik Kategorisi B’dir.
Çocuk doğurma potansiyeli bulunan kadınlar/Doğum kontrolü
(Kontrasepsiyon)
Deneysel araştırmalar bir fetotoksisite veya teratojenite bulgusu ortaya koymamıştır.
Gebelik dönemi
Gebe kadınlarda gerçekleştirilmiş yeterli ve iyi kontrollü araştırmalar bulunmadığından ve
deneysel araştırmalar her zaman insanlardaki yanıtın öngörücüsü olmadığından, bu ilaç
ancak hekimin kesin bir gereksinim saptaması halinde gebelik sırasında kullanılmalıdır.
İnsanlarda, enoksaparin sodyumun gebeliğin ikinci trimesteri sırasında plasenta bariyerini
geçtiğine ilişkin herhangi bir bulgu yoktur. Birinci ve üçüncü trimesterlerle ilgili herhangi
bir bilgi bulunmamaktadır.
(Bkz. bölüm 4.4: Kalp kapak protezi olan gebe kadınlar ve mekanik kalp kapak
protezleri).
Laktasyon dönemi
Deneysel çalışmalarda, 35S-enoksaparin sodyum ya da işaretli metabolitlerinin sütteki
konsantrasyonunun çok düşük olduğu bildirilmiştir. Değişmemiş enoksaparin
10sodyumun insan sütünden atılıp atılmadığı bilinmemektedir. Enoksaparin sodyumun
oral absorpsiyonu olası değildir. Bununla birlikte, bir önlem olarak, enoksaparin
sodyum almakta olan süt veren annelerin emzirmeden kaçınmaları tavsiye edilmelidir.
Üreme yeteneği/Fertilite
Üreme yeteneği/fertilite’ye ait çalışma yapılmamıştır.
4.7. Araç ve makine kullanımı üzerindeki etkiler
Araç ve makine kullanımı üzerine bilinen herhangi bir etkisi yoktur.
4.8. İstenmeyen etkiler
Enoksaparin, klinik çalışmalarda enoksaparin alan 15.000'den fazla hastada
değerlendirilmiştir. Bunlar, tromboembolik komplikasyonlar açısından risk altındaki
hastalarda ortopedik veya abdominal cerrahiyi takiben derin ven trombozunun
profilaksisi için 1776, hareket yeteneği şiddetli ölçüde kısıtlanmış akut medikal
hastalarda derin ven trombozunun profilaksisi için 1169, pulmoner embolizmin eşlik
ettiği veya etmediği derin ven trombozunun tedavisi için 559, kararsız angina ve Q-
dalgasız miyokard infarktüsünün tedavisi için 1578 ve akut ST-yükselmeli miyokard
infarktüsünün tedavisi için 10176 hastayı içermiştir.
Bu klinik çalışmalarda uygulanan enoksaparin sodyum rejimi endikasyonlara bağlı
olarak farklılık göstermektedir. Enoksaparin sodyum dozu, cerrahiyi takiben veya
hareket yeteneği şiddetli ölçüde kısıtlanmış akut medikal hastalarda günde bir kez 40
mg subkütan olmuştur. Pulmoner embolizmin (PE) eşlik ettiği veya etmediği derin ven
trombozunun (DVT) tedavisinde, enoksaparin alan hastalar 12 saatte bir 1 mg/kg
subkütan dozu ya da günde bir kez 1.5 mg/kg subkütan dozu ile tedavi edilmiştir.
Kararsız angina ve Q-dalgasız miyokard infarktüsünün tedavisi için klinik
çalışmalarda, dozlar 12 saatte bir 1 mg/kg subkütan olmuş ve akut ST-yükselmeli
miyokard infarktüsünün tedavisi için klinik çalışmada enoksaparin sodyum rejimi 30
mg IV bolusu takiben 12 satte bir 1 mg/kg subkütan oluşmuştur.
Bu klinik çalışmalarda gözlenen ve pazarlama sonrası deneyimde bildirilen advers
etkiler aşağıda ayrıntılı olarak verilmektedir.
Sıklıklar söyle tanımlanmaktadır: Çok yaygın (≥1/10); yaygın (≥1/100 ila <1/10);
yaygın olmayan (≥1/1,000 ila <1/100); seyrek (≥1/10,000 ila <1/1,000); çok seyrek
(<1/10,000); bilinmiyor (eldeki verilerden hareketle tahmin edilemiyor). Pazarlama
sonrası deneyimde bildirilen advers olaylar "bilinmiyor" sıklık derecesi altında
sıralanmaktadır.
Hemoraji:
Klinik çalışmalarda, hemorajiler en sık bildirilen reaksiyon olmuştur. Bunlar,
hastaların (cerrahi hastaları1) en fazla %4.2'sinde bildirilen majör hemorajileri
içermiştir. Bu olgulardan bazıları ölümle sonuçlanmıştır.
Diğer antikoagülanlarla olduğu gibi, aşağıdaki ilişkili risk faktörlerinin varlığında
hemoraji meydana gelebilir: Kanamaya yatkın organik lezyonlar, invazif girişimler
veya hemostazı etkileyen ilaçların birlikte kullanılması (bkz. Bölüm 4.4 ve 4.5).
11MedDRA Cerrahi Medikal Beraberinde PE Kararsız angina Akut STEMİ olan
sistem hastalarında hastalarda gelişmiş veya ve Q- dalgasız Mİ hastalarda tedavi
organ sınıfı profilaksi profilaksi gelişmemiş DVT olan hastalarda
olan hastalarda tedavi
tedavi
Vasküler Çok yaygın: Yaygın: Çok yaygın: Yaygın: Yaygın:
hastalıklar Hemoraji * Hemoraji * Hemoraji *
Hemoraji * Hemoraji*
Seyrek: Yaygın olmayan: Seyrek: Yaygın olmayan:
Retroperitoneal İntrakraniyal Retroperitoneal
hemoraji hemoraji, hemoraji İntrakraniyal
Retroperitoneal hemoraj,
hemoraji Retroperitoneal
hemoraji
*: örneğin hematom, enjeksiyon yerinin dışında ekimoz, yara hematomu, hematüri, epistaksis ve
gastrointestinal hemoraji.
Trombositopeni ve trombositoz
MedDRA Cerrahi Medikal DVT ± PE olan* Kararsız angina Akut STEMİ
sistem organ hastalarında hastalarda hastalarda tedavi ve Q-dalgasız Mİ olan hastalarda
sınıfı profilaksi profilaksi olan tedavi
hastalarda tedavi
Kan ve lenf Çok yaygın: Yaygın Çok yaygın : Yaygın olmayan: Yaygın:
sistemi Trombositoz* olmayan: Trombositoz * Trombositopeni Trombositoz*
hastalıkları Trombositopen Trombositopeni
Yaygın:
i Yaygın:
Trombositopeni Trombositopeni Çok seyrek:
İmmuno-alerjik
trombositopeni
*: Trombosit artışı > 400 G/L
1 Cerrahi hastalarında, hemoraji komplikasyonlan aşağıdaki durumlarda majör kabul edilmiştir: (1) hemoraji
anlamlı bir klinik olaya neden olmuşsa ya da (2) hemorajiye hemoglobinde azalma ≥ 2 g/dL veya ≥2 ünite kan
ürünü transfüzyonu eşlik etmişse. Retroperitoneal ve intrakraniyal hemorajiler her zaman majör kabul edilmiştir.
Diğer klinik olarak anlamlı advers reaksiyonlar
Bu reaksiyonlar, endikasyonlar ne olursa olsun, sistem organ sınıfı, sıklık grubu
ve azalan ciddiyet sırasına göre aşağıda sunulmaktadır.
12MedDRA sistem Tüm endikasyonlar
organ sınıfı
Bağışıklık sistemi Yaygın: Alerjik reaksiyon
hastalıkları
Seyrek: Anafılaktik / anafilaktoid reaksiyon (bkz. Pazarlama sonrası
deneyimi)
Hepatobiliyer Çok yaygın: Hepatik enzimlerde artış (esas olarak transaminazlar**)
hastalıklar
Deri ve deri altı
Yaygın: Ürtiker, pruritus, eritem,
dokusu hastalıkları
Yaygın olmayan: Büllöz dermatit
Genel bozukluklar Yaygın: Enjeksiyon yerinde hematom, enjeksiyon yerinde ağrı, diğer
ve uygulama yerine enjeksiyon yeri reaksiyonları*
ilişkin hastalıklar
Yaygın: Lokal iritasyon; enjeksiyon yerinde deri nekrozu
Araştırmalar Seyrek: Hiperkalemi
*: örn. enjeksiyon yerinde ödem, hemoraji, aşırı duyarlılık, enflamasyon, kütle,
ağrı veya reaksiyon (NOS)
* *: transaminaz düzeyleri > 3 x normalin üst sınırı
Pazarlama sonrası deneyimi:
Enoksaparinin ruhsat onayı alındıktan sonraki kullanımında aşağıdaki advers olaylar
bildirilmiştir. Advers olaylar spontan bildirimleri temel aldığından, "bilinmiyor"
(eldeki verilerden hareketle tahmin edilemiyor) sıklık derecesi altında
sıralanmaktadırlar.
Kan ve lenf sistemi hastalıkları:
- Hemorajik anemi
Trombozla birlikte immuno-alerjik trombositopeni olguları; bunların bazılarında
tromboz organ infarktüsü veya ekstremite iskemisiyle komplike olmuştur (bkz. Bölüm
4.4: Trombosit sayımlarının izlenmesi).
- Eozinofili
Bağışıklık sistemi hastalıkları
- Şok da dahil olmak üzere anafılaktik/anafilaktoid reaksiyon
Sinir sistemi hastalıkları
- Baş ağrısı
Vasküler hastalıklar
- Enoksaparin sodyum ve spinal/epidural anestezi veya spinal ponksiyonun birlikte
kullanımıyla spinal hematom (veya nöraksiyal hematom) olguları bildirilmiştir. Bu
reaksiyonlar uzun süreli veya kalıcı paralizi gibi değişen derecelerde nörolojik
zedelenmelerle sonuçlanmıştır (bkz. Bölüm 4.4: Spinal/epidural anestezi).
13Hepato-bilier hastalıklar
- Hepatoselüler karaciğer hasarı
- Kolestatik karaciğer hasarı
Deri ve deri altı dokusu hastalıkları
- Çoğunlukla enjeksiyon yerinde meydana gelen deri nekrozu, kutanöz vaskülit
(çoğunlukla bu fenomenlere infiltre olmuş ve ağrılı purpura veya eritematöz plaklar
öncülük etmiştir). Enoksaparin sodyum ile tedavi kesilmelidir.
- Enjeksiyon yerinde nodüller (kistik enoksaparin birikimi olmayan enflamatuvar
nodüller). Bu nodüller birkaç gün sonra çözülmektedir ve tedavinin kesilmesine
neden olmamalıdır.
- Alopesi
Kas-iskelet bozuklukları, bağ doku ve kemik hastalıkları
- Uzun süreli (3 aydan fazla) tedavi sonrasında osteoporoz.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)'ne bildirmeleri gerekmektedir
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218
35 99)
4.9. Doz aşımı ve tedavisi
İntravenöz, ekstrakorporeal veya subkütan enoksaparin sodyumun kazara doz aşımı
hemorajik komplikasyonlara yol açabilir. Büyük dozlarda olsa dahi oral uygulamayı
takiben enoksaparin sodyumun absorbe olması mümkün değildir.
Antidotu ve tedavisi:
Antikoagülan etkiler protaminin yavaş intravenöz enjeksiyonu ile büyük ölçüde
nötralize edilebilmektedir. Protamin dozu enjekte edilen enoksaparin sodyum dozuna
bağlı olup, enoksaparin sodyum son 8 saat içinde uygulanmış ise 1 mg protamin 1 mg
enoksaparin sodyumun antikoagülan etkisini nötralize etmektedir. Enoksaparin
sodyum uygulanmasının üstünden 8 saatten daha uzun zaman geçmiş ise veya ikinci
bir protamin dozunun gerekli olduğu belirlenmiş ise, 1 mg enoksaparin sodyum başına
0.5 mg protamin infüzyonu uygulanabilir. Enoksaparin sodyum enjeksiyonundan 12
saat sonra, protamin uygulanmasına gerek duyulmayabilir. Bununla birlikte, yüksek
protamin dozlarıyla dahi, enoksaparin sodyumun anti-Xa aktivitesi hiçbir zaman tam
olarak nötralize edilmez (maksimum yaklaşık %60). (bkz. protamin tuzlarının reçete
bilgileri).
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Heparinler grubu - Düşük molekül ağırlıklı heparinler
ATC kodu: B01 AB05
14Enoksaparin sodyum yaklaşık 4500 dalton ortalama molekül ağırlığına sahip Düşük
Molekül Ağırlıklı Heparindir. İlaç maddesi sodyum tuzudur.
Moleküler ağırlık dağılımı:
<2000 dalton ≤ 20%
2000 ila 8000 dalton ≥ 68%
>8000 dalton ≤ 18%
Enoksaparin sodyum, domuz intestinal mukozasından türetilen heparin benzil esterin
alkalin depolimerizasyonu ile elde edilmektedir. Yapısı, zincirin indirgenmeyen
ucunda bir 2-Osülfo-4-enepiranosüranik asit ve indirgenen uçta bir 2-N,6-O-disülfo-D-
glukosamin ile karakterizedir. Enoksaparin yapısının yaklaşık %20’si (%15 ve %25
aralığında değişmektedir) polisakkarit zincirin indirgenen ucunda bir 1,6 anhidro türevi
içermektedir. Yüksek anti-Xa (100 I.U./mg) ve düşük anti-II a veya anti-trombin (28
I.U. /mg) aktivitesi vardır. Bu antikoagülan aktiviteler anti-trombin III (ATIII)
aracılığıyla sağlanarak insanlarda anti-trombotik aktivitelerle sonuçlanır.
Anti-Xa/IIa aktivitesinin dışında, enoksaparinin gerek sağlıklı bireyler ve hastalarda
gerekse klinik dışı modellerde başka anti-trombotik ve antienflamatuvar özellikleri de
saptanmıştır.
Bunlar, faktör Vlla gibi diğer koagülasyon faktörlerinin ATIII'e bağımlı
inhibisyonunu, endojen Doku Faktör Yolu İnhibitörü (TFPI) salımının indüksiyonunu
ve vasküler endotelyumdan kan dolaşımına von Willebrand faktör (vWF) salımında
azalmayı içermektedir. Bu faktörlerin enoksaparinin genel anti-trombotik etkisine
katkıda bulunduğu bilinmektedir.
Klinik etkinlik
Kararsız angina ve non-Q miyokard infarktüsünün tedavisi:
Geniş çaplı çok merkezli bir araştırmada, kararsız angina veya non-Q miyokard
infarktüsü akut fazında kaydedilen 3.171 hasta, aspirinle (100-325 mg/gün) birlikte
subkütan yoldan 12 saatte bir 1 mg/kg enoksaparin sodyum ya da intravenöz yoldan
aktive parsiyel tromboplastin zamanına (aPTT) dayanarak ayarlanmış fraksiyone
olmayan heparin uygulanmak üzere randomize olarak ayrılmıştır. Hastaların klinik
stabilizasyona, revaskülarizasyon girişimlerine ya da taburcu edilinceye değin en az 2
gün süreyle ve en fazla 8 gün süreyle hastanede tedavi edilmeleri zorunlu tutulmuştur.
Hastaların 30 güne kadar izlenmesi zorunlu tutulmuştur. Enoksaparin sodyum, 14.
günde saptanan ve 30 günlük dönem boyunca devam eden %16.2 gibi bir rölatif risk
azalmasıyla tekrarlayan angina, miyokard enfarktüsü ve ölüm insidansını heparine
kıyasla anlamlı ölçüde düşürmüştür. Bunun yanı sıra, enoksaparin sodyum grubunda
daha az sayıda hastaya perkutanöz transluminal koroner anjioplasti (PTCA) ya da
koroner arter bypass greft (CABG) uygulaması yapılmıştır (30. günde %15.8 rölatif
risk azalması).
Akut ST-segment Yükselmeli Miyokard İnfarktüsü (STEMI) Tedavisi:
Büyük ölçekli çok merkezli bir araştırmada, fibrinolitik tedavi uygulanması için uygun
olduğu belirlenen STEMI geçiren 20479 hasta, intravenöz yolla uygulanan 30 mg’lık
tek bir bolus ile birlikte subkütan yolla uygulanan 1 mg/kg dozun ardından subkütan
enjeksiyon yoluyla 12 saatte bir 1.0 mg/kg enoksaparin sodyum ya da aktif parsiyel
tromboplastin zamanına (aPTT) göre ayarlanan intravenöz fraksiyone olmayan heparin
1548 saat uygulanmak üzere randomize olarak gruplara ayrılmıştır. Tüm hastalar aynı
zamanda minimum 30 gün süreyle uygulanan aspirin ile tedavi edilmiştir. Enoksaparin
doz uygulama stratejisi ağır böbrek fonksiyon bozukluğu olan hastalar ve en az 75 yaş
ve üzerindeki yaşlı hastalar için ayarlanmıştır. Subkütan yolla uygulanan enoksaparin
enjeksiyonları hasta taburcu oluncaya değin ya da maksimum sekiz gün süreyle
(hangisi önce gerçekleşirse) uygulanmıştır.
Körlenmiş bir biçimde uygulanan araştırma ilacı ile birlikte antitrombotik destek
tedavisi verilen 4716 hastaya perkutanöz koroner girişim uygulanmıştır. Bu nedenle,
enoksaparin ile tedavi edilmekte olan hastalar için Perkütan Koroner Girişim, daha
önceki araştırmalarda belirlenmiş olan şemanın kullanıldığı enoksaparin tedavisine
devam edilerek (ilaç değişikliği yapılmadan) gerçekleştirilmiştir; bu şema, subkütan
yolla uygulanan son enoksaparin sodyum dozunun balonun şişirilmesinden 8 saatten
daha kısa bir süre önce verilmiş olması durumunda herhangi bir ek doz
uygulanmamasını, subkütan yolla uygulanan son enoksaparin sodyum dozunun
balonun şişirilmesinden 8 saatten daha uzun bir süre önce verilmiş olması durumunda,
IV bolus şeklinde 0.3 mg/kg’lık bir enoksaparin sodyum dozu uygulamasını
içermektedir.
Enoksaparin sodyum, randomizasyondan sonraki ilk 30 günde herhangi bir nedene
bağlı olarak meydana gelen ya da miyokard infarktüsünün tekrarlamasından
kaynaklanan bileşik ölüm insidansını fraksiyone olmayan heparine kıyasla anlamlı
ölçüde azaltmış [fraksiyone olmayan heparin grubundaki yüzde 12.0 ile
karşılaştırıldığında enoksaparin grubunda yüzde 9.9] ve rölatif riskte yüzde 17
oranında azalma sağlamıştır (P < 0.001).
Enoksaparinin bazı etkinlik sonuçları açısından belirgin olan tedavi yararları 48. saatte
saptanmış ve yine 48. saatte fraksiyone olmayan heparin tedavisine kıyasla miyokard
infarktüsünün tekrarlamasına ilişkin rölatif riskte yüzde 35 oranında azalma olduğu
belirlenmiştir (P < 0.001).
Enoksaparinin yaş, cinsiyet, infarktın yeri, diyabet öyküsü, daha önce geçirilmiş
miyokard infarktüsü öyküsü, uygulanan fibrinolitik tedavinin türü ve araştırma ilacı
tedavisine kadar geçen süreyi içeren önemli alt gruplardaki birincil sonlanım noktasına
ilişkin yararlı etkisinin tutarlı olduğu belirlenmiştir.
Enoksaparin, randomizasyondan sonraki 30 gün içinde perkütan koroner girişim
uygulanan hastalar (rölatif riskte yüzde 23 azalma) ya da medikal tedavi uygulanmış
olan hastalarda (rölatif riskte yüzde 15 azalma, etkileşim için P = 0.27) fraksiyone
olmayan heparine kıyasla anlamlı bir tedavi yararı sağlamıştır.
Ölüm, miyokard infarktüsünün tekrarlaması ya da intrakranial kanama’yı (net bir
klinik yarar ölçütü) kapsayan 30 günlük bileşik sonlanım noktası oranı enoksaparin
grubunda (%10.1) heparin grubuna kıyasla (%12.2) anlamlı ölçüde daha düşük
olmuştur ve bu da enoksaparin tedavisi lehine %17’lik bir rölatif risk azalmasını temsil
etmektedir.
İlk 30 gün içinde gözlemlenen primer sonlanım noktasındaki enoksaparinin yararlı
etkisi, 12 aylık devam periyodunun üzerinde olmuştur.
165.2.Farmakokinetik özellikler
Genel özellikler
Enoksaparin sodyumun farmakokinetik parametreleri, önerilen dozaj sınırlarında tek
ve tekrarlanan subkütan uygulamadan sonra ve tek intravenöz uygulamadan sonra esas
olarak plazma anti-Xa aktivitesinin zaman süreci açısından ve ayrıca anti-IIa
aktivitesine göre araştırılmıştır.
Anti-Xa ve anti-IIa farmakokinetik aktivitelerin kantitatif tayini, spesifik substratlarla
ve DMAH’lar (Düşük Molekül Ağırlıklı Heparinler) için uluslararası standartlara karşı
(NIBSC) kalibre edilmiş bir enoksaparin standardı ile validasyonu yapılmış amidolitik
yöntemler kullanılarak gerçekleştirilmiştir.
Biyoyararlanımıve Emilim:
Enoksaparin sodyum subkütan enjeksiyonu takiben hızla ve tam olarak emilir. Emilim
doğrudan uygulanan doz ile doğru orantılıdır. Bu durum fraksiyone olmayan heparinin
aksine enoksaparin sodyum emiliminin lineer olduğunu ifade etmektedir. Subkütan
enjeksiyonun ardından anti Xa aktivitesine dayanarak enoksaparinin biyoyararlanımı
%100’e yakındır. 100-200 mg/ml aralığındaki enjeksiyon hacmi ve doz
konsantrasyonu sağlıklı gönüllülerde farmakokinetik parametreleri etkilememektedir.
Ortalama maksimum plazma anti-Xa aktivitesi subkütan enjeksiyondan 3-5 saat sonra
gözlenmekte ve 20 mg, 40 mg, 1 mg/kg ve 1.5 mg/kg dozlarının tek subkütan
uygulanmasını takiben sırasıyla yaklaşık 0.2, 0.4, 1.0 ve 1.3 anti-Xa IU/ml’ye
ulaşmaktadır.
30 mg dozda IV bolus ve hemen ardından subkütan yolla 12 saatte bir uygulanan 1
mg/kg, 1.16 IU/mL’lik başlangıç pik anti-Faktör Xa düzeyleri (n = 16) ve sabit durum
düzeylerinin %88’ine karşılık gelen bir ortalama etkilenim sağlamıştır. Sabit duruma
tedavinin ikinci gününde ulaşılmaktadır.
Enoksaparinin farmakokinetiğinin önerilen dozaj sınırlarının üzerinde doğrusal olduğu
görülmektedir. Hasta içi ve hastalar arası değişkenlik düşüktür. Sağlıklı gönüllülerde
günde bir kez 40 mg ve günde bir kez 1.5 mg/kg rejimlerinin tekrarlanan subkütan
uygulanmasını takiben, tek doz sonrasına kıyasla yaklaşık %15 daha yüksek bir
ortalama maruz kalma oranı ile sabit duruma 2. gün ulaşılmaktadır. Sabit durum
enoksaparin aktivitesi düzeyleri tek doz farmakokinetiği ile iyi öngörülmektedir.
Günde iki kez 1 mg/kg rejiminin tekrarlanan subkütan uygulanmasını takiben sabit
duruma 3. gün ile 4. gün arasında ulaşılmakta olup, tek doz sonrasına kıyasla yaklaşık
%65 daha yüksek bir ortalama maruz kalma oranı ve sırasıyla yaklaşık 1.2 ve 0.52
IU/ml’lik ortalama pik ve taban düzeyleri saptanmaktadır. Enoksaparin sodyum
farmakokinetiği dikkate alındığında, sabit durumdaki bu farklılık beklenen bir olgudur
ve terapötik sınır içindedir.
Subkütan uygulamadan sonra plazma anti-IIa aktivitesi anti-Xa aktivitesine kıyasla
yaklaşık 10 kat daha düşüktür. Ortalama maksimum anti-IIa aktivitesi subkütan
uygulamadan yaklaşık 3-4 saat sonra gözlenmekte ve günde iki kez 1 mg/kg ve günde
bir kez 1.5 mg/kg’ın tekrarlanan uygulanmasını takiben sırasıyla 0.13 IU/ml ve 0.19
IU/ml’ye ulaşmaktadır.
17Dağılım:
Enoksaparin sodyum anti-Xa aktivitesinin dağılım hacmi yaklaşık 5 litredir ve kan
hacmine bağlıdır.
Biyotransformasyon:
Enoksaparin sodyum esas olarak karaciğerde, depolimerizasyon ve/veya desülfasyon
yoluyla son derece azalmış biyolojik potense sahip düşük molekül ağırlıklı türlere
metabolize olmaktadır.
Eliminasyon:
İtrahın, tek subkütan dozdan sonra 4 saat ile tekrarlanan doz uygulamasından sonra 7
saat arasında seyreden bir yarılanma ömrü ile monofazik olduğu görülmektedir.
Aktif metabolitlerin renal itrahı uygulanan dozun yaklaşık %10'unu ve aktif ve aktif
olmayan metabolitlerin renal itrahı dozun %40'ını temsil etmektedir.
Özel popülasyonlardaki özellikleri Hastalardaki karakteristik özellikler
Yaşlılar:
Bir popülasyon farmakokinetik analizinin sonuçlarına göre, enoksaparin sodyumun
kinetik profili böbrek fonksiyonu normal olduğunda yaşlı bireylerde genç bireylere
kıyasla farklılık göstermemektedir. Bununla birlikte, böbrek fonksiyonu yaşla birlikte
düştüğünden, yaşlı hastalarda enoksaparin sodyum eliminasyonu azalma gösterebilir
(bkz. bölüm 4.4: Yaşlılarda Hemoraj; bölüm 4.2: Yaşlılar; bölüm 5.2: Böbrek
yetmezliği).
Böbrek Yetmezliği:
Sabit durumda anti-Xa plazma klirensi ile kreatinin klirensi arasında doğrusal bir ilişki
gözlenmiştir ve bu, böbrek fonksiyonu bozulmuş hastalarda enoksaparin sodyum
klirensinin azaldığını göstermektedir. Sabit durumda eğri altında kalan (EAA) ile ifade
edilen anti-Xa maruz kalma, tekrarlanan günde bir kez subkütan 40 mg dozlarından
sonra hafif böbrek yetmezliği (kreatinin klirensi 50-80 ml/dakika) ve orta derecede
böbrek yetmezliği (kreatinin klirensi 30-50 ml/dakika) olan hastalarda küçük bir artış
göstermektedir. Ağır böbrek yetmezliği (kreatinin klirensi < 30 ml/dakika) olan
hastalarda ise, sabit durumda EAA, tekrarlanan günde bir kez subkütan 40 mg
dozlarından sonra ortalama %65 oranında anlamlı bir artış göstermektedir (bkz. bölüm
4.4: Böbrek Yetmezliği”; bölüm 4.2: Böbrek Yetmezliği”).
Kilo:
Tekrarlanan günde bir kez subkütan 1.5 mg/kg doz uygulamasından sonra, anti-Xa
aktivitesi için ortalama EAA sabit durumda obez sağlıklı gönüllülerde (BMI 30-48
kg/m2) obez olmayan kontrollere kıyasla biraz daha yüksek olup, Amax (maksimum
anti-Xa aktivitesi) artmamaktadır. Obez bireylerde subkütan doz uygulamasıyla daha
düşük bir kiloya göre ayarlanmış klirens söz konusudur.
Kiloya göre ayarlanmamış doz uygulandığında, tek bir subkütan 40 mg dozu takiben
anti-Xa maruz kalma düzeyinin, normal kilolu kontrollerle karşılaştırıldığında düşük
kilolu kadınlarda ( 45 kg) %52 ve düşük kilolu erkeklerde ( 57 kg) %27 daha
yüksek olduğu saptanmıştır (bkz. bölüm 4.4: Düşük Kilo).
18Hemodiyaliz:
Bir araştırmada, tek bir 0.25 veya 0.50 mg/kg intravenöz dozunu takiben eliminasyon
oranının kontrol popülasyonuna kıyasla benzer ancak EAA’nın iki kat daha yüksek
olduğu saptanmıştır.
Farmakokinetik etkileşimler:
Eşzamanlı olarak birlikte uygulandığında, enoksaparin ile trombolitikler arasında
herhangi bir farmakokinetik etkileşim gözlenmemiştir.
5.3. Klinik öncesi güvenlilik verileri
Enoksaparinin kanserojen potansiyelini değerlendirmeye yönelik olarak hayvanlar
üzerinde uzun dönemli bir araştırma yapılmamıştır.
Enoksaparinin, Ames testi, fare lenfoma hücresi ileriye dönük mutasyon testi ve insan
lenfosit kromozomal düzensizlik testi dâhil olmak üzere in vitro testlerde ve in vivo
sıçan kemik iliği kromozomal düzensizlik testinde mutajenik olmadığı
gözlemlenmiştir.
Enoksaparinin, erkek ve dişi sıçanlarda 20 mg/kg/gün subkütan doz düzeylerine kadar
fertilite ve reprodüktif performans üzerinde hiçbir etkisinin olmadığı gözlemlenmiştir.
Gebe sıçan ve tavşanlarda, 30 mg/kg/gün enoksaparin subkütan doz düzeylerine kadar
teratoloji araştırmaları yapılmıştır. Enoksaparin kaynaklı hiçbir teratojenik etki veya
fetotoksisite bulgusuna rastlanmamıştır.
Enoksaparinin antikogülan etkilerinin yanı sıra, 15 mg/kg/gün doz uygulaması ile hem
sıçan ve köpekler üzerinde yapılan 13 haftalık sübkutan toksisite araştırmalarında hem
de 10 mg/kg/gün doz uygulaması ile sıçan ve maymunlar üzerinde yapılan 26 haftalık
subkütan ve intravenöz toksisite araştırmalarında hiçbir yan etki bulgusuna
rastlanmamıştır.
6. FARMASÖTİK ÖZELLİKLER
6.1. Yardımcı maddelerin listesi
Enjeksiyonluk su
6.2. Geçimsizlikler
Subkütan Enjeksiyon:
Diğer ürünler ile karıştırılmamalıdır.
İntravenöz (Bolus) Enjeksiyon (yalnızca akut STEMI endikasyonu için):
Enoksaparin sodyum, sudaki %5 dekstroz ya da normal serum fizyolojik çözeltisi
(%0.9) ile güvenle uygulanabilir.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında ve ambalajında saklayınız. Dondurmayınız.
196.5. Ambalajın niteliği ve içeriği
0,6 ml çözelti içeren 2 adet enjektör.
6.6. Beşeri tıbbi üründen arta kalan maddelerin imhası ve diğer özel önlemler
Subkütan enjeksiyon:
Enoksaparin sodyum, venöz tromboembolik hastalığın önlenmesi, derin ven trombozu
tedavisi, kararsız anjina ve Q dalgasız miyokard infarktüsü tedavisi ve akut ST-
segment Yükselmeli Miyokard İnfarktüsü tedavisi için yalnızca subkütan enjeksiyon
yoluyla uygulanır.
IV bolus enjeksiyonu:
Akut ST-segment Yükselmeli Miyokard İnfarktüsü için, tedaviye tek bir IV bolus
enjeksiyonla başlanmalı ve bunun ardından hemen bir subkütan enjeksiyon
uygulanmalıdır.
Arteryel hat enjeksiyonu:
Hemodiyaliz sırasında vücut dışı dolaşımda trombus oluşumunu önlemek amacıyla, bir
diyaliz devresinin arteryel hattı yoluyla uygulanır.
İntramüsküler yolla uygulanmamalıdır.
Tek kullanımlık enjektör hemen kullanıma hazırdır.
Subkütan enjeksiyon tekniği:
Önceden doldurulmuş tek kullanımlık şırıngalar derhal kullanım için hazırdır.
Enjeksiyon tercihen hasta yatar durumdayken yapılmalıdır. Enoksaparin sodyum derin
subkütan enjeksiyon yoluyla uygulanır. Önceden doldurulmuş 20 mg ve 40 mg
şırıngaları kullanırken ilaç kaybını önlemek için enjeksiyondan önce şırıngadan hava
kabarcıklarını dışarı atmaya çalışmayınız. Uygulama sol ve sağ anterolateral veya
posterolateral abdominal duvar arasında dönüşümlü olarak yapılmalıdır.
İğne başparmak ile işaret parmağı arasında bastırmadan tutulan deri kıvrımına dikey
olarak sonuna kadar batırılır. Bu deri kıvrımı enjeksiyon tamamlanıncaya değin
bırakılmamalıdır. Uygulamadan sonra enjeksiyon yerini ovuşturmayınız.
İntravenöz (Bolus) Enjeksiyon Tekniği (yalnızca akut STEMI endikasyonu için):
Enoksaparin sodyum bir intravenöz hat yoluyla uygulanmalıdır. Diğer ilaçlarla
karıştırılmamalı ya da birlikte uygulanmamalıdır. Enoksaparin sodyumun diğer
ilaçlarla olası karışımını önlemek üzere, ilacın giriş yerini temizlemek amacıyla,
intravenöz bolus şeklinde enoksaparin sodyum uygulamasından önce ve sonra seçilen
intravenöz giriş yeterli miktarda serum fizyolojik ya da dekstroz çözeltisiyle
yıkanmalıdır. Enoksaparin sodyum, sudaki %5 dekstroz ya da normal serum fizyolojik
çözeltisi (%0.9) ile güvenle uygulanabilir.
207. RUHSAT SAHİBİ
Koçak Farma İlaç ve Kimya Sanayi A.Ş.
Mahmutbey Mah. 2477.Sok. No:23
Bağcılar /İSTANBUL
Tel .:0212 410 39 50 Fax:0212 447 61 64
8. RUHSAT NUMARASI
241/29
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:08.03.2012
Ruhsat yenileme tarihi:
10. KÜB’ÜN YENİLENME TARİHİ
21