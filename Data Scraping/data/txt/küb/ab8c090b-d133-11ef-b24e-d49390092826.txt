KISA ÜRÜN BİLGİSİ
1. BEŞERİ TIBBİ ÜRÜNÜN ADI
HYDREA 500 mg kapsül
2. KALİTATİF VE KANTİTATİF BİLEŞİM
Etkin madde:
Hidroksiüre 500 mg
Yardımcı maddeler:
Laktoz 42,2 mg
Yardımcı maddeler için 6.1’e bakınız.
3. FARMASÖTİK FORM
Kapsül.
Kapsül içeriği: Beyaz, ince toz.
Kapsül: Sert jelatin kapsül, yeşil- opak ve pembe- opak iki parçadan oluşmaktadır. Size: 0
4. KLİNİK ÖZELLİKLER
4.1 Terapötik endikasyonlar
Neoplastik Hastalıklar:
HYDREA melanom ve dirençli kronik miyelositik lösemi tedavisinde endikedir.
Radyoterapi ile birlikte serviks kanseri ve baş ve boyun bölgesindeki (dudaklar hariç)
primer skuamöz hücre kanserlerinin tedavisinde kullanılır.
Orak Hücreli Anemi:
HYDREA erişkinlerde orak hücreli aneminin tedavisinde endikedir. Ağrılı vazo-oklüzif
krizlerin sayısını ve şiddetini azaltır. Hastaneye yatış, kan transfüzyonu gereksinimi ve göğüs
sendromu sıklığını azaltır. İlk ve ikinci vazo-oklüzif kriz arasındaki süreyi anlamlı olarak
uzatır.4.2 Pozoloji ve uygulama şekli
Pozoloji/uygulama sıklığı ve süresi:
HYDREA'nın tedavi dozu hastanın ideal veya gerçek vücut ağırlığından hangisi daha düşükse
ona göre ayarlanır.
Neoplastik Hastalıklar
- Solid Tümörler
Aralıklı tedavi:
Her üç günde bir tek doz olarak oral yoldan 80 mg/kg uygulanır.
Devamlı tedavi
Her gün tek doz olarak oral yoldan 20 - 30 mg/kg uygulanır.
Aralıklı tedavinin avantajı ilacın toksisitesinde (örn. kemik iliği depresyonu) azalma
sağlamasıdır.
Radyoterapi ile kombine tedavi
(Baş, boyun ve serviks kanserlerinde)
Her üç günde bir tek doz olarak oral yoldan 80 mg/kg uygulanır.
HYDREA, radyoterapiye başlamadan en az 7 gün önce uygulanmaya başlanmalı,
radyoterapi süresince ve tedaviden sonra devam edilmeli, hasta sürekli denetim altında
tutularak beklenmeyen ya da şiddetli yan etkiler görülmediği sürece uygulanmalıdır.
- Dirençli Kronik Miyelositik Lösemi
Devamlı tedavi
Her gün tek doz olarak oral yoldan 20 ilâ 30 mg/kg uygulanır.
HYDREA' nın antineoplastik etkinliğini değerlendirmek için 6 hafta yeterli bir süredir.
Belirgin klinik cevap alındığında tedaviye devam edilmelidir. Eğer lökosit sayısı 2,500/mm3
ve trombosit sayısı 100,000/mm3'ün altına düşerse tedaviye ara verilmelidir. Bu durumlarda
lökosit ve trombosit sayımı 3 gün sonra tekrarlanmalı ve değerler kabul edilebilir düzeylere
yükseldiğinde tedaviye devam edilmelidir. Hematopoietik düzelme genellikle hızlıdır. Eğer
kombine HYDREA ve radyoterapi tedavisinde hematopoetik düzelme hızlı oluşmazsa, ayrıca
radyoterapi de kesilebilir. Anemi şiddetli bile olsa, HYDREA tedavisini kesmeksizin
düzeltilebilir.Doz ayarlaması:
Kısa süre önce yoğun radyoterapi veya diğer sitotoksik ilaçlarla kemoterapi görmüş
hastalarda HYDREA dikkatle uygulanmalıdır.
Radyoterapi uygulanan bölgelerdeki muköz membranların enflamasyonundan kaynaklanan
ağrı ve rahatsızlık genellikle topikal anestezik veya oral analjeziklerle kontrol edilebilir.
Reaksiyon şiddetli ise HYDREA tedavisi geçici olarak kesilebilir. Eğer çok şiddetli ise, ayrıca
radyoterapi de geçici olarak ertelenebilir.
Kombine tedaviye bağlı görülen bulantı, kusma ve anoreksi gibi gastrik rahatsızlıklar,
genellikle HYDREA tedavisine geçici bir süre ara verilerek kontrol edilebilir.
Orak Hücreli Anemi
HYDREA’nın başlangıç dozu oral yoldan günde tek doz olarak uygulanan 15 mg/kg’dır.
Hastanın kan sayımları her 2 haftada bir gözlemlenmelidir (bkz. bölüm 4.4). Eğer kan
sayımları kabul edilebilir değerler* içindeyse, doz her 12 haftada bir 5 mg/kg/gün
arttırılarak tolere edilen maksimum doza (24 hafta süreyle toksik kan sayımı** yapmayan en
yüksek doz) ya da 35 mg/kg/gün’lük maksimum doza ulaşılabilir.
* kabul edilebilir değerler: nötrofiller ≥ 2500 hücre/mm3, trombositler ≥
95.000/mm2, hemoglobin > 5,3 g/dL ya da eğer hemoglobin konsantrasyonu < 9g/dL
ise retikülositler ≥ 95.000/mm3
** toksik kan sayımları: nötrofiller <2000 hücre/mm3, trombositler <80.000/mm2,
hemoglobin <4,5 g/dL, ya da eğer hemoglobin konsantrasyonu <9g/dL ise
retikülositler <80.000/mm3
Eğer kan sayımları kabul edilebilir değerler ile toksik sınır arasındaysa, doz arttırılmaz. Eğer
kan sayımları toksik kabul ediliyorsa, normal değerlere dönene kadar HYDREA tedavisine
ara verilir. Değerler normale dönünce, toksisite gözlenen dozdan 2,5 mg/kg/gün daha düşük
bir dozla tedaviye kalındığı yerden devam edilebilir. HYDREA dozu daha sonra her 12
haftada bir 2,5 mg/kg/gün artırılarak veya azaltılarak 24 hafta süreyle hematolojik toksisite
yapmayan stabil bir doza ulaşılana kadar titre edilebilir. Bir hastanın iki defa hematolojik
toksisite geliştirdiği herhangi bir doz bir daha denenmemelidir. Doz 35 mg/kg/gün’ü
geçmemelidir.Doz ayarlaması:
HYDREA’nın diğer miyelosupresif ilaçlarla birlikte kullanımı doz ayarı gerektirebilir.
Uygulama şekli
Eğer hasta tercih ederse, ya da kapsülleri yutamıyorsa, kapsül içeriği bir bardak suya
boşaltılıp derhal içilebilir (Kullanıma hazırlama ile ilgili ayrıntılı bilgi için bkz. bölüm 6.6).
Kapsülde taşıyıcı olarak kullanılan bazı inert maddeler çözünmeyebilir ve su yüzeyinde
kalabilir.
Özel Popülasyonlara İlişkin Ek Bilgiler
Böbrek Yetmezliği: Renal atılım bir eliminasyon yolu olduğu için, bu grup hastalarda
HYDREA dozunun azaltılması düşünülmelidir.
Orak hücreli anemisi olan yetişkin hastalarda renal fonksiyonun farmakokinetik üzerindeki
etkisini araştıran tek dozlu bir çalışmanın sonuçlarına göre renal yetmezliği olan hastalarda
hidroksiürenin başlangıç dozu azaltılmalıdır.
Hematolojik parametrelerin yakından gözlemlenmesi de önerilmektedir.
Karaciğer Yetmezliği: Karaciğer fonksiyon bozukluğu olan hastalarda doz ayarını
destekleyici spesifik bir rehber oluşturacak herhangi bir veri yoktur. Hematolojik
parametrelerin yakından gözlemlenmesi önerilmektedir.
Pediyatrik Popülasyon: HYDREA’nın çocuklarda güvenliliği ve etkililiği belirlenmemiştir
(bkz. bölüm 4.4).
Geriyatrik Popülasyon: Yaşlı hastalarda daha düşük bir dozaj rejimi gerekebilir (bkz. bölüm
4.4).
4.3 Kontrendikasyonlar
Hidroksiüreye veya diğer bileşenlerine karşı alerjisi olanlarda kontrendikedir.
4.4 Özel kullanım uyarıları ve önlemleri
Neoplastik Hastalıklarda
Eğer kemik iliği fonksiyonu baskı altındaysa, yani lökopeni (<2500 /mm3) ya da
trombositopeni (<100,000/mm3) ya da ciddi anemi varsa HYDREA tedavisine
başlanmamalıdır. HYDREA kemik iliği baskılanması yapabilir ve lökopeni genellikle bununilk ve en sık rastlanan göstergesidir. Trombositopeni ve anemi daha seyrek oluşur ve lökopeni
olmadan ortaya çıkması pek nadirdir. Kemik iliği baskılanmasının görülme olasılığı, daha
önce radyoterapi veya sitotoksik kemoterapi uygulanmış hastalarda daha olasıdır; HYDREA
bu hastalarda dikkatli kullanılmalıdır. Miyelosupresyon, HYDREA tedavisine ara verildiği
zaman hızla iyileşir.
Şiddetli anemi HYDREA tedavisine başlanmadan önce düzeltilmelidir.
Geçmişte radyoterapi görmüş olan hastalarda HYDREA verildiği zaman radyasyon sonrası
eritem şiddetlenebilir.
Orak Hücreli Anemi Hastalarında
Hidroksiüre sitotoksik ve miyelosupresif bir ajandır. Eğer kemik iliği fonksiyonu belirgin bir
şekilde baskılanmışsa, yani nötrofiller <2000 hücre/mm3, trombosit sayımı <80,000/mm3, ve
hemoglobin düzeyi <4.5 g/dL, ya da hemoglobin konsantrasyonu <9 g/dL olduğu zaman
retikülositler <80,000/mm3 ise (bkz. bölüm 4.2) HYDREA verilmemelidir. Nötropeni
genellikle hematolojik supresyonun ilk ve en sık rastlanan belirtisidir. Trombositopeni ve
anemi daha seyrek görülür ve lökopeni olmadan ortaya çıkması çok nadirdir. HYDREA
tedavisi kesildiği zaman miyelosupresyon genellikle çabuk iyileşir.
Eritrosit anomalileri: HYDREA tedavisinin başlangıcında sınırlı megaloblastik eritoropoiez
sıklıkla görülür. Morfolojik değişiklik pernisiyöz anemide görülene benzer, ama vitamin B12
ya da folik asit eksikliği ile bağlantılı değildir. Makrositoz folik asit eksikliğinin gelişmesini
maskeleyebilir, bu yüzden profilaktik folik asit uygulaması yapılabilir. Hidroksiüre plazma
demir klerensini de geciktirebilir ve eritrositlerin demir kullanma oranını azaltabilir, ama
eritrositlerin ömrünü değiştiriyor gibi görünmemektedir.
Diğer
HIV enfeksiyonlu hastalarda, stavudin ile ya da stavudin olmadan, hidroksiüre ve didanosin
tedavisi sırasında fatal ve nonfatal pankreatit görülmüştür. Hepatotoksisite ve ölümle
sonuçlanan karaciğer yetmezliği hidroksiüre ve diğer antiretroviral ajanlarla tedavi edilen
HIV enfeksiyonlu hastalarda pazarlama sonrası gözlemlerde rapor edilmiştir. Fatal hepatik
olaylar hidroksiüre, didanosin ve stavudin kombinasyonu ile tedavi edilen hastalarda daha sık
bildirilmiştir. Bazı vakalarda şiddetli olan periferal nöropati, stavudin ile ya da stavudinolmadan didanosin dahil antiretroviral ajanlarla kombine olarak hidroksiüre alan HIV
enfeksiyonlu hastalarda bildirilmiştir (bkz. bölüm 4.8).
Hidroksiüre ile tedavi sırasında miyeloproliferatif bozukluğu olan hastalarda vaskülitik
ülserasyonlar ve gangren dahil olmak üzere kutanöz vaskülitik toksisiteler ortaya çıkmıştır.
Bu vaskülitik toksisiteler daha sık olarak interferon tedavisi hikayesi olan veya tedavi
görmekte olan hastalarda bildirilmiştir. Miyeloproliferatif hastalığı olanlarda bildirilen
kutanöz vaskülitik ülserlerin potansiyel ciddi klinik sonuçları nedeniyle, kutanöz vaskülitik
ülserasyonların gelişmesi halinde hidroksiüre kullanımına son verilmeli ve alternatif
sitoredüktif ajanlarla endike olduğu şekilde tedaviye başlanmalıdır.
Böbrek yetmezliği
HYDREA renal fonksiyon bozukluğu olan hastalarda dikkatli kullanılmalıdır. Orak hücreli
anemisi olan hastalar üzerinde yapılan, hidrokisürenin farmakokinetiği ile ilgili tek dozlu bir
çalışmanın sonuçlarına göre böbrek yetmezliği olan hastalarda hidroksiürenin başlangıç dozu
azaltılmalıdır (bkz. bölüm 4.2).
Hastalar yeterli sıvı alımı konusunda uyarılmalıdır.
Pediyatrik kullanım
Çocuklarda güvenliliği ve etkililiği belirlenmemiştir. Orak hücreli anemili pediyatrik
hastaların klinik ve hematolojik etki açısından yetişkinlere benzer yanıt verdiklerine dair
kanıtlar vardır.
Geriyatrik kullanım
Yaşlı hastalar HYDREA’nın etkilerine karşı daha duyarlı olabilir ve daha düşük bir dozaj
rejimi gerekebilir.
Laktoz
İçeriğinde bulunan laktoz nedeniyle, nadir kalıtımsal galaktoz intoleransı, Lapp laktoz
yetmezliği ya da glikoz-galaktoz malabsorpsiyon problemi olan hastaların bu ilacı
kullanmamaları gerekir.4.5 Diğer tıbbi ürünler ile etkileşimler ve diğer etkileşim şekilleri
Neoplastik hastalığı olan hastalarda hidroksiürenin diğer miyelosupresif ilaçlarla veya
radyoterapiyle birlikte kullanımı kemik iliği baskılanması veya diğer yan etkilerin olasılığını
artırabilir (bkz. bölüm 4.4 ve bölüm 4.8).
Hidroksiüre serum ürik asit düzeylerini yükseltebileceğinden ürikozürik ilaçların dozunun
ayarlanması gerekebilir.
In vitro çalışmalarda, hidroksiüreye maruz kalan hücrelerde sitarabinin sitotoksik etkisinde
önemli bir artış görülmüştür. Bu etkileşimin klinik uygulamada sinerjik toksisiteye neden olup
olmayacağı veya sitarabin dozlarının modifikasyonunun gerekip gerekmediği
belirlenmemiştir.
4.6 Gebelik ve laktasyon
Genel tavsiye
Gebelik Kategorisi: D
Çocuk doğurma potansiyeli bulunan kadınlar/Doğum kontrolü
Hidroksiürenin pek çok hayvan türünde güçlü bir teratojenik etkiye sahip olduğu
bilinmektedir. Prenatal hidroksiüre alımını takiben görülen etkilere, embriyo-fötal ölüm, iç
organlar ve iskelette pek çok fötal malformasyonlar, büyümede gecikme ve fonksiyonel
kusurlar dahildir.
HYDREA gebe kadına uygulandığı zaman fötüse zarar verebilir. Hidroksiürenin gebe
kadınlarda kullanımına ilişkin yeterli ve iyi kontrollü çalışmalar mevcut değildir. Eğer
HYDREA gebelik sırasında kullanıldıysa ya da eğer hasta HYDREA tedavisi görmekteyken
gebe kalırsa, hasta fötüse gelebilecek olan potansiyel zarar hakkında bilgilendirilmelidir.
Çocuk doğurma potansiyeli olan kadınlar HYDREA alırken gebe kalmaktan kaçınmaları
konusunda uyarılmalıdır.
Gebelik dönemi
HYDREA gerekli olmadıkça gebelik döneminde kullanılmamalıdır.Laktasyon dönemi
Hidroksiüre süte geçmektedir. Emzirmenin durdurulup durdurulmayacağına ya da HYDREA
tedavisinin durdurulup durdurulmayacağına ilişkin karar verilirken, emzirmenin çocuk
açısından faydası ve HYDREA tedavisinin emziren anne açısından faydası dikkate
alınmalıdır.
Üreme yeteneği (fertilite)
Klinik öncesi güvenlilik çalışmalarında hidroksiürenin hayvanlardaki fertiliteyi azalttığı
gösterilmiştir (bkz. bölüm 5.3). Çocuk sahibi olmayı düşünen erkek veya kadın hastalara ilaç
verilmeden önce bu olasılık değerlendirilmelidir.
4.7 Araç ve makine kullanımı üzerindeki etkiler
HYDREA’nın araç ve makine kullanımı üzerindeki etkisi incelenmemiştir. HYDREA uyku
ve diğer nörolojik etkilere neden olabileceğinden (bkz. bölüm 4.8) dikkat azalabilir. Hastalar
araç ve makine kullanırken dikkatli olmaları konusunda uyarılmalıdırlar.
4.8 İstenmeyen etkiler
Fatal ve nonfatal pankreatit ve hepatotoksisite ve ciddi periferal nöropati, özellikle didanosin
artı stavudin olmak üzere, antiretroviral ajanlarla kombine olarak hidroksiüre alan HIV
enfeksiyonlu hastalarda bildirilmiştir. ACTG 5025 çalışmasında didanosin, stavudin ve
indinavir ile kombine olarak hidroksiüre ile tedavi edilen hastaların CD4 hücrelerinde
yaklaşık 100/mm3’lük ortalama bir düşüş görülmüştür (bkz. bölüm 4.4).
Hidroksiüre ile tedavi sırasında miyeloproliferatif bozukluğu olan hastalarda vaskülitik
ülserasyonlar ve gangren dahil olmak üzere kutanöz vaskülitik toksisiteler ortaya çıkmıştır.
Bu vaskülitik toksisiteler daha sık olarak interferon tedavisi hikayesi olan veya tedavi
görmekte olan hastalarda bildirilmiştir (bkz. bölüm 4.4).
Neoplastik Hastalıklarda Görülen Yan Etkiler
Kan ve lenf sistemi hastalıkları: Kemik iliği supresyonu (lökopeni, anemi, trombositopeni)
(bkz. bölüm 4.4)
Gastrointestinal hastalıklar: Stomatit, anoreksi, bulantı, kusma, diyare ve konstipasyon.Deri ve deri altı doku hastalıkları: Makulopapüler döküntü, fasiyel eritem, periferal eritem,
deri ülseri ve dermatomiyosit benzeri deri değişiklikleri. HYDREA ile bir kaç yıl uzun dönem
günlük idame tedavisinden sonra bazı hastalarda hiperpigmentasyon, eritem, deri ve
tırnaklarda atrofi, derinin pul pul dökülmesi, mor papüller ve alopesi gözlenmiştir. Alopesi
nadiren olur. Ender olarakda deri kanseri bildirilmiştir.
Psikiyatrik hastalıklar: Halüsinasyon, dezoryantasyon,
Sinir sistemi hastalıkları: Havale, sersemlik, periferal nöropati, uyku hali, seyrek olarak baş
ağrısı
Böbrek ve idrar hastalıkları: Serum ürik asit, BUN ve kreatinin düzeylerinde artış; nadiren
dizüri.
Genel bozukluklar ve uygulama bölgesine ilişkin hastalıklar: Ateş, titreme, kırıklık,
asteni, karaciğer enzimlerinde artış; nadiren akut pulmoner reaksiyonlar (yaygın pulmoner
infiltrasyon/fibroz ve dispne).
Kombine HYDREA ve Radyasyon Tedavisi: Kombine HYDREA ve radyasyon tedavisi ile
gözlenen yan etkiler tek başına HYDREA kullanıldığında görülen yan etkilere benzerdir;
primer olarak kemik iliği baskılanması (lökopeni ve anemi) ve gastrik iritasyon görülmüştür.
Yeterli süre kombine HYDREA ve radyasyon tedavisi gören hastaların hemen hemen
tümünde lökopeni gelişir. Trombositopeni (<100.000/mm3) nadiren ve genellikle belirgin
lökopeni olduğunda gelişir. HYDREA gastrik sıkıntı ve mukozit gibi genellikle tek başına
radyoterapi ile görülen bazı yan etkileri güçlendirebilir.
Orak Hücreli Anemi Hastalarında Görülen Yan Etkiler
Orak hücreli anemi hastalarında yapılan çok merkezli bir hidroksiüre çalışmasında en sık
rastlanan yan etkiler hematolojik olmuş (bkz. bölüm 4.4), nötropeni ve düşük retikülosit ve
trombosit düzeyleri hidroksiüre tedavisinin hemen hemen bütün hastalarda geçici olarak
kesilmesini gerektirmiştir. Hematolojik iyileşme genellikle iki haftada olmuştur. Muhtemelen
hidroksiüre ile bağlantılı bulunan hematolojik olmayan olaylar saç dökülmesi, deri
döküntüleri, ateş, gastrointestinal rahatsızlık, kilo alımı, kanama ve paravirüs B-19
enfeksiyonudur; bu olayların sıklığı hidroksiüre ve plasebo ile tedavi edilen hastalarda benzer
olmuştur. Orak hücreli anemi tedavisi için hidroksiüre alan hastalarda ayrıca melanonychia da
bildirilmiştir.Klinik veya Pazarlama Sonrası Deneyimde Bildirilen Yan Etkiler
Aşağıdaki sıklık grupları kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1,000 ila <1/100); seyrek
(≥1/10,000 ila <1/1,000); çok seyrek (<1/10,000), bilinmiyor (eldeki verilerden hareketle
tahmin edilemiyor)
Enfeksiyonlar ve enfestasyonlar
Bilinmiyor: Gangren, eriteme infektiosum
(Kist ve polipler dahil olmak üzere) iyi huylu ve kötü huylu neoplazmalar
Bilinmiyor: Cilt kanseri
Kan ve lenf sistemi hastalıkları
Bilinmiyor: Kemik iliği yetersizliği, CD4 lenfositlerde azalma, lökopeni, nötropeni,
trombositopeni, platelet sayısında düşüş, anemi, retikülosit sayısında düşüş
Metabolizma ve beslenme hastalıkları
Bilinmiyor: Anoreksi
Psikiyatrik hastalıklar
Bilinmiyor: Halüsinasyonlar, dezoryentasyon
Sinir sistemi hastalıkları
Bilinmiyor: Havale, sersemlik, periferal nöropati, uyku hali, baş ağrısı
Vasküler hastalıklar
Bilinmiyor: Kanama
Solunum, göğüs bozuklukları ve mediastinal hastalıklar
Bilinmiyor: Pulmoner fibroz, akciğer infiltrasyonu, dispne
Gastrointestinal hastalıklar
Bilinmiyor: Pankreatit, bulantı, kusma, diyare, stomatit, konstipasyon, mukozit, mide
sıkıntısı, dispepsi, gastrointestinal bozuklukHepato-bilier hastalıklar
Bilinmiyor: Hepatotoksisite, karaciğer enzimlerinde artış, anormal bromosulftalein testi
Deri ve deri altı doku hastalıkları
Bilinmiyor: Kütanöz vaskülit, dermatomiyosit, alopesi, makülopapüler döküntü, papüler
döküntü, cildin pul pul dökülmesi, cilt atrofisi, döküntü, cilt ülseri, eritem, ciltte
hiperpigmentasyon, tırnaklarda bozulma, tırnaklarda renk değişikliği
Böbrek ve idrar yolu hastalıkları
Bilinmiyor: Dizüri, kan kreatinin seviyelerinin yükselmesi, kan üre seviyelerinin yükselmesi,
kan ürik asit seviyelerinin yükselmesi
Genel bozukluklar ve uygulama bölgesine ilişkin hastalıklar
Bilinmiyor: Pireksi, asteni, titreme, kırıklık
Araştırmalar
Bilinmiyor: Kilo artışı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Önerilen dozun birkaç kat fazlası dozda hidroksiüre alan hastalarda akut mukokütanöz
toksisite kaydedilmiştir. Boğaz ağrısı, mor eritem, avuçlarda ve ayak tabanında ödemi takiben
el ve ayaklarda pullanma, deride yoğun jeneralize hiperpigmentasyon ve stomatit
gözlenmiştir.5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer Antineoplastik İlaçlar
ATC kodu: L01XX05
Etki mekanizması
Etki mekanizması
Hidroksiürenin antineoplastik etki mekanizması tam olarak bilinmemektedir. Doku kültürü,
sıçanlar ve insanlarda yapılan farklı çalışmalar hidroksiürenin bir ribonükleotid redüktaz
inhibitörü gibi etki göstererek, DNA sentezini ribonükleik asit ya da protein sentezine
karışmadan inhibe ettiğini desteklemektedir.
Baş ve boynun skuamöz hücre (epidermoid) kanserlerinde radyasyon ile hidroksiürenin
birlikte kullanımına bağlı etki artışı üç mekanizmayla açıklanmaktadır. (1) Hidroksiüre in
vitro Çin hamster hücrelerinde, normalde radyasyona dirençli S evresi hücrelerine öldürücü
etki yapmaktadır. (2) Hücre siklusundaki diğer hücreleri, radyasyonun etkilerine daha duyarlı
oldukları, G-1 veya DNA sentezi öncesi evrede tutar. (3)Ayrıca, DNA sentezini inhibe
ederek, radyasyonla tahribata uğrayan ama ölmeyen hücrelerin normal onarımını engelleyerek
ömürlerini kısaltır. RNA ve protein sentezi değişime uğramamaktadır.
Orak hücreli anemide, hidroksiürenin etki mekanizması tam olarak bilinmemektedir.
Hemoglobin F üretiminde artış, nötrofil sayısında azalma, eritrositlerin su içeriğinin artması,
orak şeklindeki hücrelerin şekil bozukluğunda artma, ya da kırmızı kan hücrelerinin endotele
olan adezyonunda değişme ile bağlantılı olabilir. Hidroksiürenin sitotoksik ve sitoredüktif
etkilerinin mekanizması kesin bilinmemektedir.
Klinik etkililik ve güvenlilik
Klinik Çalışmalar
Hidroksiürenin etkililiği geniş çaplı klinik araştırmalarda değerlendirilmiştir. Çalışma orta ilâ
şiddetli hastalığı (yılda ≥ 3 ağrılı kriz) olan 299 yetişkin hastanın (≥ 18 yaşında)
değerlendirildiği randomize, çift-kör, plasebo kontrollü bir çalışmadır. Çalışma Veri Güvenlik
Gözleme Komitesi tarafından hasta alımı tamamlandıktan sonra ancak bütün hastalardaplanlanan 24 haftalık takip tamamlanmadan önce, hidroksiüre alan hastalarda daha az ağrılı
kriz gözlenmesi esasına dayandırılmıştır.
Plasebo tedavisi (N=147) ile karşılaştırıldığı zaman hidroksiüre tedavisi (N=152) bir yıldaki
ağrılı kriz sayısını (ortalama 2.5 ve 4.6 episod, p=0.001), bir yıldaki hospitalizasyon
gerektiren ağrılı kriz sayısını (ortalama 1.0 ve 2.5 hospitalizasyon, p=0.0027), göğüs
sendromu insidensini (56 ve 101 episod, p=0.003), transfüzyon gereken hasta sayısını (55 ve
79 hasta, p=0.002) ve nakledilen kan ünitesini (423 ve 670 ünite, p=0.003) anlamlı derecede
azaltmıştır. Ağrılı kriz bir sağlık merkezine başvuru ile sonuçlanan, 4 saatten daha uzun süren,
parenteral narkotik ya da NSAID gerektiren akut oraklaşmaya bağlı ağrı olarak tanımlanır;
göğüs sendromu, priapizm ve hepatik sekestrasyon da bu tanıma dahildir. Hidroksiüre gerek
birinci (ortalama 2.76 ve 1.35 ay, p=0.014) ve gerekse ikinci (ortalama 6.58 ve 4.13 ay,
p=0.0024) ağrılı krizler görülene kadar geçen ortalama süreyi anlamlı oranda arttırmıştır.
Hidroksiüre tedavisine bağlı herhangi bir ölüm olmamıştır ve hastaların hiç biri çalışma
sırasında neoplastik hastalıklar geliştirmemiştir. Tedavi hidroksiüre ile tedavi edilen 14
hastada (2 hastada miyelotoksisite) ve plasebo ile tedavi edilen 6 hastada medikal nedenlerden
dolayı tamamen bırakılmıştır (bkz. bölüm 4.8).
Fatal Hemoglobin: Hidroksiüre ile tedavi edilen orak hücreli anemi hastalarında, fatal
hemoglobin (HbF) artışları tedavi başladıktan 4 ilâ 12 hafta sonra gözlenmiştir. Genellikle,
ortalama HbF düzeyleri doz ve plazma düzeyleri ile orantılıdır, muhtemelen daha yüksek
dozlarda plato oluşur. Kriz sıklığında azalma ve HbF ya da F-hücresi düzeyleri arasında kesin
bir ilişki kanıtlanmamıştır. Hidroksiürenin özellikle nötrofiller üzerindeki doza bağlı
sitoredüktif etkileri azalan kriz sıklığı ile en kuvvetli olarak orantı kurulan faktör olmuştur.
Hayvan Toksisitesi: Akut toksikoloji çalışmalarında, hidroksiürenin oral LD ’si farelerde
50
7330 mg/kg ve sıçanlarda 5780 mg/kg’dır. Sıçanlardaki subakut ve kronik toksisite
çalışmalarında en tutarlı patolojik bulgular belirgin bir doza bağlı hafif ilâ orta dereceli kemik
iliği hipoplazisi ve pulmoner konjesyon ile akciğerlerde lekelenmelerdir. En yüksek doz
düzeylerinde (37 gün 1260 mg/kg/gün daha sonra 40 gün 2520 mg/kg/gün) spermatojenez
eksikliği ile testiküler atrofi görülmüştür (bkz. bölüm 4.4); pek çok hayvanda, hepatik
hücrelerde yağ metamorfozu ile zedelenme görülmüştür. Köpekte, düşük doz düzeyleri
dışında, hafif ilâ belirgin kemik iliği depresyonu tutarlı bir bulgu olmuştur.Ayrıca, daha yüksek doz düzeylerinde (12 hafta süreyle her hafta 3 ya da 7 gün 140-240 mg
ya da 140-1260 mg/kg/hafta), büyümede yavaşlama, kan glikoz değerlerinde hafif artış ve
karaciğer ya da dalakta hemosideroz bulunmuştur; reversibl spermatojenik arrest de
görülmüştür. Maymunda, kemik iliği supresyonu, dalakta lenfoid atrofi ve ince ve kalın
barsak epitelinde dejeneratif değişiklikler bulunmuştur. Daha yüksek, sıklıkla letal dozlarda (7
ilâ 15 gün 400 ilâ 800 mg/kg/gün) akciğerlerde, beyinde ve idrar yolunda hemoraji ve
konjesyon görülmüştür. Nabız, kan basıncı, ortostatik hipotansiyon, elektrokardiyogram
değişiklikleri ve hafif hemoliz ve/veya methemoglobinemi klinik olarak kullanılandan daha
yüksek dozlarda bazı laboratuvar hayvan türlerinde gözlenmiştir.
5.2 Farmakokinetik özellikler
Genel özellikler
Emilim:
Hidroksiüre oral uygulamadan sonra hızla emilir. Pik plazma düzeylerine oral dozdan 1-4 saat
sonra ulaşılır. Dozlar arttıkça, orantısız olarak daha büyük ortalama pik plazma
konsantrasyonları ve eğri altında kalan alan (EAA) gözlenmiştir. Yemeklerin hidroksiürenin
emilimi üzerindeki etkisine dair hiç bir veri yoktur.
Dağılım:
Hidroksiüre vücutta hızla ve yaygın olarak dağılır ve tahmin edilen dağılım hacmi toplam
vücut suyuna yakındır. Plazma-karın sıvısı oranları 2:1 ilâ 7,5:1 arasında değişmektedir.
Hidroksiüre lökosit ve eritrositlerde toplanır ve kan-beyin bariyerini geçer.
Biyotransformasyon:
Bir oral dozun %50’si tam olarak açıklanamayan metabolik yollarda değişime uğrar.
Yollardan biri muhtemelen satüre edilebilir hepatik metabolizmadır. Diğer bir minör
metabolik yol da, barsaktaki bakterilerde bulunan üreaz ile asetohidroksamik aside
degradasyonudur.
Eliminasyon:
Orak hücreli anemisi olan hastalarda üriner olarak ortalama kümülatif hidroksiüre geri
kazanımı uygulanan dozun yaklaşık % 40’ıdır.
Doğrusallık/Doğrusal Olmayan Durum:
İnsanlarda hidroksiüre atılımı, doğrusal olarak böbrek yoluyla olması olasıdır.Malignitesi olan hastalarda renal eliminasyon verilen dozun %30-55’i arasındadır.
Hastalardaki karakteristik özellikler
Yaş, cinsiyet ya da ırka bağlı farmakokinetik farklılıklarla ilgili hiç bir bilgi yoktur. Orak
hücreli anemi için hidroksiüre tedavisi görmüş olan pediyatrik hastalarla ilgili hiç bir
farmakokinetik veri yoktur.
Böbrek yetmezliği
Renal atılım bir eliminasyon yolu olduğu için, bu popülasyonda dozun azaltılması
düşünülmelidir. Böbrek yetmezliği olan hastalarda hidrokisürenin başlangıç dozu
düşürülmelidir. Orak hücreli anemisi olan hastalar üzerinde yapılan, hidrokisürenin
farmakokinetiği ile ilgili tek dozlu, non-randomize, çok merkezli çalışmada böbrek
yetmezliğinin etkisi değerlendirilmiştir. Normal (kreatinin klerensi >80ml/dakika), hafif (CrCl
50-80 ml/dakika) veya ciddi (CrCl<30ml/dakika) renal yetmezliği olan hastalarda yapılan
çalışmalarda, 200mg, 300mg ve 400mg kapsüllerin kombinasyonu ile tek oral doz 15mg/kg
hidroksiüre uygulanmıştır. Son dönem böbrek yetmezliği hastalarına 7 günde 15mg/kg ayrı
iki doz uygulanmıştır. Birinci doz 4 saatlik hemodiyaliz sonrasında, ikinci doz da hemodiyaliz
öncesinde verilmiştir. Bu çalışmada kreatinin klerensi < 60ml/dakika olan hastalarda ilaca
maruz kalma (EAA) normal kreatinin klerensi olan hastalara göre 64% yüksektir. Bu sonuçlar
renal yetmezliği olan hastalarda hidroksiürenin başlangıç dozunun düşürülmesi gerektiğini
desteklemektedir.
Karaciğer yetmezliği
Hepatik fonksiyonları zayıflamış olan hastalarda doz ayarını destekleyici spesifik rehber
oluşturacak hiç bir veri yoktur.
5.3 Klinik öncesi güvenlilik verileri
Karsinojenez, Mutajenez ve Fertilite Yetersizliği
Hidroksiüre genotoksiktir ve insanları bir karsinojenik risk ile karşı karşıya bırakan bir
türlerarası karsinojen olduğu tahmin edilmektedir. Polisitemi vera ve trombositemi gibi
miyeloproliferatif hastalıklar için uzun süreli hidroksiüre alan hastalarda sekonder lösemibildirilmiştir; bu sekonder lökomojenik etkinin hidroksiüreye mi yoksa hastanın altta yatan
hastalığına mı bağlı olduğu bilinmemektedir. Uzun süre hidroksiüre alan hastalarda deri
kanseri de bildirilmiştir.
Bakteri, fungus, protozoa ve memeli hücrelerine in vitro mutajeniktir. In vitro (hamster, insan
lenfoblastları) ve in vivo (rodentler) klastojeniktir. Hidroksiüre rotent embriyo hücrelerinin
tümörijenik fenotipe dönüşmesine neden olur.
Karsinojenik potansiyelini değerlendirmek için uzun süreli hayvan çalışmaları yapılmamıştır.
Sıçanlarda yüksek dozlarda aspermatojenez, köpeklerde ise reversibl spermatojenik arrest
kaydedilmiştir. Hidroksiüre gibi DNA sentezini etkileyen ilaçlar potansiyel mutajen olabilir.
Çocuk sahibi olmayı düşünen erkek veya kadın hastalara ilaç verilmeden önce bu olasılık
değerlendirilmelidir.
6. FARMASÖTİK ÖZELLİKLER
6.1 Yardımcı maddelerin listesi
Sitrik asit anhidr
Sodyum fosfat bibazik anhidr
Magnezyum stearat
Laktoz
Jelatin
Eritrosin (E127)
İndigotin (E132)
Titanyum dioksit (E171)
Kinolin sarısı (E104)
6.2 Geçimsizlikler
Geçerli değildir.
6.3 Raf ömrü
36 ay
6.4 Saklamaya yönelik özel uyarılar
25(cid:176) C’nin altındaki oda sıcaklığında saklayınız. Aşırı sıcakta tutmayınız.6.5 Ambalajın niteliği ve içeriği
Alu / Alu blister ambalajlarda.
Her bir karton kutu 100 kapsül içermektedir.
6.6 Beşeri tıbbi üründen arta kalan maddelerin imhası ve diğer özel önlemler
Kapsül içeriğini suya boşaltarak alan hastalar (bkz. bölüm 4.2) bunun dikkatli tutulması
gereken güçlü bir ilaç olduğu konusunda uyarılmalıdırlar. Hastalar kapsülü açarken tozun deri
ve mukoz membranlarla temas etmemesi ve tozun teneffüs edilmemesi konusunda
uyarılmalıdırlar. HYDREA kullanmayan kişiler ilaca maruz kalmamalıdırlar. Maruz kalma
riskini azaltmak için HYDREA veya HYDREA içeren blisterleri tutarken atılabilir eldiven
kullanılmalıdır. HYDREA’ya elle temas eden kişiler blister veya kapsüllere dokunmadan
önce ve sonra ellerini yıkamalıdırlar. Eğer toz kazara dökülürse, derhal atılabilir nemli bir
bezle silinmeli ve bir plastik poşet gibi kapalı bir kapta boş kapsüller ile birlikte atılmalıdır.
HYDREA çocuklardan ve ev hayvanlarından uzak tutulmalıdır.
Dermal maruz kalma riskini en aza indirmek için, kapsülleri içeren blisterlere elle temas
ederken her defasında geçirgen olmayan eldivenler giyiniz. Klinik ortamlar, eczaneler,
depolar ve evdeki bakım ortamlarında; ambalaj açma, inceleme, taşıma, doz hazırlama ve
uygulama olmak üzere tüm elle temas durumları buna dahildir.
Antikanser ilaçlar için uygulanan kullanım ve atma prosedürü dikkatle uygulanmalıdır.
Kullanılmamış olan ürünler ya da atık materyaller ‘Tıbbi Atıkların Kontrol Yönetmeliği’ ve
‘Ambalaj ve Ambalaj Atıklarının Kontrolü Yönetmelik’lerine uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad. No:1
34303 Küçükçekmece/İSTANBUL
Tel: 0 212 692 92 92
Faks: 0 212 697 00 24
8. RUHSAT NUMARASI
236/22
9. İLK RUHSAT TARİHİ/RUHSAT YENİLEME TARİHİİlk ruhsat tarihi: 24.10.2011
Ruhsat yenileme tarihi: ---
10. KÜB’ÜN YENİLENME TARİHİ