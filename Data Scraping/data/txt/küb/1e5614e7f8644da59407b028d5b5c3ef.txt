1  KISA  ÜRÜN BİLGİSİ 
1. BEŞERİ  TIBBİ  ÜRÜNÜN ADI 
DEXA- SINE  %0,1 göz damlası,  çözelti  
Steril  
 
2. KALİTATİF  VE KANTİTATİF  BİLEŞİM  
Etkin  madde:  
1 mL çözelti  1 mg deksametazon  sodyum  fosfat  içerir. Her 
şişede 5 mg deksametazon sodyum fosfat vardır.  
Yardımcı  madde:  
Benzalkonyum  klorür  ..... 0,1 mg/mL.  
Yardımcı  maddeler  için 6.1’e  bakınız.  
 
3. FARMASÖTİK  FORM  
Göz damlası.  
Berrak,  hafif  sarımsı  çözelti.  
 
4. KLİNİK  ÖZELLİKLER  
4.1 Terapötik  endikasyonlar  
• Gözün steroidlere  yanıt  veren  bütün  enfeksiyöz olmayan  enflamatuvar  hastalıklarında, 
örneğin:  
− alerjik  konjunktivit  
− keratit  rozasea  
− yüzeyel  noktasal  keratit  
− herpes  zoster  keratiti 
− iritis 
− sklerit  
− siliyer  inflamasyonu  
− göz kapakları  köşeleri  iltihapları  
− koroidit  
− seçilmiş  enfektif  konjunktivitler  (ödem  ve enflamasyonda  azalma sağlamak  için,  steroid  
kullanımına  
bağlı  zararlı  etkilerin  göze  alınabileceği  durumlarda).  
• Gözyaşı  bezleri  ve gözyaşı  kesesinin  inflamasyonunda  
• Korneada hasar  yaratabilecek  durumlarda:  
− kimyasal  ve termal  yanıklar  
− yabancı  cisim penetrasyonu 
 
4.2 Pozoloji  ve uygulama şekli 
Pozoloji:  
Hekim  tarafından  başka  türlü  tavsiye  edilmedikçe,  hastalıklı göze  günde  4–6 defa 1 damla  
Damlatılmalıdır . Daha ciddi durumlarda tedavinin başlangıcında gündüzleri saatte bir 1 damla 
ve geceleri iki saatte bir 1 damla ile başlanır ve normal dozla devam edilir. 
 
  2  Uygulama sıklığı ve süresi:  
Tedavi  süresi  hekim  tarafından  belirlenmelidir.  Tedavi  süresi  lezyonun tipine  ve tedaviye alınan 
yanıta bağlı olarak birkaç günden birkaç haftaya kadar değişir. Ciddi vakalar dışında tedavi süresi 
14 günden uzun olmamalıdır. 
 Yüksek dozlarda adrenal bezlerde baskılanma riski nedeniyle tedavi mümkün olan en kısa süre 
ile sınırlandırılmalıdır (tercihen 5 günden az).  
Uygulama şekli:  
Preparatı uygulamadan önce ellerinizi yıkayınız.  Damlalık  ucuna  dokunmayınız, damlalığı göze 
değdirmeyiniz.  
Damlaları  gözün iç kirişine  damlatınız  ve damlattıktan  sonra  gözü 1–2 dakika  kapalı  tutunuz. 
Kullandıktan sonra şişeyi sıkıca kapatınız.  
Kapak açıldıktan sonra, kapağın altındaki ince şerit gevşekse, ürünü kullanmadan önce  
çıkarılmalıdır.  
Özel  popülasyonlara ilişkin  ek bilgiler  
Böbrek/Karaciğer yetmezliği:  
Böbrek/karaciğer  yetmezliği olan hastalarda özel bir doz ayarlamasına  gerek  yoktur.  
Pediyatrik  popülasyon:  
Çocuklar üzerinde kullanım ile ilgili deneyim yoktur. Çocuklarda adrenal bezlerde baskılanma 
riski nedeniyle tedavi mümkün olan en kısa süre ile sınırlandırılmalıdır (tercihen 5 günden az). 
Süt çocuğu ve küçük çocuklarda zorunlu kalı nmadıkça kullanımı önerilmemektedir.  
Geriyatrik  popülasyon : 
Yaşlılarda  özel bir doz ayarlamasına gerek  yoktur.  
 
4.3 Kontrendikasyonlar  
• İçerdiği  etkin  madde  veya  Bölüm  6.1’de  listelenmiş  yardımcı  maddelerden  herhangi  birine 
aşırı duyarlılık durumu, 
• Akut, tedavi  edilmemiş  bakteriyel  enfeksiyonlar,  
• Korneal  yaralanma ve ülserler,  
• Herpes  simplex  keratiti (dendritik keratit),  
• Vaccinia,  varicella  ve kornea  ya da konjunktivada  başka  bir viral enfeksiyon, 
• Oküler  yapılarda fungal  hastalıklar  ya da tedavi  edilmemiş  parazitik  göz enfeksiyonları,  
• Mikobakteriyel  oküler  enfeksiyonlar,  
• Glokom  
 
4.4 Özel  kullanım  uyarıları  ve önlemleri  
• Yalnızca oküler  kullanım  içindir.  
• Kortikosteroidlerle uzun süreli tedavilerden kaçınılmalıdır. Uzun süreli kullanımına bağlı 
olarak optik sinirde hasar, görme netliğinde azalma veya görme alanı defektleri, posterior 
subkapsüler kataraktla birlikte oküler hipertansiyon ve/veya glokom gelişe bilir. Uzun süreli 
oftalmik kortikosteroid tedavisi gören hastalarda, intraoküler basınç, kornea ve lens düzenli 
olarak ve sık sık kontrol edilmelidir. Bu özellikle pediatrik hastalarda önemlidir; çünkü 
kortikosteroid ile indüklenen oküler hipertansiyon ri ski çocuklarda daha yüksek olabilir ve 
yetişkinlere göre daha erken meydana gelebilir. Kortikosteroid kullanımına bağlı gelişen 
intraoküler basıncın yükselmesi ve/veya katarakt oluşumu riski, bu hastalıklara yatkınlığı 
olanlarda artmaktadır (örn., diyabet hastalarında).  
 
 3  • Çocuklar ve CYP3A4 inhibitörleri (ritonavir ve kobisistat dahil) ile tedavi edilmiş hastalar dahil 
olmak üzere yatkınlığın olduğu hastalarda yoğun ya da uzun süreli kesintisiz tedaviden sonra 
oftalmik deksametazonun sistemik emilimi ile  ilişkili olarak Cushing  sendromu ve/veya adrenal 
supresyon meydana gelebilir. Bu vakalarda tedavi aşamalı olarak bırakılmalıdır.  
• Kortikosteroidler bakteriyel, viral, fungal ya da parazitik enfeksiyonlara direnci azaltabilir ve 
bu tip enfeksiyonların oluşumuna yardımcı olabilir; ayrıca klinik enfeksiyon belirtilerini 
maskeleyebilirler.  
• Persistan korneal ülserasyonu olan ha stalarda fungal enfeksiyondan şüphelenilmelidir. Fungal 
enfeksiyon meydana gelirse kortikosteroid tedavisi durdurulmalıdır. 
• Topikal oftalmik kortikosteroidler korneal yara iyileşmesini yavaşlatabilir. Topikal NSAİİ’lerin  
de iyileşmeyi yavaşlattığı ya da ge ciktirdiği bilinmektedir. Topikal NSAİİ’lerin  ve topikal 
steroidlerin eşzamanlı kullanımı yara iyileşme problemleri olasılığını arttırabilir. Kornea (örn. 
keratit) ya da sklerada incelmeye neden olan hastalıkları bulunan kişilerde, topikal kortikosteroid kullanımı ile perforasyonların meydana geldiği bilinmektedir. 
• Sistemik ve topikal kortikosteroid kullanımı sırasında görme bozukluğu meydana gelebilir. 
Eğer bir hastada bulanık görme ya da diğer görme bozuklukları gibi semptomlar varsa, olası  
nedenlerin değerlendirilmesi için bir göz uzmanına sevk düşünülmelidir; bunlar, diğerleri 
yanında, sistemik ya da topikal kortikosteroidlerin kullanımını takiben bildirilmiş olan katarakt, glokom ya da nadir olarak görülen santral seröz koriyoretinopati ( CSCR) gibi nadir hastalıkları 
kapsamaktadı r. Benzalkonyum klorür ayrıca göz tahrişine, özellikle kuru gözlere veya kornea 
bozukluklarına (gözün önündeki şeffaf tabaka) neden olabilir. 
• Oküler enflamasyon tedavisi sırasında kontakt  lenslerin takılması önerilmez. İçerdiği 
benzalkonyum klorür nedeniyle gözde iritasyona neden olabilir. Yumuşak kontakt lenslerle  
temasından  kaçınınız.  Uygulamadan  önce  kontakt  lensi  çıkarınız  ve lensi  takmak  için en az 15 
dakika bekleyiniz. Yumuşak kontakt lenslerin renklerinin bozulmasına  neden olduğu 
bilinmektedir.  
• DEXA- SINE  %0,1 Göz  Damlası, Çözelti fosfat içermektedir.  Bu ilaç  her mL göz damlasında  
2.52 mg fosfat  içermektedir.  
 
4.5.  Diğer tıbbi  ürünler ile etkileşimler  ve diğer etkileşim  şekilleri  
Etkileşim çalışmaları  yürütülmemiştir.  
Topikal steroidlerin ve topikal NSAİİ’lerin eş zamanlı kullanımı, kornea iyileşmesi ile ilgili 
problemlerin ortaya çıkma olasılığını arttırabilir.  
Ritonavir  ile tedavi  edilen  hastalarda,  deksametazonun  plazma konsantrasyonları  yükselebilir  
(Bkz.  Bölüm  4.4). 
CYP3A4 -inhibitörleri (ritonavir ve kobisistat dahil) deksametazon klirensini azaltabilir; bu da 
etkilerin artmasına ve adrenal supresyona/Cushing sendromuna yol açabilir. Fayda, sistemik 
kortikosteroidlerin yan etkilerine dair risk artışından ağır basmadık ça, kombinasyondan 
kaçınılmalıdır; böyle bir durumda hastalar sistemik kortikosteroidlerin etkileri açısından 
izlenmelidir.  
Eğer deksametazon, atropin ya da yatkınlığı olan hastalarda intraoküler basıncı arttırabilen başka antikolinerjiklerle eşzamanlı kullanılırsa, intraoküler basınçta ilave bir artış olasılık dışı bırakılamaz.  
Göze birden  fazla oftalmik  tıbbi ürün uygulanacaksa, uygulamalar  arasında en az 5 dakika  ara 
verilmelidir.  Göz merhemleri en son uygulanmalıdır.  
 
   4  Özel  popülasyonlara ilişkin ek  bilgiler:  
Yukarıda  belirtilenlerin  dışında, özel popülasyonlara  ait ilave  bir etkileşimi bulunmamaktadır.  
 
4.6 Gebelik  ve laktasyon 
Genel tavsiye  
Gebelik  kategorisi  C. 
Çocuk  doğurma potansiyeli  bulunan kadınlar  / Doğum  kontrolü (Kontrasepsiyon)  
Çocuk doğurma potansiyeli bulunan kadınlarda kullanımına ilişkin yeterli veri mevcut  değildir. 
Çocuk doğurma potansiyeli bulunan kadınlar tedavi süresi boyunca etkin bir doğum kontrol 
yöntemi kullanmalıdır.  
 
Gebelik  dönemi  
DEXA- SINE ’in gebe  kadınlarda  kullanımına  ilişkin  yeterli  veri mevcut  değildir.  
Hayvanlar üzerinde yapılan çalışmalar, gebelik ve/veya embriyonel/fetal gelişim ve/veya doğum 
ve/veya doğum sonrası gelişim üzerindeki etkiler bakımından yetersizdir (bkz. Bölüm  5.3). 
İnsanlara yönelik potansiyel risk bilinmemektedir. 
Gebe kadınlarda  deksametazon  kullanımı ile  ilgili yeterli  çalışma  yapılmamıştır  veya  çalışmalar 
çok kısıtlıdır. Gebelik sırasında kortikosteroidlerin uzun süreli veya tekrarlı sistemik kullanımı, rahim içi büyüme geriliği ve düşük fetal doğum ağırlığı riskinde artış ve yetişkinlerde yüksek 
tansiyon, vasküler hastalık ve insülin direncinde yükselme ile ilişkilendirilmiştir. Gebeliğin 
sonunda yüksek sistemik  kortikosteroid dozlarının  uygulanması da  fetal adrenal kortekste atrofi 
riskini arttırmaktadır.  
 
Hayvanlarda  yapılan  deneysel  çalışmalar,  oral yarık oluşumu  dahil olmak  üzere üreme  
toksisitesine  işaret  etmiştir  (bkz. Bölüm  5.3). 
 
Sistemik  maruz kalma,  gözde  kullanımından sonra  bile göz ardı edilemediğinden, 
DEXASINE’in  gebelikte  kullanılması önerilmez.  
 
Laktasyon  dönemi  
Sistemik olarak uygulanan kortikosteroidler anne sütüne geçer ve büyüme ve endojenik 
kortikosteroid üretimini baskılayabilir ya da başka advers etkileri olabilir. DEXA -SINE’in 
anlamlı miktarlarda olmak üzere anne sütüne geçip geçmediği bilinmemektedir. 
Emzirilen bebekler açısından risk olasılık dışı bırakılamaz. Emzirmenin çocuk açısından  faydası 
ve tedavinin kadın açısından faydası göz önüne alınarak emzirmeyi bırakma ya da DEXA -SINE 
ile tedaviyi bırakma/tedaviden kaçınma kararı verilmelidir.  
 
Üreme yeteneği  / Fertilite  
Sistemik olarak uygulanan kortikosteroidler, hipotalamus ve hipofizdeki hormon salgısını, 
testisler ve overlerdeki gametogenezi ve dolayısıyla fertiliteyi etkileyebilir. Bununla birlikte oftalmolojik kullanımdan sonra deksametazonun ferti liteyi etkileyip etkilemediği 
bilinmemektedir.  
  
 
  5  4.7 Araç ve makine  kullanımı  üzerindeki  etkiler 
DEXA- SINE’in araç ve makine kullanımı üzerinde  bir etkisi yoktur ya  da etki ihmal edilebilir 
düzeydedir. Geçici bulanık görme ya da diğer görme bozuklukları, ar aç ve makine kullanma 
yeteneğini etkileyebilir. Eğer instilasyondan sonra bulanık görme veya diğer görme bozuklukları 
meydana gelirse, hasta, araç ve makine kullanmadan önce görmesi berraklaşana kadar 
beklemelidir.  
 
4.8 İstenmeyen  etkiler  
Klinik  çalışmalarda,  en yaygın advers  reaksiyon gözde  rahatsızlıktır.  
İstenmeyen etkilerin organ sınıflandırması altındaki sıklıkları; çok yaygın (≥1/10), yaygın 
(≥1/100 ila <1/10), yaygın olmayan (≥1/1000 ila <1/100), seyrek (≥1/10000 ila <1/1000), çok 
seyrek ( <1/10000), bilinmiyor (eldeki verilerden hareketle tahmin edilemiyor) olarak 
sınıflandırılmıştır. Her bir sıklık gruplaması içinde, advers reaksiyonlar azalan ciddiyete göre 
sıralanmaktadır.  
Sinir  sistemi  hastalıkları  
Yaygın olmayan:  Disguzi  
Göz hastalıklar ı 
Yaygın:  oküler  rahatsızlık  
Yaygın olmayan: keratit, konjunktivit, göz kuruması, korneal lekelenme, fotofobi, bulanık görme 
(ayrıca bkz. Bölüm 4.4), gözde kaşıntı, gözde yabancı cisim hissi, lakrimasyonda artış, gözde anormal duyum (hassaslık), göz kapağı sınırında kabuklanma, gözde tahriş, oküler hiperemi  
Anlamlı düzeyde  kornea hasarı  olan bazı  hastalarda fosfat  içeren  göz damlalarının  kullanımı ile 
bağlantılı olarak  çok nadiren  kornea  kalsifikasyonu bildirilmiştir.  
Pazarlama sonrası gözetimde aşağıdaki ilave advers reaksiyonlar bildirilmiştir. Bunların 
sıklıkları mevcut verilerden hesaplanamaz.  
 
Sistem  Organ  Sınıflandırması  MedDRA  Tercih  Edilen  Terim  (v.12.1)  
Bağışıklık  sistemi  hastalıkları  Bilinmiyor:  aşırı duyarlılık  
Endokrin  hastalıklar  Bilinmiyor:  adrenal  yetmezlik,  Cushing  sendromu,  
adrenal  supresyon  (bkz.  Bölüm  4.4) 
Sinir  sistemi  hastalıkları  Bilinmiyor:  baş dönmesi,  baş ağrısı  
Göz hastalıkları  Bilinmiyor: glokom, ülseratif keratit, intraoküler 
basınç artışı, görme keskinliğinde azalma, kornea erozyonu, göz kapaklarında  ptoz, göz ağrısı,  
midriazis,  katarakt  
 
Seçilmiş  advers  olayların  açıklaması  
Topikal oftalmik  kortikosteroidlerin uzun süreli kullanımı; optik sinir hasarı, görme 
keskinliğinde azalma ve görme alanı kusurları ve posterior subkapsüler katarakt oluşumu ile 
birlikte intraoküler basınçta artışa neden olabilir (bkz. Bölüm 4.4). 
Kortikosteroid bileşeni  nedeniyle, kornea  veya  sklerada incelmeye yol açan hastalıklarda,  
özellikle daha uzun tedavilerden sonra perforasyon riski daha yüksektir (bkz. Bölüm 4.4). 
Kortikosteroidler enfeksiyonlara karşı direnci azaltabilir ve bu tip enfeksiyonların oluşumuna  
yardı mcı olabilir (bkz. Bölüm 4.4). 
 
   6  Nedene yönelik eş zamanlı tedavi olmaksızın, kortikosteroid tedavisi sırasında var olan kornea 
enfeksiyonunda kötüleşme olabilir ve fungal (Candida albicans) ya da viral enfeksiyon (Herpes 
simplex keratitis) riskinde artış olabilir.  
Şüpheli  advers  reaksiyonların  raporlanması  
Ruhsatlandırma sonrası şüpheli ilaç advers reaksiyonlarının raporlanması büyük 
önemtaşımaktadır. Raporlama yapılması, ilacın yarar / risk dengesinin sürekli olarak 
izlenmesineolanak sağlar. Sağlık mesleği mensuplarının herhangi bir  şüpheli advers reaksiyonu 
TürkiyeFarmakovijilans Merkezi (TÜFAM)’ne bildirmeleri gerekmektedir. (www.titck.gov.tr; 
e- posta:tufam@titck.gov.tr; tel: 0 800 314 00 08; faks: 0 312 218 35 99)  
 
4.9 Doz aşımı  ve tedavisi  
Fizyolojik koşullar (konjunktiva kesesinin tutma  kapasitesi) uygulamada doz aşımını 
engellemektedir. Bu preparatın özellikleri nedeniyle, bu ürünle akut oküler doz aşımı durumunda ya da bir şişenin içeriğinin kazara yutulması durumunda ilave toksik etkiler beklenmemektedir.  
DEXA- SINE ile oküler doz aşım ı durumunda, ilaç göz(ler)den ılık su ile yıkanarak 
uzaklaştırılabilir.  
 
5. FARMAKOLOJİK ÖZELLİKLER  
5.1 Farmakodinamik  özellikler  
Farmakoterapötik  grup:  Antienflamatuvar  ilaçlar -kortikosteroidler. 
ATC kodu: S01B A01.  
Deksametazon, DEXA -SINE, fosfat esteri olarak kullanılan bir 9- α-floro -11-hidroksi -16- metil-
kortikosteroid içeren göz damlasıdır. 
Deksametazon sodyum fosfatın terapötik kullanımı, kortizolden 25- 30 kat daha kuvvetli olan 
güçlü anti -enflamatuvar  etkisine dayanmaktadır; bununla birlikte sodyum ve su tutulumu, 
potasyum kaybı ve glukoz metabolizmasındaki bozulmalar gibi sistemik yan etkiler, kortizolle 
karşılaştırıldığında minimaldir.  
Sentetik steroidlerin etki mekanizması kortizolünkine benzer. Spesifik hücre içi reseptör 
proteinlerine  bağlanırlar . Enflamatuvar  ve alerjik  reaksiyonların baskılanmasına  yol açan spesifik 
etki mekanizması tam olarak bilinmemektedir. Kemotoksik ve immünolojik reaksiyonlar için 
önemli olan spesifik proteinlerin sentezinin inhibe olmasının ve lökosit ve makrofajların 
fonksiyonlarındaki diğer değişikliklerin bir rol oynadığı görülmektedir.  
Gözün topikal steroid tedavisinin, korneada ve konjunktiva dahil gözün ön bölümlerindeki, 
enfeksiyöz olmayan enflamatuvar  ve alerjik rahatsızlıkların tedavisinde etkili olduğu 
kanıtlanmıştır. Deksametazon ve diğer steroidler ameliyat sonrası profilaksi ve enflamasyonun 
kontrolünde kullanılmaktadır. Bununla birlikte, posterior göz rahatsızlıklarının tedavisi için 
sistemik steroid uygulaması gereklidir.  
5.2 Farmakokinetik  özellikler 
Genel özell ikler  
Deksametazon, suda pratik olarak çözünmez, susuz etil alkolde kısmen çözünür, metilen klorür içinde hafif çözünür. pH  değeri 7 -7,5 arasındadır. Deksametazonun suda çözünür anorganik bir 
esteri  olan deksametazon  sodyum  fosfat  25°C’de  suda hidrokortizondan  yaklaşık  üç bin kat 
fazla çözünür.  
 
 
 7  Emilim: 
Kortikosteroidler  gözün aköz  humoruna, korneasına, irisine,  siliyer  cismine  ve retinasına  emilir. 
Belirli bir miktarı sistemik olarak emilmesine rağmen, yüksek dozlarda ya da çocuklarda uzun 
süreli kullanılması dışında sistemik dolaşıma karışan miktarları önemli değildir.  
Dağılım:  
Yüksek dozlarda ya da çocuklarda u zun süreli kullanılması dışında sistemik dolaşıma karışan  
miktarları önemli değildir.  
Biyotransformasyon:  
Kortikosteroidler sistemik olarak emildiği takdirde vücutta esas olarak karaciğerde metabolize edilir. Ancak böbreklerde de metabolizasyon söz konusudur. Bunun yanında deney hayvanlarında gerçekleştirilen çalışmalardan gözde lokal bir degradasyonun gerçekl eştiği de 
bilinmektedir.  
Eliminasyon:  
İdrarla  atılır.  
 
Diğer  steroidlerde  olduğu gibi, deksametazon  da oral uygulamadan sonra  hızlı bir  şekilde  emilir 
ve yaklaşık 190 dakika sonra  biyolojik yarı ömrüne ulaşır. Kortikosteroidlerin metabolizasyonu 
esasen kar aciğerde ve belirli bir oranda böbreklerde gerçekleşir; idrarla atılırlar.  
Tavşan  gözü  ile ilgili araştırmalar,  deksametazon  fosfatın  topikal  olarak  uygulanmasından sonra 
etkili lokal doku konsantrasyonlarına ulaşıldığını göstermektedir. Diğer yandan permeasyon, uygulama bölgesindeki doku koşullarından etkilenebilir ve enflamasyonlu gözde ya da abrasyondan sonra belirgin şekilde artmaktadır.  
Topikal oküler instilasyondan sonra deksametazonun oküler yararlanımı, katarakt cerrahisi yapılan hastalarda değerlendirilmiştir. Aköz humorda maksimum düzeylere 2 saat sonra 
ulaşılmıştır. Bu düzeylerden takip eden azalma için yarı ömür 3 saattir.  
 
Plasenta bariyeri  aracılığıyla  penetrasyon  
Tüm kortikosteroidlerde olduğu gibi, deksametazon da plasentaya nüfuz etmektedir. Bu, 
prematüre doğum riski durumunda pulmoner matürasyonun teşvik edilmesi için gebe  kadınlarda 
profilaktik kortikosteroid uygulamasının temelini oluşturmaktadır. 
 
Anne sütüne  geçiş  
Deksametazon için veri mevcut değildir. Küçük miktarlarda kortikosteroid anne sütüne 
geçmektedir. Normal olarak bebeğin maruziyeti, emziren annede sistemik olarak mevcut miktarın 1/100’inden düşüktür. Yine de daha yüksek dozajların uygulanması sırasında ya da uzun 
süreli tedavide ablaktasyon önerilmektedir.  
 
5.3 Klinik  öncesi  güvenlilik  verileri  
Deksametazonun akut toksik potansiyeli ile ilgili konvansiyonel çalışmalara dayalı olarak, 
DEXA- SINE’in  insanlara yönelik olarak spesifik riskleri belirlenmemiştir. Tekrarlı 
deksametazon uygulaması ile toksisite testleri, tipik kortikosteroid doz aşımı semptomlarına 
işaret etmektedir (örn., kan serumunda glukoz ve kolesterol düzeylerinde artış, periferik ka nda 
lenfosit  azalması,  miyelosupresyon, dalak,  timus  ve adrenal  bezde atrofik  değişiklikler  ve ayrıca 
kilo kazanımında azalma). Kortikosteroidlerle yapılan çalışmalardan elde edilen sonuçlar,  klinik 
açıdan anlamlı genotoksik özelliklere dair kanıt sağlamamaktadır. Tümörojenik potansiyelle 
ilgili uzun süreli çalışmalar mevcut değildir.  
 
 
 8  Fareler, sıçanlar, hamsterler, tavşanlar ve köpekler üzerinde yapılan üreme toksisitesi 
çalışmalarında, deks ametazon, yarık damağa ve daha düşük bir düzeyde olmak üzere başka 
deformitelere yol açmıştır. İnsanlarda düşük vaka sayısı nedeniyle, klinik uygulama sırasında oluşabilecek bir risk olasılık dışı bırakılamaz. 
 
6. FARMASÖTİK  ÖZELLİKLER  
6.1. Yardımcı  maddelerin  listesi 
Povidon K25 
Disodyum  fosfat  dodekahidrat 
Sodyum klorür  
Edetat disodyum Benzalkonyum  klorür 
Enjeksiyonluk su 
 
6.2. Geçimsizlikler  
Bilinen  bir geçimsizliği yoktur.  
 
6.3 Raf ömrü  
36 ay.  
Açıldıktan
 sonra:  Preparat  açılıncaya  kadar sterildir.  Açıldıktan  sonra 4 hafta içinde 
kullanılmalıdır.  
6.4. Saklamaya yönelik  özel uyarılar  
25°C  altındaki  oda sıcaklıklarında  saklayınız.  Dondurmayınız. Işık ve ısıdan  koruyunuz.  
 
6.5. Ambalajın  niteliği ve içeriği  
Kutuda, kendinden damlalıklı,  beyaz plastik  burgu kapaklı  plastik  şişede  5 mL  çözelti.   
 
6.6. Beşeri  tıbbi  üründen arta kalan  maddelerin  imhası  ve diğer özel önlemler  
Kullanılmamış  olan ürünler  ya da atık materyaller  “Tıbbi  Atıkların  Kontrolü Yönetmeliği”  ve 
“Ambalaj  Atıklarının  Kontrolü Yönetmeliği”ne  uygun olarak  imha  edilir.  
 
7. RUHSAT  SAHİBİ  
Keymen  İlaç San. ve Tic. A.Ş. 
Çankaya/ Ankara  
 
8. RUHSAT  NUMARASI  
2023/311 
 
 
9. İLK RUHSAT  TARİHİ  / RUHSAT  YENİLEME TARİHİ  
 İlk ruhsat tarihi:  12.08.2023 
 Ruhsat yenileme tarihi:  
 
10. KÜB’ÜN YENİLENME  TARİHİ  
 