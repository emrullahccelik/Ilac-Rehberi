KISA ÜRÜN BİLGİSİ
1. BEŞERİ TIBBİ ÜRÜNÜN ADI
ZİNTİON süspansiyon
2. KALİTATİF VE KANTİTATİF BİLEŞİM
Etkin madde:
Zink pirition 4.2 g
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
Süspansiyon
Açık krem renkli, viskoz süspansiyon.
4. KLİNİK ÖZELLİKLER
4.1. Terapötik Endikasyonlar
ZİNTİON saçlı derideki basit kepeklenme ve hem kuru hem de yağlı tipteki seboreik
dermatit vakalarında endikedir.
4.2. Pozoloji ve uygulama şekli
Pozoloji / uygulama sıklığı ve süresi:
ZİNTİON, haftada 2 kez uygulanır. Yapılan araştırmalar 1-2 haftalık uygulamadan
sonra kepeklenme ve yağlanma gibi seboreik bozuklukların ortadan kalktığını
göstermektedir.
Günde 1 seferden fazla kullanılmamalıdır.
Uygulama şekli:
Saçlı deriye uygulanır.
ZİNTİON’un kullanılması gayet basittir ve kullanılmadan önce şişenin çalkalanması tavsiye
edilir.
- Saçları ve deriyi tamamen ıslattıktan sonra saçların köpürmesine yetecek miktar ZİNTİON
uygulanır; genellikle bir avuç içi dolusu ZİNTİON yeterli gelecektir. Saçlara ve baş derisine
belli bir müddet friksiyon yapılarak uygulandıktan sonra baş su ile durulanır.
- ZİNTİON ikinci kez aynı şekilde tatbik edilir ve bu sefer 5-6 dakika saçlı deride
bırakılır.
- Saçlar daha sonra bol suyla durulanır ve kurulanır.
Özel popülasyonlara ilişkin ek bilgiler
Böbrek/Karaciğer yetmezliği:
Veri bulunmamaktadır.
Pediyatrik popülasyon:
Çeşitli yaş gruplarında zink pirition kullanımıyla ilgili spesifik bir bilgi bulunmamakla
beraber bu ilacın çocuklarda, erişkinlerdekinde görülenden farklı bir soruna veya yan etkiye
neden olması beklenmemektedir.
1/5ZİNTİON süspansiyonun 2 yaşından küçük çocuklarda doktora danışılmadan kullanılması
tavsiye edilmez.
Geriyatrik popülasyon:
Veri bulunmamaktadır.
4.3. Kontrendikasyonlar
Zink pirition ve içerdiği yardımcı maddelerden herhangi birine karşı aşırı duyarlılık.
4.4. Özel kullanım uyarıları ve önlemler
Göz, burun ve ağıza temas ettirilmemelidir. Kazayla gözle temas oluşmuşsa bol su ile
yıkanmalıdır. İki yaşın altındaki çocuklarda doktor tarafından gerekli görülmedikçe
kullanılmamalıdır. Çocuklardan uzak tutulmalıdır.
Saç bakımı ile ilgili olarak kullanılan çeşitli şampuanlar, saç kremleri ve saç boyaları gibi
saçlı derinin zedelenmesine yol açan her türlü etkenin sebep olduğu saç dökülmesi hallerinde
ZİNTİON’un tedavi edici amaçla kullanılması bu etkenlerin sebep olduğu saç dökülmesini
önlemez.
ZİNTİON süspansiyon, nipajin ve nipazol içerdiğinden alerjik reaksiyonlara (muhtemelen
gecikmiş) sebebiyet verebilir.
4.5. Diğer tıbbi ürünler ile etkileşimler ve diğer etkileşim şekilleri
Bilinen herhangi bir etkileşim bulunmamaktadır.
Zink pirition süspansiyonu ile etkileşime giren bazı ilaçlar olabilir. Zink pirition süspansiyon
deriden emilerek, çok eser miktarda da olsa, kan dolaşımına girerse etkileşim meydana
gelebilir ancak bu risk çok düşüktür.
4.6. Gebelik ve laktasyon
Genel tavsiye:
Gebelik kategorisi N (sınıflandırılmamış)’dır.
Çocuk Doğurma Potansiyel Bulunan Kadınlar / Doğum Kontrolü (Kontrasepsiyon):
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı için doktor ya da eczacı ile görüşülmelidir.
Gebelik Dönemi:
Gebe kadınlarda kullanımına ilişkin yeterli veri mevcut değildir.
İnsanlara yönelik potansiyel risk bilinmemektedir.
Laktasyon Dönemi:
Zink piritionun insan sütüne geçip geçmediği hakkında veri bulunmamaktadır.
Emzirme döneminde kullanımı için doktor ya da eczacıyla görüşülmelidir.
Üreme yeteneği /Fertilite
Veri bulunmamaktadır.
2/54.7. Araç ve makine kullanımı üzerindeki etkiler
Araç va makine kullanma yeteneği üzerine bilinen bir etkisi bulunmamaktadır.
4.8. İstenmeyen Etkiler
Sistemik etkisi, periferal nörotis, parestezi ile kaslarda zayıflık uzun süreli zink pirition
kullanımı ile oluşabilir.
Tüm ilaçlar gibi ZİNTİON’un içeriğinde bulunan maddelere duyarlı olan kişilerde yan etkiler
olabilir. Bunların en yaygın olanları genellikle hafif şiddettedir ve muhtemelen kısa bir süre
sonra kaybolurlar.
ZİNTİON kullanımı ile ilgili herhangi bir yaygın yan etki bildirilmemiştir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Bilinmiyor: Şiddetli alerjik reaksiyonlar (döküntü, ürtiker, nefes darlığı, göğüste sıkışma,
ağız, yüz, dudak, ya da dilin şişmesi)
Deri ve deri altı doku hastalıkları
Bilinmiyor: Ciltte tahriş
Şüpheli advers etkilerin raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
ZİNTİON, sadece haricen uygulanır. Deriden absorpsiyonu çok düşük olduğundan doz
aşımı oluşması beklenmez. Kaza ile ağızdan alınması durumunda gastrik lavaj
uygulanması düşünülmelidir.
5. FARMAKOLOJİK ÖZELLİKLER
5.1. Farmakodinamik Özellikler
Farmakoterapötik grup: Diğer dermatolojik preparatlar
ATC kodu: D11AX12
Saçlı deride, genellikle, baş derisinde görülen kepeklenme olayının etiyolojisi araştırıldığı
takdirde çeşitli nedenlere dayandığı görülür. Bunlar arasında önemli bir yer tutan teori,
kepeklenme olayının pityrosperum ovale isimli bir mantar tarafından meydana geldiğidir.
Diğer nedenler arasında ise seboreik dermatitin hafif bir şekli olabileceği veya bir
deskuamasyon hadisesi olabileceği düşünülmektedir. Her halde kepeklenme, saçlı derinin
fizyolojik yapısını tehdit eden arzu edilmeyen bir olaydır.
Uygulanacak tedavinin gayesi ne olmalıdır:
- Kafa derisinin ve saçların kepekten arınması
3/5- Epidermisin fizyolojik yapısını tahrip etmemesi
- Etken mikroorganizmaların yok edilmesi
- Epidermal hücrelerin faaliyetini azaltması
ZİNTİON, saçlı derideki kepeklenme olayını birkaç kullanıştan sonra süratle geriletir, şiddetli
sebore vakalarını üç dört haftada tedavi eder. Bakteriostatik ve fungustatiktir.
Kullanıldıktan sonra nahoş bir koku bırakmaz ve saçları boyamaz.
5.2. Farmakokinetik Özellikler
%1’den daha az zink pirition ciltten absorbe olurken; %13 pirition sodyum absorbe olur.
5.3. Klinik öncesi güvenlilik bilgileri
Veri bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Magnezyum alumünyum silikat
Hidroksi propil metil selüloz
Kokonut asit monoetanolamid
Trietanolamin lauril sülfat
Defne yağı
Deiyonize su
6.2. Geçimsizlikler
Bilinen bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel uyarılar
25o C nin altındaki oda sıcaklığında ve ambalajında saklanmalıdır.
6.5. Ambalajın niteliği ve içeriği
Kutuda, 100 gramlık plastik şişede.
6.6. Beşeri tıbbi üründen arta kalan maddelerin imhası ve diğer özel önlemler
Herhangi bir kullanılmamış ürün veya atık materyal “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Drogsan İlaçları San. ve Tic. A.Ş.
Oğuzlar Mah. 1370 Sok. No:7/3
Balgat-ANKARA
Tel: 0 (312) 2877410
Fax: 0 (212) 2876115
8. RUHSAT NUMARASI
156/5
4/59. İLK RUHSAT TARİHİ RUHSAT YENİLEME TARİHİ
İlk ruhsat tarihi: 29.07.1991
Son ruhsat yenileme tarihi: 04.03.2004
10. KÜB'ÜN YENİLENME TARİHİ
5/5