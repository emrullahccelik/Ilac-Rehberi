1 
 KULLANMA TALİMATI  
ADADERM %  0.1 jel  
Haricen kullanılır.  
 
Etkin madde  : 100 g jel, 0 ,1 g adapalen içerir.  
Yardımcı maddeler  : Karbomer 980, Propilen glikol, Poloksamer 124, Disodyum EDTA,  
Metil parahidroksibenzoat (E218), Fenoksietanol, Sodyum hidroksit, 
Deiyonize su.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma  talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
Bu Kullanma Talimatında :  
1. ADADERM  nedir ve ne için kullanılır?  
2. ADADERM’i kullanmadan önce dikkat edilmesi gerekenler  
3. ADADERM nasıl kullanılır?  
4. Olası yan etkiler nelerdir?  
5. ADADERM’in saklanması  
Başlıkları yer almaktadır.  
1. ADADERM  nedir ve ne için kullanılır?  
ADADERM, 30 gramlık alüminyum tüplerde sunulan beyaz homojen jeldir.  
ADADERM ’de bulunan etkin madde adapalendir. Ciltte çok sayıda siyah nokta, leke ve 
sivilce olduğu durumlarda akne için kullanılır ve yüz, göğüs veya sırta uygulanır. 
ADADERM  vücutta sadece çok küçük miktarlarda emilir ve cildin yüzeyi dışında çok az 
etkiye sahiptir.  
 
 
 2 
  
2. ADADERM’i kullanmadan önce dikkat edilmesi ge rekenler  
ADADERM’i aşağıdaki durumlarda KULLANMAYINIZ!   
Eğer;  
‒ Hamileyseniz,  
‒ Hamile kalmayı planlıyorsanız,  
‒ Etkin madde adapalene veya ADADERM ’in diğer bileşenlerinden herhangi birine karşı 
alerjiniz varsa kullanılmamalıdır.  
 
ADADERM’i aşağıdaki durumlarda DİKKATLİ KULLANINIZ  
ADADERM ’i kullanmadan önce doktorunuzla veya eczacınızla konuşunuz.  
Bu ilacı kesik veya sıyrıklarınızın olduğu veya güneş yanığı olan bölgelerde veya egzama adı 
verilen cilt rahatsızlığınız varsa kullanmayınız. Ayrıca, vücudunuzun geniş bölgelerini 
kapsayacak şekilde şiddetli akneniz varsa bu ilacı kullanmaktan kaçınmalısınız.  
ADADERM ’in gözler, ağız, burun delikleri ve vücudun diğer çok hassas bölgeleriyle 
temasından kaçınınız. Ürün gözünüze kaçarsa hemen ılık suyla yıkayınız.  
Bu ilacı uygularken hassasiyet veya tahriş yaşarsanız, kullanmayı bırakınız ve doktorunuza 
bildiriniz. ADADERM ’i daha az sıklıkta kullanmanız ya da semptomlar (bulgular) geçinceye 
kadar kullanmayı bırakmanız istenebilir.  
ADADERM  kullanırken güneş ışığına maruziyetten kaçınmalısınız.  
Kullanılan miktarların artırılması, ilacınızın etkisini veya etki hızını arttırmaz ancak ciltte 
kızarıklığa, soyulmaya veya rahatsızlığa neden olabilir.  
• Ek tahrişe neden olabilecek, temizleyici astrenjan (organik dokuları büzerek salgıyı azaltan 
madde) olan kozmetik ürünleri ve kurutucu veya tahriş edici ürünleri (parfüm ve alkol içeren 
ürünler gibi) ADADERM  ile birlikte kullanmayınız.  
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
ADADERM’in yiyecek ve içecek ile kullanılması:  
ADADERM’in  uygulama yöntemi açısından yiyecek ve içeceklerle etkileşimi yoktur.  
Hamilelik  
İlacı kullanmadan önce doktorunuza veya eczacınıza danışınız.  
 
 3 
 Hamileyseniz veya gebe kalmayı düşünüyorsanız ADADERM ’i KULLANMAYINIZ. 
ADADERM  kullanırken gebe kalırsanız, tedavi kesilmelidir ve daha sonraki takip için 
mümkün olan en kısa zamanda doktorunuzu bilgilendirmeniz gerekmektedir.   
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
Bebeğinizi emzirirken ADADERM  kullanabilirsiniz. Bebeğin ilaçla temasını önlemek için 
emzirirken göğsünüze ADADERM  sürmeyiniz.  
İlacı kullanmadan önce doktorunuza veya eczacınıza danışınız.  
Araç ve makine kullanımı  
ADADERM ’in araç ve makine kullanımı üzerinde herhangi bir etkisi yoktur.  
 
ADADERM’in içeriğinde bulunan bazı yardımcı maddeler hakkında önemli bilgiler  
ADADERM , metil parahidroksibenzoat (E218) içerir. Metil parahidroksibenzoat alerjik 
reaksiyonlara (muhtemelen gecikmiş), neden olabilir.  
ADADERM  her bir gramında %4 a/a’e eşdeğer 40mg propilen glikol (E1520) içerir. Propilen 
glikol ciltte tahrişe neden olabilir. Açık yaraları olan veya ciltte geniş hasarı olan (yanıklar 
gibi) 4 haftadan küçük bebeklerde doktorunuzla veya eczacınızla görüşmeden bu ilacı 
kullanmayınız.  
ADADERM , fenoksietanol içeriğinden dolayı hasarlı ciltte yanma hissine neden olabilir.  
 
Diğer ilaçlar ile birlikte kullanımı  
ADADERM  ile diğer akne ürünleri (benzoil peroksit, eritromisin  veya klindamisin içeren)  
kullanılabilir; ancak bu ürünler sabah, ADADERM  gece uygulanmalıdır.  
Kozmetik ürünler kullanılabilir; ancak bunlar siyah noktalar oluşturmamalı veya cildi 
kurutmamalıdır.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.   
 
3. ADADERM nasıl kullanılır?  
Uygun kullanım ve doz / uygulama sıklığı için talimatlar:  
Bu ilacı her zaman doktorunuzun size söylediği şekilde kullanınız. Emin değilseniz, 
doktorunuza veya eczacınıza danışınız.  4 
 ADADERM ’in, sadece yetişkinlerde ve 12 yaş ve üzeri ergenlerde kullanılması  
amaçlanmıştır.  
ADADERM , doktorunuz size aksini söylemedikçe günde bir kez gece yatmadan önce 
uygulanır  
Uygulama yolu ve metodu:  
Bu ilaç sadece harici kullanım içindir.  
 
ADADERM ’i etkilenen bölgelere parmak uçlarınızla ince bir tabaka halinde sürünüz ve 
hafifçe ovalayınız.  
Tedavi edilecek alanları su ile iyice yıkayınız. Bu ilacı kullanmadan önce cildin temiz ve kuru 
olduğundan emin olunuz.  
ADADERM ’i etkilenen bölgelere parmak uçlarınızla ince bir tabaka halinde sürünüz ve 
hafifçe ovalayınız.  
Sonrasında ellerinizi yıkamayı unutmayınız.  
Bu ilacı ne kadar süreyle kullanmanız gerektiği, aknenizin ne kadar hızlı iyileştiğine bağlı 
olacaktır. Bu ilacı üç ay süreyle kullandıktan sonra doktorunuzu görmeniz önemlidir.  
Doktorunuz aknedeki iyileşmeyi kontrol edebilir.  
Değişik yaş grupları:  
Çocuklarda kullanımı:   
ADADERM  'in güvenliliği ve etkililiği, 12 yaşın altındaki çocuklarda araştırılmamıştır.  
Yaşlılarda kullanımı:   
Bu popülasyonla ilgili ek bilgi bulunmamaktadır.  
Özel kullanım durumları:  
Böbrek/Karaciğer yetmezliği:   
Böbrek /Karaciğer yetmezliğinde kullanım ile ilgili bilgi yoktur.  
Eğer ADADERM’in etkisinin çok güçlü veya zayıf olduğuna dair bir izleniminiz var ise 
doktorunuzla veya eczacınızla konuşunuz.  
Kullanmanız gerekenden daha fazla  ADADERM kullandıysanız:  
Cildinize çok fazla ADADERM  sürdüğünüzde, aknenizden daha hızlı kurtulamazsınız; hatta 
cildiniz tahriş olabilir ve kızarabilir. Bir miktar soyulma veya rahatsızlık da görülebilir.  
Nadir de olsa, bu ilacı yanlışlıkla yutmanız halinde doktorunuza başvurunuz.  
ADADERM’den kullanmanız gerekenden fazlasını kullanmı şsanız bir doktor veya eczacı ile 
konu şunuz.  
 5 
  
ADADERM’i kullanmayı unutursanız:  
ADADERM ’i doğru zamanda uygulamayı unutursanız endişelenmeyiniz. Hatırladığınızda, bu 
ilacı eskisi gibi kullanmaya başlayınız.  
Eğer bu ilacın kullanımı hakkında ilave sorularınız olursa, lütfen doktorunuza veya eczacınıza 
danışınız  
Unutulan dozları dengelemek için çift doz  uygulamayınız . 
ADADERM ile tedavi sonlandırıldığında oluşabilecek etkiler:  
Bilinmemektedir.  
4. Olası yan etkiler nelerdir?  
Tüm ilaçlar gibi, ADADERM’in içeriğinde bulunan maddelere duyarlı olan kişilerde yan 
etkiler olabilir.  
Yan etkiler şu şekilde sınıflandırılır:  
Çok yaygın         : 10 hastanın en az birinde görülebilir.  
Yaygın                : 10 hastanın birinden az, fakat 100 hastanın birinden fazla görülebilir.  
Yaygın olmayan : 100 hastanın birinden az, fakat 1.000 hastanın birinden fazla görülebilir.  
Seyrek                : 1.000 hastanın birinden az  fakat 10.000 hastanın birinden fazla  görülebilir.  
Çok seyrek         : 10.000 hastanın birinden az görülebilir.  
Bilinmiyor          : Eldeki verilerden hareketle tahmin edilemiyor.  
 
Aşağıdakilerden biri olursa, ADADERM ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Yüz, dudaklar ve boğazda yutmayı veya nefes almayı zorlaştıran şişme  
• Kızarıklık  
• Kaşıntı  
• Kurdeşen  
• Baş dönmesi  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin ADADERM ’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
ADADERM  uygulanırken aşağıdaki yan etkiler görülebilir:  
 
Yaygın :  
 
• Cilt kuruluğu  
• Ciltte  iritasyon , 
• Ciltte yanma hissi,  
• Ciltte kızarıklık (eritem)  6 
  
Yaygın olmayan :  
 
• Lokal cilt reaksiyonu  (kontakt dermatit ) 
• Ciltte rahatsızlık  
• Güneş yanığı  
• Cilt kaşıntısı (prurit us) 
• Ciltte soyulma (pul pul dökülme)  
• Akne   
 
Bilinmiyor :  
 
       Anaflaktik reaksiyon (ani gelişen nefes darlığı, ciltte döküntü), anjiyoödem (yüz, dil ve  
          boğazda şişlik)  
       Alerjik dermatit (alerjik egzama)  
       Ciltte ağrı  
       Ciltte şişlik  
       Göz kapaklarında tahriş, kızarıklık, kaşıntı veya şişlik  
       Açık ten renginde koyulaşma  
       Koyu ten renginde açılma  
       Uygulama yerinde yanma  
      Uygulama yerinde yanma olgularının çoğu yüzeysel yanıklardır, ancak aynı zamanda  
        ikinci derece yanıklar  da bildirilmiştir.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan ‘‘ İlaç Etki Bildirimi’’ ikonunu tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliği hakkında daha fazla bilgi edinilmesine katkı sağlamış olacaksınız.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
5. ADADERM’in saklanması  
ADADERM’i çocukların göremeyeceği, erişemeyeceği yerlerde ve ambalajında saklayınız  
25˚C’nin altındaki oda sıcaklığında saklayınız. Dondurmayınız.  
Son kullanma tarihiyle uyumlu olarak kullanınız.  
Ambalajındaki son kullanma tarihinden sonra ADADERM’i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim 
Değişikliği Bakanlığınca belirlenen toplama sistemine veriniz.  
 7 
  
Ruhsat sahibi:   
Kurtsan İlaçları A.Ş.  
Merkez Mah. Ba ğlar Cad.  
No:14C Iç Kapı No:4  
Kağıthane / İstanbul  
Tel: 0212 481 30 50  
Fax: 0212 481 59 19  
Üretim Yeri   :  
Recordati İlaç San. ve Tic. A.Ş  
Ç.O.S.B. Karaağaç Mah. Atatürk Cad.  
No: 36 Kapaklı / Tekirdağ  
 
Bu kullanma talimatı  ...../...../......  tarihinde  onaylanmıştır.  
 