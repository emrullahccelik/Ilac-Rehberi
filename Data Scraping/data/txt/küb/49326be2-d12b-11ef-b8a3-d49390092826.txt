KISA ÜRÜN BİLGİSİ
1. BEŞERİ TIBBİ ÜRÜNÜN ADI
LOMOTİL® 2,5 mg/0,025 mg tablet
2. KALİTATİF VE KANTİTATİF BİLEŞİMİ
Etkin madde:
Difenoksilat hidroklorür 2,5 mg
Atropin sülfat 0,025 mg
Yardımcı maddeler:
Sukroz 53,30 mg
Sorbitol (E420) 2,20 mg
Yardımcı maddeler için 6.1’e bakınız.
3. FARMASÖTİK FORM
Tablet
Beyaz, bir yüzünde “SEARLE” yazan yuvarlak, bikonveks tabletler
4. KLİNİK ÖZELLİKLERİ
4.1. Terapötik endikasyonlar
LOMOTİL®, akut diyarenin tedavisinde yardımcı rehidratasyon tedavisi olarak kullanılır.
Kolostomi veya ileostomi sonrası dışkı oluşumunun kontrolünde kullanılır.
Kronik ve hafif ülseratif kolitte semptomların giderilmesinde kullanılır.
4.2. Pozoloji ve uygulama şekli
Pozoloji/ uygulama sıklığı ve süresi:
Dikkat: Önerilen doz aşılmamalıdır. Bir kez yeterli kontrol sağlandığında, dozaj bireysel hasta
ihtiyaçlarına uyacak şekilde azaltılmalıdır.
Yetişkinlerde kullanımı: Önerilen başlangıç dozu dört tablet olup altı saatte bir alınan iki tablet
ile devam edilir.
Uygulama şekli:
Oral olarak alınmalıdır.
Özel popülasyonlara ilişkin ek bilgiler:
Böbrek/Karaciğer yetmezliği: İlerlemiş karaciğer fonksiyon bozukluğu ya da karaciğer
yetmezliğine bağlı gelişen böbrek yetmezliği (hepatorenal yetmezlik) olan hastaların
LOMOTİL® kullanımı sırasında, hepatik koma oluşabileceğinden çok dikkatli olunmalıdır.
1Pediyatrik popülasyon: Önerilen doz kılavuzu.
• 4 yaş altı çocuklarda: Tavsiye edilmez (Bakınız Bölüm 4.4. Özel kullanım uyarıları ve
önlemleri).
• 4-8 yaş çocuklarda: Günde 3 kez alınan 1 tablettir.
• 9-12 yaş çocuklarda: Günde 4 kez alınan 1 tablettir.
• 13-16 yaş çocuklarda: Günde 3 kez alınan 2 tablettir.
Geriyatrik popülasyon: Başka bir hastalığın bulunması ve toplu ilaç kullanımı dikkate
alınmalıdır (Bakınız Bölüm 4.4. Özel kullanım uyarıları ve önlemleri).
4.3. Kontrendikasyonlar
Difenoksilat hidroklorid, atropin veya yardımcı maddelerden herhangi birine karşı bilinen
aşırı duyarlılık durumlarında, sarılığı olan hastalarda, ince barsak tıkanıklığı olanlarda, akut
ülseratif kolitte, psödomembranöz enterokolite bağlı diyare tedavisi gören hastalarda ve
intrakraniyal basıncı yükselmiş ve kafa tramvası geçirmiş olan hastalarda kontrendikedir.
4 yaş altı çocuklarda kullanımı kontrendikedir.
Miyastenia gravis, pilor stenözü, paralitik ileus ve prostat büyümesinde kontrendikedir.
4.4. Özel kullanım uyarıları ve önlemleri
Dehidrasyonun önüne geçebilmek için uygun sıvı ve elektrolit tedavisi verilebilir. Şiddetli
dehidratasyon ve elektrolit dengesizliği olduğunda uygun bir düzeltici terapi uygulanana
kadar difenoksilat hidroklorürden kaçınılmalıdır. Ülseratif koliti olan bazı hastalarda,
intestinal motiliteyi inhibe eden ya da intestinal geçiş süresini uzatan ajanların toksik
megakolona sebep olduğu bildirilmiştir. Bu sebeple bu hasta grubunun dikkatle takip edilmesi
gerekmektedir ve abdominal şişkinlik ya da başka beklenmedik semptomların oluşumu gibi
yan etkiler görülürse difenoksilat hidroklorür uygulaması derhal sonlandırılmalıdır.
Abnormal karaciğer fonksiyon bozukluğu olan hastaların tümü ya da ilerlemiş hepatorenal
yetmezliği olan hastalarda difenoksilat hidroklorür kullanımı sırasında, hepatik koma
oluşabileceğinden çok dikkatli olunmalıdır.
Atropinin bir alt terapötik dozu, difenoksilat hidroklorüre eklendiğinden, duyarlı bireylerde
veya doz aşımında, atropin etkileri oluşabilir. Down Sendromlu hastalar, atropinin etkilerine
daha fazla duyarlılık gösterirler.
Antiperistaltik ajanlar, geniş-spektrumlu antibiyotiklerle ilişkili psödomembranöz
enterokolitte ve enterotoksin üreten bakterilerin (salmonella, shigella) sebep olduğu diyareyi
uzatabilir ya da daha da kötüleştirebilir. Bu gibi durumlarda antiperistaltik ajanlar
kullanılmamalıdır.
Difenoksilat hidroklorür/atropin zararsız bir ilaç değildir ve doz önerilerine, özellikle
çocuklarda kesinlikle uyulması gerekir. Difenoksilat hidroklorür/atropin 4 yaş altındaki
çocuklarda kullanılması önerilmez. Doz aşımı durumunda ciddi solunum problemleri, koma,
kalıcı beyin hasarı ya da ölüme yol açabilir (Bakınız Bölüm 4.9. Dozaşımı ve tedavisi). Bu
sebeple çocukların ulaşamayacağı bir yerde muhafaza edilmelidir.
LOMOTİL®, her bir tablette 53,3 mg sukroz içerdiğinden, nadir kalıtımsal fruktoz intoleransı,
glukoz-galaktoz malabsorbsiyon veya sukraz-izomaltaz yetmezliği problemi olan hastaların
bu ilacı kullanmamaları gerekir.
2 /7LOMOTİL®, her bir tablette 2,2 mg sorbitol içerdiğinden, nadir kalıtımsal fruktoz intolerans
problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Difenoksilat hidroklorürün kimyasal yapısı meperidin hidroklorüre benzediğinden, monamin
oksidaz (MAO) inhibitörleri ile kullanıldığında hipertansif krize yol açabilir. Bu ilaçların
difenoksilat hidroklorürle beraber kullanımı sırasında yakın gözetim gerekmektedir.
Difenoksilat hidroklorür barbitüratlar, sakinleştiriciler ve alkoller gibi merkezi sinir sistemi
depresanlarının etkisini potansiyale edebilir.
LOMOTİL®; Domperidon, metoklopramid, betanekol/karbakol, sisaprid, galantamin,
neostigmin/piridostigmin ve pilokarpin’in etkilerini antagonize etmektedir.
LOMOTİL®’in antimuskarinik yan etkileri; amantadin, antihistaminikler (sedatif ve sedatif
olmayan), klozapin, disopiramid, fluspirilen, loksapin, MAOI’ler, nefopam, olanzapin,
fenotiazinler, ketiapin, remoksiprid, terfenadin, trisiklik antidepresanlar ve zotepin ile
güçlenmektedir.
Ağız kuruluğu, gliseril trinitrat gibi dil altı nitrat tabletlerinin çözünmesini engellemektedir.
LOMOTİL®’in etkisi, donepezil ile antagonize edilmektedir.
LOMOTİL®’in etkisi, memantin ile artmaktadır.
LOMOTİL®, levodopa’nın plazma seviyelerini düşürebilir (kombinasyon halinde ve tek
ürünlerde).
LOMOTİL®, ketokonazol emilimini azaltır.
Özel popülasyonlara ilişkin ek bilgiler
Özel popülasyonlara ait bir etkileşim çalışması yapılmamıştır.
Pediyatrik popülasyon
Pediyatrik popülasyona ait bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi C’ dir.
Çocuk doğurma potansiyeli bulunan kadınlar / Doğum kontrolü (Kontrasepsiyon):
İlacın doğum kontrol yöntemlerine etkisine ilişkin bilgi bulunmamaktadır.
Gebelik dönemi
Hayvanlar üzerinde yapılan çalışmalar, üreme toksisitesinin bulunduğunu göstermiştir.
LOMOTİL®’in gebe kadınlarda kullanımına ilişkin yeterli ve kontrollü veri mevcut değildir.
Gebe kadınlara verilirken tedbirli olunmalıdır.
3 /7Hamilelikte kullanımı anne ve fetüs açısından yarar risk değerlendirmesi yapıldıktan sonra
olmalıdır.
Laktasyon dönemi
Atropinin anne sütüne geçtiği bilindiğinden ve difenoksilat hidrokloridin major metaboliti
difenoksilik asit anne sütüne geçebileceğinden LOMOTİL® kullanım kararı verilirken dikkat
edilmelidir.
Üreme yeteneği/ Fertilite
İnsanlarda kullanılan dozun 50 katı ile sıçanlarda yapılan çalışmalarda; difenoksilat
hidrokloridin fertiliteye etkisi olduğu görülmüştür. Ayrıca bu çalışmada maternal vücut
ağırlığında, 4 mg/kg/gün’de %10, 20 mg/kg/gün’de %30 düşüş görülmüştür. İnsanlar için
önerilen dozun (4 mg/kg/gün) 10 katında ortalama yavru büyüklüğünde ise belli belirsiz bir
düşüş görülmüştür.
4.7. Araç ve makine kullanımı üzerindeki etkiler
Bazı hastalarda uyku hali ve sersemlik rapor edilmiştir. Hastalar, araç ve makine kullanımı
gibi aktivitelerde dikkatli olmaları konusunda uyarılmalıdır.
4.8. İstenmeyen etkiler
Bildirilen, istenmeyen etkiler aşağıdaki sıklık derecesine ve azalan ciddiyet sırasına göre
listelenmiştir.
Çok yaygın (≥1/10); yaygın (≥1/100,<1/10); yaygın olmayan (≥1/1000,<1/100); seyrek
(≥1/10000,<1/1000); çok seyrek (<1/10000), bilinmiyor (eldeki verilerden hareketle tahmin
edilemiyor).
Difenoksilat hidroklorid/Atropin sülfat kullanımı sırasında aşağıdaki istenmeyen etkiler
görülebilir.
Bağışıklık sistemi hastalıkları:
Seyrek: Anafilaktik reaksiyon
Metabolizma ve beslenme hastalıkları:
Seyrek: Anoreksiya
Psikiyatrik hastalıkları:
Seyrek: Zihin karışıklığı, huzursuzluk, depresyon, öfori, halüsinasyon
Sinir sistemi hastalıkları:
Seyrek: Yorgunluk/uyuşukluk, sedasyon, uyuklama, baş dönmesi, baş ağrısı
Göz hastalıkları:
Seyrek: Göz bebeklerinin büyümesi ile uyum kaybı, fotofobi ve çok seyrek olarak açı
kapanması glokomu, görmede bulanıklık
4 /7Gastrointestinal hastalıkları:
Seyrek: Paralitik ileus, megakolon, gastrointestinal bozukluk, bulantı, kusma, abdominal
rahatsızlık, kabızlık, ağız kuruluğu
Deri ve deri altı doku hastalıkları:
Seyrek: Anjioödem, kurdeşen, kaşıntı
Genel bozukluklar ve uygulama bölgesine ilişkin hastalıklar:
Seyrek: Kırgınlık, deri ve mukoz membranlarının kuruması, kızarıklık, antiaritmi, taşikardi,
bradikardi ve palpitasyonlar gibi kardiyak düzensizlikler, hipertermi, üriner retansiyon ve
idrara çıkmada zorluk gibi atropin etkileri özellikle çocuklarda görülebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir.(www.titck.gov.tr; e-
posta: tufam@titck.gov.tr ; tel: 0800 314 00 08; faks: 0 312 218 35 99)
4.9. Doz aşımı ve tedavisi
Kaza ile fazla miktarda ilaç alımı, özellikle çocuklarda, solunum depresyonuna bağlı uyuşma
hali veya atropin zehirlenmesi veya her ikisine de neden olabilir. Doz aşımı belirtileri
arasında, mukoz membranları ve cilt kuruluğu, kızarıklık, hipotermi ve taşikardi, nistagmus,
göz bebeği genişlemesi, hipotonik refleks, refleks kaybı, halsizlik, koma ve ciddi solunum
depresyonu görülür.
Doz aşımı belirtilerinin başlaması oldukça gecikebilir ve ilaç alımından 12-30 saat kadar
sonra bile solunum depresyonu oluşmayabilir ve narkotik antagonistlere bir ilk tepki
vermesine rağmen tekrarlayabilir. En az 48 saat boyunca sürekli gözetim sağlanmalıdır.
Solunum depresyonu oluşmuş ise, spesifik antidot nalokson uygulaması yapılmalıdır.
Nalokson hidroklorürün etki süresi difenoksilat hidroklorürden daha kısa olduğu için
tekrarlayan antidot enjeksiyonu gerekebilir. Hastaya hava yolu açılması ve suni solunum
gerekebilir. Komada olmayan hastalara, gastrik lavaj ve aktif kömür karışımı uygulaması
kullanılabilir.
Doz aşımı ciddi solunum depresyonuna ve komaya, muhtemelen kalıcı beyin hasarına veya
ölüme yol açtığından difenoksilat hidroklorür/atropin çocukların ulaşamayacağı bir yerde
tutulmalıdır.(Bakınız Bölüm4.2- Pozoloji ve uygulama şekli ve Bölüm 4.4- Özel kullanım
uyarıları ve önlemleri)
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Antimotilite ilaçları ve Antimuskarinikler
ATC kodu: A07DA01
5 /7Difenoksilat HCl, gastrointestinal kanal düz kası üzerinde lokal ve santral etki göstererek
inhibisyon meydana getirir. Böylece gatrointestinal motiliteyi baskılar ve gastrointestinal
kanaldaki aşırı itmeyi yavaşlatır. İntraluminal muhteva ile intestinal mukozanın temasını
arttırarak antidiyarel etkisini gösterir. Etken madde, difenoksilat hidroklorür gastrointestinal
düz kastaki seçici etkileriyle sentetik bir opioid türevidir. Terapötik dozlarda “morfin tipi
öznel etkiler” den yoksundur.
Analjezik aktivitesi çok azdır ya da yoktur. Tedavi edici dozun altındaki atropin sülfat ise
kasti olarak doz aşımı olgusunu engellemek amacıyla konmuştur.
5.2. Farmakokinetik özellikler
Genel özellikler
Emilim: Difenoksilat hidroklorid gastrointestinal yoldan hızlı yaygın bir şekilde emilir. 16
denek ile yapılan çapraz biyoyararlanım çalışmasında 2,5 mg ile 10 mg (LOMOTİL® likit
verildiğinde) doz aralığında likit ve tabletin eşit dozları karşılaştırıldığında biyoyararlanım
%90 olarak bulunmuştur.
Dağılım: 4 adet 2,5 mg tabletin alınmasını takiben ortalama difenoksilik asid pik plazma
konsantrasyonları 2 saat içinde 163 ng/ml’dir, ve yarılanma ömrü 12 ila 14 saat civarındadır.
Biyotransformasyon: Karaciğerde difenoksilat hidroklorid ester hidrolizi ile biyolojik yönden
aktif ve kandaki major metaboliti difenoksilik aside (difenoksin) dönüşür.
Eliminasyon: C-14 ile işaretlenmiş 5 mg difenoksilat hidrokloridin üç sağlıklı gönüllüye
etanolik çözelti içinde oral yoldan verilmesinden sonra, ilaç ve metabolitlerinin %14’ü
idrarda, %49’u feçeste bulunmuştur. Dozun %1’den daha azı idrardan değişmeden atılır.
Doğrusallık/Doğrusal olmayan durum: 16 denek ile yapılan çapraz biyoyararlanım
çalışmasında 2,5 mg ile 10 mg (LOMOTİL® likit verildiğinde) doz aralığında, difenoksilat
hidroklorid dozu, pik plazma konsantrasyonu, plazma konsantrasyon- zaman eğrisi altında
kalan alan ve idrarda atılan difenoksilik asit miktarı arasında lineerlik saptanmıştır.
5.3. Klinik öncesi güvenlilik verileri
Difenoksilat hidroklorür iyi bilinen bir farmasötik etken maddedir. Karsinojenik
potansiyelinin değerlendirilebilmesi için, hayvanlar üzerinde uzun-süreli çalışmalar
yapılmamıştır. 3 yavrulama çalışması süresince, dişi ve erkek sıçanlara 4 ve 20 mg/kg/gün
doz difenoksilat hidroklorid uygulanmıştır. İnsanlar için önerilen dozların 50 katında, üç
yavrulama test süresince, dişilerde kilo artışı ve 27 dişinin sadece 4’ünün hamile kalması ile
fertilite üzerine belirgin bir etkisi görülmüştür. Bu bulgunun; insanlarda LOMOTİL®
kullanımı ile ilişkisi bilinmemektedir.
6. FARMASÖTİK ÖZELLİKLER
6.1. Yardımcı maddelerin listesi
Sukroz
Acacia tozu
Sorbitol
Magnezyum sterat
Talk
6.2. Geçimsizlikler
Geçerli değildir.
6 /76.3. Raf ömrü
36 ay
6.4. Saklamaya yönelik özel tedbirler
30oC’nin altındaki oda sıcaklığında saklayınız.
6.5. Ambalajın niteliği ve içeriği
20 tabletlik blister (PVDC / Al.) ambalajlarda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
ALİ RAİF İLAÇ SANAYİ A.Ş.
Yeşilce Mahallesi
Doğa Sokak No:4
34418 Kağıthane/İSTANBUL
8. RUHSAT NUMARASI(LARI)
83/85
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 25.10.1966
Ruhsat yenileme tarihi: 30.05.1997
10. KÜB’ÜN YENİLENME TARİHİ
7 /7