KISA ÜRÜN BİLGİSİ
“▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?”
1. BEŞERİ TIBBİ ÜRÜNÜN ADI
TEGELINE 5 g/100 mL I.V. infüzyon için liyofilize toz içeren flakon
Steril
2. KALİTATİF VE KANTİTATİF BİLEŞİM
Toz içeren her flakonda:
Etkin madde:
100 mL’de 5 g normal insan immunoglobulini*
* Toz, maksimum 17 mg/g proteinlik IgA ve az miktarda hayvan kaynaklı pepsin (domuz
bağırsağı mukozasından elde edilmiş pepsin) içerir.
Ig G seviyesi en az %95’tir. İmmunoglobulin G’nin alt gruplarına göre dağılımı şöyledir:
Ig G1 : % 50 - 68, Ig G2 : % 27 - 43, Ig G3 : % 2.6 – 4.2, Ig G4 : % 1.7 – 3.3
Yardımcı maddeler:
Sodyum klorür 0,2 g
Sukroz 10 g
Yardımcı maddeler için 6.1’e bakınız.
3. FARMASÖTİK FORM
IV infüzyon çözeltisi hazırlamak için liyofilize toz ve çözücü
Çözelti berrak ya da hafif opaktır.
4. KLİNİK ÖZELLİKLER
4.1. Terapötik endikasyonlar
1. İmmün yetmezlik durumlarında replasman tedavisi için;
a) Antikor üretiminin bozulduğu primer (konjenital) immün yetmezliklerde,
b) Şiddetli veya tekrarlayan enfeksiyonlar gelişen, antimikrobiyal tedavinin yetersiz
kaldığı ve kanıtlanmış spesifik antikor yetmezliği (SAE)* olan ya da serum IgG düzeyi
<4 g/L olan hastalarda sekonder immün yetmezliklerde (SİY) kullanılır.
* Kanıtlanmış SAE: lgG antikor titresinde pnömokokal polisakkarit ve polipeptit antijen
aşılarına en az 2 kat artış sağlanamaması
2. İmmünomodülatör etki için;
a) Kanama riski yüksek olan veya cerrahi müdahale öncesi trombosit sayısının yükseltilmesi
gereken immün trombositopeni (İTP) olgularında,
b) Guillain- Barré sendromunda,
1/14c) Kawasaki hastalığında,
d) Multifokal Motor Nöropati (MMN) hastalığında,
e) Kronik İnflamatuvar Demiyelinizan Polinöropatinin akut tedavisinde (KIDP)
f) Bulber tutulumu olan Myastenia Gravis tedavisinde uygulanır.
4.2. Pozoloji ve uygulama şekli
Pozoloji ve uygulama şekli:
Replasman tedavisi immün yetmezlikler konusunda deneyimli bir uzman hekimin
denetiminde başlatılmalı ve izlenmelidir.
Pozoloji ve uygulama sıklığı ve süresi:
Pozoloji ve uygulama sıklığı endikasyona göre değişir.
Replasman tedavisinde hastanın farmakokinetik ve klinik yanıta bağlı olarak dozun bireysel
şekilde ayarlanması gerekebilir.
Primer immün yetmezliklerde replasman tedavisi
Doz, bir sonraki infüzyondan önce ölçülen serum IgG düzeyinin en az 500 – 600 mg/dL
düzeyinde kararlı olarak sürdürülmesini sağlayacak şekilde ayarlanmalıdır. Bu dengenin
sağlanabilmesi için tedavinin başlangıcından itibaren 3 – 6 ay gereklidir.
Önerilen başlangıç dozu bir seferde verilen 0,4 – 0,8 g/kg infüzyonu takiben her 3 – 4 haftada
bir uygulanan 0,2 g/kg’dır.
Serum immünoglobulin düzeyinin 500 – 600 mg/dL olacak şekilde sabit tutulabilmesi için
gereken doz ortalama 0,2 – 0,8 g/kg düzeyindedir.
Kararlı serum düzeyi sağlandıktan sonra doz aralığı 3 ile 4 hafta arasında değişir.
Hastanın klinik yanıtı ile birlikte kararlı serum düzeyleri ölçülmeli ve değerlendirilmelidir.
Klinik yanıta bağlı olarak (ör. enfeksiyon sıklığı) daha yüksek kararlı serum düzeylerinin
sağlanması amacıyla doz ve/veya doz aralığının ayarlanması düşünülebilir.
Sekonder immün yetmezlikte replasman tedavisi:
Sekonder immün yetmezlikte replasman tedavisinde tavsiye edilen doz 3-4 haftada bir
uygulanan 0,2-0,4 g/kg'dır.
Primer immün trombositopeni
İki alternatif doz şeması vardır.
 Birinci gün 0,8–1 g/kg dozunda uygulanır; doz, 3 gün içerisinde bir kez tekrarlanabilir
veya
 2-5 gün süreyle 0,4 g/kg/gün dozunda uygulanır.
Relaps olduğunda tedavi tekrarlanabilir.
Guillain Barré Sendromu
5 gün süreyle 0,4 g/kg/gün dozunda uygulanır.
2/14Kawasaki hastalığı
8-12 saat süreyle tek doz olarak uygulanan 2 g/kg’dır ve asetil salisilik asit ile kombine
olarak verilir
Multifokal Motor Nöropati (MMN) hastalığı
Başlangıç dozu: 2-5 gün süreyle bölünmüş dozlarda toplam 2g/kg
İdame dozu: 2-6 haftada bir 1-2 g/kg
Kronik inflamatuvar demiyelinizan polinöropati (KIDP)
Önerilen başlangıç dozu: 2-5 Ardışık günde bölünmüş dozlarda toplam 2 g/kg’dır. Yanıt
alınamaması durumunda 3 haftada bir 1 g/kg total doz 1-2 günde verilir ve 2 ay sonunda yanıt
alınamazsa tedavi kesilir.
İdame dozu: Başlangıç tedavisine yanıt alınmışsa 3 haftada bir 0,4–1 g/kg total doz 1–2 günde
uygulanır. Maksimum yarar elde edilen doz önerilir ve doz doktor tarafından belirlenir. En
düşük etkin idame dozu belirlenene kadar doz azaltılır ve uygulama sıklığı ayarlanır.
Myastenia Gravis
Diğer özel tedavilere cevap vermeyen kritik fazda 5 gün süreyle 0,4 g/kg/gün dozunda
uygulanır.
Pediyatrik popülasyon
Çocuklar ve adölesanlardaki (0–18 yaş) pozoloji her bir endikasyon için erişkinlerden farklı
değildir ve yukarıda belirtilen durumlardaki klinik sonlanımlara göre ayarlanır.
Uygulama şekli:
İntravenöz yoldan uygulanır.
Azami infüzyon hızı her bir ürün için klinik çalışma protokollerine göre belirlenmelidir.
Özel popülasyonlara ilişkin ek bilgiler
Böbrek/Karaciğer yetmezliği: IVIg tedavisi uygulanan hastalarda akut böbrek yetmezliği
vakaları rapor edilmiştir. Böbrek yetmezliği riski bulunan hastalarda, IVIg preperatları
uygulanabilir en düşük infüzyon hızında ve dozda kullanılmalıdır (Bkz. Bölüm 4.4).
Karaciğer yetmezliği olan hastalarla ilişkin ek bir bilgi bulunmamaktadır.
Pediyatrik popülasyon: Yukarıda bahsedilen her durumda pozoloji vücut ağırlığına göre ve
klinikte alınan yanıta göre verildiğinde, çocuklarda ve adölasanlarda (0-18 yaş) pozoloji
değişmez.
Geriyatrik popülasyon: IVIg tedavisi uygulanan hastalarda akut böbrek yetmezliği vakaları
bildirilmiştir. Bu vakaların çoğunda, kişinin 65 yaşın üzerinde olması dahil belirli risk
faktörlerinin olduğu bildirilmiştir.
Ayrıca IVIg uygulaması ile yüksek riskli hastalarda tromboembolik olaylar arasında
bağlantıyı gösteren klinik kanıtlar mevcuttur. Bu nedenle ileri yaş dahil trombotik olay
açısından risk faktörlerini taşıyan hastalarda IVIg reçetelenip infüzyonu uygulanırken dikkatli
3/14hareket edilmeli, uygulanabilir en düşük infüzyon hızında ve dozda kullanılmalıdır (Bkz.
Bölüm 4.4).
4.3. Kontrendikasyonlar
 Özellikle Ig A eksikliği olan kişiler arasında insan immunoglobulinlerine aşırı duyarlığı
olanlar ve anti-Ig A antikoru geliştiren,
 TEGELINE’in bileşimindeki etkin madde ve yardımcı maddelere karşı aşırı duyarlığı olan
kişilerde kontrendikedir.
4.4. Özel kullanım uyarıları ve önlemleri
Virüs güvenliği
TEGELINE, insan plazmasından elde edilmektedir. İnsan plazmasından elde edilen
ilaçlar, virüsler ve teorik olarak Varyant Creutzfeldt-Jacob (v-CJD) gibi çeşitli
hastalıklara yol açabilen enfeksiyon yapıcı ajanlar içerebilirler. TEGELINE’de
Varyant Creutzfeldt-Jacob hastalığının bulaşma riski teorik olarak minimumken,
klasik Creutzfeldt-Jacob hastalığının bulaşma riski hiçbir kanıtla desteklenmez.
Alınan önlemlere rağmen, bu tür ürünler halen potansiyel olarak hastalık
bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya
inaktivasyonu ile azaltılmıştır. Bütün bu önlemlere rağmen, bu ürünler hala
potansiyel olarak hastalık bulaştırabilirler. Ayrıca, henüz bilinmeyen enfeksiyon
yapıcı ajanların bu ürünlerin içerisinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüslerin etkisi için
önlemlerin alınmasına dikkat edilmelidir. Parvovirüs B19 gibi zarflı olmayan
virüslere karşı alınan tedbirler sınırlı sayıda olabilir. Parvovirüs B19 enfeksiyonu,
gebelikte (fetal enfeksiyon) ve immün yetmezlik ya da kırmızı kan hücre üretiminde
artış olan hastalarda tehlikeli olabilir (hemolitik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
Ayrıca;
TEGELINE kullanılması gerekiyorsa hekim tarafından, hastalık yapıcı etkenlerin hastaya
bulaşmasını önlemek için uygun asıların (Hepatit A, Hepatit B vb.) yaptırılması önerilebilir.
Hastalar açısından TEGELINE her uygulandığında, hastayla ürünün seri numarası arasındaki
bağlantının korunabilmesi için, ürünün adı ve seri numarası kaydedilmelidir.
Multifokal motor nöropati (MMN) ile kronik inflamatuvar demiyelinizan poliradikülonöropati
(KIDP) teşhisleri ilgili uzman hekim tarafından konulmalı ve TEGELINE ile tedaviye ilgili
uzman hekimin tavsiyesi üzerine başlanmalıdır.
Tedavi başladıktan sonra myastenia gravis’in akut alevlenmelerinin tedavisi için periferal
nöropatiler veya nöromusküler hastalıklar konusunda uzman bir doktorun yer aldığı onaylı bir
merkeze danışılmalıdır.
4/14İstenmeyen etkiler, infüzyon hızına bağlı olabilir. “4.2 Pozoloji ve uygulama şekli”
bölümünde verilen sürelere mutlaka uymak gereklidir. Ayrıca, infüzyon sırasında hasta
istenmeyen etkiler açısından yakından izlenmelidir.
Anafilaktik reaksiyonlar veya hatta şok aşağıdaki durumlarda daha sık oluşabilir:
 Hızlı intravenöz infüzyon (Bkz. Bölüm 4.2)
 IgA yetmezliği olan ya da olmayan hipogammaglobulinemi ya da agamaglobulinemi
 Özellikle ilk kez normal insan immunoglobulini uygulaması yapılacak hastalar ya da en
son uygulamadan sonra 8 hafta geçmişse.
Potansiyel komplikasyonları aşağıdaki önlemlere dikkat ederek, sıklıkla önlemek
mümkündür:
- İnfüzyon hızının dikkatle izlenmesi,
-Yavaş infüzyon (1mL/kg/saat) yoluyla başlangıç IVIg dozu toleransının kontrolü.
- Geçici glukozüri gelişebilen latent diabetes mellitus, diabetes mellitus ya da düşük şekerli
diyette sükroz miktarının (2 g/g Ig G ) hesaba katılması.
- Potansiyel intolerans etkilerine karşı infüzyon boyunca hastanın dikkatlice izlenmesi..
Hastalar infüzyon sonrası en az 20 dakika, ilk IVIg infüzyonu alan veya son infüzyondan bu
yana uzun bir süre olması durumunda, hastalar infüzyondan sonra en az 1 saat gözlem altında
tutulmalı.
- Allerjik veya anafilaktik reaksiyon gelişirse infüzyon hemen durdurulmalıdır. Gerekli tedavi
bu reaksiyonun niteliğine ve şiddetine bağlıdır. Şok durumunda semptomatik tedavi
başlanmalıdır.
Tüm hastalarda, IVIg uygulanması için şunlar gereklidir:
- TEGELINE infüzyonunun başlangıcından önce yeterli hidratasyon sağlamak,
- Tedavi dönemi boyunca günlük idrar miktarının izlenmesi,
- Tedaviye başlamadan ve tedavi dönemi boyunca serum kreatinin ve üre seviyelerinin
ölçülmesi,
- Kıvrım diüretikleri veya nefrotoksik ilaçlar ile beraber kullanımının engellenmesi (Bkz.
Bölüm 4.5).
Hipersensitivite
Gerçek aşırı duyarlılık reaksiyonları seyrektir. Anti-IgA antikoru olan IgA yetmezlikli
vakalarda immünoglobulin intoleransı gelişebilir.
IgA eksikliğinin tedavi edilecek tek fonksiyon bozukluğu olduğu seçici IgA eksikliği olan
hastalarda IVIg endike değildir.
Seyrek olarak normal insan immunoglobulini, daha önce insan immunoglobulin tedavisi
uygulanmış ve tedaviyi tolere edebilmiş hastalarda bile anafilaktik reaksiyonla birlikte kan
basıncında ani düşmeye neden olabilmektedir.
Trombolizm
IVIg uygulaması ile miyokard enfarktüsü, serebrovasküler olay, pulmoner emboli ve derin
ven trombozu gibi tromboembolik reaksiyonlar arasında bağlantıyı gösteren klinik kanıtlar
5/14mevcuttur. Bu olayların, risk altındaki hastalarda yüksek immünoglobulin akışı yoluyla kan
viskozitesinde göreceli bir artışla ilişkili olduğu varsayılmaktadır. Obez hastalarda ve
trombotik olaylar açısından risk faktörlerini taşıyan hastalarda (ileri yaş, hipertansiyon,
diabetes mellitus ve vasküler hastalık ya da trombotik atak öyküsü olan hastalar, edinsel ya da
kalıtsal trombotik bozukluğu olan hastalar, uzun sürelerle immobilize olan hastalar, ağır
hipovolemisi bulunan hastalar ve kan viskozitesinin artmış olduğu hastalıkları olanlar gibi)
IVIg reçetelenip infüzyonu uygulanırken dikkatli hareket edilmelidir.
Trombolitik reaksiyon riski olan hastalarda, IVIg minimum doz ve infüzyon hızı ile
uygulanmalıdır.
Akut böbrek yetmezliği
IVIg tedavisi alan hastalarda akut böbrek yetmezliği vakaları rapor edilmiştir. Birçok vakada,
daha önceden var olan böbrek yetmezliği, diyabet, hipovolemi, obezite, nefrotoksik ilaçların
birlikte kullanımı veya 65 yaş üzerindeki hastalar gibi risk faktörleri belirlenmiştir.
Böbrek yetmezliği risk faktörü olan hastalarda, TEGELINE’in en düşük etkili dozu minimum
infüzyon hızında uygulanmalıdır. Klinik endikasyona bağlı olarak, özellikle en yüksek doz
kullanılan endikasyonlarda, TEGELINE bölünmüş dozlar şeklinde verilebilir ve tedavi
dönemleri arasındaki zamanın artırılması göz önüne alınmalıdır.
Böbrek yetmezliği durumlarında TEGELINE kullanımının durdurulması dikkate alınmalıdır.
Böbrek fonksiyon bozukluğu ya da akut böbrek yetmezliğinin sukroz, glukoz ve maltoz gibi
farklı yardımcı maddeler içeren değişik IVIg preparatlarının kullanımıyla ilişkili olabileceği
bildirilmiş olmasına rağmen, olguların çoğundan, stabilizatör olarak sukroz içeren preparatlar
sorumlu tutulmaktadır. Risk altındaki hastalarda, sukroz içermeyen preparatların kullanımı
düşünülmelidir. TEGELINE mL’de 0,1 g sukroz içermektedir.
Aseptik menenjit sendromu (AMS)
IVIg tedavisine bağlı oluşan aseptik menenjit sendromu rapor edilmiştir. IVIg tedavisinin
kesilmesi ile AMS herhangi bir sekel oluşmadan birkaç günde gerilemiştir.
Sendrom genellikle IVIg tedavisini takiben bir kaç saat ila 2 gün içinde başlar. Serebrospinal
sıvı incelemeleri sıklıkla, özellikle granülositik seride olmak üzere mm3'de bir kaç bin
hücreye kadar pleositoz ile bir kaç yüz mg/dL'ye kadar protein yükselmesi şeklinde pozitif
bulunur. Yüksek dozda (2g / kg) IVIg tedavisi ile ilişkili olarak AMS daha sık görülebilir
Hemolitik anemi
IVIg ürünleri, hemolizinler olarak davranabilen ve kırmızı kan hücrelerinin immünoglobulin
ile in vivo olarak kaplanmasına yol açabilen ve pozitif direkt antoglobulin reaksiyonuna
(Coombs testi) ve nadiren hemolize neden olan kan grubu antikorları içerebilir. Gelişmiş
kırmızı kan hücreleri (RBC) sekestrasyonuna bağlı olarak IVIg tedavisinden sonra hemolitik
anemi gelişebilir. IVIg kullanan hastalar klinik olarak ve hemoliz semptomları açısından
izlenmelidir (Bkz. Bölüm 4.4.).
Nötropeni /Lökopeni
IVIg’ler ile tedavi edildikten sonra nötrofil sayısında ciddi bir düşüş ve / veya bazen ciddi
nötropeni atakları bildirilmiştir. Bu tipik olarak IVIg uygulamasından saatler veya günler
sonra ortaya çıkar ve 7 ila 14 gün içinde kendiliğinden düzelir
6/14Serolojik testler ile etkileşim
İmmunoglobulin enjeksiyonundan sonra hastanın kanına pasif olarak transfer edilmiş
antikorların hastanın kanında geçici olarak yükselmesi, serolojik testlerde yanıltıcı pozitif
sonuçlara neden olabilir.
Bu ürünün anti-eritrosit antikorlar içermesi nedeniyle antiglobulin (Coombs) testi, uygulama
sonrasında geçici olarak pozitif sonuç verebilir.
Bu tıbbi ürün 100 mL’de 10 g sukroz içerir. Bu durum diyabet hastalarında göz önünde
bulundurulmalıdır.
TEGELINE 10 mL’de 8 mg sodyum içerir (100 mL=80 mg). Kontrollü sodyum diyetinde
olan hastalarda bu durum dikkate alınmalıdır.
4.5 Diğer tıbbi ürünler ile etkileşimler ve diğer etkileşim şekilleri
Nefrotoksik ilaçlar ile birlikte kullanımı:
Renal toksisite yapan ilaçlar ile birlikte kullanımı akut böbrek yetmezliği riskini artırır. Eğer
IVIg tedavisi sırasında bu tür bir kombinasyon gerekliyse, dozun bölünmesi ve minimum
infüzyon akış hızının uygulanması dikkate alınmalı ve yeterli hidrasyon ve böbrek
parametrelerinin biyolojik olarak izlendiğinden emin olunmalıdır.
Nefrotoksik potansiyeli olan ilaçlar iyodinli kontrast ajanlar, nonsteroid anti-enflamatuvar
ilaçlar, aminoglikozidler, organik-platin bileşikler, yüksek doz metotreksat, siklosporin,
takrolimus, pentamidin gibi çeşitli antiparazitler veya foskarnet sodyum gibi çeşitli
antiviraller (siklovirler) şeklinde sunulmaktadır.
Kıvrım diüretikleri ile kombinasyonda, özellikle enzim-dönüştürücü inhibitör, anjiyotensin II
reseptör blokerleri veya direkt renin inhibitör ile birlikte tedavi başlangıcında veya
pozolojisinin artırılmasında akut böbrek yetmezliği riski artmaktadır (Bkz. Bölüm 4.4).
Canlı virüs aşıları ile etkileşim:
IVIg uygulaması, kızamık, kızamıkçık, kabakulak ve su çiçeği gibi canlı virüs aşılarının
etkinliğini, en az 6 haftadan en çok 3 aya kadar bozabilir. Bu tip aşıların uygulanabilmesi için
IVIg infüzyonundan sonra 3 aylık bir süre geçmelidir. Kızamık hastalarında bu durum 1 yıla
kadar sürebilir.
Eğer hasta infüzyondan önceki 2 hafta içinde bu aşılardan birini olmuşsa, aşı tekrarı gerekip
gerekmediğini tayin etmek için aşı sonrası koruyucu antikor düzeyinin kontrolü gerekebilir.
Özel popülasyonlara ilişkin ek bilgiler
Pediyatrik popülasyon
Etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Bilinen bir olumsuz etkisi bulunmamaktadır.
7/14Gebelik dönemi
TEGELINE’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik/ve-veya/embriyonal/fetal gelişim/ve-
veya/doğum/ve-veya/doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir.
TEGELINE gerekli olmadıkça gebe kadınlarda kullanılmamalıdır.
Laktasyon dönemi
TEGELINE’in hamilelerde güvenli kullanımı kontrollü klinik çalışmalarla
değerlendirilmemiştir. Bu nedenle emziren annelerde dikkatli kullanılmalıdır.
İmmünoglobulinler anne sütü ile atılmaktadır (süte geçmektedir). Ancak immünoglobulinlerin
emzirilen çocuk üzerinde herhangi bir olumsuz etkisi öngörülmemektedir.
Üreme yeteneği /Fertilite
Hayvan üreme çalışmaları yürütülmemiştir. Hamile kadına verildiğinde fetal hasara neden
olup olmadığı ve üreme kapasitesini etkileyip etkilemediği bilinmemektedir.
4.7. Araç ve makine kullanımı üzerindeki etkiler
IVIg’ nin araç veya diğer makinelerin kullanılması üzerine gözlenen herhangi bir etkisi
bulunmamaktadır.
4.8. İstenmeyen etkiler
İnsan normal immunoglobulininin intravenöz uygulamasında aşağıdaki yan etkiler
bildirilmiştir:
Güvenlik profili özeti
İnsan normal immünoglobülinleri intravenöz olarak uygulandığında, titreme, baş ağrısı, baş
dönmesi hissi, ateş, kusma, alerjik reaksiyonlar, mide bulantısı, artralji, kan basıncında
azalma ve orta şiddette bel ağrısı gibi duyarlılık/hassasiyet reaksiyonları bazen ortaya
çıkabilir. Seyrek olarak, insan normal immünoglobulinleri, hasta daha önceki uygulama
sırasında aşırı duyarlılık reaksiyonu göstermemiş olsa bile, kan basıncında ani düşüş ve izole
olaylarda anafilaktik şoka neden olabilir.
İnsan normal immünoglobulinleri ile geri dönüşümlü aseptik menenjit vakaları ve nadir
görülen geçici kutanöz reaksiyonlar (bilinmeyen sıklıkta kutanöz lupus eritematozus içeren)
gözlenmiştir. Özellikle A, B ve AB kan grubuna sahip bazı hastalarda geri dönüşümlü
hemolitik reaksiyonlar gözlenmiştir. Seyrek olarak, yüksek doz IVIg tedavisinden sonra
transfüzyon gerektiren hemolitik anemi gelişebilir (bkz. bölüm 4.4.).
Serum kreatinin seviyelerinde artış ve/veya akut böbrek yetmezliği vakaları gözlenmiştir
Çok seyrek olarak, miyokard infarktüsü, inme, pulmoner emboli, derin ven trombozu gibi
tromboembolik olayları gözlenmiştir.
Bulaşıcı ajanlar açısından güvenlikle ilgili olarak 4.4 Özel kullanım uyarıları ve önlemleri
bölümüne bakınız.
İstenmeyen etkiler tablosu
8/14Aşağıdaki tablo MedDRA sistem organı sınıfını ifade eder. Bu tablo, 533 hastanın
TEGELINE'e maruz kaldığı 8 klinikte gözlenen advers ilaç reaksiyonlarını ve pazarlama
sonrası gözlemlenen tespitleri göstermektedir
Şu terimler ve sıklık dereceleri kullanılmıştır: Çok yaygın (≥1/10), yaygın (≥1/100 ila <1/10),
yaygın olmayan (≥1/1.000 ila <1/100), seyrek (≥1/10.000 ila <1/1.000); çok seyrek
(<1/10.000), bilinmiyor (eldeki verilerden hareketle tahmin edilemiyor).
Pazarlama sonrası gözlemlenen advers ilaç reaksiyonlarının sıklıkları hesaplanamaz ve
sıklıkları bilinmiyor olarak rapor edilmiştir.
Tegeline Kullanımı sonrası bildirilen advers olaylar
MedDRA Sistem Organ Advers reaksiyonlar Sıklık
sınıfı
Kan ve lenf sistemi Anemi (Normokromik normositik anemi Yaygın olmayan
hastalıkları dahil), lökopeni, nötropeni,
trombositopeni
Hemoliz Bilinmiyor
Bağısıklık sistemi Hipersensitivite (bronkospazm gibi Yaygın
hastalıkları belirtiler ile birlikte)
Anafilaktik reaksiyon, anafilaktik şok Bilinmiyor
Psikiyatrik hastalıklar Ajitasyon, anksiyete Yaygın olmayan
Sinir sistemi hastalıkları Baş ağrısı Çok yaygın
Baş dönmesi, tremor Yaygın olmayan
Aseptik menenjit Bilinmiyor
Kardiyak hastalıklar Angina, kararsız angina pektoris Yaygın olmayan
Vasküler hastalıklar Hipertansiyon Yaygın
Kızarma, sıcak basması, solgunluk, Yaygın olmayan
flebit, akut hipertansif atak
Pulmoner emboli, venöz ve arteriyel Bilinmiyor
tromboz (derin ve yüzeyel),
serebrovasküler olaylar, miyokard
enfarktüsü, dissemine intravasküler
koagülasyon gibi tromboembolik olaylar
Hipotansiyon Bilinmiyor
Solunum, göğüs Dispne, boğazda sıkışma hissi Yaygın olmayan
bozuklukları ve
mediastinal hastalıkları
Gastrointestinal Bulantı, kusma Yaygın
hastalıkları
Üst karın ağrısı, ağız kokusu Yaygın olmayan
9/14Deri ve deri altı doku Deri reaksiyonu (eritem, döküntü, Yaygın
hastalıkları eritematöz döküntü, maküler döküntü,
makülopapüler döküntü ve pruritik
döküntü dahil)
Psoriasiform dermatit, hiperhidroz, Yaygın olmayan
kaşıntı, ürtiker
Egzamatöz reaksiyon * Bilinmiyor
Kas-iskelet bozukluklar, Artralji, miyalji Yaygın olmayan
bağ doku ve kemik
hastalıkları
Sırt ağrısı Bilinmiyor
Böbrek ve idrar yolu Böbrek yetmezliği (akut böbrek Yaygın
hastalıkları yetmezliği ve böbrek yetmezliği dahil)
Akut tübüler nekroz Bilinmiyor
Genel bozukluklar ve Titreme, hipertermi, ateş Yaygın
uygulama bölgesine iliskin
Asteni, göğüs ağrısı, disguzi, uygulama Yaygın olmayan
hastalıkları
alanı reaksiyonları ** (kateter bölgesi
iltihabı ve lenfanjit dahil), soğuk hissi,
sıcak hissi, grip benzeri hastalık,
halsizlik, ağrı
Araştırmalar Transaminazların miktarında artış, alanin Yaygın
aminotransferazlarda artış
Serum kreatinin seviyesinde artış, kan Yaygın olmayan
basıncında yükselme
* MedDRA LLT
**MedDRA HLGT
Böbrek yetmezliği
Özellikle yüksek dozda TEGELINE alan hastalarda serum kreatinin seviyelerinde artış
ve/veya akut tübüler nekroz ile birlikte akut böbrek yetmezliği vakaları rapor edilmiştir.
Birçok vakada daha önce böbrek yetmezliği, diabetes mellitus, hipovolemi, aşırı kilo, arteriyel
hipertansiyon, nefrotoksik ilaçlar ile birlikte uygulama veya 65 yaş üstü hastalar risk
faktörleri olarak belirlenmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
10/14Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
TEGELINE için bildirilmiş aşırı doz durumu olmamasına rağmen, doza bağlı bazı yan etkiler
(istenmeyen etkiler bölümüne bakınız) olabilir: beyin zarı iltihabı (aseptik menenjit), böbrek
yetmezliği, kanda viskozite artışı.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İmmun Sera ve İmmunoglobulinler: İmmunoglobulin, normal insan,
intravenöz uygulama için
ATC kodu: J06BA02
Etki mekanizması:
TEGELINE tüm immunoglobulin G (Ig G) tiplerini içermektedir. En az 1000 donörden alınan
insan plazma havuzundan hazırlanır. Bu preparat ile uygun dozlarda yapılan tedavi, anormal
derecede düşük immunoglobulin G seviyelerini normal değerlere yükseltebilir.
Bu preparat, enfeksiyon ajanlarına karşı geniş bir antikor spektrumuna sahiptir.
İmmunoglobulinlerin biyolojik fonksiyonlarının değişmediği Fc fonksiyon testi ile
doğrulanmıştır.
İmmunoglobulinlerin immunomodülatör şeklinde tanımlanan etki mekanizması hümoral ve
hücresel bağışıklığı içeren multifaktöryel bir mekanizmadır.
5.2.Farmakokinetik özellikler
Genel özellikler
Emilim:
İntravenöz uygulamadan sonra Ig IV hemen ve tümüyle kana geçer.
Dağılım:
Ig IV plazma, damar dışı sıvı, ayrıca damar içi ve dışı kompartmanlarda hızla dağılır ve 3 –5
gün içinde denge durumuna geçer.
Biyotransformasyon:
İmmunoglobulinler ve immunoglobulin kompleksler retiküloendoteliyal sistemin hücrelerinde
yıkılırlar.
Eliminasyon:
TEGELINE’in primer immun yetmezliği olan hastalarda hesaplanan yarı ömrü 36,4±16,5
gündür. Ig IV nin yarı ömrü hastanın immün durumuna göre değişir.
Doğrusallık /Doğrusal Olmayan Durum
Doğrusallık ve doğrusal olmayan durum ile ilgili yeterli veri mevcut değildir.
11/145.3.Klinik öncesi güvenlilik verileri
Klinik öncesi güvenlilik verileri, TEGELINE’in hiçbir mutajenik potansiyeli olmadığını
doğrulamaktadır.
6. FARMASÖTİK ÖZELLİKLER
6.1.Yardımcı maddelerin listesi
Sodyum klorür
Sukroz
Enjeksiyonluk su
6.2. Geçimsizlikler
Normal insan immunoglobulini başka ilaçlarla karıştırılmamalıdır.
6.3.Raf ömrü
36 ay
İlaç hazırlandıktan sonra hemen kullanılmalıdır (çözelti hazırlandıktan sonra 24 saatlik süre
içinde uygulanabilir).
6.4. Saklamaya yönelik özel tedbirler
Aşırı ışıktan korunarak 25°C’nin altında saklanır.
Dondurmayınız. Donmuş ürünleri çözüp kullanmayınız.
6.5. Ambalajın niteliği ve içeriği
1 flakon (cam) toz + holobutil kauçuk tıpa ile kapatılmış flakon (cam) da 100 mL çözücü,
dışında sterilizasyon filtresi tutturulmuş bir transfer sistemi ve filtre – iğne (10 mL) veya
filtre (100 mL) eklenmiş infüzyon kiti.
6.6. Beşeri Tıbbi üründen arta kalan maddelerin imhası ve diğer özel önlemler
Kullanma Talimatı
Preparatın Hazırlanması:
TEGELINE, kullanım öncesinde enjeksiyonluk su ile hazırlanacak olan toz formundadır.
Aseptik prosedür kuralları altında kullanınız.
Eğer ambalaj bozulmuş ya da koruyucu kapaklar yerlerinde değilse sağlanan
aksesuarları kullanmayınız.
 Her iki flakonu da (toz ve çözücü) oda sıcaklığına gelmesi için
bekletiniz.
12/14 Çözücü ve toz flakonunun koruyucu kapaklarını çıkartınız.
 Kauçuk tıpaların yüzeyini alkollü bir pamukla silerek dezenfekte
ediniz.
 Transfer sisteminin buzlu cam görünümlü koruyucu başlığını
çıkartıp, çözücü flakonunun tıpasından içeri döndürerek batırınız.
 Transfer sisteminin diğer ucundaki ikinci koruyucu kapağı da
çıkartınız.
 İki flakonu da yatay konuma getiriniz ve iğnenin serbest ucunu
toz flakonunun kapağının ortasına hızla batırınız. Çözücü
flakonunun içindeki iğnenin sürekli çözücü içinde kalmasına
dikkat ediniz.
 Transfer iğnesi takılı durumda iken, her iki flakonu da dikey
konuma getiriniz. Çözücü toza gidecek şekilde, çözücü flakonu
toz flakonunun üstünde olmalıdır.
 Transfer sırasında çözücü toz yüzeyinin her yanına
püskürtülmelidir. Çözücünün tamamının gitmiş olduğundan emin
olun.
 Boş flakonu (çözücü) ve transfer sistemini çıkartınız.
 Toz tamamen çözünene kadar ve köpürtmeden flakonu hafifçe
döndürerek sallayınız.
Toz 30 dakikadan kısa bir sürede tamamen çözünmelidir.
Hazırlanan ürün çıplak gözle incelenerek partikül içerip içermediği kontrol edilir. Bu şekilde
hazırlanan çözelti berrak ya da hafif opaktır.
Bulanık veya çökeltisi olan çözeltiler kullanılmaz.
Uygulama:
100 mL için:
*Hazırlanan çözeltiyi içeren şişeye, kutuda bulunan 15 μm’lik non sterilizan filtreli
uygulama seti bağlanır.
*İnfüzyon oranı ilk yarım saat için 1 mL/kg/saat’ i aşmayacak şekilde hastanın klinik
toleransına göre ayarlanır, daha sonra kademeli olarak 4mL/kg/saat’ i aşmayacak şekilde
artırılır.
*TEGELINE hazırlandıktan hemen sonra intravenöz olarak tek doz halinde
uygulanmalıdır.
13/14Arta kalan hazırlanmış çözelti atılmalıdır.
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
Er-Kim İlaç Sanayi ve Ticaret A.Ş.
Zorlu Center, Levazım Mah.
Koru Sk. No:2 D-Blok 342-345
34340, Beşiktaş-İstanbul
Tel: (0212) 275 39 69 Faks: (0212) 211 29 77
e-mail: erkim@erkim-ilac.com.tr
8. RUHSAT NUMARASI
110
9. İLK RUHSAT TARİHİ/ RUHSAT YENİLEME TARİHİ
06.08.2013 / 26.12.2018
10. KÜB’ÜN YENİLENME TARİHİ
14/14