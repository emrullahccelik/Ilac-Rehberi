KISA ÜRÜN BİLGİSİ
1. BEŞERİ TIBBİ ÜRÜNÜN ADI
CASFUGİN 70 mg I.V. infüzyon için liyofilize toz içeren flakon
Steril
2. KALİTATİF VE KANTİTATİF BİLEŞİM
Etkin madde:
70 mg kaspofungine eşdeğer miktarda 77,69 mg kaspofungin asetat içerir.
Yardımcı madde(ler):
Sodyum hidroksit…..y.m. (pH ayarı için)
Diğer yardımcı maddeler için 6.1’e bakınız.
3. FARMASÖTİK FORM
İnfüzyon için liyofilize toz içeren flakon
Sulandırılmadan önce: Beyaz-beyazımsı kompakt toz
Sulandırıldıktan sonra: Berrak, renksiz-açık sarı çözelti
4. KLİNİK ÖZELLİKLER
4.1 Terapötik endikasyonlar
CASFUGİN erişkinlerde ve pediyatrik hastalarda (3 aylıktan büyük) aşağıdaki durumlar için
endikedir:
 Ateşli, nötropenik hastalarda kuşkulanılan fungal enfeksiyonların ampirik tedavisi,
 Kandidemi ve aşağıdaki Candida enfeksiyonlarının tedavisi: intra-abdominal abseler,
peritonit ve plevra boşluğu enfeksiyonları. CASFUGİN Candida kaynaklı endokardit,
osteomiyelit ve menenjitte incelenmemiştir.
 Özofajiyal kandidiyazis tedavisi
 Diğer tedavilere (amfoterisin B, amfoterisin B’nin lipid formülasyonları, itrakonazol) yanıt
vermeyen veya toleranssız olan erişkinlerde invazif aspergilloz tedavisi.
CASFUGİN invazif aspergillozun başlangıç tedavisinde incelenmemiştir.
4.2. Pozoloji ve uygulama şekli
Pozoloji/uygulama sıklığı ve süresi:
Erişkin hastalarda (18 yaş ve üzeri) önerilen dozaj
Klasik doz günde bir kez 50 mg’dır (çoğu endikasyonda 70 mg yükleme dozunun ardından
uygulanır). Günde 150 mg dozunun güvenliliği ve etkililiği (tedavi süresi: 1-51 gün; ortalama:
14 gün) kandidemi ve diğer Candida enfeksiyonları olan 100 erişkin hastada incelenmiştir. Bu
yüksek dozda CASFUGİN’in etkililiği CASFUGİN’in günde 50 mg dozunun etkililiğinden
anlamlı olarak daha iyi değildi. CASFUGİN’in endike olduğu diğer erişkin hastalarda günde
50 mg’dan yüksek dozların etkililiği bilinmemektedir (bkz. Bölüm 5.2).
1 / 20Ampirik Tedavi
l. günde tekli 70 mg yükleme dozu ve ardından günde 50 mg uygulanmalıdır. Tedavi süresi
hastanın klinik yanıtına dayanmalıdır. Nötropeni iyileşinceye kadar ampirik tedaviye devam
edilmelidir. Fungal enfeksiyon saptanan hastalar en az 14 gün tedavi edilmelidir; tedaviye hem
nötropeni hem de klinik semptomlar ortadan kalktıktan sonra en az 7 gün devam edilmelidir.
50 mg dozu iyi tolere edilir, fakat yeterli klinik yanıt sağlanamazsa günlük doz 70 mg’a
çıkarılabilir.
Kandidemi ve diğer candida enfeksiyonları
1. günde tekli 70 mg yükleme dozu ve ardından günde 50 mg uygulanmalıdır. Tedavi süresi
hastanın klinik ve mikrobiyolojik yanıtına göre belirlenmelidir. Genel olarak, antifungal tedavi
son pozitif kültürden sonra en az 14 gün devam etmelidir. Nötropenisi devam eden hastalarda
nötropeni iyileşinceye kadar daha uzun tedavi süresi gerekebilir.
Özofajiyal kandidiyazis
Doz, semptomlar ortadan kalktıktan sonra 7-14 gün süreyle günde bir kez 50 mg'dır. Bu
endikasyon için 70 mg yükleme dozu incelenmemiştir. HIV enfeksiyonlu hastalarda
orofarenjiyal kandidiyazisin relaps riski mevcut olduğundan, supresif oral tedavi düşünülebilir
(bkz. Bölüm 5.2).
İnvazif aspergilloz
1. günde tekli 70 mg yükleme dozu ve ardından günde 50 mg uygulanmalıdır. Tedavi süresi
hastada altta yatan hastalığın şiddetine, immün supresyondan sonra iyileşmeye ve klinik yanıta
bağlı olarak belirlenmelidir.
İlaç klerens indükleyicilerini eş zamanlı alan hastalar
Rifampin alan erişkin hastalar günde 70 mg CASFUGİN almalıdır. Nevirapin, efavirenz,
karbamazepin, deksametazon veya fenitoin alan hastalarda CASFUGİN’in günlük dozunun 70
mg’a çıkarılması gerekebilir (bkz. Bölüm 4.5).
Tedavi süresi, erişkinlerde her bir endikasyon için tarif edilen şekilde, endikasyona göre
belirlenmelidir (bkz. Bölüm 4.2). Günde 50 mg/m2 dozu iyi tolere edilir; fakat yeterli klinik
yanıt sağlamazsa, günlük doz günde 70 mg/m2’ye yükseltilebilir (70 mg aşılmamalıdır).
Uygulama şekli:
Hazırlama ve seyreltme işlemlerinden sonra, CASFUGİN yaklaşık 1 saat süren, yavaş
intravenöz (I.V.) infüzyonla uygulanmalıdır. Hazırlama talimatları için bkz. Bölüm 6.6.
CASFUGİN I.V. bolus şeklinde uygulanmamalıdır.
Sulandırıldıktan sonra elde edilen çözelti berrak, renksiz-açık sarı görünümündedir.
Hem 70 mg hem de 50 mg flakonlar mevcuttur.
2 / 20Kaspofungin tekli günlük infüzyon şeklinde verilmelidir.
Özel popülasyonlara ilişkin ek bilgiler
Böbrek yetmezliği
Böbrek yetmezliği olan hastalarda doz ayarlaması gerekmez (bkz. Bölüm 5.2).
Karaciğer yetmezliği
Hafif karaciğer yetmezliği olan erişkin hastalarda (Child-Pugh skoru 5 - 6) dozaj ayarlaması
gerekmez. Orta derecede karaciğer yetmezliği olan hastalarda (Child-Pugh skoru 7 - 9),
farmakokinetik verilere dayanarak günde 35 mg CASFUGİN önerilir. Başlangıçta 1. günde 70
mg yükleme dozu uygulanmalıdır. Ciddi karaciğer yetmezliği olan erişkin hastalarda (Child-
Pugh skoru >9) ve herhangi bir derecede karaciğer yetmezliği olan pediyatrik hastalarda klinik
deneyim yoktur.
Pediyatrik popülasyon
CASFUGİN’n yeni doğanlarda ve 12 ay altı çocuklardaki klinik çalışmalarda güvenliği ve
etkililiği yeterli oranda çalışılmamıştır. Bu yaş grubuna uygulanırken dikkatli olunmalıdır.
Günde 25mg/m2 CASFUGİN’in yeni doğanlarda ve bebeklerde (üç aydan küçük) ve günde 50
mg/m2 CASFUGİN’in çocuklarda (3-11 ay) kullanımıyla ilgili sınırlı veri vardır (bkz. Bölüm
5.2).
Pediyatrik hastalarda (3 ay-17 yaş arası) önerilen dozaj
Tüm endikasyonlarda 1. günde tekli 70 mg/m2 yükleme dozu ve ardından günde 50 mg/m2
uygulanmalıdır. Eğer günde 50/m2 mg dozu iyi tolere edilir; fakat yeterli klinik yanıtı
sağlamazsa, doz günde 70 mg/m2’ye çıkarılabilir (gerçek doz günde 70 mg’ı aşmamalıdır.
Hastanın hesaplanan dozu ne olursa olsun, maksimum yükleme dozu ve günlük idame
dozu olan 70 mg’ı aşmamalıdır. Pediyatrik hastalarda (3 ay-17 yaş arası) dozaj hastanın
aşağıdaki formülle hesaplanan Vücut Yüzey Alanına (VYA) göre belirlenmelidir (bkz.
Mosteller Formula- Ref: Mosteller RD: Simplified Calculation of Body Surface Area. N Engl
J Med 1987 Oct 22;317(17): 1098 (letter)).
Hastanın VYA’sı hesaplandıktan sonra, miligram cinsinden yükleme dozu VYA (m2) x 70
mg/m2 çarpımıyla hesaplanmalıdır. Miligram cinsinden idame dozu VYA (m2) x 50 mg/m2
çarpımıyla hesaplanmalıdır.
CASFUGİN pediyatrik hastalara ilaç klirensinin indükleyicileriyle (rifampin, nevirapin,
efavirenz, karbamazepin, deksametazon veya fenitoin) eş zamanlı olarak uygulanırken
CASFUGİN’in günde 70 mg/m2 dozu düşünülmelidir (70 mg aşılmamalıdır) (bkz. Bölüm 4.2).
3 / 20Geriyatrik popülasyon
Yaşlı hastalarda (65 yaş ve üzeri) eğri altında kalan alan (EAA) yaklaşık %30 artar. Ancak
sistematik doz ayarlaması gerekmez. 65 yaş ve üzeri hastalarda tedavi deneyimi sınırlıdır (bkz.
Bölüm 5.2).
4.3. Kontrendikasyonlar
Etkin maddeye veya Bölüm 6.1’de listelenen yardımcı maddelerden herhangi birine karşı aşırı
duyarlılığı olan hastalarda kontrendikedir.
4.4. Özel kullanım uyarıları ve önlemleri
Kaspofungin uygulaması sırasında anaflaksi rapor edilmiştir. Anaflaksi ortaya çıkarsa
kaspofungin kesilmeli ve uygun tedavi uygulanmalıdır. Döküntü, yüzde şişlik, anjiyoödem,
kaşıntı, sıcaklık hissi veya bronkospazm gibi muhtemelen histamin aracılı istenmeyen olaylar
bildirilmiştir; bu olaylar ilacın kesilmesini ve/veya uygun tedavinin uygulanmasını
gerektirebilir.
Sınırlı veriler daha az yaygın olan Candida dışı mayalar ve Aspergillus dışı küflere karşı
kaspofunginin etkili olmadığını göstermektedir. Kaspofunginin bu fungal patojenlere karşı
etkililiği belgelenmemiştir.
Kaspofunginin siklosporin ile eş zamanlı uygulanması sağlıklı yetişkin gönüllülerde ve yetişkin
hastalarda değerlendirilmiştir.
Siklosporinin 3 mg/kg’lık iki dozu ile birlikte kaspofungin alan bazı sağlıklı yetişkin
gönüllülerin alanin transaminaz (ALT) ve aspartat transaminaz (AST) düzeylerinde normalin
üst sınırının (ULN) ≤3 katı geçici yükselmeler görülmüş ve tedavinin kesilmesiyle bu artışlar
normale dönmüştür. Pazarlama sonrası dönemde kaspofungin ve siklosporin ile 1-290 gün
arasında değişen sürelerle (medyan 17,5 gün) tedavi edilen 40 hastanın incelendiği geriye
dönük bir çalışmada ciddi hiçbir hepatik istenmeyen olay kaydedilmemiştir. Bu veriler
siklosporin alan hastalarda kaspofunginin potansiyel yararı potansiyel riskten fazla olduğunda
kullanılabileceğini ortaya koymaktadır. Kaspofungin ve siklosporin eş zamanlı uygulandığında
karaciğer enzimlerinin yakından takip edilmesi gerektiği göz önüne alınmalıdır.
Hafif ve orta derecede karaciğer bozukluğu olan yetişkin hastalarda EAA sırasıyla yaklaşık
%20 ve %75 artar. Orta derecede karaciğer bozukluğu olan yetişkinlerde günlük dozun 35
mg’ye düşürülmesi tavsiye edilir. Şiddetli karaciğer bozukluğu olan yetişkinlere veya herhangi
bir derecede karaciğer bozukluğu olan pediyatrik hastalara ilişkin klinik deneyim mevcut
değildir. Bu hastalarda orta derecede karaciğer bozukluğundakine kıyasla daha yüksek maruz
kalım beklenir ve kaspofungin dikkatli kullanılmalıdır (bkz. Bölüm 4.2 ve 5.2).
Kaspofungin ile tedavi edilen sağlıklı gönüllülerde ve yetişkin ve pediyatrik hastalarda
karaciğer fonksiyon testlerinde laboratuvar anormallikleri gözlenmiştir. Kaspofungin ile eş
zamanlı çoklu ilaç tedavisi gören ve altta yatan ciddi durumları olan bazı yetişkin ve pediyatrik
hastalarda, klinik olarak belirgin hepatik disfonksiyon, hepatit ve karaciğer yetmezliği vakaları
4 / 20rapor edilmiştir ancak kaspofungin ile nedensel ilişki ortaya konmamıştır. Kaspofungin tedavisi
sırasında karaciğer fonksiyon testi anormalliği gelişen hastalar, kötüleşen hepatik fonksiyonun
bulguları yönünden izlenmeli ve kaspofungin tedavisine devam edilmesinin risk/yarar oranı
tekrar değerlendirilmelidir.
Kaspofunginin pazarlama sonrası dönemde kullanımıyla Stevens-Johnson sendromu (SJS) ve
toksik epidermal nekroliz (TEN) vakaları bildirilmiştir. Alerjik deri reaksiyonu hikayesi olan
hastalarda dikkatli olunmalıdır (bkz. Bölüm 4.8).
Yardımcı maddeler
Sodyum: Sodyum hidroksit y.m. pH ayarı için kullanılır.
Bu tıbbi ürün her flakonunda 1 mmol (23 mg)’dan daha az sodyum ihtiva eder; yani esasında
“sodyum içermez”. Sodyuma bağlı herhangi bir uyarı gerekmemektedir.
4.5. Diğer tıbbi ürünler ile etkileşimler ve diğer etkileşim şekilleri
İn vitro çalışmalar kaspofunginin sitokrom P450 (CYP) sistemine ait herhangi bir enzimin
inhibitörü olmadığını göstermektedir. Klinik çalışmalarda kaspofungin diğer maddelerin
CYP3A4 metabolizmasını indüklememiştir. Kaspofungin P-glikoproteinin bir substratı değildir
ve sitokrom P450 enzimlerinin zayıf bir substratıdır. Bununla birlikte, farmakolojik ve klinik
çalışmalarda kaspofunginin diğer tıbbi ürünlerle etkileştiği gösterilmiştir (aşağıya bkz.).
Sağlıklı yetişkinlerde yürütülen iki klinik çalışmada, siklosporin (4 mg/kg’lık 1 doz veya 12
saat arayla 3 mg/kg’lık iki doz) kaspofunginin A’nın EAA’sını yaklaşık %35 artırmıştır. Bu
EAA artışları muhtemelen, kaspofunginin karaciğer tarafından alımında azalmaya bağlıdır.
Kaspofungin siklosporinin plazma düzeylerini yükseltmemiştir. Kaspofungin ve siklosporin
birlikte uygulandığında karaciğer ALT ve AST düzeylerinde normalin üst sınırının (ULN) ≤3
katı geçici artışlar görülmüş ve bunlar tıbbi ürünlerin bırakılmasıyla normale dönmüştür.
Pazarlama sonrası dönemde kaspofungin ve siklosporin ile 1-290 gün arasında değişen sürelerle
(medyan 17,5 gün) tedavi edilen 40 hastanın incelendiği geriye dönük bir çalışmada ciddi hiçbir
hepatik istenmeyen olay kaydedilmemiştir (bkz. Bölüm 4.4). Bu iki tıbbi ürün eş zamanlı
uygulandığında karaciğer enzimlerinin yakından takip edilmesi gerektiği göz önüne
alınmalıdır.
Kaspofungin sağlıklı yetişkin gönüllülerde takrolimusun vadi konsantrasyonunu %26 oranında
düşürmüştür. Her iki ilacı alan hastalarda takrolimus kan konsantrasyonlarının standart takibi
ve takrolimus dozajında uygun ayarlamalar yapılması zorunludur.
Sağlıklı erişkin gönüllülerdeki klinik çalışmalar kaspofunginin farmakokinetik
parametrelerinin itrakonazol, amfoterisin B, mikofenolat, nelfinavir veya takrolimus ile klinik
yönden önemli ölçüde değişmediğini göstermektedir. Kaspofungin, itrakonazol, amfoterisin B,
rifampisin veya mikofenolat mofetilin farmakokinetik özelliklerini etkilememiştir. Güvenlilik
verileri sınırlı olmakla beraber, kaspofungin itrakonazol, amfoterisin B, rifampisin veya
mikofenolat mofetil ile birlikte uygulanırken özel önlemlerin alınmasına gerek yoktur.
5 / 20Sağlıklı yetişkin gönüllülerde rifampisin ve kaspofungin birlikte başlandığında eş zamanlı
uygulamanın ilk gününde, rifampisin kaspofunginin EAA’sında %60 artış ve vadi
konsantrasyonunda %170 artışa yol açmıştır. Kaspofunginin vadi düzeyleri tekrarlı uygulama
sonrasında kademeli olarak azalmıştır. İki hafta uygulamadan sonra, rifampisin EAA üzerinde
sınırlı etki göstermiş ancak vadi düzeyleri tek başına kaspofungin alan yetişkin hastalara kıyasla
%30 daha düşük bulunmuştur. Bu etkileşimin muhtemel mekanizması, taşıma proteinlerinin
başlangıçtaki inhibisyonu ve sonraki indüksiyonudur. Metabolik enzimleri indükleyen diğer
tıbbi ürünler için de benzer bir etki beklenebilir. Popülasyon farmakokinetik çalışmalarının
sınırlı verileri, kaspofunginin efavirenz indükleyicileri, nevirapin, efavirenz, rifampisin,
karbamazepin, deksametazon veya fenitoin gibi indükleyici ajanlar ile birlikte uygulanmasının
kaspofungin EAA’sında azalmaya neden olabildiğini göstermektedir. Yetişkin hastalarda,
kaspofungin metabolik enzimleri indükleyen ilaçlarla eş zamanlı uygulanırken 70 mg yükleme
dozunun ardından günlük kaspofungin dozunun 70 mg’ye yükseltilmesi düşünülmelidir (bkz.
Bölüm 4.2).
Yukarıda belirtilen tüm yetişkin ilaç etkileşimleri çalışmaları günde 50 mg veya 70 mg
kaspofungin dozuyla yürütülmüştür. Kaspofunginin daha yüksek dozlarının diğer tıbbi ürünler
ile etkileşimi formel biçimde çalışılmamıştır.
Pediyatrik hastalarda, farmakokinetik verilerin regresyon analizlerinin sonuçları, kaspofungin
ile eş zamanlı olarak deksametazon uygulanmasının kaspofungin vadi konsantrasyonlarında
klinik yönden anlamlı azalmalara yol açabildiğini ortaya koymaktadır. Bu bulgu, pediyatrik
hastalarda da tıpkı yetişkinlerde olduğu gibi indükleyici ajanlara bağlı benzer azalmalar
olacağını göstermektedir. Kaspofungin pediyatrik hastalara (12 aydan 17 yaşa kadar) ilaç
klerensinin indükleyicileriyle (rifampisin, nevirapin, efavirenz, karbamazepin, deksametazon
veya fenitoin) eş zamanlı olarak uygulanırken CASFUGİN’in günde 70 mg/m2 dozu
düşünülmelidir (bir günde alınan gerçek doz 70 mg aşılmamalıdır).
4.6. Gebelik ve laktasyon
Genel tavsiye
Gebelik kategorisi C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Kaspofungin için, gebeliklerde maruz kalmaya ilişkin klinik veri mevcut değildir.
Çocuk doğurma potansiyeli bulunan kadınlar uygun bir doğum kontrolü uygulamalıdır.
Gebelik dönemi
CASFUGİN’in gebe kadınlarda kullanımına ilişkin veriler yoktur veya sınırlıdır. Gebelik
döneminde kaspofungin kesin gereklilik olmadıkça kullanılmamalıdır. Hayvan çalışmaları
gelişimsel toksisiteyi göstermiştir (bkz. Bölüm 5.3). Hayvan çalışmalarında kaspofunginin
plasenta bariyerini geçtiği gösterilmiştir.
6 / 20Laktasyon dönemi
Kaspofunginin anne sütüne geçip geçmediği bilinmemektedir. Hayvanlardan elde edilen
farmakodinamik/ toksikoloji verileri kaspofunginin süte geçtiğini göstermiştir. Kaspofungin
alan kadınlar emzirmemelidir.
Üreme yeteneği/ Fertilite
Erkek ve dişi sıçanlarda yürütülen çalışmalarda kaspofungin fertilite üzerinde hiçbir etki
göstermemiştir (bkz. Bölüm 5.3). Kaspofunginin fertilite üzerindeki etkisini değerlendirmek
için klinik veriler mevcut değildir.
4.7. Araç ve makine kullanımı üzerindeki etkiler
Araç ve makine kullanma becerisi üzerine etkileri ile ilgili bir çalışma yoktur.
4.8. İstenmeyen etkiler
Aşırı duyarlılık reaksiyonları (anaflaksi ve muhtemelen histamin aracılı advers reaksiyonlar)
rapor edilmiştir (bkz. Bölüm 4.4).
Ayrıca, invazif aspergillozlu hastalarda akciğer ödemi, yetişkin solunum sıkıntısı sendromu
(ARDS) ve radyografik infiltratlar da bildirilmiştir.
Erişkin hastalar
Klinik çalışmalarda 1.865 erişkin hasta tekli veya çoklu dozlarda kaspofungin almıştır. 564
febril nötropeni hastası (ampirik tedavi çalışması), 382 invazif kandidiyazis hastası, 228 invazif
aspergilloz hastası, 297 lokalize Candida enfeksiyonu hastası ve Faz 1 çalışmalara katılan 394
birey. Ampirik tedavi çalışmasında hastalar malignite için kemoterapi almış veya (39 allojenik
transplantasyon dahil) hematopoetik kök hücre transplantasyonu geçirmişlerdir. Belgelenmiş
Candida enfeksiyonları olan hastaların dahil edildiği çalışmalarda, invazif Candida
enfeksiyonları olan hastaların büyük kısmında, eş zamanlı çok sayıda ilaç kullanımını
gerektiren altta yatan ciddi tıbbi durumlar mevcuttu (örneğin: hematolojik veya diğer
maligniteler, yakın zamanda önemli cerrahi operasyon, HIV). Karşılaştırmalı olmayan
Aspergillus çalışmasındaki hastalarda genellikle eş zamanlı çok sayıda ilaç kullanımını
gerektiren ciddi predispozan tıbbi durumlar mevcuttu (örneğin kemik iliği veya periferik kök
hücre transplantasyonları, hematolojik maligniteler, solid tümör veya organ transplantları).
Flebit, bütün hasta popülasyonlarında yaygın olarak rapor edilen lokal bir enjeksiyon bölgesi
advers reaksiyonudur. Diğer lokal reaksiyonlar ise eritem, ağrı/hassasiyet, kaşıntı, akıntı ve
yanma hissidir.
Kaspofungin ile tedavi edilen tüm yetişkinlerde rapor edilen klinik ve laboratuvar
anormallikleri (toplam 1780) tipik olarak hafifti ve nadiren ilacın kesilmesini gerektirmiştir.
Klinik çalışmalarda ve/veya pazarlama sonrası kullanımda aşağıdaki advers reaksiyonlar rapor
edilmiştir:
7 / 20Çok yaygın (≥1/10); yaygın (≥1/100,<1/10); yaygın olmayan (≥1/1.000,<1/100); seyrek
(≥1/10.000,<1/1.000), çok seyrek (<1/10.000), bilinmiyor (eldeki verilerden hareketle tahmin
edilemiyor).
Kan ve lenf sistemi hastalıkları:
Yaygın: Hemoglobinde azalma, hematokritte azalma, akyuvar sayısında azalma.
Yaygın olmayan: Anemi, trombositopeni, koagülopati, lökopeni, eozinofil sayısında artış,
trombosit sayısında azalma, trombosit sayısında artış, lenfosit sayısında azalma, akyuvar
sayısında artış, nötrofil sayısında azalma.
Metabolizma ve beslenme hastalıkları:
Yaygın: Hipokalemi
Yaygın olmayan: Aşırı sıvı yüklenmesi, hipomagnezemi, anoreksi, elektrolit dengesizliği,
hiperglisemi, hipokalsemi, metabolik asidoz.
Psikiyatrik hastalıklar:
Yaygın olmayan: Anksiyete, oryantasyon bozukluğu, uykusuzluk.
Sinir sistemi hastalıkları:
Yaygın: Baş ağrısı
Yaygın olmayan: Baş dönmesi, tat duyumunda bozukluk, parestezi, somnolans, tremor,
hipoestezi.
Göz hastalıkları:
Yaygın olmayan: Gözde sarılık, bulanık görme, göz kapağı ödemi, gözyaşı artışı.
Kardiyak hastalıkları:
Yaygın olmayan: Çarpıntı, taşikardi, aritmi, atriyal fibrilasyon, konjestif kalp yetmezliği
Vasküler hastalıklar:
Yaygın: Flebit
Yaygın olmayan: Tromboflebit, flushing (ciltte kızarıklık), sıcak basması, hipertansiyon,
hipotansiyon.
Solunum, göğüs ve mediastinal hastalıklar:
Yaygın: Dispne
Yaygın olmayan: Nazal konjesyon, faringolaringeal ağrı, takipne, bronkospazm, öksürük,
paroksismal noktürnal dispne, hipoksi, raller, hırıltılı solunum.
Gastrointestinal hastalıklar:
Yaygın: Bulantı, ishal, kusma
Yaygın olmayan: Abdominal ağrı, üst abdominal ağrı, ağız kuruluğu, dispepsi, mide
rahatsızlığı, abdominal distansiyon, assit, kabızlık, disfaji, flatulans.
8 / 20Hepato-bilier hastalıklar:
Yaygın: Karaciğer değerlerinde yükselme (alanin aminotransferaz, aspartat aminotransferaz,
kan alkali fosfataz, konjuge bilirübin, kan bilirübini).
Yaygın olmayan: Kolestaz, hepatomegali, hiperbilirübinemi, sarılık, karaciğer fonksiyon
anormalliği, hepatotoksisite, karaciğer bozukluğu, gama-glutamil transferaz artışı.
Deri ve deri altı doku hastalıkları:
Yaygın: Döküntü, kaşıntı, eritem, aşırı terleme.
Yaygın olmayan: Eritema multiforme, maküler döküntü, makülo-papüler döküntü, pruritik
döküntü, ürtiker, alerjik dermatit, jeneralize prurit, eritamatöz döküntü, jeneralize döküntü,
morbiliform döküntü, deri lezyonları.
Bilinmiyor: Toksik epidermal nekroliz ve Stevens-Johnson sendromu (bkz. Bölüm 4.4)
Kas-iskelet bozuklukları, bağ doku ve kemik hastalıkları:
Yaygın: Artralji
Yaygın olmayan: Sırt ağrısı, ekstremitelerde ağrı, kemik ağrısı, kas güçsüzlüğü, miyalji.
Böbrek ve idrar hastalıkları:
Yaygın olmayan: Böbrek yetmezliği, akut böbrek yetmezliği
Genel bozukluklar ve uygulama bölgesine ilişkin hastalıklar:
Yaygın: Ateş, üşüme, infüzyon bölgesinde kaşıntı
Yaygın olmayan: Ağrı, kateter giriş yerinde ağrı, yorgunluk, üşüme, sıcak basması, infüzyon
yerinde eritem, infüzyon yerinde sertlik, infüzyon yerinde ağrı, infüzyon yerinde şişlik,
enjeksiyon yerinde flebit, periferik ödem, hassasiyet, göğüs rahatsızlığı, göğüs ağrısı, yüzde
ödem, vücut ısısında değişiklik hissi, sertleşme, infüzyon yerinde ekstravazasyon, infüzyon
yerinde iritasyon, infüzyon yerinde flebit, infüzyon yerinde döküntü, infüzyon yerinde ürtiker,
enjeksiyon yerinde eritem, enjeksiyon yerinde ödem, enjeksiyon yerinde ağrı, enjeksiyon
yerinde şişlik, malaise (kırıklık), ödem.
Araştırmalar:
Yaygın: Kan potasyumunda azalma, kan albümininde azalma.
Yaygın olmayan: Kan kreatininde artış, idrarda alyuvar hücreleri pozitif, total proteinde azalma,
idrarda protein varlığı, protrombin zamanında uzama, protrombin zamanında kısalma, kan
sodyumunda azalma, kan sodyumunda artış, kan kalsiyumunda artış, kan kalsiyumunda azalma,
kan klorüründe azalma, kan glukoz artışı, kanda magnezyum azalması, kanda fosforun
azalması, kanda fosfor artışı, kan üre artışı, aktif parsiyel tromboplastin zamanının uzaması,
kanda bikarbonat azalması, kanda klorür artışı, kanda potasyum artışı, kan basıncı artışı, kanda
ürik asit azalması, idrarda kan varlığı, anormal solunum sesleri, karbondioksit azalması,
bağışıklık sistemini baskılayıcı ilaçların seviyelerinde artış, uluslararası normalize oranda artış,
üriner silindirler, idrarda akyuvar hücrelerinin pozitif olması, idrar pH’ında artış.
Kaspofungin aynı zamanda 100 erişkin hastada günde 150 mg (51 güne kadar) verilerek
değerlendirilmiştir. Çalışma invazif kandidiyazis tedavisinde günde 50 mg kaspofungini (1.
9 / 20günde 70 mg yükleme dozunu takiben) günde 150 mg dozu ile karşılaştırmıştır. Bu hasta
grubunda daha yüksek olan bu kaspofungin dozunun güvenliliği genel olarak günde 50 mg
kaspofungin alan hastalarla benzer bulunmuştur. İlaçla ilişkili ciddi bir advers reaksiyon veya
kaspofunginin kesilmesine neden olan, ilaçla ilişkili bir advers reaksiyon yaşayan hastaların
oranı iki tedavi grubunda da benzer bulunmuştur.
Pediyatrik hastalar
171 pediyatrik hastada tamamlanan 5 klinik çalışmanın verileri klinik istenmeyen olayların
toplam insidansının (%26,3; %95 güven aralığı: -19,9, 33,6) kaspofungin ile tedavi edilen
yetişkinlerde bildirilen insidanstan (%43,1; %95 güven aralığı: -40, 46,2) daha kötü olmadığını
ortaya koymaktadır. Ancak, pediyatrik hastaların istenmeyen olay profili yetişkin hastalara
kıyasla muhtemelen farklıdır. Kaspofungin ile tedavi edilen pediyatrik hastalarda en yaygın,
ilaçla ilişkili klinik istenmeyen olaylar pireksi (% 11,7), döküntü (%4,7) ve baş ağrısıydı
(%2,9).
Aşağıdaki advers reaksiyonlar rapor edilmiştir:
(Çok yaygın (≥1/10), yaygın (≥1/100, <1/10), yaygın olmayan (>1/1.000, <1/100), Seyrek (≥
1/10.000 ila <1/1.000), çok seyrek (<1/10.000), bilinmiyor (eldeki verilerden hareketle tahmin
edilemiyor).
Kan ve lenf sistemi hastalıkları:
Yaygın: Eozinofil sayısında artış
Sinir sistemi hastalıkları:
Yaygın: Baş ağrısı
Kardiyak hastalıklar:
Yaygın: Taşikardi
Vasküler hastalıklar:
Yaygın: Flushing (ciltte kızarıklık), hipotansiyon
Hepato-bilier hastalıklar:
Yaygın: Karaciğer enzimlerinde yükselme (AST, ALT)
Deri ve deri altı doku hastalıkları:
Yaygın: Döküntü, kaşıntı
Genel bozukluklar ve uygulama bölgesine ilişkin hastalıkları:
Çok yaygın: Ateş
Yaygın: Üşüme, kateter bölgesinde ağrı
Araştırmalar:
Yaygın: Potasyumda azalma, hipomagnezemi, glukoz artışı, fosforda azalma, fosfor artışı.
10 / 20Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e­
posta:tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Bir günde 400 mg’a kadar kaspofunginin yanlışlıkla alındığı rapor edilmiştir. Bu olaylar klinik
yönden önemli advers reaksiyonlara yol açmamıştır. Kaspofungin diyalizle atılmaz.
5. FARMAKOLOJİK ÖZELLİKLER
5.1. Farmakodinamik özellikler
Farmakotedavi grubu: Sistemik kullanım için antiinfektifler, sistemik kullanım için
antimikotikler, diğer sistemik kullanılan antimikotikler, kaspofungin
ATC kodu: J02AX04
Etki mekanizması
Kaspofungin asetat Glarea lozoyensis’in bir fermantasyon ürününden sentezlenen yarı sentetik
bir lipopeptiddir (ekinokandin). Kaspofungin pek çok filamentli mantarın ve mayanın hücre
duvarının önemli bir bileşeni olan beta (1,3)-D-glukanın sentezini inhibe eder. Beta (1,3)-D-
glukan memeli hücrelerinde bulunmaz.
Candida mayalarına karşı kaspofunginin fungisit aktivitesi gösterilmiştir. İn vitro ve in vivo
çalışmalar Aspergillus’un kaspofungine maruz kalımının hücre büyümesi ve bölünmesinin
gerçekleştiği hifli apikal uçlar ve dallanma noktalarının parçalanmasına ve ölmesine yol açtığını
göstermektedir.
Farmakodinamik etkiler
Kaspofungin Aspergillus türlerine karşı in vitro aktiviteye sahiptir (Aspergillus fumigatus
[N=75], Aspergillus flavus [N=111], Aspergillus niger [N=31]. Aspergillus nidulans [N=8],
Aspergillus terreus [N=52] ve Aspergillus candidus [N=3]). Ayrıca kaspofungin, çoklu direnç
transport mutasyonları olan suşlar ve flukonazol, amfoterisin B ve 5-flusitozine karşı edinilmiş
veya intrinsik direnci olan suşlar dahil olmak üzere Candida türlerine karşı in vitro aktiviteye
sahiptir ( Candida albicans [N=1.032], Candida dubliniensis [N=100], Candida glabrata
[N=151], Candida guilliermondii [N=67]. Candida kefyr [N=62]. Candida krusei [N=147],
Candida lipolytica [N=20], Candida lusitaniae [N=80], Candida parapsilosis [N=215],
Candida rugosa [N=l] ve Candida tropicalis [N=258]). Duyarlılık testleri Klinik ve
Laboratuvar Standartları Enstitüsü’nün (CLSI; önceki adı Ulusal Klinik Laboratuvar
Standartları Komitesi [NCCLS]) hem metod M38-A2 (Aspergillus türleri için) hem de metod
M27-A3’ün ( Candida türleri için) bir modifikasyonuna göre yapılmıştır.
11 / 20Duyarlılık testlerine yönelik standardize edilmiş teknikler EUCAST tarafından mayalar için
geliştirilmiştir. Kaspofungin için MİK aralığındaki anlamlı laboratuvarlar arası farklılıklar
nedeniyle kaspofungin için EUCAST kesim noktaları henüz belirlenmemiştir. Kesim noktaları
yerine, anidulafungin ve mikafungine duyarlı Candida suşları, kaspofungine duyarlı olarak
değerlendirilmelidir. Benzer olarak, anidulafungin ve mikafungine orta duyarlı C. Parapsilosis
suşları kaspofungine de orta duyarlı olarak kabul edilebilir.
Direnç mekanizması
Kaspofungine karşı azalmış duyarlılığa sahip Candida suşları tedavi döneminde az sayıda
hastada tespit edilmiştir (CLSI tarafından onaylanan standardize edilmiş MİK (minimum
inhibitör konsantrasyon) test teknikleri kullanılarak kaspofungin için >2 mg/L MİK değerleri
(4- 30 kat MİK artışları) rapor edilmiştir). Tespit edilen direnç mekanizması FKS1 ve/veya
FKS2 gen mutasyonlarıdır (C.glabrata için). Bu vakalar kötü klinik sonuçlarla ilişkili olmuştur.
Aspergillus türlerinde kaspofungine karşı in vitro direnç gelişimi saptanmıştır. Sınırlı klinik
deneyimde, invazif aspergillozlu hastalarda kaspofungine direnç gözlenmiştir. Direncin
mekanizması belirlenmemiştir. Aspergillus’un çeşitli klinik suşlarında kaspofungine karşı
direnç görülme sıklığı nadirdir. Candida’da kaspofungin direnci gözlemlenmiştir ancak
görülme sıklığı tür ya da bölgeye göre değişiklik gösterebilir.
Klinik Etkililik ve Güvenlilik:
Yetişkin Hastalarda İnvazif Kandidiyazis: İnvazif kandidiyazis tedavisinde kaspofungini
amfoterisin B ile karşılaştırmak amacıyla ilk çalışmaya 239 hasta dahil edilmiştir. 24 hasta
nötropenikti. En sık koyulan tanılar kan dolaşımı enfeksiyonları (kandidemi) (%77, n=186) ve
Candida peritonitiydi (%8, n= 19); Candida kaynaklı endokardit, osteomiyelit veya menenjiti
olan hastalar çalışmaya alınmamıştır. Kaspofungin, 70 mg yükleme dozundan sonra günde bir
kez 50 mg uygulanmış, amfoterisin B ise nötropenik olmayan hastalara günde 0,6- 0,7 mg/kg
ve nötropenik hastalara günde 0,7 – 1 mg/kg dozuyla verilmiştir. İntravenöz tedavinin ortalama
süresi 11,9 gündü (aralık: 1 - 28 gün). Olumlu yanıt, hem Candida enfeksiyonunun
mikrobiyolojik klerensini hem de semptomların ortadan kalkmış olmasını gerektiriyordu. 224
hasta çalışmada uygulanan İV tedavinin sonundaki yanıtın primer etkililik analizine dahil
edilmiştir (MITT analizi); invazif kandidiyazisin tedavisinde kaspofungin (%73 [80/109]) ve
amfoterisin B’nin (%62 [71/115]) olumlu yanıt oranları benzerdi [% fark: 12,7 (%95,6 GA: -
0,7; 26)]. Kandidemili hastalarda, primer etkililik analizinde (MITT analizi) çalışmada
uygulanan İV tedavinin sonunda olumlu yanıt oranları kaspofungin (%72 [66/92]) ve
amfoterisin B (%63 [59/94]) için benzerdi [% fark 10 (%95 GA: -4,5; 24,5)]. Kan dışı
bölgelerde enfeksiyonu olan hastalara ait veriler daha sınırlıydı. Nötropenik hastalarda olumlu
yanıt oranları kaspofungin grubunda 7/14 (%50) ve amfoterisin B grubunda 4/10’du (%40). Bu
sınırlı veriler ampirik tedavi çalışmasının sonucuyla desteklenmiştir.
İkinci bir çalışmada, invazif kandidiyazisli hastalar günde 50 mg (1. günde 70 mg yükleme
dozunun ardından) veya günde 150 mg olmak üzere günlük kaspofungin dozlarını almıştır (bkz.
Bölüm 4.8). Bu çalışmada kaspofungin dozu 2 saat boyunca uygulanmıştır (rutin 1 saatlik
uygulama yerine). Candida kaynaklı kuşkulu endokardit, osteomiyelit veya menenjiti olan
12 / 20hastalar çalışmaya alınmamıştır. Bu çalışma bir primer tedavi çalışması olduğundan, önceki
antifungal ajanlara yanıt vermeyen hastalar da dışlanmıştır. Bu çalışmaya alınan nötropenik
hasta sayısı da sınırlıydı (%8). Bu çalışmada etkililik bir sekonder son noktaydı. Çalışmaya
giriş kriterlerini karşılayan ve kaspofungin çalışma tedavisinin bir veya daha fazla dozunu alan
hastalar etkililik analizine alınmıştır. İki tedavi grubunda kaspofungin tedavisinin sonundaki
olumlu genel yanıt oranları benzerdi: kaspofungin 50-mg grubunda %72 (73/102) ve 150-mg
tedavi grubunda %78 (74/95) (fark %6,3 [%95 GA: -5,9; 18,4]).
Yetişkin Hastalarda İnvazif Aspergilloz: İnvazif aspergillozlu 69 yetişkin hasta (18-80 yaş
arası) kaspofunginin güvenlilik, etkililik ve tolerabilitesini değerlendiren açık etiketli,
karşılaştırmasız bir çalışmaya dahil edilmiştir. Hastaların diğer standart antifungal tedavilere
yanıt vermemiş olması (en az 7 gün süreyle verilen diğer antifungal tedaviler ile hastalığın
ilerlemesi veya iyileşme başarısızlığı) (dahil edilen hastaların %84’ü) ya da toleranssız olması
gerekiyordu (dahil edilen hastaların %16’sı). Hastaların çoğunda altta yatan durumlar mevcuttu
(hematolojik malignite [N = 24], allojenik kemik iliği transplantı veya kök hücre transplantı [N
= 18], organ transplantı [N = 8], solid tümör [N = 3] veya diğer durumlar [N = 10]). İnvazif
aspergillozun tanısı ve tedavi yanıtı için Mikozlar Çalışma Grubu Kriterlerine dayanarak
modellenen katı tanımlar kullanılmıştır (olumlu yanıt için radyograflarda ve semptom ve
bulgularda klinik yönden anlamlı iyileşme şartı koşulmuştu). Ortalama tedavi süresi 33,7 gündü
(aralık: 1 - 162 gün). Bağımsız bir uzman paneli, kaspofunginin en az bir dozunu alan hastaların
%41’inde (26/63) olumlu yanıta ulaşıldığını belirlemiştir. Kaspofungin ile 7 günden daha uzun
süre tedavi gören hastaların %50’sinde (26/52) olumlu yanıt mevcuttu. Önceki tedavilere yanıt
vermeyen veya toleranssız olan hastalarda olumlu yanıt oranları sırasıyla %36 (19/53) ve
%70'di (7/10). Tedaviye yanıtsız olarak dahil edilen 5 hastada önceki antifungal tedavilerin
dozları, invazif aspergilloz için sıklıkla uygulanan dozlardan daha düşük olmakla birlikte,
kaspofungin tedavisi sırasında bu hastaların olumlu yanıt oranı geri kalan yanıtsız
hastalardakine benzerdi (sırasıyla 2/5 ve 17/48). Akciğer hastalığı ve akciğer dışı olan
hastalardaki yanıt oranları sırasıyla %47 (21/45) ve %28'di (5/18). Akciğer dışı hastalığı olan
hastalar arasında, aynı zamanda kesin, muhtemel veya düşük olasılıklı MSS tutulumu olan 8
hastadan 2'sinde olumlu yanıt saptanmıştır.
Ateşli Nötropenik Yetişkin Hastaların Ampirik Tedavisi: Bir klinik çalışmaya inatçı ateş ve
nötropenisi olan toplam 1.111 hasta dahil edilmiş ve 70 mg yükleme dozunun ardından günde
50 mg kaspofungin veya günde 3 mg/kg lipozomal amfoterisin B ile tedavi edilmiştir. Uygun
hastalar malignite için kemoterapi almış veya hematopoetik kök hücre transplantasyonu
uygulanmış ve nötropeni (96 saatte <500 hücre/mm3) ve ≥96 saat parenteral antibiyotik
tedavisine yanıt vermeyen ateş (>38°C) ile başvurmuş hastalardı. Hastaların nötropeni
düzeldikten sonra 72 saate kadar, maksimum 28 gün süreyle tedavi edilmeleri gerekiyordu.
Ancak belgelenmiş bir fungal enfeksiyonu olan hastalar daha uzun süre tedavi edilebiliyordu.
İlaç iyi tolere edilmişse fakat 5 gün tedaviden sonra hastanın ateşi devam etmiş ve klinik
durumu kötüleşmişse çalışma ilacının dozajı kaspofungin için günde 70 mg’ye (tedavi edilen
hastaların %13,3’ü) ve lipozomal amfoterisin B için günde 5 mg/kg'a (tedavi edilen hastaların
%14,3’ü) çıkarılabilmiştir. Genel olumlu yanıta ilişkin Primer Modifiye Edilmiş Tedavi Amaçlı
(MITT) etkililik analizine 1.095 hasta alınmıştır; kaspofungin (%33,9) lipozomal amfoterisin
13 / 20B (%33,7) kadar etkili bulunmuştur [% fark 0,2 (%95,2 GA: -5,6; 6)]. Genel olumlu yanıt için
5 kriterden her birinin karşılanmış olması gerekliydi: ( l ) başlangıçtaki herhangi bir fungal
enfeksiyonun başarılı tedavisi (kaspofungin %51,9 (14/27], lipozomal amfoterisin B %25,9
[7/27]), (2) çalışma ilacının uygulanması sırasında veya tedavinin tamamlanmasından sonra 7
gün içerisinde yeni fungal enfeksiyonların ortaya çıkmaması (kaspofungin %94,8 [527/556],
lipozomal amfoterisin B %95,5 [515/539]), (3) çalışma tedavisinin tamamlanmasından 7 gün
sonra hayatta kalmış olmak (kaspofungin %92,6 [515/556], lipozomal amfoterisin B %89,2
[481/539]), (4) ilaçla ilişkili toksisite veya etkililik yokluğu nedeniyle çalışma ilacının
kesilmemiş olması (kaspofungin %89,7 [499/556], lipozomal amfoterisin B %85,5 [461/539])
ve (5) nötropeni döneminde ateşin iyileşmesi (kaspofungin %41,2 [229/556], lipozomal
amfoterisin B %41,4 (223/539]). Aspergillus türlerine bağlı başlangıç enfeksiyonlarında
kaspofungin ve lipozomal amfoterisin B’ye yanıt oranları sırasıyla %41,7 (5/12) ve %8,3 (1/12)
iken, Candida türlerine bağlı başlangıç enfeksiyonlarında yanıt oranları sırasıyla %66,7 (8/12)
ve %41,7 (5/12) olarak saptanmıştır. Kaspofungin grubundaki hastalar aşağıdaki yaygın
olmayan mayalar ve küflere bağlı yeni enfeksiyonlara yakalanmıştır: Trichosporon türleri (1),
Fusarium türleri (1), Mucor türleri (1) ve Rhizopus türleri (1).
Pediyatrik popülasyon
Kaspofunginin güvenliliği ve etkililiği iki ileriye dönük, çok-merkezli klinik çalışmada 3 ay-17
yaş arası pediyatrik hastalarda değerlendirilmiştir. Çalışma tasarımı, tanı kriterleri ve etkililik
değerlendirme kriterleri yetişkin hastalarda yürütülen çalışmalardakilerle benzerdi (bkz. Bölüm
5.1).
2-17 yaş arası 82 hastayı içeren ilk çalışma, inatçı ateş ve nötropenisi olan pediyatrik hastaların
ampirik tedavisinde kaspofungini (1. gün 70-mg/m2 yükleme dozunu takiben günde bir kez I.V.
yolla 50 mg/m2 [günde 70 mg aşılmadan]) lipozomal amfoterisin B (günde 3 mg/kg I.V.) ile 2:l
tedavi oranında (kaspofungin alan 56, lipozomal amfoterisin B alan 26 hasta) karşılaştıran
randomize, çift-kör bir çalışmaydı. MITT analiz sonuçlarında genel başarı oranları (risk
sınıflarına göre düzeltilmiş oranlardır) şöyleydi: kaspofungin için %46,6 (26/56), lipozomal
amfoterisin B için %32,2 (8/25).
İkinci çalışma invazif kandidiyazis, özofageal kandidiyazis ve invazif aspergillozlu (kurtarıcı
tedavi olarak) pediyatrik hastalarda (6 ay-17 yaş arası) kaspofunginin güvenliliğini ve
etkililiğini inceleyen ileriye dönük, açık etiketli, karşılaştırmasız bir çalışmaydı. 49 hasta dahil
edilmiş ve 1. gün 70-mg/m2 yükleme dozunu takiben günde bir kez İV yolla 50 mg/m2 (günde
70 mg aşılmadan) almışlardır; bu hastalardan 48'i MITT analizine dahil edilmiştir. Bu
hastalardan 37’sinde invazif kandidiyazis, 10’unda invazif aspergilloz ve 1’inde özofageal
kandidiyazis mevcuttu. Kaspofungin tedavisinin sonunda, MITT analizinde endikasyona göre
olumlu yanıt oranları şöyleydi: invazif kandidiyaziste %81 (30/37), invazif aspergillozda %50
(5/10) ve özofageal kandidiyaziste %100 (1/1).
Çift-kör, randomize (2:1), karşılaştırmalı kontrollü bir çalışmada, kaspofunginin (intravenöz
yolla günde 2 mg/kg 2 saatlik infüzyonla verilmiştir) güvenliliği, etkililiği ve tolerabilitesi
kültürle doğrulanan invazif kandidiyazisli yenidoğanlarda ve 3 aylıktan küçük bebeklerde
14 / 20amfoterisin B deoksikolata (günde 1 mg/kg) göre değerlendirilmiştir. Hasta alımının yetersiz
olması nedeniyle çalışma erken sonlandırılmış ve sadece 51 hasta randomize edilmiştir. Tedavi
bitimin den 2 hafta sonra fungal enfeksiyonu iyileşip hayatta kalan hastaların oranı kaspofungin
tedavi grubunda (%71) ve amfoterisin B deoksikolat tedavi grubunda (%68,8) benzerdir. Bu
çalışmaya dayanarak yenidoğanlar ve bebekler için pozolojiye dair hiçbir öneride
bulunulamamaktadır.
5.2. Farmakokinetik özellikler
Emilim:
Kaspofungin asetat intravenöz yolla uygulandığından, emilim söz konusu değildir.
Dağılım:
Kaspofungin albümine yüksek oranda bağlanır. Kaspofunginin plazmada bağlanmamış
fraksiyonu sağlıklı gönüllülerde %3,5 ile invazif kandidiyazisli hastalarda %7,6 arasında
değişir. Dağılım kaspofunginin plazma farmakokinetiğinde önemli rol oynar ve alfa ve beta
dispozisyon fazlarının her ikisinde hızı kontrol eden adımdır. Dozajdan sonra dokulara dağılım
1,5-2 günde maksimum düzeye ulaşmış ve bu süre zarfında dozun %92’si dokulara dağılmıştır.
Dokular tarafından alınan kaspofunginin sadece küçük bir kısmının daha sonra plazmaya ana
bileşik olarak geri dönüyor olması muhtemeldir. Dolayısıyla eliminasyon, dağılım dengesi
olmaksızın gerçekleşir ve güncel olarak kaspofunginin gerçek dağılım hacmini tespit etmek
mümkün değildir.
Biyotransformasyon:
Kaspofungin spontan degradasyona uğrayarak açık halkalı bir bileşiğe dönüşür. Sonraki
metabolizma peptid hidrolizini ve N-asetilasyonu içerir. Kaspofunginin bu açık halkalı bileşiğe
degradasyonu sırasında oluşan iki ara ürün, plazma proteinleriyle kovalent adduktlar
oluşturarak plazma proteinlerine düşük düzeyde, geri dönüşsüz bağlanmayla sonuçlanır.
İn vitro çalışmalar kaspofunginin sitokrom P450 enzimleri 1A2, 2A6, 2C9, 2Cl9, 2D6 veya
3A4'ün inhibitörü olmadığını göstermektedir. Klinik çalışmalarda kaspofungin diğer tıbbi
ürünlerin CYP3A4 metabolizmasını indüklememiş veya inhibe etmemiştir. Kaspofungin P­
glikoproteinin bir sübstratı değildir ve sitokrom P450 enzimlerinin zayıf bir sübstratıdır.
Eliminasyon:
Kaspofunginin plazmadan eliminasyonu yavaştır ve klerensi dakikada 10-12 ml'dir.
Kaspofunginin plazma konsantrasyonları tekli 1 saatlik intravenöz infüzyonlardan sonra
polifazik olarak azalır. İnfüzyondan hemen sonra kısa bir alfa fazı gerçekleşir, onu 9-11 saatlik
yarı ömre sahip beta fazı izler. Yarı ömrü 45 saat olan ek bir gama fazı da görülür. Atılım veya
biyotransformasyondan ziyade dağılım, plazma klerensini etkileyen baskın mekanizmadır.
Bir radyoaktif dozun yaklaşık %75’i 27 günde tespit edilmiştir: idrarda %41 ve feçeste %34
oranında. Uygulamadan sonra ilk 30 saatte kaspofungin çok az atılır veya biyotransformasyona
uğrar. Atılım yavaştır ve radyoaktivitenin terminal yarı ömrü 12- 15 gün bulunmuştur.
Kaspofunginin küçük bir miktarı idrarla değişmeden atılır (dozun yaklaşık %1,4’ü).
15 / 20Doğrusallık/Doğrusal olmayan durum:
Kaspofungin doğrusal olmayan orta düzeyde farmakokinetik özellikler (doz arttıkça birikim
artar) ve çoklu doz uygulanmasından sonra kararlı duruma ulaşmak için gereken zamanda doza
bağımlılık sergiler.
Hastalardaki karakteristik özellikler
Böbrek bozukluğu ve hafif karaciğer bozukluğu olan yetişkin hastalarda, kadın hastalarda ve
yaşlı hastalarda artmış kaspofungin maruz kalımı görülmüştür. Genellikle artış hafif düzeyde
olmuş ve doz ayarlamasını gerektirecek kadar büyük olmamıştır. Orta derecede karaciğer
bozukluğu olan yetişkin hastalarda veya vücut ağırlığı fazla olan hastalarda dozaj ayarlaması
gerekebilir (bkz. aşağı).
Vücut ağırlığı: Yetişkin kandidiyazisli hastalarda yapılan popülasyon farmakokinetik
analizinde vücut ağırlığının kaspofunginin farmakokinetik özelliklerini etkilediği saptanmıştır.
Vücut ağırlığı arttıkça plazma konsantrasyonları azalır. Vücut ağırlığı 80 kg olan yetişkin bir
hastada ortalama maruz kalımın 60 kg ağırlığındaki yetişkin bir hastadan yaklaşık %23 daha
düşük olduğu öngörülmüştür (bkz. Bölüm 4.2).
Böbrek bozukluğu
Klinik çalışmalarda tekli 70 mg dozlarda, kaspofunginin farmakokinetik özellikleri hafif böbrek
bozukluğu olan erişkin gönüllülerde (kreatinin klerensi 50- 80 mL/dak) ve kontrol
gönüllülerinde benzer bulunmuştur. Orta derecede (kreatinin klerensi 31- 49 mL/dak), şiddetli
(kreatinin klerensi 5 - 30 mL/dak) ve son evre (kreatinin klerensi <10 mL/dak ve diyalize
bağımlı) böbrek bozukluğunda kaspofungin plazma konsantrasyonları tekli doz uygulandıktan
sonra orta derecede yükselmiştir (EAA için aralık: %30- %49). Ancak kaspofungin 50 mg’nin
çoklu günlük dozlarını alan invazif kandidiyazis, özofageal kandidiyazis veya invazif
aspergillozlu yetişkin hastalarda hafiften ilerlemiş böbrek fonksiyon bozukluğuna kadar böbrek
hastalığının kaspofungin konsantrasyonları üzerinde anlamlı bir etkisi saptanmamıştır. Böbrek
bozukluğu olan hastalarda dozaj ayarlaması gerekmez. Kaspofungin diyalizle atılmaz; bu
nedenle hemodiyalizden sonra ek doz gerekmez.
Karaciğer bozukluğu
Hafif ve orta düzeyde karaciğer bozukluğu olan yetişkin hastalarda EAA sırasıyla yaklaşık %20
ve %75 yükselmiştir. Şiddetli karaciğer bozukluğu olan yetişkin hastalarda veya herhangi bir
derecede karaciğer bozukluğu olan pediyatrik hastalarda klinik deneyim yoktur. Bir çoklu doz
çalışmasında, orta düzeyde karaciğer bozukluğu olan yetişkin hastalarda günlük dozun 35
mg’ye düşürülmesinin standart rejimi alan, karaciğer fonksiyonu normal yetişkin
hastalardakine benzer EAA sağladığı gösterilmiştir (bkz. Bölüm 4.2).
Cinsiyet
Kaspofunginin plazma konsantrasyonları kadınlarda erkeklere göre ortalama %17-38 oranında
daha yüksektir.
16 / 20Geriyatrik hastalar
Yaşlı erkek hastalarda EAA’da (%28) ve C değerinde (%32) genç erkek hastalara kıyasla
24 saat
hafif bir artış gözlenmiştir. Ampirik tedavi uygulanan veya invazif kandidiyazisi olan
hastalarda, genç hastalara göre yaşlı hastalarda yaşın hafif düzeyde benzer bir etkisi
görülmüştür.
Pediyatrik hastalar
Günde 50 mg/m2 (günde maksimum 70 mg) kaspofungin alan adolesanlarda (12 - 17 yaş arası)
kaspofunginin plazma EAA değeri, günde 50 mg/m2 kaspofungin alan yetişkinlerde
0-24 saat
gözlenen ile genel olarak benzer bulunmuştur. Tüm adolesanlar günde >50 mg dozlar almış,
hatta 8 hastadan 6’sı maksimum doz olan günde 70 mg dozunu almıştır. Bu adolesanlarda
kaspofunginin plazma konsantrasyonları, günde 70 mg (adolesanlara en sık uygulanan doz)
alan yetişkinlere kıyasla daha düşük bulunmuştur.
Günde 50 mg/m2 (günde maksimum 70 mg) kaspofungin alan çocuklarda (2-11 yaş arası), çoklu
dozlardan sonra kaspofunginin plazma EAA değeri günde 50 mg kaspofungin alan
0-24 saat
yetişkinlerde gözlenen ile genel olarak benzer bulunmuştur.
Günde 50 mg/m2 (günde maksimum 70 mg) kaspofungin alan küçük çocuklarda ve emekleme
dönemindeki bebeklerde (12 - 23 ay arası), çoklu dozlardan sonra kaspofunginin plazma EAA
0-
değeri günde 50 mg kaspofungin alan yetişkinlerde ve günde 50 mg/m2 alan daha büyük
24 saat
çocuklarda (2-11 yaş arası) gözlenen ile benzer bulunmuştur.
Genel olarak mevcut farmakokinetik, etkililik ve güvenlilik verileri 3-10 ay arası hastalarla
sınırlıdır. Günde 50 mg/m2 dozunu alan bir 10 aylık çocuğa ait farmakokinetik verileri, EAA
0-
değerinin günde 50 mg/m2 alan daha büyük çocuklarda ve günde 50 mg kaspofungin alan
24saat
yetişkinlerde gözlenenler ile aynı aralıkta olduğunu, günde 50 mg/m2 dozunu alan 6 aylık bir
çocukta ise EAA değerinin biraz daha yüksek olduğunu göstermiştir.
0-24 saat
Günde 25 mg/m2 kaspofungin (ortalama günlük 2,1 mg/kg dozuna karşılık gelir) alan
yenidoğanlarda ve bebeklerde (<3 aylık), çoklu dozlardan sonra kaspofunginin zirve
konsantrasyonu (C ) ve kaspofunginin vadi konsantrasyonu (C ) günde 50 mg
ı saat 24 saat
kaspofungin alan yetişkinlerde gözlenenler ile benzer bulunmuştur. Bu yenidoğanlarda ve
bebeklerde 1. gündeki C değeri yetişkinlerdekine benzer iken C değeri hafifçe
ı saat 24 saat
yükselmişti (%36). Bununla birlikte, hem C (4.günde geometrik ortalama 11,73 mcg/ml,
1 saat
aralık: 2,63 -22,05 mcg/ml) hem de C (4.günde geometrik ortalama 3,55 mcg/ml, aralık:
24 saat
0,13 -7,17 mcg/ml) değerinde değişkenlik görülmüştür. Plazma numunelerinin azlığı nedeniyle
bu çalışmada EAA ölçümleri yapılmamıştır. Üç aylıktan küçük yenidoğanları ve
0-24 saat
bebekleri içeren ileriye dönük klinik çalışmalarda kaspofunginin etkililik ve güvenliliğinin
yeterli düzeyde çalışılmadığı kaydedilmelidir.
17 / 20Irk
Hasta farmakokinetik verileri, beyazlarda, siyahlarda, İspanyol kökenlilerde ve melez ırklarda
kaspofunginin farmakokinetik özellikleri yönünden klinik olarak anlamlı farkları
göstermemiştir.
5.3. Klinik öncesi güvenlilik verileri
Sıçanlarda ve maymunlarda intravenöz yolla verilen 7-8 mg/kg’a kadar dozlar kullanılarak
yürütülen tekrarlı doz toksisite çalışmaları, sıçanlarda ve maymunlarda enjeksiyon bölgesi
reaksiyonlarını, sıçanlarda histamin salınımı belirtilerini ve maymunlarda karaciğere yönelik
istenmeyen etkilere dair kanıtları ortaya koymuştur. Sıçanlarda yapılan gelişimsel toksisite
çalışmaları, 5 mg/kg dozlarında kaspofunginin fetus vücut ağırlıklarında azalmalara, omurga,
sternebra ve kafatası kemiklerinde eksik kemikleşme insidansında artışa ve gebe sıçanlarda
histamin salınımı belirtileri gibi istenmeyen maternal etkilere yol açtığını göstermiştir. Servikal
kaburgaların insidansında artış da not edilmiştir. Kaspofungin potansiyel genotoksisite için
yapılan in vitro testlerde ve in vivo fare kemik iliği kromozom testinde negatif sonuç elde
etmiştir. Hayvanlarda karsinojenik potansiyeli değerlendirmek üzere hiçbir uzun süreli çalışma
yapılmamıştır. Erkek ve dişi sıçanlarda günde 5 mg/kg’a kadar dozlarla yürütülen çalışmalarda
kaspofungin fertilite üzerinde hiçbir etkiye yol açmamıştır.
6. FARMASÖTİK ÖZELLİKLER
6.1. Yardımcı maddelerin listesi
Mannitol
Sukroz
Propiyonik asit
Sodyum hidroksit
6.2. Geçimsizlikler
CASFUGİN’in diğer intravenöz maddeler, aditifler veya ilaçlarla geçimliliği hakkında hiçbir
veri bulunmadığından CASFUGİN’i başka ilaçlarla karıştırmayın veya aynı anda infüzyonla
uygulamayın. DEKSTROZ (α-D-GLUKOZ) İÇEREN SEYRELTİCİLERLE
KULLANMAYIN çünkü CASFUGİN DEKSTROZLU SOLÜSYONLAR İÇERİSİNDE
STABİLİTESİNİ KORUMAZ.
6.3. Raf ömrü
24 ay
6.4. Saklamaya yönelik özel tedbirler
Buzdolabında 2-8 °C arasında saklanmalıdır.
Hazırlanmış konsantre ilaç
Ürünün enjeksiyonluk su ile hazırlanan solüsyonu 25°C altındaki oda sıcaklığında 24 saate
kadar saklanabilir.
18 / 20Seyreltilmiş ilaç
Ürünün I.V. torba veya şişedeki son hasta infüzyon solüsyonu 25°C altındaki oda sıcaklığında
24 saat veya 2-8 °C arasında 48 saat saklanabilir.
6.5. Ambalajın niteliği ve içeriği
CASFUGİN 70 mg I.V. infüzyon için liyofilize toz içeren flakon adlı ürünümüz için primer
ambalaj malzemesi olarak 15 mL şeffaf, renksiz, Tip I cam flakon ve gri renkli, bromobutil,
kauçuk çentikli tıpa ile flakonların kapatılması için şeffaf flip-off kapak kullanılmıştır. Bir kutu
içerisine bir flakon ile kullanma talimatı yerleştirilir.
6.6. Beşeri tıbbi üründen arta kalan maddelerin imhası ve diğer özel önlemler
CASFUGİN’i infüzyon için hazırlama
1- Buzdolabından çıkardığınız CASFUGİN flakonu oda ısısına getiriniz.
2- Aseptik olarak 10,5 mL enjeksiyonluk su ekleyiniz.
Beyaz-beyazımsı renkte kompakt toz tamamen erimelidir. Berrak bir solüsyon elde edinceye
kadar yavaşça çalkalayınız. Solüsyonu hazırlarken ve infüzyondan önce, solüsyonu partiküllü
madde veya renk değişikliği bakımından gözle kontrol ediniz. Solüsyon bulanıksa veya
çökelme varsa kullanmayınız. Hazırlanan solüsyon 25°C altındaki sıcaklıklarda 24 saate kadar
saklanabilir. CASFUGİN flakonları tek kullanımlıktır; kullanılmayan solüsyon atılmalıdır.
3- Aseptik olarak hazırlanan uygun hacimdeki (mL) CASFUGİN’i, 250 mL % 0,9, % 0,45 veya
% 0,225 sodyum klorür enjeksiyonu veya laktatlı ringer enjeksiyonu içeren intravenöz torbaya
(veya şişe) transfer ediniz. Alternatif olarak, hazırlanan CASFUGİN hacmi (mL) daha düşük
hacimde % 0,9, % 0,45 veya % 0,225 sodyum klorür enjeksiyonu veya laktatlı ringer
enjeksiyonuna eklenebilir; ancak 0,5 mg/mL son konsantrasyonu aşılmamalıdır. Bu infüzyon
solüsyonu 25°C altındaki oda sıcaklığında 24 saat içinde veya buzdolabında 2-8°C arasında
saklandığında 48 saat içinde kullanılmalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği ”ne uygun olarak imha edilmelidir.
7. RUHSAT SAHİBİ
DEVA Holding A.Ş.
Halkalı Merkez Mah. Basın Ekspres Cad.
No:1 34303 Küçükçekmece/İSTANBUL
Tel: 0212 692 92 92
Faks: 0212 697 00 24
E-mail: deva@devaholding.com.tr
8. RUHSAT NUMARASI(LARI)
2017/661
19 / 209. İLK RUHSAT TARİHİ/RUHSAT YENİLEME TARİHİ
İlk ruhsat tarihi:11.09.2017
Ruhsat yenileme tarihi:
10. KÜB’ÜN YENİLENME TARİHİ
20 / 20