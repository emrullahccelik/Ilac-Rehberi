KISA ÜRÜN BİLGİSİ
1. BEŞERİ TIBBİ ÜRÜNÜN ADI
TEGLİX® 60 mg film kaplı tablet
2. KALİTATİF ve KANTİTATİF BİLEŞİM
Etkin madde:
Nateglinid 60 mg
Yardımcı maddeler:
Laktoz monohidrat (sığır sütünden elde edilen) 166,67 mg
Aglomere-alfa laktoz monohidrat (sığır sütünden elde edilen) 65,17 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet.
Tabletler pembe renkli, yuvarlak, bikonveks film kaplı tabletlerdir.
4. KLİNİK ÖZELLİKLER
4.1. Terapötik endikasyonlar
TEGLİX® (nateglinid) Tip 2 diyabetik hastalarda tek başına metforminin maksimum tolere
edilebilen dozları ile regüle edilemeyen hastalarda, metformin ile kombinasyon tedavisi
şeklinde endikedir.
4.2. Pozoloji ve uygulama şekli
Pozoloji / uygulama sıklığı ve süresi:
Önerilen başlangıç dozu, özellikle HbA hedef değerlerine yakın olan hastalarda, günde üç
ıc
kez ana yemeklerden 1-30 dakika önce 60 mg’dır. Bu doz ile yeterli kan şekeri kontrolü
sağlanamazsa günde üç kez 120 mg doza çıkılabilir.
Nateglinid maksimum dozu günde üç kez ana yemeklerden önce alınan 180 mg’dır.
Uygulama şekli:
TEGLİX®, yemeklerden önce alınmalıdır. Genellikle yemekten hemen (1 dakika) önce alınır
ama yemekten önceki yarım saat içerisinde alınması da mümkündür.
Özel popülasyonlara ilişkin ek bilgiler:
Böbrek yetmezliği:
Böbrek fonksiyonları hafif-orta şiddette bozuk olan hastalarda doz ayarlanmasına ihtiyaç
yoktur. TEGLİX®’in orta-ileri derecede şiddetli böbrek yetmezliği (kreatinin klerensi 15-50
1 / 12ml/1.73 m2) olan hastalarda ve diyalize ihtiyaç gösteren vakalardaki sistemik biyoyararlanımı
ve eliminasyon yarı-ömrü, sağlıklı deneklerdekinden, istatistik anlama sahip olacak derecede
farklı değildir (bkz.bölüm 5.2).
Karaciğer yetmezliği:
Hafif-orta şiddette karaciğer hastalığı olan vakalarda doz ayarlanmasına ihtiyaç yoktur.
Ağır karaciğer yetmezliği olan hastalar incelenmemiştir ve TEGLİX® bu grupta
kontrendikedir (bkz.bölüm 5.2).
Pediyatrik popülasyon:
TEGLİX®’in 18 yaşın altındaki hasta grubunda etkililik ve güvenliliği değerlendirilmemiştir.
Bu nedenle de TEGLİX®’in söz konusu hasta popülasyonunda kullanılması önerilmez
(bkz.bölüm 5.2).
Geriyatrik popülasyon:
TEGLİX®’in güvenlilik ve etkililik profilleri bakımından yaşlı hastalarla toplum geneli
arasında herhangi bir fark gözlemlenmemiştir. Ayrıca hastanın yaşı, nateglinidin
farmakokinetik özelliklerini etkilememiştir. Bu nedenle de yaşlı hastalarda kullanılacak
dozun, özellikle ayarlanması gerekmez (bkz.bölüm 5.2). 75 yaş üzeri hastalarda klinik
deneyim sınırlıdır.
Diğerleri:
Güçten düşen ya da beslenme yetersizliği olan hastalarda başlangıç ve idame dozajının
konservatif olması ve hipoglisemik reaksiyonları önlemek için dikkatli titre edilmesi gereklidir.
4.3. Kontrendikasyonlar
TEGLİX®, aşağıdaki hastalarda kontrendikedir:
- Etkin madde ya da yardımcı maddelerden herhangi birine karşı aşırı duyarlılığı
olanlar,
- Tip 1 diabetes mellitusta (C-peptid negatif),
- Diyabetik ketoasidoz
- Şiddetli karaciğer bozukluğu
- Gebeler ve bebeğini emziren anneler (bkz: 4.6 Gebelik ve laktasyon bölümü)
4.4.Özel kullanım uyarıları ve önlemleri
Diğer insülin salgılatıcılar gibi TEGLİX® de hipoglisemi yapabilir.
Diyet ve egzersiz tedavisi altında olan tip 2 diyabet hastalarında ve oral antidiyabetik
kullananlarda hipoglisemi gelişebildiği gözlemlenmiştir (bkz. Bölüm 4.8.İstenmeyen Etkiler).
Malnütrisyonlu, ileri yaştaki hastalar ve adrenal ya da hipofiz yetmezliği ya da ciddi böbrek
yetmezliği olanlar bu tedavilerin hipoglisemik etkilerine karşı daha duyarlıdır. Zorlu
2 / 12fiziksel egzersiz veya alkol alınması, tip 2 diyabetlilerdeki hipoglisemi riskini artıran
faktörlerdir.
Başlangıç HbA1c değeri terapötik düzeylere yakın olan hastalarda (HbA1c < %7.5)
hipoglisemi semptomları (kan glukoz düzeyleri ile doğrulanmamıştır) gözlenmiştir.
Metforminle kombinasyon, monoterapi ile karşılaştırıldığında artmış hipoglisemi riski ile
ilişkilendirilmiştir.
Diğer oral antidiyabetiklerle birlikte kullanılması, hipoglisemi riskini artırabilir.
Beta-blokör kullanan hastalarda hipoglisemi geliştiğinin fark edilmesi, zor olabilir.
Herhangi bir oral anti-diyabetik ilaç ile stabilize olan bir hasta ateş, travma, enfeksiyon veya
cerrahi girişim gibi bir strese maruz kaldığında glisemik kontrolde kayıp yaşanabilir. Bu gibi
zamanlarda oral anti-diyabetik tedavinin durdurulması ve bu tedavinin geçici olarak insülin
ile değiştirilmesi gerekebilir.
Nateglinid, orta düzeyde karaciğer yetmezliği olan hastalarda dikkatli kullanılmalıdır.
Şiddetli karaciğer yetmezliği olanlarda ya da çocuklar ve ergenlerde klinik çalışmalar
gerçekleştirilmemiştir. Dolayısıyla bu hasta gruplarında kullanılması önerilmemektedir.
Film kaplı tabletler, laktoz içerir. Nadir kalıtımsal galaktoz intoleransı, Lapp laktoz yetmezliği
veya glukoz-galaktoz malabsorpsiyon problemi olan hastaların bu ilacı kullanmamaları
gerekir.
4.5. Diğer tıbbi ürünler ile etkileşimler ve diğer etkileşim şekilleri
İn vitro ve in vivo çalışmalar nateglinidin öncelikle, bir sitokrom P450 enzimi olan CYP 2C9
(% 70) ve daha az olarak da CYP 3A4 (% 30) tarafından metabolize edildiğini göstermiştir.
Nateglinid tolbutamidin in vitro metabolizmasını inhibe etme yeteneğine sahiptir. İn vitro deney
sonuçlarına bakıldığında, CYP 3A4’ün aracılık ettiği metabolik reaksiyonların inhibisyonu
beklenmez. Bir bütün olarak bütün bu bulgular, klinikte önem taşıyan farmakokinetik ilaç
etkileşim potansiyelinin düşük olduğu izlenimini vermektedir.
Nateglinid; bir CYP 3A4 ve CYP 2C9 substratı olan varfarinin, bir CYP 2C9 substratı olan
diklofenakın, bir CYP 3A4 indükleyici olan troglitazonun veya digoksinin farmakokinetik
özellikleri üzerinde, klinik önemi olan hiçbir etkiye sahip değildir. Bu nedenle de digoksin,
varfarin veya diklofenak TEGLİX® ile birlikte kullanıldığı zaman ne TEGLİX®’in ne de diğer
ilaçların dozlarında ayarlama yapılması gerekir. Benzer şekilde TEGLİX®, metformin ya da
glibenklamid gibi diğer oral antidiyabetik ilaçlarla klinik önemi olan herhangi bir ilaç-ilaç
etkileşimine girmez.
Güçlü ve selektif bir CYP2C9 inhibitörü olan sulfinpirazonla sağlıklı gönüllüler üzerinde
yapılan bir etkileşim çalışmasında, nateglinid AUC değerinin % 28 arttığı, ortalama
C ve eliminasyon yarı-ömrünün değişmediği görülmüştür. Nateglinid güçlü CYP2C9
maks
inhibitörleriyle (örn., Flukonazol, Gemfibrozil, Sülfinpirazon) birlikte kullanıldığında, daha
uzun süreli bir etki görülmesi ve olası bir hipoglisemi riski göz ardı edilemez.
3 / 12Anjiyotensin dönüştürücü enzim inhibitörleri (ADEİ), nateglinidin hipoglisemik etkisini
arttırabilir.
Nateglinid öncelikle albümin olmak üzere plazma proteinlerine yüksek oranda (%98) bağlıdır.
Plazma proteinlerine yüksek oranda bağlandıkları bilinen furosemid, propranolol, kaptopril,
nikardipin, pravastatin, glibenklamid, varfarin, fenitoin, asetilsalisilik asit, tolbutamid ve
metformin gibi ilaçların kullanıldığı in vitro deplasman çalışmaları, bu ilaçların, nateglinidin
proteinlere bağlanma oranı üzerinde etkili olmadığını göstermiştir. Benzer olarak, nateglinidin
propranolol, glibenklamid, nikardipin, varfarin, fenitoin, asetilsalisilik asit ve tolbutamidin
serum protein bağlanması üzerine hiçbir etkisi bulunmamaktadır.
Glukoz metabolizmasını etkileyen çok sayıda ilaçla etkileşim olasılığı, doktor tarafından göz
önünde bulundurulmalıdır.
Oral antidiyabetik ilaçların hipoglisemik etkisi, aralarında NSAİİ grubunun, salisilatların,
monoamin oksidaz (MAO) inhibitörlerinin ve nonselektif beta-adrenerjik blokörlerin anabolik
hormonların (örn. metandrostenolon), guanetidin, jimnema silvestre, glukomannan ve tioktik
asit gibi ilaçların etkisiyle artabilir. Nateglinid almakta olan hastalara bu ilaçlar uygulandığında
ya da bu ilaçlarla tedavi durdurulduğunda, hasta glisemik kontroldeki değişiklikler açısından
dikkatle izlenmelidir.
Oral antidiyabetik ilaçların hipoglisemik etkisi, aralarında tiyazidlerin, kortikosteroidlerin,
tiroid ürünlerinin, sempatomimetiklerin, somatropin, somatostatin analoglarının (örn.
lanreotid, oktreotid), rifampin, fenitoin ve Sarı Kantaronun etkisiyle azalabilir.
Bu ilaçlardan herhangi biri nateglinid kullanmakta olan bir hastaya verileceği veya
nateglinidle birlikte bu ilaçlardan herhangi birini kullanan bir hasta, söz konusu ilacı
bırakacağı zaman; glisemi kontrolünde meydana gelebilecek değişiklikler nedeniyle hasta,
yakın gözlem altında bulundurulmalıdır.
4.6. Gebelik ve Laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda etkili bir doğum kontrol yöntemi kullanılması
tavsiye edilir.
Gebelik dönemi
Hayvanlar üzerinde yapılan çalışmalarda gelişimsel toksisite gösterilmiştir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. kısım
5.3). İnsanlara yönelik potansiyel risk bilinmemektedir.
TEGLİX® gerekli olmadıkça gebelik döneminde kullanılmamalıdır.
4 / 12Sıçanlarda nateglinid ile teratojenik etki gözlenmemiştir. Tavşanlarda embriyonik gelişim
olumsuz etkilenmiştir ve safra kesesi agenezisi ve küçük safra kesesinin insidansı yüksek
dozlarda artmışken, nateglinidin insandaki maksimum terapötik maruziyetinin 12 katında bu
etki görülmemiştir (bkz bölüm 5.3).
Sıçanlardaki çalışmalar 1000 mg/kg’a (insanlarda önerilen, günde üç kez öğünlerden önce
alınan 120 mg’lık maksimum terapötik dozun yaklaşık 60 katı) kadarki dozlarda doğum
üzerinde herhangi bir etki göstermemiştir. Nateglinidin insanlarda gebelik ve doğum
üzerindeki etkisi bilinmemektedir.
Gebe kadınlarda bu konuda yetersiz deneyim bulunduğundan, TEGLİX®’in gebe kadınlardaki
ilaç emniyeti değerlendirilemez. Diğer oral antidiyabetik ilaçlar gibi TEGLİX® de, gebelik
sırasında kullanılması önerilmeyen ilaçlardandır.
Laktasyon dönemi
Nateglinidin insan sütüyle atılıp atılmadığı bilinmemektedir. Hayvanlar üzerinde yapılan
çalışmalar, nateglinidin sütle atıldığını göstermektedir. Emzirmenin durdurulup
durdurulmayacağına ya da TEGLİX® tedavisinin durdurulup durdurulmayacağına/tedaviden
kaçınılıp kaçınılmayacağına ilişkin karar verilirken, emzirmenin çocuk açısından faydası ve
TEGLİX® tedavisinin emziren anne açısından faydası dikkate alınmalıdır.
İnsanlarda nateglinidin anne sütü ile atılıp atılmadığı bilinmediğinden, anne sütüyle beslenen
bebeklerde hipoglisemi gelişmesi mümkündür. Bu nedenle de, bebeğini emziren anneler
nateglinid kullanmamalıdır.
Üreme yeteneği / Fertilite
Klinik öncesi veriler, üreme toksisitesi modellerinde elde edilen sonuçlara göre insanlar için
özel bir tehlikenin söz konusu olmadığını göstermiştir (bkz. bölüm 5.3).
4.7. Araç ve makine kullanımı üzerindeki etkiler
TEGLİX®’in araç ve makine kullanma becerisi üzerindeki etkisi üzerine çalışılmamıştır.
Hastalara, araç veya makine kullanırken hipoglisemi gelişmemesi için gerekli önlemleri
almaları önerilmelidir. Bu durum özellikle hipoglisemi belirtilerinin yeterince veya hiç
farkında olmayan ya da sıkça hipoglisemi epizotları yaşayan hastalar için önemlidir. Bu
durumlarda araç kullanımının uygunluğu değerlendirilmelidir.
4.8. İstenmeyen etkiler
Klinik çalışmalarda listelenen advers reaksiyonlar bildirilmiştir.
Advers ilaç reaksiyonları sıklık değerine göre aşağıdaki gibi listelenmiştir:
5 / 12Çok yaygın (≥ 1/10); yaygın (≥ 1/100 ila < l/10); yaygın olmayan (≥ 1/1000 ila < l/100);
seyrek (≥ 1/10.000 ila < l/1000), çok seyrek (< l/10.000), bilinmiyor (eldeki verilerden
hareketle tahmin edilemiyor).
Metabolizma ve beslenme hastalıkları
Yaygın :
Hipoglisemi (Diğer oral antidiyabetik ilaçlarda olduğu gibi nateglinid verilmesinden sonra
da hipoglisemiyi akla getiren semptomların gözlemlendiği olmuştur. Terleme, sersemlik
hissi, titreme, göz kararması, iştah artması, palpitasyon, bulantı, yorgunluk ve dermansızlık
şeklinde olabilen bu gibi semptomlar, genellikle hafiftir ve gerektiğinde karbonhidrat
alınarak kolayca ortadan kaldırılabilir. Klinik çalışmalarda nateglinid kullanan hastaların
%2.4'ünde, kan şekerinin düşük bulunmasıyla (plazma glikoz düzeyinin <3.3 mmol/L
olmasıyla) da doğrulanan semptomatik olaylar görülmüştür.
Bağışıklık sistemi hastalıkları
Seyrek:
Deri döküntüsü, kaşıntı ve ürtiker gibi aşırı duyarlılık reaksiyonları.
Gastrointestinal hastalıklar
Yaygın:
Karın ağrısı, ishal, hazımsızlık, mide bulantısı.
Yaygın olmayan:
Kusma.
Hepatobilier hastalıkları
Seyrek:
Karaciğer enzimlerinde yükselme
Diğer advers olaylar
Klinik çalışmalarda sık karşılaşılan diğer hemen bütün advers olayların insidansı
bakımından nateglinid kullanan hastalarla plasebo verilen hastalar arasında pek fark
görülmemiştir. Hazımsızlık gibi gastrointestinal şikayetler, baş ağrısı ve hasta
popülasyonlarında bulunma olasılığı olan diğer sağlık sorunlarıyla, örneğin solunum
enfeksiyonlarıyla açıklanabilen olaylar; bu gibi advers olaylardandır.
Pazarlama sonrası deneyim:
Pazarlama sonrası deneyim sırasında, deri döküntüsü, kaşıntı ve ürtiker gibi çok nadir
aşırı duyarlılık vakaları bildirilmiştir. Benzer şekilde, sarılık, kolestatik hepatit ve yüksek
karaciğer enzimleri vakaları da bildirilmiş ve çok nadir olarak eritem multiform
gözlenmiştir.
6 / 12Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 0008; faks: 0312 218 35 99).
4.9. Doz aşımı ve tedavisi
Bir klinik çalışmada hastalar 7 gün boyunca gittikçe artarak günde 720 miligrama kadar
yükselen dozlarda nateglinid kullanmışlar ve bu dozu iyi tolere etmişlerdir. Klinik
çalışmalarda, nateglinid doz aşımıyla hiç karşılaşılmamıştır. Ancak olası bir aşırı doz,
abartılı bir glukoz düzeyini düşürücü etki oluşması ve bununla birlikte hipoglisemi
semptomlarının gelişmesiyle sonuçlanabilir.
Tedavi
Bilinç kaybının veya nörolojik bulguların eşlik etmediği hipoglisemi semptomları, oral
glukoz kullanılarak ve pozolojide ve/veya yemek saatlerinde gerekli değişiklikler
yapılarak tedavi edilmelidir. Koma, kriz veya diğer nörolojik semptomlarla birlikte
gelişen şiddetli hipoglisemi reaksiyonları, intravenöz glukoz verilerek tedavi edilmelidir.
Nateglinid, plazma proteinlerine yüksek oranda bağlı bulunduğundan diyaliz, ilacın
kandan uzaklaştırılması amacıyla kullanılabilecek, etkili bir yöntem değildir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kan şekerini düşüren diğer ilaçlar, İnsülinler hariç
ATC Kodu: A10BX03
Nateglinid, kimyasal ve farmakolojik bakımdan diğer antidiyabetiklerden farklı olan bir
aminoasit (fenilalanin) türevidir. Erken faz insülin salgılanmasını sağlayarak, yemekten
sonraki kan şekeri ve HbAı yükselmesini azaltır.
c
Erken faz insülin salgılanması, normal glisemi kontrolünün devam ettirilmesi açısından temel
bir mekanizmadır. Nateglinid, yemekten önce alındığında, tip 2 diyabet hastalarında
ortadan kalkmış olan, erken veya ilk faz insülin salgılanmasını yeniden sağlar. Bu etki,
pankreastaki beta-hücrelerinde bulunan K+ kanalıyla hızla gerçekleşen, geçici bir etkileşim
ATP
sayesinde meydana gelir. Elektrofizyoloji çalışmaları nateglinidin pankreas beta-
hücrelerindeki K+ kanallarındaki selektivitesinin, kardiyovasküler hücrelerdeki K+
ATP ATP
kanallarındaki selektivitesinin 300 katından daha fazla olduğunu göstermiştir.
Nateglinid hızla emilir ve oral yolla uygulamadan sonraki 15 dakika içinde pankreatik
insülin sekresyonunu uyarır. Nateglinid doz uygulaması günde üç kez yemeklerden önce
7 / 12olacak şekilde yapıldığında plazma insülin düzeyinde hızlı bir artış görülmektedir. İnsülin
seviyesi uygulamadan sonraki 3-4 saat içerisinde başlangıç düzeylerine geri döner.
Pankreastaki beta-hücrelerinde nateglinid etkisiyle gerçekleşen insülin salgılanması, kandaki
glukoz düzeylerine göre ayarlanır ve glukoz düzeyleri düştükçe, salgılanan insülin miktarı da
azalır. Tersine yiyecek alınması ya da glukoz infüzyonu insülin sekresyonunun açıkça
artmasıyla sonuçlanır. TEGLİX®’in plazma glukoz düzeyleri düşük olduğunda insülin
salgılanmasını daha az uyarması, örneğin bir öğün atlandığı zamanlarda görülebilecek
hipoglisemiye karşı, ilave bir korunma sağlar.
TEGLİX® ile açlık plazma glukozunu etkileyen metformin kombinasyon halinde
kullanıldığında, HbA üzerindeki etki, tek başına TEGLİX® veya metformin ile
1c
karşılaştırıldığında, maddelerin bütünleyici etki mekanizmaları nedeniyle sinerjistik olmuştur.
Nateglinidin etkililiği, monoterapide metforminin etkililiğinden daha düşüktür (günde üç kez
500 mg metformin monoterapisi ile HbA1c düşüşü (%): –1.23 [%95 GA: –1.48; –0.99] ve
günde üç kez 120 mg nateglinid monoterapisi ile: –0.90 [%95 GA: – 1.14; –0.66]).
Nateglinidin metformin ile kombinasyonundaki etkililiği, üstün etkililik tasarımına sahip olan,
262 hastanın yer aldığı 6 aylık, randomize, çift kör bir çalışmada gliklazid artı metformin
kombinasyonu ile karşılaştırılmıştır. HbA1c değerinde başlangıca göre düşüş nateglinid artı
metformin grubunda – %0.41 ve gliklazid artı metformin grubunda –%0.57 olmuştur (fark:
%0.17, [%95 GA – 0.03, 0.36]). İki tedavi de iyi tolere edilmiştir.
Nateglinid ile bir sonlanım çalışması gerçekleştirilmemiştir; dolayısıyla, glisemik kontroldeki
iyileşme ile ilişkili uzun dönemdeki faydalar gösterilmemiştir.
5.2. Farmakokinetik özellikler
Genel özellikler:
Emilim:
TEGLİX® film kaplı tabletlerinin yemekten önce alınmasından sonra nateglinid, hızla
emilerek 1 saatten daha kısa bir süre içerisinde plazmadaki ortalama maksimum düzeylere
(C ) ulaşır. Oral solüsyon içerisindeki nateglinid, hızla ve neredeyse tamamen (≥%90)
maks
emilir. Mutlak oral biyoyararlanım oranının %72 olduğu hesaplanmıştır.
Dağılım:
Nateglinidin, intravenöz veriler göz önünde tutularak hesaplanan, kararlı plazma
düzeylerindeki dağılım hacminin, yaklaşık 10 litre olduğu bulunmuştur. İn vitro
çalışmalar nateglinidin, öncelikle albümin ve daha az olarak alfa-1 asit glikoprotein olmak
üzere serum proteinlerine yüksek oranda (%97-99) bağlandığını göstermiştir. Bu
bağlanmanın derecesi, test sınırları olan 0.1-10 mikrogram nateglinid/ml içinde, ilaç
konsantrasyonundan bağımsızdır.
8 / 12Biyotransformasyon:
Nateglinid, vücuttan uzaklaştırılmadan önce, büyük oranda karma fonksiyonlu oksidaz
sistemi tarafından metabolize edilir. İnsanlardaki başlıca nateglinid metabolitleri; izopropil
yan-zincirinin metil karbonu ya da metil gruplarından birinde hidroksilasyonu sonucu ortaya
çıkmaktadır. Bu ana metabolitlerin aktivitesi, asıl molekülün aktivitesinin sırasıyla 1/5, 1/6
ve 1/3’ü kadardır. Minör metabolitler ise bir diol, bir izopropen ve nateglinidin açil
glukuronid(ler)i şeklindedir; bunlardan yalnızca izopropen, aktiviteye sahiptir ve bu aktivite,
neredeyse nateglinidin aktivitesi kadar güçlüdür. İnsan karaciğer mikrozomları ve tek başına
insan CYP izoenzimleri içeren mikrozomlar üzerinde yapılan in vitro çalışmaların
sonuçlarına göre CYP 2C9 ve daha az olmak üzere CYP 3A4, nateglinid metabolizmasında
rol oynayan başlica karaciğer enzimleridir.
Gerek in vitro gerekse in vivo deneylerden elde edilen veriler nateglinidin öncelikle (%70
oranında) CYP 2C9 izoenzimi; daha az olarak da CYP3A4 tarafından metabolize
edildiğini göstermektedir.
Eliminasyon:
Nateglinid ve metabolitleri, vücuttan hızla ve tamamen atılır. 14C ile işaretlenmiş nateglinidin
dozunun yaklaşık %75’i, dozu izleyen 6 saat içerisinde idrara çıkmış durumdadır. Karbon-14
ile işaretlenmiş nateglinid dozunun büyük bölümü (%83’ü) idrarla, bir diğer %10’u
dışkıyla vücuttan atılır. Dozun %6-16’sı, hiç değişmeden idrara çıkar. Gönüllülerin ve tip 2
diyabet hastalarının katıldığı bütün çalışmalarda nateglinidin plazma konsantrasyonları hızla
azalmış ve eliminasyon yarı-ömrü ortalama 1.5 saat olmuştur. Günde 3 defa 240 miligrama
kadar çıkan dozlar kullanıldığında, eliminasyon yarı-ömrünün kısa olmasına uygun bir şekilde,
nateglinid birikmemektedir.
Doğrusallık / doğrusal olmayan durum:
1 hafta boyunca her yemekten önce 60-240 mg arasında nateglinid kullanan tip 2 diyabet
vakalarındaki nateglinid farmakokinetiğinin, hem EAA hem C değerleri bakımından
maks
lineer karakter taşıdığı ve maksimum plazma konsantrasyonlarına ulaşılması için geçen
sürenin (t ), doza bağlı olarak değişmediği görülmüştür.
maks
Besinlerin etkisi
Yemeklerden sonra verilmesi, nateglinidin emilme derecesini (EAA değerini) etkilemez.
Ancak C değerinde azalma ve doruk plazma konsantrasyon süresi ile karakterize emilim
maks
hızında gecikme meydana gelir, t değeri uzar. Bu nedenle TEGLİX®'in yemekten önce
maks
alınması önerilmektedir. İlaç genellikle, yemekten önceki 1 dakika içerisinde alınır ama
yemekten önceki 30 dakika içerisinde de alınabilir.
9 / 12Hastalardaki karakteristik özellikler:
Cinsiyet: Kadın ve erkekler arasında nateglinidin farmakokinetik özellikleri açısından klinik
olarak anlamlı herhangi bir fark gözlenmemiştir. Dolayısıyla, cinsiyete dayanan herhangi
bir doz ayarlaması gerekli değildir.
Irk: Beyaz ırk, siyah ırk ve diğer etnik kökenler arasında gerçekleştirilen popülasyon
farmakokinetik analizinde elde edilen bulgular, ırkın nateglinidin farmakokinetik özellikleri
üzerinde küçük bir etkisinin olduğunu düşündürmektedir.
Karaciğer bozukluğu: Hafif ila orta şiddette hepatik bozukluk görülen diyabetli olmayan
gönüllülerde nateglinidin sistemik yararlanımı ve yarılanma ömrü, sağlıklı gönüllülere kıyasla
klinik olarak belirgin bir derecede fark göstermemiştir.
Böbrek yetmezliği: Hafif, orta şiddette (kreatinin klirensi 31-50 ml/dak) ve şiddetli (kreatinin
klirensi 15-30 ml/dak) renal bozukluk (diyaliz yaptırmayan) görülen diyabetli hastalarda
nateglinidin sistemik yararlanımı ve yarılanma ömrü sağlıklı gönüllülere kıyasla klinik olarak
anlamlı bir derecede fark göstermemiştir. Diyalize bağımlı diyabetli hastalarda sistemik
yararlanım ve yarılanma ömrü sağlıklı gönüllülerinki ile benzerdir. Güvenlilik bu
popülasyonda bozulmuş olmasa da, düşük C ışığında doz ayarlaması gerekli olabilir.
maks
5.3. Klinik öncesi güvenlilik verileri
Klinik öncesi veriler, ilaç emniyeti farmakolojisi, tekrarlanan doz toksisitesi, genotoksik
etki, karsinojenik potansiyel ve üreme toksisitesi modellerinde elde edilen sonuçlara göre
insanlar için özel bir tehlikenin söz konusu olmadığını göstermiştir.
1000 mg/kg (insanlarda önerilen, günde üç kez öğünlerden önce alınan 120 mg’lık maksimum
terapötik dozun yaklaşık 60 katı) dozunda nateglinid uygulanan sıçanların yavrularında
perinatal ve postnatal dönemlerde vücut ağırlıkları daha düşük olmuştur. Nateglinid
sıçanlarda teratojenik olmamıştır. Tavşanlarda embriyonik gelişim olumsuz etkilenmiştir ve
safra kesesi agenezisi ve küçük safra kesesi insidansı 300 ve 500 mg/kg dozlarında
(insanlarda önerilen, günde üç kez öğünlerden önce alınan 120 mg’lık maksimum terapötik
dozun 24 ve 40 katı) artmışken 150 mg/kg dozunda (nateglinidin insandaki maksimum
terapötik maruziyetinin 12 katı) bu etki görülmemiştir. Sıçanlardaki çalışmalar, 1000 mg/kg’a
(insanlarda önerilen, günde üç kez öğünlerden önce alınan 120 mg’lık maksimum terapötik
dozun yaklaşık 60 katı) kadarki dozlarda doğum üzerinde herhangi bir etki göstermemiştir
(bkz. bölüm 4.6).
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (sığır sütünden elde edilen)
Hidroksipropil selüloz
10 / 12Aglomere alfa-laktoz monohidrat (sığır sütünden elde edilen)
Kroskarmelloz sodyum (E466)
Talk (E553b)
Magnezyum stearat (E572)
Hidroksipropil metil selüloz (E464)
Titanyum dioksit (E171)
Methocel E6: kırmızı demir oksit (3:1)
6.2. Geçimsizlikler
Bulunmamaktadır.
6.3. Raf ömrü
36 ay.
6.4. Saklamaya yönelik özel tedbirler
25°C’nin altındaki oda sıcaklığında saklanmalıdır.
Orijinal ambalajında saklayınız.
6.5. Ambalajın niteliği ve içeriği
Alüminyum folyo – Şeffaf PVC/PE/PVDC blisterlerde, 84 film kaplı tablet içeren karton
kutularda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Biofarma İlaç San. ve Tic. A.Ş.
Akpınar Mah. Osmangazi Cad. No:156
34885 Sancaktepe/İstanbul
Telefon: (0216) 398 10 63
Faks: (0216) 398 10 20
8. RUHSAT NUMARASI
225/12
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 16.06.2010
11 / 12Ruhsat yenileme tarihi:
10. KÜB’ÜN YENİLENME TARİHİ
12 / 12