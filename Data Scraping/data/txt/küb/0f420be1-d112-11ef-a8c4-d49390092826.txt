KISA ÜRÜN BİLGİSİ
1. BEŞERİ TIBBİ ÜRÜNÜN ADI
VOLTAREN EMULGEL %1,16 Jel
2. KALİTATİF VE KANTİTATİF BİLEŞİM
Etkin madde:
1 g jelde;
Diklofenak dietilamonyum 11,6 mg (10 mg diklofenak sodyuma eşdeğer)
Yardımcı maddeler:
Propilen glikol 50 mg
Krem parfüm 45 (Benzil benzoat) 1 mg
Makrogol ketosteatil eter 20 mg
Yardımcı maddeler için 6.1’e bakınız.
3. FARMASÖTİK FORM
Jel
Beyaz veya beyaza yakın, yumuşak, homojen, krem-benzeri jel
4. KLİNİK ÖZELLİKLER
4.1 Terapötik endikasyonlar
VOLTAREN EMULGEL aşağıdaki hastalıkların lokal tedavisinde analjezik ve
antiinflamatuvar olarak etkilidir:
• Yumuşak doku zedelenmeleri: Burkulma, zorlanma, incinmeye bağlı, tendonlar,
ligamentler, kaslarda ya da eklemlerde travma ve sırt ağrısı (spor yaralanmaları)
• Yumuşak doku romatizmasının lokalize formları: Tendonit (ör: tenisçi dirseği), bursit,
omuz-el sendromu ve periartropati
• Dizlerde ya da parmaklardaki ciddi olmayan artrit ağrısında hafifleme
• Dejeneratif romatizmanın lokalize formları, örneğin periferal eklemlerde osteoartrit
1/94.2 Pozoloji ve uygulama şekli
Pozoloji:
Yalnız haricen kullanım içindir.
Yetişkinler ve 14 yaş ve üzeri adolesanlarda:
VOLTAREN EMULGEL günde 3-4 defa derinin etkilenen bölgesine yavaşça ovmak suretiyle
uygulanır. Gerekli olan miktar ağrılı yerin genişliğine bağlıdır. Örneğin: Etkilenen alanın
büyüklüğüne göre 2 gram (yaklaşık kiraz büyüklüğünde) - 4 gram (yaklaşık ceviz
büyüklüğünde) VOLTAREN EMULGEL yaklaşık olarak 2,0-2,5 cm çapında bir alanı tedavi
etmek için yeterlidir. VOLTAREN EMULGEL, diğer VOLTAREN dozaj formlarına yardımcı
olarak da kullanılabilir.
Uygulama sıklığı ve süresi:
Tedavi süresi endikasyona ve elde edilen cevaba bağlıdır. Doktor tarafından farklı bir kullanım
önerilmediğinde, yumuşak doku incinmelerinde ya da yumuşak doku romatizmasında 14
günden, artrit ağrısında 21 günden fazla kullanılmamalıdır.
7 günlük kullanım sonunda durumda bir gelişme olmazsa ya da kötüleşme gözlenirse, hastanın
altta yatan alternatif bir ağrı nedeni için doktora danışmalıdır.
Uygulama şekli:
Derinin etkilenen bölgesine yavaşça ovmak suretiyle uygulanır. Uygulamadan sonra eller emici
bir kağıt (ıslak mendil olmamalıdır) ile silinmeli ve sonrasında yıkanmalıdır (parmak
eklemlerinin artrozunun tedavisinde kullanıldığı durumlar hariç).
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ve karaciğer yetmezliği olan hastalarda doz ayarlanması gerekmez.
Pediyatrik popülasyon:
VOLTAREN EMULGEL’in 14 yaşın altındaki çocuklarda ve adolesanlarda kullanımı için
etkililik ve güvenlilik datası bulunmamaktadır (bkz. Bölüm 4.3. Kontrendikasyonlar). 14 yaş
ve üzeri çocuklarda, ağrı için 7 günden uzun süre kullanılması ya da semptomların kötüleşmesi
durumunda doktora danışılması önerilmektedir.
Geriyatrik popülasyon (65 yaş ve üzeri):
Yaşlılarda VOLTAREN EMULGEL’in yetişkin dozları kullanılabilir.
2/114.3 Kontrendikasyonlar
VOLTAREN EMULGEL, diklofenaka veya içerdiği yardımcı maddelerden (bkz. 6.1) herhangi
birine karşı aşırı duyarlılığı olduğu bilinen hastalarda kontrendikedir.
VOLTAREN EMULGEL ayrıca, asetilsalisilik asit veya diğer non-steroidal antiinflamatuvar
ilaçlar ile astım atağı, anjiyoödem, ürtiker veya akut rinit gibi reaksiyonlar veren hastalarda
kontrendikedir.
Hamileliğin 3. trimesterinde kontrendikedir.
14 yaşından küçük çocuklarda ve adolesanlarda kontrendikedir.
Kronik böbrek yetmezliği hastalarında kontrendikedir.
4.4 Özel kullanım uyarıları ve önlemleri
VOLTAREN EMULGEL, oldukça geniş deri alanlarına ve uzunca bir süre uygulandığında
sistemik yan etki olasılığı bertaraf edilemez.
VOLTAREN EMULGEL sadece zedelenmemiş ve sağlıklı deri üzerine uygulanmalıdır (açık
yaralara sürülmemelidir). Gözlerle ve mukoz membranlarla temas ettirilmemelidir ve
yutulmamalıdır.
VOLTAREN EMULGEL döküntü, mukozal yaralanmalar veya diğer aşırı duyarlılık
belirtilerinin ilk belirtilerinde kesilmelidir.
Diklofenak içeren diğer ürünlerle birlikte kullanılmamalıdır.
VOLTAREN EMULGEL kapatıcı olmayan bandajlarla kullanılabilir; ancak hava geçirmeyen
kapatıcı bandajlar kullanılmamalıdır.
Sistemik yan etkilerin artışına neden olabileceğinden VOLTAREN EMULGEL ve NSAİ
ilaçlarla birlikte kullanılacaksa dikkatli olunmalıdır. NSAİD'lerin kutanöz güvenliği:
NSAİD'lerin uygulanmasıyla ilişkili, eksfolyatif dermatit, Stevens-Johnson sendromu ve toksik
epidermal nekroliz dahil, bazıları ölümcül olan ciddi cilt reaksiyonları çok nadiren bildirilmiştir
(bkz. bölüm 4.8.). Görünüşe göre bu reaksiyonların oluşma riski tedavinin başlangıcında daha
yüksektir ve çoğu durumda bu reaksiyonlar tedavinin ilk ayında kendini gösterir. İstenmeyen
etkilerin, özellikle sistemik yan etkilerin görülme sıklığı artabileceğinden, oral NSAİD'lerin
eşzamanlı kullanımı konusunda uyarılmalıdır.
Nadir vakalarda, topikal olarak uygulanan antiinflamatuvar ürünlerin kullanılmasıyla böbrek
fonksiyonlarının etkilenmesi gibi sistemik yan etkiler bildirilmiştir. Gastrointestinal kanama
öyküsü olanlarda bu etkinin görülme olasılığı bildirilmiştir.
Bronşiyal astım ya da alerjik hastalığı olan/olmuş olan kişilerde bronkospazm görülebilir.
3/11Yaşlı hastalarda yan etkilerin ortaya çıkma eğilimi daha yüksek olduğu için NSAİ ilaçlar bu
kişilerde dikkatli kullanılmalıdır.
Hastalar, ciddi yanık riski nedeniyle sigara içerken veya çıplak alevlerin yakınında dikkatli
olmaları konusunda bilgilendirilmelidirler. VOLTAREN EMULGEL, kumaşta (giysi, yatak
takımı, pansuman vb.) biriktiğinde potansiyel olarak yanıcı olan parafin içerir. Giysileri ve
yatak takımlarını yıkamak, ürün birikimini azaltabilir ancak tamamen kaldırmayabilir.
Çocukları göremeyeceği ve erişemeyeceği yerlerde saklanmalıdır.
VOLTAREN EMULGEL ile tedavi edilen alan güneş ışığına maruz bırakılmamalıdır.
VOLTAREN EMULGEL, propilen glikol içerdiğinden deride iritasyona neden olabilir.
VOLTAREN EMULGEL, benzil benzoat içerdiğinden deride lokal iritasyona neden olabilir.
VOLTAREN EMULGEL, makrogol ketosteatil eter içermektedir. Ketostearil alkol lokal deri
reaksiyonlarına (örneğin kontak dermatite) neden olabilir.
4.5 Diğer tıbbi ürünler ile etkileşimler ve diğer etkileşim şekilleri
Jelin topikal uygulamasını takiben sistemik diklofenak absorbsiyonu çok düşük olduğundan
herhangi bir etkileşim gözlenmesi beklenmez (bkz. bölüm 4.8).
Diüretikler, Anjiyotensin Dönüştürücü Enzim İnhibitörleri (ACE inhibitörleri) ve Anjiyotensin
II Antagonistleri (AAII): NSAİD'ler diüretiklerin ve diğer antihipertansif tıbbi ürünlerin
etkinliğini azaltabilir. Böbrek fonksiyon bozukluğu olan bazı hastalarda (örn., susuz kalmış
hastalar veya böbrek fonksiyon bozukluğu olan yaşlılar), bir ACEI veya AIIA ve siklooksijenaz
inhibitör ajanlarının birlikte uygulanması, akut böbrek yetmezliği olasılığı da dahil olmak üzere
böbrek fonksiyonlarında bozulmanın ilerlemesine neden olabilir; genellikle geri dönüşümlüdür.
ACEI veya AIIA ile kombinasyon halinde, özellikle derinin geniş bölgelerinde ve uzun süreli
olarak diklofenak uygulayan hastalarda bu etkileşimlerin ortaya çıkması göz önünde
bulundurulmalıdır. Sonuç olarak, bu ilaç kombinasyonu özellikle yaşlı hastalarda dikkatli
kullanılmalıdır. Hastalar uygun şekilde hidrate edilmeli ve eşzamanlı tedavinin başlangıcından
sonra ve daha sonra periyodik olarak böbrek fonksiyonunun izlenmesi ihtiyacı analiz
edilmelidir.
Özel popülasyonlara ilişkin ek bilgiler:
Etkileşim çalışması bulunmamaktadır.
Pediatrik popülasyon:
Etkileşim çalışması bulunmamaktadır.
4/114.6 Gebelik ve laktasyon
Genel tavsiye:
Gebelik kategorisi: C/D (3.trimesterde)
Çocuk doğurma potansiyeli bulunan kadınlar/Doğum kontrolü (Kontrasepsiyon):
Topikal diklofenakın sistemik konsantrasyonu çok az olmasına karşın etkin maddenin fetus ve
yenidoğana etkileri tam olarak bilinmediğinden ilacı kullanmak zorunda olanlar uygun bir
doğum kontrol yöntemiyle gebelikten korunmalıdır.
Gebelik dönemi:
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/doğum sonrası gelişim üzerindeki etkiler bakımından yetersizdir (bkz. Bölüm
5.3). insanlara yönelik potansiyel risk bilinmemektedir.
Diklofenak’ın topikal uygulama sonrasında sistemik konsantrasyonu, oral diklofenak ile
karşılaştırıldığında daha azdır. NSAİ ilaçların sistemik alımı ile tedavi deneyimlerine dayanarak
aşağıdakiler önerilir:
Prostaglandin sentezinin inhibisyonu gebelik ve/veya embriyo/fetal gelişim üzerine ters etkili
olabilir. Epidemiyolojik çalışmalardan elde edilen data erken gebelikte prostaglandin sentez
inhibitörlerinin kullanımı sonrasında düşük, kardiyak malformasyon ve gastroşizi riskinde bir
artışı ileri sürmektedir. Kardiyovasküler malformasyon için %1’den %1,5’a kadar mutlak artış
riski bulunmaktadır. Artan doz ve tedavi süresi ile riskin arttığı kabul edilmektedir.
VOLTAREN EMULGEL gerekli olmadıkça gebeliğin birinci ve ikinci trimesterinde
kullanılmamalıdır. Gebelik planlayan ya da gebeliğin birinci ya da ikinci trimesterinde kullanan
kadınlarda düşük dozla ve olabildiğince kısa süreli tedavi uygulanmalıdır. Gebeliğin üçüncü
trimesterinde kesinlikle kullanılmamalıdır.
Gebeliğin üçüncü trimesterinde fetusun prostaglandin sentez inhibitörlerine maruz kalmasıyla
- Kardiyopulmoner toksisite (ductus arteriosusun erken kapanması ve pulmoner
hipertansiyon)
- Oligohidroaminozlu renal yetmezliğe kadar ilerleyebilen renal disfonksiyon
Gebeliğin sonunda anne ya da yenidoğanda:
- Kanama süresinin uzaması, çok düşük dozlarda bile ortaya çıkabilen antiagregan etki
- Uterus kasılmalarının inhibisyonu ile doğumda gecikme ya da uzama gözlenmiştir.
Sonuç olarak diklofenak gebeliğin üçüncü trimesterinde kontrendikedir.
5/11Hayvanlarda prostaglandin sentezi inhibitörleri uygulandığında pre- ve post-implantasyon
kaybı ve embriyo-fetal letalitede artış gösterilmiştir. Ayrıca, organoleptik periyot süresince
prostaglandin sentez inhibitörü verilen hayvanlarda kardiyovasküler dahil olmak üzere çeşitli
malformasyonların insidansında artış raporlanmıştır.
VOLTAREN EMULGEL’in gebelik döneminde kullanılması önerilmemektedir. Özellikle
gebeliğin 3.trimesteri sırasında diklofenak, rahmin normal gelişiminin engellenmesi ve/veya
ductus arteriosusun erken kapanması olasılıkları nedeniyle kontrendikedir.
Laktasyon dönemi:
Diğer NSAİD'ler gibi diklofenak da anne sütüne az miktarda geçer. Bu nedenle VOLTAREN
EMULGEL’in emzirme döneminde kullanılması önerilmemektedir. Eğer kullanılmasını
gerektiren bir durum varsa geniş alanlara veya göğüslere uygulanmamalı ve önerilenden yüksek
dozda ve daha uzun süre ile kullanılmamalıdır.
Üreme yeteneği/Fertilite:
Klinik öncesi güvenlilik çalışmalarında diklofenakın fertilite üzerinde etkili olmadığı
görülmüştür (bkz. bölüm 5.3).
4.7 Araç ve makine kullanımı üzerindeki etkiler
VOLTAREN EMULGEL’in araç ve makine kullanımı üzerinde etkisi yoktur veya ihmal
edilebilir düzeydedir.
4.8 İstenmeyen etkiler
Şu terimler ve sıklık dereceleri kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Çok seyrek: Püstüler döküntü
Bağışıklık sistemi hastalıkları
Çok seyrek: Aşırı hassasiyet reaksiyonları (ürtiker dahil), anjiyonörotik ödem
Solunum, göğüs bozuklukları ve mediastinal hastalıklar
Çok seyrek: Astım
Deri ve deri altı doku hastalıkları
Yaygın: Döküntü, ekzema, eritem, dermatit (kontakt dermatit dahil), kaşıntı
Seyrek: Büllöz dermatit
6/11Çok seyrek: Fotosensitivite reaksiyonu
Bilinmiyor: Uygulama yerinde yanma hissi, kuru cilt
Topikal uygulamada daha az olası olmakla birlikte, normalde sistemik olarak uygulanan
diklofenak ile ilişkili bazı yan etkiler de ortaya çıkabilir. Diklofenakın nispeten geniş bir alanda
uzun süreli kullanımı bulantı, kusma, ishal veya epigastrik ağrı gibi sistemik yan etkilere neden
olabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck .gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Belirti ve semptomlar
Diklofenakın topikal uygulama ile sistemik absorbsiyonu çok düşük olduğundan aşırı doz
görülmesi beklenmez.
VOLTAREN EMULGEL’in kaza ile yutulması (100 g’lık bir tüp 1 g diklofenak sodyuma
eşdeğerdir) sonucu beklenen yan etkiler VOLTAREN Tablet’in aşırı dozu ile gözlenen
istenmeyen etkilere benzerdir. Yanlış kullanım veya kaza ile aşırı doz alımı (örneğin
çocuklarda) nedeni ile belirgin sistemik yan etkilerin görülmesi durumunda, non-steroidal
antiinflamatuvar (NSAİ) ilaçlar ile zehirlenme tedavisinde uygulanan genel önlemler
uygulanmalıdır. Özellikle ilacın alımından sonra kısa bir süre geçmiş ise, gastrik
dekontaminasyon ve aktif kömür ile tedavi düşünülebilir.
Tedavi
NSAİ ilaçlar ile doz aşımında semptomatik ve destekleyici tedavi aslında önlemlerden oluşur.
VOLTAREN EMULGEL doz aşımı ile ortaya çıkan tipik klinik bir tablo yoktur. Hipertansiyon,
böbrek yetmezliği, konvülsiyonlar, gastrointestinal iritasyon ve solunum depresyonu gibi
komplikasyonlar için destekleyici ve semptomatik tedavi uygulanmalıdır. Zorlanmış diürez,
diyaliz ya da hemoperfüzyon gibi spesifik tedaviler, yüksek oranda proteinlere bağlanan ve
yaygın metabolize olan NSAİ ilaçların eliminasyonu için olasılıkla yardımcı olmayacaktır.
7/115. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Eklem ve kas ağrısı için topikal ürünler, topikal kullanılan non-
streoidal antiinflamatuvar preparatları
ATC kodu: M02AA15
Diklofenak bir fenilasetik asit türevidir. Siklooksijenaz aktivitesinin inhibisyonuna yol açar, bu
da prostaglandin ve diğer inflamasyon aracılarının sentezinin inhibisyonuna yol açar.
Diklofenak, lokomotor aparatın romatizmal ve romatizmal olmayan ağrılarının topikal
semptomlarının tedavisinde anti-inflamatuar ve analjezik ajan olarak görev yapar.
VOLTAREN EMULGEL haricen kullanım için formüle edilmiş antiinflamatuvar, analjezik bir
üründür. Beyaz, yağsız krem ciltten kolayca emilir. Sulu-alkolik baz sakinleştirici ve serinletici
bir etki sağlar.
Etki mekanizması:
Diklofenakın, prostaglandin biyosentezini inhibe edici etkisi etki mekanizmasının önemli bir
parçası olarak kabul edilmektedir.
Travmatik veya romatizmal kaynaklı enflamasyonda, VOLTAREN EMULGEL’in ağrıyı
dindirdiği, ödemi azalttığı ve normal fonksiyonlara dönüş süresini kısalttığı gösterilmiştir.
Klinik veriler, VOLTAREN %1 EMULGEL’in başlangıç uygulamasından bir saat sonra akut
ağrıyı azalttığını göstermektedir (plaseboya karşı p < 0,0001). VOLTAREN EMULGEL 2
günlük tedaviyi takiben ağrıda başlagıç noktasından 58 mm’lik düşüş (%75 azalma) sağlarken
plasebo jel ile başlangıç noktasından 17 mm’lik düşüş (%23 azalma) sağlanmıştır (p<0,0001).
Tedaviden 2 gün sonra VOLTAREN %1 EMULGEL’e cevap veren %94 hastaya karşılık
plasebo jele %8 cevap alınmıştır (p<0,0001). Kararlı bir şekilde, ortalama cevap süresi
VOLTAREN EMULGEL’de 2 gün iken, plasebo jelde 5 gündür (p<0,0001). VOLTAREN %1
EMULGEL ile 4 günlük tedavi sonunda hem ağrı hem fonksiyonel bozukluk resolüsyonu
sağlanmıştır (p < 0,0001 plasebo jele karşı).
5.2 Farmakokinetik özellikler
Genel Özellikler
Emilim:
Deriden emilen diklofenak miktarı, VOLTAREN EMULGEL’in uygulandığı cilt ve tedavi
alanına temas süresi ile orantılı olup toplam uygulanan doz ve derinin hidrasyonuna da bağlıdır.
8/11500 cm2’lik bir alana 2,5 g VOLTAREN EMULGEL topikal uygulamasından sonra, diklofenak
dozunun yaklaşık %6’sı emilir. 10 saatlik oklüzyon, emilen diklofenak miktarının 3 katına
çıkmasını sağlar.
Topikal uygulamadan sonra diklofenak cildin deri altı katmanlarına iyi emilir. Sağlıklı
gönüllülerde, 7,5 g'lık bir %1 konsantrasyon dozundan sonra maksimum diklofenak seviyesi,
ortalama olarak yaklaşık 3,9 ng/ml olmuştur. Birkaç günlük tedaviden sonra, artrozlu hastaların
cilt ve yumuşak dokularındaki konsantrasyon, plazmadan 30 ila 40 kat daha yüksek değerlere
ulaştı. Sağlıklı cilde uygulanan %1'lik konsantrasyondaki diklofenak emilimi sağlıklı bireylerde
%6-7'ye ulaşmıştır.
Dağılım:
VOLTAREN EMULGEL el ve diz eklemlerine lokal olarak uygulandıktan sonra, plazma,
sinoviyal doku ve sinoviyal sıvıdaki diklofenak seviyeleri ölçülebilir. VOLTAREN
EMULGEL topikal uygulamasından sonra elde edilen en yüksek diklofenak plazma
konsantrasyonları Voltaren Tablet’e göre yaklaşık 100 kat daha düşüktür.
Diklofenak başlıca albumin (%99,4) olmak üzere serum proteinlerine %99,7 oranında bağlanır.
Diklofenak cilt içinde birikerek bu dokularda uzatılmış salım sağlayan rezervuar gibi etki
gösterir. Buradan öncelikli olarak dağılır ve derin iltihaplı dokularda, (eklemler gibi), kalır. Bu
dokularda plazmaya karşı 20 kat daha yüksek konsantrasyonda bulunmuştur.
Biyotransformasyon:
Diklofenakın biyotransformasyonu, tekli ve çoklu hidroksilasyonu takiben glukuronidasyon ve
bozulmamış molekülün glukuronizasyonu basamaklarını içerir.
Ana metabolit 4-hidroksi-diklofenaktır (%30-40). Tüm metabolitler biyolojik olarak aktiftir,
ancak aktiviteleri diklofenaktan daha düşük seviyededir.
Eliminasyon:
Diklofenakın plazmadan total sistemik klerensi 263±56 ml/dk. (ortalama değer ± standart
sapma)’dır. Plazma terminal yarı ömrü 1–2 saattir. Iki aktif metabolit de dahil olmak üzere
metabolitlerin dördü de 1–3 saatlik kısa bir yarılanma ömrüne sahiptir. Diğer bir metabolit 3–
hidroksi–4 metoksi diklofenak uzun bir yarılanma ömrüne sahip olmakla birlikte hemen hemen
inaktiftir. Diklofenak ve metabolitleri başlıca idrarla atılır. Uygulanan dozun yaklaşık %60'ı
idrarda metabolitler şeklinde, sadece %1'i diklofenak şeklinde elimine edilir. Geri kalanı safra
ve feçes ile metabolitler olarak elimine edilir.
Doğrusallık/Doğrusal olmayan durum:
Yeterli veri mevcut değildir.
9/11Hastalardaki karakteristik özellikler
Böbrek yetmezliği olan hastalarda diklofenak veya metabolitlerinin birikmesi beklenmez.
Diklofenakın kinetiği ve metabolizması kronik hepatit veya dekompanse olmayan siroz
hastalarında, karaciğer hastalığı olmayan hastalar ile aynıdır.
5.3 Klinik öncesi güvenlilik verileri
Diklofenak, akut ve tekrarlayan doz toksisite çalışmaları ile genotoksisite, mutajenite ve
karsinojenite çalışmalarından elde edilen klinik öncesi verilerde, amaçlanan terapötik dozlarda,
insanlar için herhangi bir tehlike oluşturmamıştır.
Amaçlanan terapötik dozlarda güvenlilik farmakolojisi, tekrarlanan doz toksisitesi,
genotoksisite, kanserojen potansiyel ve üreme toksisitesine ilişkin konvansiyonel çalışmalara
dayanan klinik olmayan veriler, insanlar için özel bir tehlike ortaya koymamaktadır. Diklofenak
%1 Jel'in topikal uygulamasından sonra gözlemlenmeyen yüksek sistemik diklofenak
seviyelerinde, diklofenak toksisitesi esas olarak gastrointestinal sistemdeki lezyonlar ve ülserler
şeklini almıştır. Maternal toksik dozlarda artan gebelik süresi, distosi ve artan resorpsiyonlar
gözlendi.
Fareler, sıçanlar ve tavşanlarda teratojenik etki gözlenmemiştir. Diklofenakın sıçan
ebeveynlerinin fertilitesi üzerinde bir etkisi olmamıştır. Yavrunun doğum öncesi veya doğum
sonrası gelişimi üzerinde etkisi yoktur.
6. FARMASÖTİK ÖZELLİKLER
6.1 Yardımcı maddelerin listesi
Karbomer
Makrogol ketostearil eter
Kokoil kaprilokaprat
Dietilamin
İzopropil alkol
Propilen glikol
Sıvı parafin
Krem parfüm 45 (Benzil benzoat içerir)
Saf su
6.2 Geçimsizlikler
Bilinen herhangi bir geçimsizliği bulunmamaktadır.
10/116.3 Raf ömrü
36 ay
6.4 Saklamaya yönelik özel tedbirler
25°C’nin altındaki oda sıcaklığında saklayınız.
6.5 Ambalajın niteliği ve içeriği
50 g’lık ve 100 g’lık tüplerde kullanıma sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
GlaxoSmithKline Tüketici Sağlığı A.Ş.
Büyükdere Cad. No: 173 1. Levent Plaza B Blok 34394 Levent, Şişli-İSTANBUL
Tel : 0 212 339 44 00
Faks : 0 212 339 45 00
8. RUHSAT NUMARASI
2016/25
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 28.01.2016
Ruhsat yenileme tarihi:
10. KÜB’ÜN YENİLENME TARİHİ
11/11