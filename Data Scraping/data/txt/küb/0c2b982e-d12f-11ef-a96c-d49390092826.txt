KISA ÜRÜN BİLGİSİ
1. BEŞERİ TIBBİ ÜRÜNÜN ADI
MENOPUR 150 IU IM ve SC enjeksiyon için toz içeren flakon
Steril
2. KALİTATİF VE KANTİTATİF BİLEŞİM
Etkin madde: Her bir toz flakonu, 150 IU folikül stimülan hormon (FSH) ve 150 IU
luteinizan hormon (LH) aktivitesine sahip, ileri derecede saflaştırılmış menotropin (insan
menopozal gonadotropini, HMG) içerir.
MENOPUR içinde post-menopozal kadın idrarında doğal olarak bulunan bir hormon olan
insan koryonik gonadotropini (hCG) mevcuttur ve LH (luteinizan hormon) aktivitesine
katkıda bulunur.
Yardımcı maddeler:
Sodyum klorür 9.0 mg
Sodyum hidroksit pH ayarı için yeterli miktar
Yardımcı maddeler için 6.1’e bakınız.
3. FARMASÖTİK FORMU
Enjeksiyonluk çözelti için toz ve çözücü
Tozun görünüşü: Beyaz ile beyazımsı liyofilize kek
Çözücünün görünüşü: Berrak renksiz çözelti
4. KLİNİK ÖZELLİKLER
4.1 Terapötik endikasyonlar
MENOPUR kadınlarda aşağıdaki klinik durumlarda, infertilite tedavisinde endikedir:
 Klomifen sitrat tedavisine yanıtsız olan kadınlarda polikistik over hastalığı (PCOS)
dahil, anovülasyon
 Yardımla üreme teknikleri (ART), örn. in vitro fertilizasyon/embriyo transferi
(IVF/ET), gamet fallop tüpleriyle transfer (GIFT) ve intrasitoplazmik sperm
enjeksiyonu (ICSI) için çok sayıda folikül büyümesini uyarma amaçlı kontrollü over
hiperstimülasyonu.
 Hipogonadotropik hipogonadizmi olan kadınlarda folikül gelişiminin stimülasyonu
4.2 Pozoloji ve uygulama şekli
MENOPUR tedavisi, fertilite sorunlarının tedavisinde deneyimli bir hekimin gözetiminde
başlatılmalıdır.
27.06.2016 1/13Pozoloji/uygulama sıklığı ve süresi
Aşağıda açıklanan doz uygulama rejimleri, S.C. ve I.M. uygulamalarda farklılık göstermez.
Overlerin ekzojen gonadotropinlere verdikleri yanıtta büyük ölçüde bireyler arası değişiklik
söz konusudur. Bu durum nedeniyle standart bir doz uygulama şeması oluşturmak
olanaksızdır. Dozaj bu nedenle, overlerin verdiği yanıt temelinde bireysel olarak
uyarlanmalıdır. MENOPUR tek başına ya da bir gonadotropin serbestleştirici hormon
(GnRH) agonisti veya antagonisti ile birlikte verilebilir. Dozaj ve tedavi süresine yönelik
tavsiyeler, uygulanan gerçek tedavi protokolüne bağlı olarak değişebilir.
Anovülasyonlu kadınlar (PCOS dahil)
MENOPUR tedavisinin amacı tek bir Graaf (olgunlaşmış folikül) folikülünün gelişmesini ve
insan koriyonik gonadotropini (hCG) uygulamasından sonra oositin serbestleşmesini
sağlamaktır.
MENOPUR tedavisi menstrüel siklusun ilk 7 günü içinde başlatılmalıdır. Başlangıçta önerilen
MENOPUR dozu günlük 75 – 150 IU’dur ve bu doza en az 7 gün süreyle devam edilmelidir.
Bundan sonraki dozlar, klinik izleme sonuçlarına bağlı olarak (sadece over ultrasonu ya da
birlikte östradiol düzeyleri ölçümü), alınan bireysel hasta yanıtı doğrultusunda uyarlanmalıdır.
Doz uyarlamaları her 7 günde birden daha sık yapılmamalıdır. Önerilen doz artışı, her
defasında 37,5 IU’dur ve 75 IU’yu aşmamalıdır. Maksimum günlük doz 225 IU’dan daha
yüksek olmamalıdır. Eğer hasta 4 haftalık tedaviyle yeterli yanıt vermede başarısız olmuşsa, o
siklustan vazgeçilmelidir ve hastada, vazgeçilen siklusta olduğundan daha yüksek bir
başlangıç dozuyla yeni bir tedaviye başlanmalıdır.
Optimal bir yanıt alındığında, son MENOPUR enjeksiyonundan 1 gün sonra bir kez 5,000 IU
ile 10,000 IU hCG verilmelidir. Hastaya hCG enjeksiyon günü ve ertesi gün koitusa girmesi
önerilir. Buna alternatif olarak, intrauterin inseminasyon (IUI) uygulanabilir. Eğer
MENOPUR ile aşırı bir yanıt alınmış ise tedavi sonlandırılmalı, hCG enjeksiyonu
yapılmamalı (bkz. Bölüm 4.4) ve hasta bir sonraki menstrüasyon kanaması başlayana kadar
kontrasepsiyon yöntemi uygulamalı veya koitustan uzak durmalıdır.
Yardımla üreme teknikleri (ART) için çok sayıda folikül büyümesini uyarma amaçlı kontrollü
over hiperstimülasyonu
GnRH agonistiyle downregülasyon uygulanan protokolde, MENOPUR tedavisi, agonist
tedavisi başladıktan yaklaşık 2 hafta sonra başlatılmalıdır. GnRH antagonistiyle
downregülasyon uygulanan protokolde, MENOPUR tedavisi, menstrüel siklusun 2 ya da 3.
günü başlatılmalıdır.
Tavsiye edilen MENOPUR başlangıç dozu, tedavinin en az ilk beş günü için, günde 150 –
225 IU’dur. Bundan sonraki dozlar, klinik izleme sonuçlarına bağlı olarak (sadece over
ultrasonu ya da birlikte östradiol düzeyleri ölçümü), alınan bireysel hasta yanıtı doğrultusunda
uyarlanmalı ve doz artışları, uyarlama başına 150 IU’dan daha yüksek olmamalıdır. Günlük
verilen maksimum doz günde 450 IU’yu aşmamalıdır ve pek çok vakada 20 günü aşan dozaj
tavsiye edilmemektedir.
Yeterli sayıda folikül uygun büyüklüklere ulaştığında, oosit toplama hazırlığı amacıyla son
foliküler olgunlaşmayı indüklemek için, en fazla 10,000 IU olmak üzere tek bir hCG
enjeksiyonu yapılmalıdır. Hastalar hCG uygulamasından sonra en az 2 hafta yakından
izlenmelidir. Eğer MENOPUR ile aşırı bir yanıt alınmış ise tedavi sonlandırılmalı, hCG
27.06.2016 2/13enjeksiyonu yapılmamalı (bkz. Bölüm 4.4) ve hasta bir sonraki menstrüasyon kanaması
başlayana kadar bariyer kontrasepsiyon yöntemi uygulamalı veya koitustan uzak durmalıdır.
Uygulama şekli
MENOPUR, kutusunda sunulan çözücü ile sulandırılarak hazırlandıktan sonra subkütan
(S.C.) ya da intramusküler (I.M.) yoldan enjekte edilerek uygulanır. Toz kullanımdan hemen
önce sulandırılmalıdır. Büyük hacimlerde enjeksiyondan kaçınmak amacıyla, sunulan 1 ml’lik
çözücü ile 3 flakona kadar toz sulandırılarak hazırlanabilir.
Çalkalamadan kaçınılmalıdır. Çözelti partikül içeriyorsa ya da berrak değilse
kullanılmamalıdır.
Özel popülasyonlara ilişkin ek bilgiler
Böbrek/Karaciğer yetmezliği: MENOPUR’un farmakokinetiği, renal ve hepatik yetmezliği
olan hastalarda incelenmemiştir (bkz. Bölüm 5.2).
Pediatrik popülasyon: MENOPUR’un çocuklarla ilgili kullanımı yoktur.
Geriyatrik popülasyon: Yaşlılarda kullanımı önerilmemektedir.
Kullanım için hazırlama
MENOPUR yalnızca ambalaj içinde bulunan çözücü ile sulandırılarak hazırlanmalıdır.
Sulandırma iğnesi enjektöre takılır. Çözücü ampul içeriğinin tamamı çekilir ve toz içeren
flakona aktarılır. Toz hızla çözünerek berrak bir çözelti oluşturmalıdır. Eğer olmazsa, berrak
hale gelinceye kadar, flakon hafif hareketlerle döndürülür. Çalkalamadan kaçınılmalıdır.
Eğer gerekiyorsa, reçete edilen doza ulaşıncaya kadar, çözelti enjektöre tekrar çekilerek bir
sonraki toz flakonuna enjekte edilir. Bir çözücü ampul ile 3 flakona kadar toz
çözündürülebilir.
Reçete edilen doza ulaşıldığında, flakondaki çözelti enjektöre çekilir, enjektör iğnesi
değiştirilerek hipodermik (subkütan) iğne takılır ve derhal uygulanır.
Sulandırılarak hazırlanmış çözelti, eğer partikül içeriyorsa ya da berrak değilse enjekte
edilmemelidir.
Herhangi bir kullanılmamış ürün veya atık materyal lokal gerekliliklere uygun olarak imha
edilmelidir.
4.3 Kontrendikasyonlar
MENOPUR kadınlarda aşağıdaki durumlarda kontrendikedir:
 Hipofiz bezi ya da hipotalamus tümörleri
 Over, uterus ya da meme karsinomu
 Gebelik ve laktasyon
 Etiyolojisi bilinmeyen jinekolojik kanama
 Etkin maddeye veya bölüm 6.1’de sıralanan yardımcı maddelerden herhangi birine
aşırı duyarlılık
 Over kistleri ya da polikistik over hastalığı dışında bir nedenden dolayı büyümüş
overler
27.06.2016 3/13Aşağıdaki durumlarda tedavi sonucunun olumlu olması beklenmemektedir ve bu nedenle
MENOPUR uygulanmamalıdır.
 Primer over yetmezliği
 Cinsel organlarda gebelik ile uyumlu olmayan malformasyonlar
 Uterusta gebelik ile uyumlu olmayan fibroid tümör
4.4 Özel kullanım uyarıları ve önlemleri
MENOPUR, hafiften şiddetliye kadar yan etkilere yol açabilen güçlü bir gonadotropik
maddedir ve yalnızca infertilite sorunları ve bunların tedavilerini oldukça iyi bilen hekimler
tarafından kullanılmalıdır.
Gonadotropin tedavisi, doktorların ve yardımcı sağlık personelinin belirli bir zaman
ayırmalarını ve over yanıtının ultrason ya da tercihen ultrason ve serum östradiol düzeyleri
ölçümü kombinasyonuyla düzenli bir şekilde izlenmesini gerektirir. Menotropin
uygulamasına alınan yanıtta önemli ölçüde hastalararası değişiklik söz konusudur ve bazı
hastalarda istenilen yanıt alınamaz. Tedavinin amacına yönelik, etkili olan en düşük doz
kullanılmalıdır.
İlk MENOPUR enjeksiyonu, doğrudan tıbbi denetim altında uygulanmalıdır.
Tedaviye başlamadan önce, çiftin infertilite sorunu gereğince değerlendirilmeli ve gebelik için
varsayılabilecek kontrendikasyonlar incelenmelidir. Özellikle de, hastalar hipotiroidizm,
adrenokortikal yetmezlik, hiperprolaktinemi ve hipofizer ya da hipotalamik tümörler yönüyle
değerlendirilmeli ve gerekli spesifik tedavi uygulanmalıdır.
Gerek anovulatuar infertilite tedavisi, gerekse ART prosedürleri kapsamında foliküler
büyümenin uyarılması işlemi uygulanan hastalarda, overlerde büyüme ya da hiperstimülasyon
gelişebilir. Tavsiye edilen MENOPUR dozajı ve uygulama rejimine sadık kalınması ve
tedavinin özenli bir şekilde izlenmesi, bu türlü olayların insidansını en aza indirecektir.
Folikül büyümesi ve olgunlaşması indekslerinin derhal yorumlanabilmesi, ilgili testlerin
yorumlanmasında deneyimli bir doktor gerektirir.
Overyan hiperstimülasyon sendromu (OHSS)
OHSS komplike olmayan over büyümesinden ayrı, farklı bir tıbbi olaydır. OHSS kendisini
artan şiddet derecelerinde gösterebilen bir sendromdur. Belirgin over büyümesi, yüksek serum
seks steroidleri ve vasküler permeabilite artışından oluşur. Permeabilite artışı, periton, plevra
ve ender olarak perikard boşluklarında sıvı birikimiyle sonuçlanabilir.
Şiddetli OHSS olgularında şu semptomlar gözlenebilir; abdominal ağrı, abdominal
distansiyon, overlerde ileri derecede büyüme, kilo alma, dispne, oligüri ve bulantı, kusma,
diyare gibi gastrointestinal semptomlar. Klinik değerlendirmede hipovolemi,
hemokonsantrasyon, elektrolit dengesizlikleri, asit, hemoperiton, plevral efüzyon, hidrotoraks,
akut pulmoner distres ve tromboembolik olaylar açığa çıkabilir.
Gonadotropin tedavisine karşı alınan aşırı over yanıtı, ovülasyonu tetiklemek üzere hCG
uygulanmadığı sürece, ender olarak OHSS’ye yol açar. Bu nedenle over hiperstimülasyonu
durumunda, hCG uygulamasını durdurmak ve hastaya en az 4 gün süreyle koitustan
kaçınmasını ya da bariyer yöntemlerini kullanmasını tavsiye etmek akılcı bir yaklaşım
olacaktır. OHSS hızla ilerleyebilir (24 saat ile birkaç gün içerisinde) ve ciddi bir tıbbi olay
27.06.2016 4/13haline gelebilir, bu nedenle hastalar hCG uygulamasından sonra en az iki hafta süreyle
izlenmelidir.
Tavsiye edilen MENOPUR dozajına, uygulama rejimine bağlı kalınması ve tedavinin özenle
izlenmesi, overyan hiperstimülasyonu ve çoğul gebelik insidanslarını en aza indirecektir (bkz.
Bölüm 4.2 ve 4.8). ART’de ovülasyondan önce bütün foliküllerin aspire edilmesi,
hiperstimülasyon oluşumunu azaltabilir.
Gebelik gelişmesi durumunda OHSS daha şiddetli olabilir ve daha uzun sürebilir. OHSS en
büyük sıklıkla hormon tedavisi bittikten sonra ortaya çıkar ve en yüksek şiddetine tedaviyi
izleyen yedi ile on gün civarında ulaşır. OHSS sıklıkla, menstrüasyonun başlamasıyla spontan
olarak geriler.
Şiddetli OHSS ortaya çıkarsa, eğer halen devam ediyorsa gonadotropin tedavisi durdurulmalı
ve hasta hospitalize edilerek spesifik OHSS tedavisi başlatılmalıdır.
Bu sendrom polikistik over hastalarında daha yüksek bir insidansta ortaya çıkmaktadır.
Çoğul gebelik
Çoğul gebelik, özellikle de yüksek sayılarda olanları, yüksek bir maternal ve perinatal risk
taşır.
Gonadotropinlerle ovülasyon indüksiyonu yapılan kadınlarda çoğul gebelik insidansı, doğal
konsepsiyona kıyasla yüksektir. Çoğul konsepsiyonların büyük bir kısmı ikizdir. Çoğul
gebelik riskini en aza indirmek için, over yanıtının dikkatle izlenmesi önerilmektedir.
ART prosedürlerinin uygulandığı kadınlarda çoğul gebelik riski esas olarak, yerleştirilen
embriyo sayısına, bunların kalitesine ve hastanın yaşına bağlıdır.
Hastalara tedaviye başlamadan önce çoğul doğum riski potansiyeli anlatılmalıdır.
Gebelik kaybı
Erken dönemde düşük ya da abortus sonucunda gebelik kaybı insidansı, normal popülasyona
göre, ART prosedürleri için folikül büyümesi stimüle edilen hastalarda daha yüksektir.
Dış gebelik
Öyküsünde tübal hastalığı olan kadınlar, gebelik spontan konsepsiyon yoluyla ya da fertilite
tedavisiyle elde edilmiş olsun, ektopik gebelik riski taşırlar. IVF’ten sonra dış gebelik
prevalansının %2 ile %5 olduğu bildirilirken, genel popülasyonda %1 ile %1.5 olduğu
bildirilmektedir.
Üreme sistemi neoplazmaları
İnfertilite tedavisi için çok ilaçlı rejimlerin uygulandığı kadınlarda, overler ya da üreme
sisteminin başka organları ile ilgili benign ve malign neoplazmalar rapor edilmiştir. İnfertil
kadınlarda gonadotropin tedavisinin, bu tümörlere yönelik bazal riski artırıp artırmadığı henüz
belirlenmemiştir.
27.06.2016 5/13Konjenital malformasyonlar
ART’den sonra konjenital malformasyonların prevalansı, spontan konsepsiyonlardan sonra
olandan biraz daha yüksek olabilir. Bunun parental özelliklerdeki farklılıklara (örn. anne yaşı,
sperm özellikleri) ve çoğul gebeliklere bağlı olduğu düşünülmektedir.
Tromboembolik olaylar
Kişisel ya da aile öyküsü, şiddetli obezite (vücut kütle indeksi >30 kg/m2) veya trombofili
gibi tromboembolik olaylara yönelik genel kabul gören risk faktörlerine sahip kadınlarda,
gonadotropin tedavisi sırasında ya da tedaviden sonra venöz veya arteriyel tromboembolik
olay riski artabilir. Bu gibi kadınlarda, gonadotropin uygulamasının yararları, risklerine karşı
değerlendirilmelidir. Ancak bizzat gebeliğin de, tromboembolik olay riskini artırdığı
unutulmamalıdır.
Bu tıbbi ürün her flakonda 1 mmol (23 mg)’dan daha az sodyum içerir; sodyum miktarına
bağlı herhangi bir olumsuz etki beklenmez.
MENOPUR laktoz içerir. Ancak kullanım yolu nedeni ile herhangi bir uyarı
gerektirmemektedir.
4.5 Diğer tıbbi ürünler ile etkileşimler ve diğer etkileşim şekilleri
MENOPUR ile insanlarda ilaç etkileşim çalışmaları yürütülmemiştir.
Kontrollü klinik deneyim bulunmamakla birlikte, eş-zamanlı MENOPUR ve klomifen sitrat
uygulamasının foliküler yanıtı kuvvetlendirebileceği beklenmektedir. Hipofizin
duyarsızlaştırılması işleminde GnRH agonisti kullanılırken, yeterli foliküler yanıtın
sağlanabilmesi için daha yüksek dozlarda MENOPUR gerekli olabilir.
Özel popülasyonlara ilişkin ek bilgiler:
Pediyatrik popülasyon: Geçerli değildir.
4.6 Gebelik ve laktasyon
Genel tavsiye:
Gebelik kategorisi: X
Çocuk doğurma potansiyeli bulunan kadınlar / Doğum kontrolü (Kontrasepsiyon )
Geçerli değildir.
Gebelik dönemi
Gebe kadınlarda MENOPUR kullanımı kontrendikedir (bkz. Bölüm 4.3).
Gebe kadınlarda menotropin kullanımına ilişkin hiç veya sınırlı veri mevcuttur.
Gebelik süresince MENOPUR’un etkilerinin değerlendirilmesi için hayvanlar üzerinde
çalışmalar gerçekleştirilmemiştir (bkz. Bölüm 5.3).
Laktasyon dönemi
Emziren kadınlarda MENOPUR kullanımı kontrendikedir (bkz. Bölüm 4.3).
27.06.2016 6/13Üreme yeteneği / Fertilite
MENOPUR infertilite tedavisinde endikedir (bkz. Bölüm 4.1).
4.7 Araç ve makine kullanımı üzerindeki etkiler
Araç ve makine kullanma becerileri üzerindeki etkileri konusunda herhangi bir çalışma
yürütülmemiştir. Ancak MENOPUR’un hastanın araç ve makine kullanma becerilerini
etkilemesi pek olası değildir.
4.8 İstenmeyen etkiler
Klinik araştırmalarda MENOPUR tedavisi sırasında en sık bildirilen advers ilaç reaksiyonları
Ovaryan hiperstimülasyon sendromu (OHSS), baş ağrısı, abdominal ağrı, abdominal şişkinlik
ve enjeksiyon bölgesinde ağrıdır. Bu advers ilaç reaksiyonlarının hiçbiri %5’ten fazla rapor
edilmemiştir.
Aşağıdaki tabloda, klinik araştırmalarda MENOPUR ile tedavi edilen kadınlardaki başlıca
advers ilaç reaksiyonları sistem organ sınıfları ve sıklıklarına göre verilmektedir. Pazarlama
sonrası görülen advers ilaç reaksiyonları, sıklığı bilinmiyor olarak sınıflandırılmıştır.
İstenmeyen etkiler aşağıdaki sınıflama kullanılarak sıklık gruplarına ayrılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Bilinmiyor: Aşırı duyarlılık reaksiyonlarıc
Sinir sistemi hastalıkları
Yaygın: Başağrısı
Yaygın olmayan: Baş dönmesi
Göz hastalıkları
Bilinmiyor: Görsel bozukluklara
Vasküler hastalıklar
Yaygın olmayan: Sıcak basması
Bilinmiyor: Tromboembolisme
Gastrointestinal hastalıklar
Yaygın: Abdominal ağrı, abdominal şişkinlik, bulantı,
Yaygın olmayan: Kusma, abdominal rahatsızlık, diyare
Deri ve deri altı doku hastalıkları
Seyrek: Akne, döküntü
Bilinmiyor: Prurit, ürtiker
Kas-iskelet bozuklukları, bağ doku ve kemik hastalıkları
Bilinmiyor: Kas-iskelet ağrısıd
27.06.2016 7/13Üreme sistemi ve meme hastalıkları
Yaygın: OHSSe, pelvik ağrıf
Yaygın olmayan: Over kisti, meme şikayetlerig
Bilinmiyor: Over torsiyonue
Genel bozukluklar ve uygulama bölgesine ilişkin hastalıklar
Yaygın: Enjeksiyon bölgesi reaksiyonlarıb
Yaygın olmayan: Bitkinlik
Bilinmiyor: Pireksi, malez
Araştırmalar:
Bilinmiyor: Kilo artışı
a Pazarlama sonrasında görsel bozukluklar olarak; amoroz, diplopi, midriyazis, skotom,
fotopsi, vitröz floter, görme bulanıklığı ve görme bozukluklarının geçici olarak bireysel
vakaları rapor edilmiştir.
b En sık rapor edilen enjeksiyon bölgesi reaksiyonu; enjeksiyon bölgesinde ağrıdır.
c Semptomatoloji ile ilişkili anafilaktik reaksiyonu da içeren lokalize ya da genel alerjik
reaksiyon vakaları nadiren rapor edilmiştir.
d Kas-iskelet ağrısı; artralji, sırt ağrısı, boyun ağrısı, kol ve bacaklarda ağrıyı içerir.
e Klinik araştırmalarda MENOPUR ile, abdominal şişkinlik ve rahatsızlık, bulantı, kusma ve
diyare gibi ovaryan hiperstimülasyon sendromu (OHSS) ile ilişkili gastrointestinal
semptomlar bildirilmiştir. OHSS’nin ciddi vakalarında; asit ve pelvik sıvı toplanması,
plevral sızıntı, solunum güçlüğü, oligüri, tromboembolik olaylar ve over torsiyonu nadir
komplikasyonlar olarak rapor edilmiştir.
f Pelvik ağrı; ovaryan ve adneksiyal ağrıyı içerir.
g Meme şikayetleri; meme ağrısı, meme hassasiyeti, meme rahatsızlığı, meme ucu ağrısı ve
memelerde şişliği içerir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Doz aşımının etkileri bilinmemektedir; ancak over hiperstimülasyon sendromunun gelişmesi
beklenebilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Gonadotropinler
ATC kodu: G03G A02
MENOPUR menopoz sonrası kadınların idrarından elde edilmektedir. Menopoz sonrası
idrarda doğal olarak bulunan bir hormon olan İnsan Koriyonik Gonadotropini (hCG),
MENOPUR içeriğinde yer alır ve luteinizan hormon (LH) aktivitesine katkıda bulunur.
27.06.2016 8/13Hem FSH hem de LH aktivitesi taşıyan menotropin, primer over yetmezliği olmayan
kadınlarda yumurtalıkta foliküler büyüme ve gelişmeyi ve aynı zamanda gonadal steroid
üretimini indükler. FSH folikülogenezin erken dönemlerinde folikül seçimi ve büyümesinin
primer yönlendiricisidir; LH ise overlerdeki steroidogenez için önem taşır ve uygun
yeterlilikte bir pre-ovulatuar folikül gelişmesine öncülük eden fizyolojik olaylarda rol alır.
Ortamda hiç LH bulunmaz iken, foliküler büyüme FSH ile stimüle edilebilir, ancak sonuçta
ortaya çıkan foliküller anormal gelişim gösterir. Bu foliküllerin östradiol düzeyleri düşüktür
ve normal bir ovulatuar uyarıya yanıt olarak luteinize olma yetisine sahip değildirler.
LH aktivitesinin steroidogenezin güçlendirilmesindeki etkilerine paralel olarak, MENOPUR
tedavisiyle elde edilen östradiol düzeyleri, down-regüle IVF/ICSI sikluslarında, rekombinant
FSH preparatları ile görülenden daha yüksektir. Hastanın verdiği yanıt östradiol düzeyleri
temelinde izlenirken, bu nokta gözönünde tutulmalıdır. Anovulatuar hastalarda düşük-dozlu
ovulasyon indüksiyon protokolleri kullanıldığında, östradiol düzeylerinde farklılık bulunmaz.
5.2 Farmakokinetik özellikler
Genel özellikler
MENOPUR içinde bulunan FSH’nın farmakokinetik profili belgelendirilmiştir.
Emilim:
Down-regüle sağlıklı kadın gönüllülerde 7 gün süreyle tekrarlı 150 IU MENOPUR
uygulamasından sonra, maksimum plazma FSH konsantrasyonları C (başlangıç dönemine
max
göre düzeltilmiş) (ortalama ± SS), S.C. ve I.M enjeksiyon için sırasıyla 8.9 ± 3.5 IU/l ve 8.5 ±
3.2 IU/l idi. Maksimum FSH konsantrasyonlarına (T ), her iki uygulama yolunda da, 7 saat
max
içinde ulaşılmıştır.
Dağılım:
Veri yoktur.
Biyotransformasyon:
Veri yoktur.
Eliminasyon:
Tekrarlı uygulamadan sonra FSH, S.C. ve I.M enjeksiyondan sonra sırasıyla 30 ± 11 saat ve
27 ± 9 saat’lik bir yarı ömür (ortalama ± SS) ile elimine edilmiştir.
MENOPUR esas olarak böbrekler yoluyla atılmaktadır.
Doğrusallık / Doğrusal olmayan durum:
MENOPUR doz uygulamasından sonra bireysel LH konsantrasyonu-zaman eğrisinde LH
konsantrasyonu artış göstermekle birlikte, mevcut veriler bir farmakokinetik analizde
kullanılamayacak ölçüde azdır.
Hastalardaki karakteristik özellikler
Böbrek/Karaciğer yetmezliği:
MENOPUR’un farmakokinetiği, renal ve hepatik yetmezliği olan hastalarda incelenmemiştir.
27.06.2016 9/135.3 Klinik öncesi güvenlilik verileri
Klinik dışı veriler, kapsamlı klinik deneyimlerden bilinmeyen, insanlara yönelik özel bir
tehlike ortaya koymamaktadır.
Gebelik ya da postpartum süresince endike olmayan MENOPUR’un etkilerinin
değerlendirilmesi için üreme toksisitesi çalışmaları yürütülmemiştir.
MENOPUR doğal hormanlardan oluştuğundan genotoksik olması beklenmemektedir.
Endikasyon kısa dönem tedaviyi gerektirdiği için karsinojenisite çalışmaları yürütülmemiştir.
6. FARMASÖTİK ÖZELLİKLER
6.1 Yardımcı maddelerin listesi
Enjeksiyonluk çözelti tozu:
Laktoz monohidrat
Polisorbat 20
Sodyum hidroksit (pH ayarı için)
Hidroklorik asit (pH ayarı için)
Çözücü:
Sodyum klorür
Hidroklorik asit
Enjeksiyonluk su
6.2 Geçimsizlikler
MENOPUR, Ferring’in ürofollitropin (FSH) içeren ürünü dışında diğer ilaçlarla beraber aynı
enjeksiyonla uygulanmamalıdır. Çalışmalar Ferring’in ürofollitropin içeren ürünü ve
MENOPUR’un birlikte uygulanmasının beklenen biyolojik etkinliği önemli ölçüde
değiştirmediğini göstermiştir.
6.3 Raf ömrü
24 ay.
Sulandırılarak hazırlandıktan sonra hemen kullanılmalıdır.
6.4 Saklamaya yönelik özel uyarılar
25C'nin altındaki oda sıcaklığında ışıktan korunarak ve ambalajında saklanmalıdır.
Dondurulmamalıdır.
6.5 Ambalajın niteliği ve içeriği
Toz: Flip-off kapak ile kapatılmış kauçuk tıpalı 2 ml’lik renksiz Tip I cam flakon.
Çözücü: 1 ml’lik renksiz Tip I cam ampul.
Her kutuda, 5 veya 10 toz flakonu ve buna karşılık gelen aynı sayıda çözücü ampul ile
beraber bulunmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
27.06.2016 10/13Kullanılmamış olan ürün ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
KULLANIM TALİMATLARI
Eğer gittiğiniz klinikte MENOPUR enjeksiyonlarını kendinizin yapması öngörüldüyse,
klinikte verilen talimatları eksiksiz yerine getirmeniz gereklidir.
İlk MENOPUR enjeksiyonu bir doktorun veya hemşirenin gözetimi altında yapılmalıdır.
MENOPUR’un sulandırılarak hazırlanması:
MENOPUR flakon içinde toz formunda bulunmaktadır ve enjeksiyon öncesinde
sulandırılması gerekir. MENOPUR’u sulandırmak için kullanacağınız çözücü (sıvı), tozun
yanında verilmiştir. MENOPUR mutlaka kullanımdan hemen önce sulandırılmalıdır. Bunun
için şu adımları izleyiniz:
Uzun ve kalın bir iğneyi (hazırlama/sulandırma iğnesi), enjektöre sıkıca takınız.

Çözücü sıvı içeren ampulü, nokta işareti size doğru iken kırınız.

İğneyi çözücü sıvı ampulün içine batırınız.

Ampuldeki sıvının tamamını enjektöre çekiniz.

İğneyi, tozun bulunduğu flakonun kauçuk tepesinden batırınız ve sıvının tamamını

yavaşça enjekte ediniz. Kabarcık oluşumunu önlemek için iğne ucu flakonun yan
yüzeyine doğru tutulmalıdır.
Toz hızla çözünmeli (2 dakika içinde) ve berrak bir çözelti oluşmalıdır. Normalde bir kaç

damla çözücü eklendiğinde gerçekleşir.
27.06.2016 11/13Tozun çözünmesine yardımcı olmak için, flakonu hafif hareketlerle döndürünüz.

Çalkalamayınız, çünkü hava kabarcıklarının oluşmasına yol açar.
Çözelti berrak değilse ya da içinde parçacık şeklinde maddeler varsa kullanılmamalıdır.
Çözeltiyi enjektöre geri çekiniz.

Eğer size her enjeksiyon için birden fazla MENOPUR flakonu reçete edilmişse, enjektördeki
çözeltiyi (ilk MENOPUR flakonundaki çözelti), yukarıda anlatıldığı şekilde ikinci bir
MENOPUR toz flakonu içine enjekte ediniz. Büyük hacimlerde enjeksiyondan kaçınmak
amacıyla, bu işlemi 3 flakona kadar tekrarlayabilirsiniz. Ancak doktorunuzun talimatlarına
uymalısınız.
Eğer size MENOPUR ile aynı zamanda Ferring’in ürofollitropin içeren ürünü reçete
edildiyse, MENOPUR’u sulandırarak ve reçete edilen dozda MENOPUR’u sulandırılmış
Ferring’in ürofollitropin çözeltisine enjekte ederek, bu iki ilacı karıştırabilirsiniz.
Karıştırdığınız çözeltiyi enjektöre çekiniz: her birini ayrı ayrı enjekte etmek yerine bir arada
enjekte edebilirsiniz.
MENOPUR’un enjekte edilmesi:
Size reçete edilmiş olan dozu enjektöre çektikten sonra, enjektörün iğnesini değiştirerek,

kısa ve ince bir iğneyi (enjeksiyon iğnesi) takınız.
27.06.2016 12/13Enjektörü iğne üstte olacak şekilde tutunuz ve parmağınızla hafif fiskelerle vurunuz;

böylece olabilecek hava kabarcıkları üstte birikecektir. Enjektörün pistonunu, ilk sıvı
damlası dışarı çıkana kadar dikkatle itiniz.
Doktor ya da hemşireniz enjeksiyonu nereden yapacağınızı size söyleyecektir (uyluğun ön

tarafı, karın bölgesi vb.).
Enjeksiyon yapacağınız bölgeyi alkollü pamukla dezenfekte ediniz.

Enjeksiyonu uygulamak için deriyi parmaklarınız arasında sıkıştırarak bir kıvrım

oluşturunuz ve iğneyi 90 derece açıyla (dik olarak) yumuşak, tek bir hareketle batırınız.
Pistonu iterek çözeltiyi enjekte ediniz. Daha sonra iğneyi çekiniz.
İğneyi çıkardıktan sonra, olası bir kanamayı engellemek için iğne yerine bastırınız.

Enjeksiyon bölgesine hafifçe masaj yapılması, çözeltinin derinin altında yayılmasına
yardımcı olacaktır.
Kullandığınız enjeksiyon malzemelerini, olağan evsel atıkların arasına koymayınız;

bunların uygun bir şekilde atılması gereklidir.
7. RUHSAT SAHİBİ
Ferring İlaç San.ve Tic. Ltd. Şti.
Büyükdere Cad. Nurol Plaza No.255
Kat 13 Maslak 34398 Sarıyer İstanbul
Tel: (0212) 335 62 00
Faks: (0212) 285 42 74
e-posta: TR0-info@ferring.com
8. RUHSAT NUMARASI
2016/492
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 06.06.2016
Ruhsat yenileme tarihi:
10. KÜB’ÜN YENİLENME TARİHİ
27.06.2016 13/13