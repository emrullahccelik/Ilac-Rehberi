KISA ÜRÜN BİLGİSİ
1. BEŞERİ TIBBİ ÜRÜNÜN ADI
TİMOSOL® göz damlası % 0.5
2. KALİTATİF VE KANTİTATİF BİLEŞİM
Etkin madde:
1 mL göz damlası 5 mg timolol’e denk 6.8 mg timolol maleat içerir.
Yardımcı madde:
Benzalkonyum klorür 0.1 mg/mL
Diğer yardımcı maddeler için bakınız bölüm 6.1.
3. FARMASÖTİK FORM
Göz damlası
Berrak ve renksiz çözelti
4. KLİNİK ÖZELLİKLER
4.1. Terapötik endikasyonlar
• Yüksek göz iç basınç (oküler hipertansiyon)
• Glokom (kronik açık açılı glokomu)
• Merceğin çıkarılması sonrası glokom (Afaki glokom)
• Başka tedaviler yeterli olmadığında konjenital glokomda.
4.2. Pozoloji ve uygulama şekli
Pozoloji/ uygulama sıklığı ve süresi:
Günde iki kez 1’er damla uygulanır.
TİMOSOL uzun süreli kullanımlar için uygundur.
Uygulama şekli:
Göze uygulanır.
Göz damlaları genel olarak damlalık ucunun göz veya ciltle temas etmeyeceği biçimde
kullanılmalıdır.
Göz içi basıncının ayarlanmasında başlangıçtaki basınç azalmasının % 50 seviyelere kadar
ulaşabileceğine ve daha sonra etkide kayıp meydana gelebileceğine dikkat edilmelidir
(taşifilaksi). 3-12 ay sonra basınç azalması sabitlenir. Bu sebeple TİMOSOL uygulamasını
1/11müteakip ilk günlerde düzenli basınç kontrolü çok önemlidir. Beta reseptör blokörlerinin oral
olarak verilmesi durumunda basınç düşmesinin meydana gelmesi beklenmelidir, bu sebeple
TİMOSOL’ün lokal olarak uygulanmasının zorunlu olup olmadığı incelenmelidir.
Sistemik olarak beta reseptör blokörlerinin verilmesi zaten söz konusuysa, topikal olarak
verilen ilaçların ilave etkisi genelde daha düşük olmaktadır. Aşırı pigmentli irisleri olan
hastalarda basınç düşmesi daha az olabilir veya gecikebilir.
Uygulama sonrası yaklaşık 1 dakika boyunca gözyaşı kanalına basınç uygulanması olası
sistemik yan etkileri azaltabilir.
Özel popülasyonlara ilişkin ek bilgiler:
Yeni doğanlar ve bebekler:
Bazı vakalarda yeni doğanlarda, muhtemelen bu hastalardaki immatürite nedeniyle apne rapor
edilmiştir. Merkezi sinir sistemi üzerine olası etkileri nedeniyle, prematüre ve yeni doğanlarda
kullanımı tavsiye edilmemektedir. Bazı vakalarda timolol göz damlası kullanımının, yeni
doğanlarda ve bebeklerde yetişkinlere kıyasla daha yüksek timolol-plazma seviyelerine neden
olduğu görülmüştür. Bu nedenle bebekler timolol tedavisi için tam olarak seçilmeli ve
özellikle tedavi başlangıcı sonrası sistemik beta blokajın semptomlarının izlenmesi için
dikkatli bir şekilde kontrol altında tutulmalıdırlar.
4.3. Kontrendikasyonlar
• Bronşial hiperreaktivite
• Var olan veya geçmişte var olmuş olan bronşial astım
• Ağır kronik obstrüktif pulmoner hastalığı
• Sinüs bradikardisi
• İkinci ve üçüncü dereceli atrio-ventriküler blok
• Overt kalp yetmezliği
• Kardiyojenik şok
• İlacın etkin maddesi veya diğer herhangi bir bileşenine karşı aşırı duyarlılık
• Ciddi alerjik rinit
• Kornea ile ilgisi olan beslenme hastalıkları
4.4. Özel kullanım uyarıları ve önlemleri
Benzalkonyum klorür gözlerde tahriş meydana getirebilir. Yumuşak lenslerle temastan
kaçınılmalıdır. Benzalkonyum klorür yumuşak lenslerde renk değişimi meydana getirebilir.
Lensler uygulama öncesi çıkartılmalı ve uygulamadan en az 15 dakika sonra takılmalıdır.
TİMOSOL doping kontrollerinde pozitif sonuç meydana getirebilir.
2/11Beta-adrenerjik blokörlerin sistemik olarak uygulanmasıyla ortaya çıkan aynı advers
reaksiyonlar, topikal uygulamada da görülebilir. Örneğin, timolol maleatın sistemik veya
oftalmik uygulamasını takiben, astımlı hastalarda bronkospazmdan dolayı ölüm dahil ciddi
solunum reaksiyonları ve kardiyak reaksiyonlar ve seyrek olarak kardiyak yetmezlikle alakalı
ölüm rapor edilmiştir.
Kalp atımının korunması ve yeniden düzenlenmesinde zorluk rapor edilmiştir.
Beta-adrenerjik blokör ajanlar hipertiroidizmin birkaç klinik bulgusunu (örn. taşikardi)
maskeleyebilirler. Tirotoksikozisten şüphelenilen hastalar, tiroid akınını hızlandırabilecek
beta-adrenerjik blokör ajanlarının beklenmeyen yoksunluğundan kaçınmak için dikkatlice
değerlendirilmelidirler.
Topikal oftalmik ürünlerin çoklu doz kaplarının kullanımına bağlı bakteriyel keratit raporları
mevcuttur. Bu kaplar kullanan hastalarca istemeden kontamine edilir, çoğu durumda, eş
zamanlı bir kornea hastalığına veya oküler epitelyum yüzeyde bir bozulma görülmüştür.
Kas zayıflığı: Beta-adrenerjik blokajda birkaç miyastenik semptomla (diplopi, ptoz ve
jeneralize olmuş zayıflık) uyumlu kas zayıflığı rapor edilmiştir.
Benzalkonyum klorür gözde irritasyonlara neden olabilir. Yumuşak kontakt lenslerle temastan
kaçınılmalıdır. Benzalkonyum klorür yumuşak kontakt lenslerde renk değişimine neden
olabilir. Kontakt lensler uygulama öncesi çıkartılmalı ve uygulama sonrası en az 15 dakika
takılmamalıdır.
TİMOSOL sodyum içerir. Ancak kullanım yolu nedeni ve dozu nedeniyle herhangi bir uyarı
gerekmemektedir.
4.5 Diğer tıbbi ürünler ile etkileşimler ve diğer etkileşim şekilleri
Eş zamanlı olarak kullanılan adrenalin içerikli göz damlaları midriazise neden olabilir.
Timololün farmakolojik etkisi olan intraoküer basıncın azaltılması, adrenalin ve pilokarpin
içeren göz damlalarıyla birlikte daha da artar.
Beta blokörlerin aynı anda sistemik kullanımı, karşılıklı olarak her bir ilacın farmakolojik
aktivitesinde bir artışa neden olacaktır. Timololün intraoküler basıncı azaltması ile birlikte
kardiyovasküler sistem üzerine beta-blokör aktivitesi de artmış olacaktır.
Timololün oral kalsiyum antagonistleri, katekolamin salınımını sağlayan ilaçlar ya da beta
blokörlerle aynı anda kullanımı, hipotansiyon ve bradikardi riskini potansiyelize edebilir.
Kardiyak fonksiyon yetmezliği olan hastalarda kalsiyum antagonistleri ile birlikte
kullanımdan kaçınılmalıdır. Katekolamin salınımını sağlayan ilaçlarla birlikte kullanımı
vertigo, senkop ve postural hipotansiyona neden olabilir.
3/11Dijitaller ve kalsiyum antagonistleri ile beta adrenerjik blokör ajanların birlikte kullanımıyla
atriventriküler ileti zamanını uzatıcı aditif etkiler olabilir.
Oral beta adrenerjik blokör ajanlar, klonidin yoksunluğunun eşlik edebildiği rebound
hipertansiyonu şiddetlendirebilir. Oftalmik timolol maleat ile rebound hipertansiyonun
şiddetlenmesinin raporları bulunmamaktadır.
Beraberinde kalp yetmezliği bulunan hastalarda oral veya intravenöz kalsiyum antagonistleri
ve lokal beta-reseptör bloke edici ajanların birlikte kullanımından kaçınılmalıdır, çünkü A-V
ileti defektleri, sol taraf kalp yetmezliği ve hipotansiyon görülebilir.
İki topikal beta adrenerjik blokör ajanın birlikte kullanımı tavsiye edilmemektedir.
4.6. Gebelik ve laktasyon
Genel tavsiye
Gebelik kategorisi C; D (ikinci ve üçüncü trimesterler için)
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar ile ilgili yeterli klinik veri mevcut değildir.
Gerekli olmadıkça kullanılmamalıdır.
Gebelik dönemi
Hamilelerde TİMOSOL ile yapılmış iyi kontrollü çalışmalar bulunmamaktadır. Bununla
birlikte beklenen yarar olası risklere karşı kesin olarak dengelenmelidir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. bölüm
5.3.). İnsanlara yönelik potansiyel risk bilinmemektedir.
Annelere doğumdan kısa bir süre önce timolol göz damlası uygulandığında, yeni doğanda
bradikardi, hipoglisemi ve solunum depresyonu görülebilir. Yeni doğanlarda diğer beta-
blokörlerle, beta blokajı raporları mevcuttur. Bu nedenle, yeni doğanlar doğum sonrası birkaç
gün için dikkatli bir şekilde gözlemlenmelidir.
TİMOSOL gerekli olmadıkça gebelik döneminde kullanılmamalıdır.
Laktasyon dönemi
Oküler uygulama sonrası timolol anne sütüne geçer ve anne plazmasından daha yüksek
konsantrasyonlarda birikebilir. Her ne kadar, anne sütüne geçen etkin madde miktarı, yeni
doğan için bir risk oluşturmasa da, çocuk beta blokajın semptomları için, dikkatlice gözlenmiş
olmalıdır.
4/11Üreme yeteneği/Fertilite
TİMOSOL’ün üreme yeteneği ve fertilite üzerine bir etkisi tespit edilmemiştir.
4.7. Araç ve makine kullanımı üzerindeki etkiler
TİMOSOL uygun şekilde uygulandıktan sonra bile, bulanık görmeye ve reaksiyon yeteneğinde
azalmaya neden olabilir. Bu nedenle güvenlik tedbirleri alınmadan çalışma veya araç-makine
kullanma yeteneğini etkileyebilir. Bu durum özellikle alkol ile birlikte alındığında geçerlidir.
4.8. İstenmeyen etkiler
İstenmeyen etkilerin sıklık gruplandırması şu şekildedir.
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Göz hastalıkları
Konjuktivit, blefarit, keratit, görme bozukluğu, diplopi, pitoz, gözde kuruluk hissi gibi göz
irritasyonları.
Kornea hassasiyetinin kısa süreli atenüasyonu gibi fistülasyon ameliyatları sonrası koroid
ayrılması da olasıdır.
Tedavi başlangıcında birkaç gün sonra kaybolan baş ağrısı olasıdır. TİMOSOL göz
damlasında bulunan bileşenlere karşı alerjik reaksiyon gelişebilir.
Aynı etkin maddeli fakat farklı bir kompozisyon ve üretim prosesine sahip ürünler çok seyrek
reversible uveit (uveitis anterior) vakaları rapor edilmiştir.
Sistemik yan etkiler
Göz damlaları ile tedavide, timololün vücut tarafından rezorbe edilmesi ve kan akışına
ulaşması nedeniyle sistemik yan etkiler olasıdır. Bu yan etkiler seyrek ve çok seyrek görülür.
Kardiyak hastalıklar
Bradikardi, aritmi, hipotansiyon, senkop, atrioventriküler blok, serebrovasküler yara, serebral
iskemi, kalp yetmezliği, kardiyak arrest, palpitasyonlar, hipertansiyon, pulmoner ödem, ödem,
klodikasyon, Raynoud fenomeni ve soğuk el ve ayak
Solunum, göğüs bozuklukları ve mediastinal hastalıklar
Bronkospazmalar (özellikle bronko-spastik hastalığı olan hastalarda), solunum yetmezliği,
dispne, nazal konjesyon, öksürük
Deri ve deri altı doku hastalıkları
Lokal ya da genel ekzantemler, ürtiker ve alopesi gibi aşırı duyarlılıklar
5/11Endokrin hastalıkları
İnsüline bağımlı hastalarda hipoglikemi belirtilerinin maskelenmesi
Metabolizma ve beslenme hastalıkları
Anoreksi
Gastrointestinal hastalıklar
Diyare
Sinir sistemi hastalıkları
Davranış değişiklikleri, konfüzyon, halusinasyonlar, anksiyete, sinirlilik, dezoryantasyon
Özel duyular
Sistoid maküler ödem, diplopi, psödopelvofemoral
Diğer yan etkiler
Kulak çınlaması (tinnitus), miyastenia gravis semptomlarında şiddetlenme, parestezi,
impotans, kan değerlerinde değişme, baş ağrısı, halsizlik, bulantı, baş dönmesi, depresyon
Tavsiye:
TİMOSOL ile tedavi hipoglisemi belirtilerini maskelenebilir.
İlacın bırakılması sonrası etki birkaç gün devam edebilir. Eğer TİMOSOL uzun süre
kullanıldıktan sonra bırakılırsa, basınç düşürücü etkisi en fazla 2-4 hafta daha devam edebilir.
Beta reseptör blokör ajanlar her iki göz veya sadece bir göz tedavi edilse bile intraoküler
basıncı düşürür. Gece basınç artışı meydana gelen hastalarda TİMOSOL kullanımı uygun
değildir.
Tavsiye:
Her glokom tedavisinde olduğu gibi göz iç basıncı ve kornea kontrol edilmelidir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
İntoksikasyon semptomları
Yüksek doz, ciddi hipotansiyon, kardiyak yetmezlik, kardiyojenik şok, kardiyak arreste kadar
varabilen bradikardiye neden olabilir. İlaveten, solunum zorluğu, bronşiyal spazmlar, kusma,
konfüzyon ve genel kramplar da görülebilir.
6/11İntoksikasyon tedavisi
Genel önlemlere ek olarak, yaşamsal fonksiyonlar kontrol edilmeli ve eğer gerekli ise yoğun
bakım koşulları altında düzeltilmelidir. Antidot olarak uygun olan ilaçlar:
• Atropin: İntravenöz bolus enjeksiyon olarak, 0.5-2.0 mg.
• Glukagon: Başlangıçta intravenöz olarak 1-10 mg, daha sonrasında, infüzyon olarak saatte
2.0-2.5 mg.
• Etkinlik ve vücut ağırlığına bağlı olarak, beta-sempatomimetik ilaçlar: Dobutamin,
izoprenalin, oksiprenalin ya da epinefrin (adrenalin).
Tedaviye dirençli bradikardide, kalp pili tedavisi endike olabilir.
Bronkospazm durumunda beta-2-sempatomimetik ilaçlar (aerosol olarak ya da aktivite
yetersizliği durumlarında enjeksiyon olarak) veya aminofilin intravenöz olarak verilebilir.
Konvülziyon durumunda, diazepamın yavaş intravenöz uygulanması önerilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Topikal oftalmik/Antiglokom ilaçları/Beta blokör ajanlar
ATC-kodu: S01ED01
Timolol sempatomimetiklere özgü etkileri veya lokal anestezik özellikleri olmayan
(membran-stabilize edici) non-selektif bir beta-reseptör blokörüdür. Timolol beta-2
reseptörleri gibi, çoğunlukla kalp kasında lokalize edilmiş beta-1 reseptörlerini de bloke eder.
Katekolaminlerin kalp üzerine stimüle edici etkisi, timolol ile azalmaktadır. Bunun
sonucunda, A-V kavşağında nöral iletim yavaşlamakta ve sistolik atım hacmi
düşürülmektedir. Beta reseptörlerin bronşlarda ve bronşiyollerde blokajı, parasempatik
üstünlük nedeniyle solunum direncinde bir artışa neden olabilir.
Göz üzerine etki
Timolol hem artmış hem de normal göz içi basıncını düşürür.
Timololün göz içi basıncını düşürmeye yönelik etki mekanizması kesin olarak
bilinmemektedir. Florometrik bir çalışma ve tonografik araştırmalar, etkisinin aköz hümor
üretiminde bir azalmaya dayandığını ileri sürer. Bazı çalışmalar aköz hümorun daha iyi bir
akışının olabileceğini göstermiştir.
Farmakolojik etki genel olarak hızlıdır, göze lokal uygulamadan 20 dakika sonra başlar.
İntraoküler basıncın maksimal düşüşüne 1 ila 2 saat sonra ulaşılır ve intraoküler basınçta
anlamlı bir düşüş, timolol göz damlasının etkisi altında 24 saate kadar devam eder.
7/11Göz içi basıncını düşüren diğer ajanlarda olduğu gibi, timololün uzun süre kullanımı bazı
hastalarda taşiflaksiye yol açar. Bununla birlikte uzun süreli bir klinik çalışmada, 164 hasta
timolol ile 3 yılın üzerinde tedavi görmüş ve tedavi sonrası, intraoküler basınçları, en düşük
düzeylerinde stabil kalmıştır.
Miyotiklere zıt olarak, timolol intraoküler basıncı, akomodasyona veya pupil büyüklüğüne
etki etmeksizin azaltır. Bu özellikle, kataraktlı hastalar için bir avantajdır. Eğer, hastanın
terapötik rejimi miyotiklerden timolole değiştirilirse, refraksiyonun düzeltilmesi, miyotik
aktivitenin hafiflemesinden sonra gerekli olabilir.
5.2. Farmakokinetik özellikler
Genel özellikler
Aköz hümor seviyeleri
Tavşanlarda, bir damla 0.1 timolol verildikten 60 dakika sonra maksimum 461 ng/100 mg
aköz hümor seviyeleri tespit edilmiştir. Erkeklerde aköz hümor seviyeleri 2 damla % 0.5
timolol verilmesi sonrasındaki 1. ve 2. saatlerde 150 ng/100 mg olmuştur. 7 saat sonra seviye
10 ng/100 mg’a düşmüştür.
Oküler doku seviyeleri
14C işaretli timololün % 0.25’lik solüsyonundan 1 damla, tavşan gözüne uygulandı.
Maksimum radyoaktivite, çeşitli oküler dokularda, 15-60 dakika sonra tayin edildi. Kornea,
niktidan membran, iris ve silier body’de radyoaktivite, dokunun her 100 mg’ında, 1 ile 10 mg
timolol arasında ölçüldü.
Sistemik resorpsiyon
Araştırmalar timololün göze lokal olarak uygulanması sonrasında sistemik olarak absorbe
olduğunu göstermiştir. Klinik bir çalışmada, esas olarak metabolitleri ile birlikte böbreklerden
atılan timolole, sağlıklı denekler ve bütün hastalarda idrarda rastlanmıştır.
Plazma konsantrasyonları
İki hafta boyunca sürekli olarak veya bir sefer tavsiye edilen klinik dozlarda lokal uygulanan
timololün plazma konsantrasyonları çoğunlukla saptanmamıştır (< 2 ng/mL). Günde 2 kez 2
damla verilen dozdan sonra ölçülen maksimal plazma konsantrasyonları 9.6 ng/mg’dır.
Maksimum plazma konsantrasyonuna uygulamadan 30-90 saat sonra ulaşılmıştır.
Bazı vakalarda, yeni doğan ve küçük çocuklarda timolol içeren göz damlalarının kullanımı,
yetişkinlerden daha yüksek bir plazma konsantrasyonuna neden olabilir. Günde iki kez bir
damlalık bir dozajda, % 0.25 timolol içeren göz damlasıyla tedavi görmüş, üç haftalık bir
bebekte, timolol-plazma konsantrasyonu 34 ng/mL bulundu.
8/115.3. Klinik öncesi güvenlilik verileri
Akut toksisite
Bakınız 4.9. Doz aşımı ve tedavisi
Kronik toksisite
Tavşanlarda 1 yıl, köpeklerde 1 ila 2 yıl boyunca yapılan çalışmalarda, topikal kullanılan
timolol maleatın yan etkilere neden olmadığı bildirilmiştir. Köpeklerde ve sıçanlarda, timolol
maleatın yüksek dozlarda uzun dönem oral kullanımı bile, bradikardi ve özellikle kalp, böbrek
ve karaciğer olmak üzere çeşitli organların ağırlığındaki artış hariç yan etkilerle
sonuçlanmamıştır.
Mutajenik ve kanserojenik özellikler
Mutajenite üzerine detaylı veriler bulunmamaktadır; şu ana kadar olan tüm çalışmalar
negatiftir.
Tümor meydana getirme potansiyeli
Timolol maleatın çok yüksek dozlarda (insanlar için önerilen 1 mg/kg/gün’lük maksimal
tavsiye edilen dozun 300 kat yükseği), 2 yıl boyunca oral olarak verildiği sıçanlarda adrenal
bezlerin feokromasitomasının oranında, istatistiksel olarak anlamlı bir (p<0.05) artış görüldü.
Sıçanlarda insanlar için önerilen maksimal dozun 25 ila 100 kez fazlasının kullanımıyla da, bu
tip değişiklikler oluşmadı.
Farelerdeki bir çalışmada timolol, yaşam süreleri boyunca oral olarak 500 mg/kg/gün dozunda
verildiğinde, bening uterus polipler (dişi farelerde), malignant ve bening karaciğer tümör
oranlarında, istatistiksel olarak anlamlı bir (p<0.05) artış görüldü. Buna karşılık 5 ya da 50
mg/kg/gün dozlarında, artışlar ortaya çıkmadı.
Çok yüksek dozlarda timolol maleat (500 mg/kg/gün) alan farelerde de, meme adenokarsinom
oranları arttı. 5 ya da 50 mg/kg/gün dozlarında değil de, 500 mg/kg/gün dozlarında alanlarda
bu, bir artışın gözlendiği serum-prolaktin konsantrasyonuyla ilişkili olabilir. Rodentlerde,
meme adenokarsinom oranlarındaki bu artış, serum prolaktin konsantrasyonlarının arttıracağı
bilinen diğer bazı maddelerin kullanımı sonrasında da görülür. Yetişkin kadınlarda, insanlar
için önerilen maksimum oral doz olan 60 mg timolol maleatın oral sindirimi, serum-prolaktin
düzeyini klinik ve anlamlı olarak arttırmadı.
500 mg/kg/gün dozunu alan dişi fareler, neoplazmalarda, istatistiksel olarak anlamlı bir artış
gösterdiler.
Reproduksiyon toksitite
Sıçanlar üzerindeki çalışmalar göstermiştir ki, erkek ve dişi sıçanların fertilitesi, insanlar için
önerilen maksimum dozun, 150 kez daha fazlası olan timolol dozlarına kadar advers olarak
etkilenmemektedir. Fare ve tavşanlardaki, timolol maleatın oral olarak sindirilmesiyle,
teratojeniteyi değerlendiren deneyler, 50 mg/kg/gün dozlarına kadar, fetal malformasyon
9/11kanıtı göstermemişlerdir. Ossifikasyon bazen gecikmiş ama bu postnatal gelişim üzerine
görülebilir bir etki göstermemiştir. Farelerde 1000 mg/kg/gün (insanlar için önerilen
maksimum dozun 1000 kat fazlası) dozajları, maternal toksisite ve fetal rezorpsiyon
oranlarındaki artışla sonuçlanmıştır. 100 mg/kg/gün dozunu alan tavşanlarda, benzer bir
artmış rezorpsiyon oranı göstermişler ama maternal toksisite işareti gözlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Disodyum fosfat dihidrat
Sodyum dihidrojen fosfat dihidrat
Benzalkonyum klorür
Sodyum hidroksit (pH ayarlayıcı)
Enjeksiyonluk su
6.2. Geçimsizlikler
Benzalkonyum klorür yumuşak lenslere etki etmektedir. Madde yumuşak lenslerde salınmakta
ve korneaya hasar verebilmektedir.
6.3. Raf ömrü
36 ay
6.4. Saklamaya yönelik özel tedbirler
30°C’nin altındaki oda sıcaklığında, ışıktan korunarak saklanmalıdır.
TİMOSOL açıldıktan sonra 15 gün içinde kullanılmalıdır.
İlaç son kullanma tarihinden sonra kullanılmamalıdır (ambalaj veya etiket üzerinde yer
almaktadır).
6.5. Ambalajın niteliği ve içeriği
Kutuda, beyaz polipropilen kapak ile kapatılmış, kendinden damlalıklı, şeffaf, LDPE şişede 5
mL solüsyon ve kullanma talimatı ile birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
10/11Genel kural olarak, göz damlaları kullanırken damlalık ucunun göz veya ciltle temas
etmesinden kaçınılmalıdır.
Kullanılmamış olan ürünler ya da atık materyaller “Tıbbi Atık Kontrolü Yönetmeliği” ve
“Ambalaj ve Ambalaj Atıkları Kontrol Yönetmeliği” ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mah. Zincirlikuyu Cad. No:184
34440 Beyoğlu-İSTANBUL
Tel: +90 (212) 365 15 00
Faks: +90 (212) 276 29 19
8. RUHSAT NUMARASI
139/70
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 05.08.1986
Ruhsat yenileme tarihi: 22.07.2009
10. KÜB’ÜN YENİLENME TARİHİ
11/11