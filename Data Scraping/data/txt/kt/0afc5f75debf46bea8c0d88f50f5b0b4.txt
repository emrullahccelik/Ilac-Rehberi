1/6  Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz, çünkü  sizin için önemli bilgiler içermektedir.  
 
• Bu kullanma  talimatını  saklayınız.  Daha  sonra  tekrar  okumaya  ihtiyaç duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete  edilmiştir,  başkalarına  vermeyiniz.  
• Bu ilacın  kullanımı  sırasında  doktora  veya hastaneye  gittiğinizde  bu ilacı kullandığınızı 
doktorunuza söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  
yüksek  veya düşük  doz kullanmayınız.  KULLANMA  TALİMATI  
 
FEXADYNE® 120 mg film tablet 
Ağızdan alınır.  
 
Etkin madde: Her bir film tablet 112 mg feksofenadine eşdeğer 120 mg feksofenadin 
hidroklorür içerir . 
Yardımcı maddeler: Mikrokristalin selüloz pH 101, Mikrokristalin selüloz pH 102, 
prejelatinize  mısır  nisastası,  kroskarmeloz sodyum,  magnezyum  stearat,  polivinil alkol, 
titanyum  dioksit, polietilen  glikol/ makrogol, talk, FD&C Mavisi No.2  indigo karmin  
alüminyum lake, ponceau 4R Lake (E 124), FD&C sarısı No:6/ gün batımı sarısı FCF 
alüminyum lake (E 110) ). 
 
 
Bu Kullanma  Talimatında:  
 
1. FEXADYNE® nedir  ve ne için kullanılır?  
2. FEXADYNE®’i kullanmadan  önce  dikkat  edilmesi  gerekenler  
3.FEXADYNE® nasıl kullanılır?  
4.Olası yan etkiler nelerdir? 
5.FEXADYNE®’nin saklanması  
 
Başlıkları  yer almaktadır.  
 
1. FEXADYNE® nedir  ve ne için kullanılır?  
 
FEXADYNE®’nin etkin maddesi feksofenadin hidroklorür’dür. 1 film tablet içinde 120 mg 
feksofenadin hidroklorür (112 mg feksofenadin) bulunur. Tabletler, eflatun renkli, bir yüzü 120 
baskılı, kapsül biçimli (oblong) film kaplıdırlar.  
 
FEXADYNE®, 20 film  tabletlik blisterler içeren karton kutu ambalajlarda kullanıma 
sunulmuştur.  
 
FEXADYNE®’nin 2 dozaj şekli mevcuttur. FEXADYNE® 180, bir film tablet içinde 180 mg 
feksofenadin hidroklorür içerir. FEXADYNE® 120, bir film tablet içinde 120 mg  feksofenadin  
hidrokl orür içerir.  
 
FEXADYNE®, antihistaminik ilaçlar grubundandır. Antihistaminik ilaçlar, saman nezlesi 2/6  (mevsimsel alerjik rinit) denen hastalıkla ortaya çıkan aksırık, kaşıntılı burun akıntısı,  gözlerde 
kızarma ve sulanma gibi belirtileri iyileştirirler.  
• Doktorunuz size veya 12 yaşından büyük olan çocuğunuza FEXADYNE®’i, mevsimsel 
alerjik rinit adı verilen hastalığa bağlı olarak gelişen aşağıdaki belirtilerin giderilmesi için 
reçetele nmiş olabilir:  
- Burun  akıntısı  
- Burun,  damak  ve boğazda  kaşıntı  
- Gözlerde  kızarma  ve sulanma  
2. FEXADYNE®’i kullanmadan  önce  dikkat  edilmesi  gerekenler  
FEXADYNE®’i aşağıdaki durumlarda KULLANMAYINIZ  
• Eğer FEXADYNE®’nin içindeki etkin madde olan feksofenadin hidroklorüre karşı veya 
ilacın içerdiği diğer maddelerden birine karşı alerjiniz varsa.  
• 12 yaşından  küçük  çocuklarda  (güvenlilik  ve etkililik  verisi  bulunmadığından)  kullanmayınız . 
 
FEXADYNE®’ı aşağıdaki  durumlarda  DİKKATLİ  KULLANINIZ  
Eğer;  
• İleri yaşta  iseniz  
• Sizde  karaciğer  ya da böbrek  problemleri  var ise 
• Kalp hastalığı geçirdiyseniz veya kalp ile ilgili problemleriniz var ise  (FEXADYNE® gibi 
ilaçlar kalp atımının hızlanmasına veya düzensiz atmasına sebep olabilir)  
 
Bu uyarılar  geçmişteki  herhangi  bir dönemde  dahi olsa sizin  için geçerliyse,  lütfen  
doktorunuza danışınız.  
 
FEXADYNE® ‘nın yiyecek ve içecek ile kullanılması  
Yemeklerden önce su ile birlikte alınır.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
 
Doktorunuz,  FEXADYNE®’nin sağlayacağı  faydanın,  bebeğiniz  için olası  zarardan  daha  fazla 
olduğunu düşünüyorsa, ilacı kullanmanızı tavsiye edebilir. Doktorunuza danışmadan 
FEXADYNE®’i kullanmayınız.  
 
FEXADYNE® tedavisi görürken hamile kaldığınız fark ederseniz, doktorunuzla konuşunuz. 
Sadece doktorunuz tedaviye devam etmenizin gerekip gerekmediğine karar verebilir.  
 
Doğurganlık ve doğum kontrolü üzerindeki etkisi hakkında bilgi bulunmamaktadır.  
 
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza 
danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
 
Bu ilacın  anne  sütüne  geçip  geçmediği  net değildir.  Emzirme  sırasında  FEXADYNE® 
kullanımı önerilmemektedir.  
 
Araç  ve makine  kullanımı  
Araç  ve makine  kullanımı  üzerine  bilinen  herhangi bir  etkisi  yoktur.  3/6   
Ancak, araç kullanmadan önce veya tamamen odaklanmayı gerektiren işlerden önce, bu ilaca 
olağandışı yanıt göstermediğinizden ve bu i lacın dikkatinizi etkilemediğinden emin olunuz  veya 
ilacı kullanmadan önce doktorunuza veya eczacınıza danışınız . 
 
FEXADYNE®’ nin  içeriğinde  bulunan  bazı yardımcı  maddeler  hakkında  önemli  bilgiler  
Bu ilaç ponceau 4R lake  (E 124)  ve günbatımı sarısı  FCF (E110) adlı boya maddelerini 
içermektedir Alerjik reaksiyonlara sebep olabilir.  
 
Diğer  ilaçlar  ile birlikte  kullanımı  
Alüminyum hidroksit veya  magnezyum hidroksit içeren antiasit ilaçlar alıyorsanız (mide 
yanması ve asit reflüsünü rahatlatmak için kullanılır), FEXADYNE® ile bu tip antiasit ilaçların 
uygulanması arasında 2 saatlik sür e bırakmalısınız.  
 
Omeprazol  etkin  maddesini  içeren  ilaçlar  ile ilaç etkileşimi  görülmemiştir.  
 
Aynı  zamanda,  aşağıdaki  hastalıkların  tedavisi  için ilaç kullanmaktaysanız  doktorunuza  
söyleyiniz:  
• Bazı tip bakterilerin  neden  olduğu  bir enfeksiyon  (eritromisin  içeren  ilaç kullanılır)  
• Bazı mikroskobik  mantarların  neden  olduğu  bir enfeksiyon  (ketokonazol  içeren  ilaç 
kullanılır)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. FEXADYNE® nasıl  kullanılır?  
 
Uygun  kullanım  ve doz/uygulama  sıklığı  için talimatlar:  
Erişkinler  ile 12 yaş ve üzerindeki  çocuklar  için önerilen  feksofenadin  hidroklorür  dozu  günde 
tek doz olarak 120 mg’dır (Günde 1 adet, FEXADYNE® 120 mg Film Tablet).  
 
FEXADYNE®, ilacı almanızdan sonraki ilk saat içerisinde belirtilerinizde rahatlama sağlar ve 
24 saat boyunca etkisini sürdürür.  
 
Uygulama  yolu ve metodu:  
FEXADYNE® ağızdan kullanılır. Tabletleri bir bardak su ile doktorunuzun önerdiği miktarda 
yutunuz.  
 
Hazımsızlık şikayetleriniz için alüminyum veya magnezyum içeren antiasit i laçlar 
kullanıyorsanız, bu ilaçların alınmasıyla, FEXADYNE®’nin yutulması arasında 2 saatlik bir 
zaman aralığı bırakınız.  
 
Değişik  yaş grupları:  
Çocuklarda  kullanımı:  FEXADYNE® 12 yaşından  küçük  çocuklarda  güven ilirliği ve 
etkililiği henüz kanıtlanmadığı için , kullanılmaz.  
 
Yaşlılarda  kullanımı:  Yaşlılarda uygulanmasına ilişkin çok sınırlı veri bulunmaktadır.  
Yaşlılarda  FEXADYNE® dikkatle uygulanmalıdır.   
 
 
 4/6  Özel  kullanım  durumları:  
Böbrek/Karaciğer yetmezliği: Böbrek veya karaciğer yetmezliği olan hastalarda 
uygulanmasına ilişkin çok sınırlı veri bulunmaktadır. Bu hasta gruplarında FEXADYNE ® 
dikkatle uygulanmalıdır.  
 
Eğer  FEXADYNE®’nin etkisinin  çok güçlü  veya zayıf  olduğuna  dair bir izleniminiz  var ise 
doktorunuz veya eczacınız ile konuşunuz.  
 
Kullanmanız  gerekenden  daha  fazla  FEXADYNE® kullandıysanız  
Doz aşımının  belirtileri  sersemlik , baş dönmesi , yorgunluk  ve ağız kuruluğunu  içerir.  Absorbe 
edilmemiş herhangi bir tıbbi ürünü elimine etmek için standart önlemler düşünülmelidir.  
 
FEXADYNE®’den kullanmanız  gerekenden  fazlasını  kullanmışsanız,  bir doktor  veya eczacı  ile 
konuşunuz.  
 
FEXADYNE®’i kullanmayı  unutursanız  
Unutulan  dozları  dengelemek  için çift doz almayınız.  
 
Bir sonraki dozu doktorunuzun önerdiği şekilde normal zamanında alınız.  
 
FEXADYNE® ile tedavi  sonlandırıldığında  oluşabilecek  etkiler  
FEXADYNE® tedavisini doktorunuzun  onayı  olmadan  bırakırsanız;  ciltte  kızarıklık  ve kaşıntı 
gibi yakınmalarınız tekrar başlayabilir.  
 
Bu ilacın kullanımıyla ilgili başka sorularınız varsa, doktorunuza veya eczacınıza sorunuz.  
 
4. Olası  yan etkiler  nelerdir?  
 
Tüm ilaçlar gibi FEXADYNE®’nin içeriğinde bulunan maddelere duyarlı ol an kişilerde yan  
etkiler olabilir.  
 
Yan etkiler  aşağıdaki  kategorilerde  gösterildiği  şekilde  sıralanmıştır: 
Çok yaygın  : 10 hastanın en az 1’inde görülebilir.  
Yaygın   : 10 hastanın birinden az, fakat 100 hastanın birinden fazla görülebilir. 
Yaygın olmayan : 100 hastanın birinden az, fakat 1.000 hastanın birinden fazla görülebilir. 
Seyrek    : 1.000  hastanın  birinden  az, fakat  10.000  hastanın  birinden  fazla  görülebilir. 
Çok seyrek  : 10.000 hastanın birinden az görülebilir.  
Bilinmiyor  : Eldeki  verilerden hareketle tahmin edilemiyor .  
 
Aşağıdakilerden  biri olursa,  FEXADYNE®’i almayı  durdurunuz  ve DERHAL 
doktorunuza bildiriniz veya size en yakın hastanenin acil servisine başvurunuz:  
 
• Zorlukla  ve hırıltılı  bir şekilde  nefes almaya  başlarsanız  
• Yüz,  dil veya  boğazınızda, yutmayı  veya  nefes  almayı  zorlaştıracak  ani bir şişme 
(anjiyoödem), göğüs sıkışması, nefes almada zorluk (dispne), ciltte kızarma gibi anafilaktik 
reaksiyonlar  ortaya  çıkarsa  
 
Bunların  hepsi  çok ciddi  yan etkilerdir.  Eğer  bunlardan  biri sizde  mevcut  ise, FEXADYNE®’e 
karşı ciddi alerjik reaksiyonunuz var demektir. Acil tıbbi müdahaleye veya hastaneye 
yatırılmanıza gerek olabilir.  5/6  Aşağıdakilerden  herhangi  birini  fark ederseniz,  doktorunuza  söyle yiniz:   
Yaygın  
• Baş ağrısı  
• Uyuşukluk  
• Baş dönmesi  
• Bulantı  
Yaygın  olmayan:  
• Yorgunluk /uyku hali  
 
Bilinmiyor:  
• Uykusuzluk  
• Sinirlilik  
• Uyku  bozuklukları  veya  kabuslar/aşırı  rüya görme  (paroniri)  
• Kalp  atımının  hızlanması  (taşikardi)  
• Çarpıntı  (palpitasyon)  
• İshal  
• Döküntü  
• Kurdeşen  (ürtiker)  
• Kaşıntı  
• Ağız kuruluğu  
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer  alan “İlaç  Yan Etki Bildirimi” ikonuna tıklayarak ya  da 0 
800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. FEXADYNE®’nin saklanması  
FEXADYNE®’i çocukların  göremeyeceği,  erişemeyeceği  yerlerde  ve ambalajında  saklayınız.  
25°C  altındaki  oda sıcaklığında  ve orijinal  ambalajında  saklayınız.  
 
Son kullanma  tarihiyle  uyumlu  olarak  saklayınız.  
Ambalajdaki  son kullanma  tarihinden  sonra  FEXADYNE®’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz  
 
Ruhsat  sahibi:  
ALİ RAİF  İLAÇ  SANAYİ  A.Ş. 
Kağıthane/İstanbul  
 
Üretim  yeri:  
ALİ RAİF  İLAÇ  SANAYİ  A.Ş. 
Başak şehir /İstanbul  
 6/6  Bu kullanma  talimatı  ...............  tarihinde  onaylanmıştır . 
 