KISA ÜRÜN BİLGİSİ
1. BEŞERİ TIBBİ ÜRÜNÜN ADI
KURSEPT %19 + %1 krem
2. KALİTATİF VE KANTİTATİF BİLEŞİM
Etkin maddeler:
1 g krem içerisinde:
Alüminyum hidroksiklorit 190 mg
Triklozan 10 mg
Yardımcı maddeler:
1 g krem içerisinde:
Bütil hidroksianizol (E320) 0,1 mg
Setostearil alkol 50 mg
Yardımcı maddeler için 6.1.’e bakınız.
3. FARMASÖTİK FORM
Krem
Beyaz renkli, bağdaşık (homojen), hafif parfüm kokulu.
4. KLİNİK ÖZELLİKLER
4.1. Terapötik endikasyonlar
KURSEPT, antimikrobiyal etkinin de gerekli görüldüğü her türlü hiperhidrozis; özellikle
koltuk altı, ayak ve ellerde görülen aşırı terleme nedeniyle oluşan ve uygun ortamda kısmen
mikroorganizmaların faaliyeti sonucu ortaya çıkan koku yayılmasına karşı kullanılır. Deri
kıvrımlarında sık görülen ve aşırı terlemeler sonucu ortaya çıkan ikincil enfeksiyonlarda ve
intertrigo, yürüyüş esnasında oluşabilecek ayaktaki büllerin önlenmesinde KURSEPT
kullanılabilir.
4.2. Pozoloji ve uygulama şekli
Pozoloji / uygulama sıklığı ve süresi:
Doktor tarafından başka bir şekilde önerilmediği takdirde KURSEPT; akşamları yatmadan
önce gerekli görülen bölgeye sürülür.
KURSEPT’in ilk 3-4 gün günde 1 kez, sonrasında ise her 2 veya 3 günde 1 kez geceleri
kullanımı genellikle yeterli olur.
Uygulama şekli:
Sadece topikal olarak uygulanır.
Özel popülasyonlara ilişkin ek bilgiler:
Böbrek / Karaciğer yetmezliği:
Böbrek / karaciğer yetmezliğinde KURSEPT'in etkiliği ve güvenliliği araştırılmamıştır.
Sayfa 1 / 5Pediyatrik popülasyon:
Pediyatrik hastalarda KURSEPT'in etkiliği ve güvenliliği araştırılmamıştır.
Geriyatrik popülasyon:
Geriyatrik hastalarda KURSEPT'in etkiliği ve güvenliliği araştırılmamıştır.
4.3. Kontrendikasyonlar
Alüminyum hidroksiklorite, triklozana veya KURSEPT'in herhangi bir bileşenine alerjisi veya
aşırı duyarlılığı olan hastalarda kontrendikedir.
4.4. Özel kullanım uyarıları ve önlemleri
KURSEPT haricen kullanılır.
Gözlerle temas ettirilmemelidir.
Enfekte olmuş cilde ve açık yaraların üzerine KURSEPT uygulanmasından kaçınılmalıdır.
Bazı bireylerde KURSEPT kullanımı sonrası cilt üzerinde aşırı kuruluk görülebilir. Doz ve
kullanım sıklığının azaltılmasıyla, bu durum kolaylıkla normal hale gelebilmektedir.
KURSEPT, kumaşlar ile temas ettirilmemelidir.
Çocukların göremeyeceği ve erişemeyeceği yerlerde saklanmalıdır.
KURSEPT'in içeriğinde bulunan:
 Bütil hidroksianizol (E320); lokal deri reaksiyonlarına (örneğin, kontak dermatite) ya
da gözlerde ve mukoz membranlarda iritasyona,
 Setostearil alkol; lokal deri reaksiyonlarına (örneğin, kontak dermatite) neden olabilir.
4.5. Diğer tıbbi ürünler ile etkileşimler ve diğer etkileşim şekilleri
Bilinen bir etkileşimi yoktur.
Özel popülasyonlara ilişkin ek bilgiler
Bu konuda yapılmış bir çalışma bulunmamaktadır.
Pediyatrik popülasyon
Bu konuda yapılmış bir çalışma bulunmamaktadır.
4.6. Gebelik ve laktasyon
Genel tavsiye:
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Topikal olarak kullanılan KURSEPT'in, gebelik potansiyeli bulunan kadınlar ve doğum
kontrolü üzerindeki etkisi ile ilgili veri bulunmamaktadır.
Gebelik dönemi
Alüminyum hidroksikloritin ve triklozanın gebe kadınlarda kullanımına ilişkin yeterli veri
mevcut değildir.
Sayfa 2 / 5Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
KURSEPT gerekli olmadıkça gebelik döneminde kullanılmamalıdır.
Alüminyum hidroksiklorit topikal olarak deriden emilmemektedir.
Laktasyon dönemi
Alüminyum hidroksikloritin ve triklozanın insan sütüyle atılıp atılmadığı bilinmemektedir.
Alüminyum hidroksikloritin ve triklozanın süt ile atılımı hayvanlar üzerinde araştırılmamıştır.
Emzirmenin durdurulup durdurulmayacağına ya da KURSEPT tedavisinin durdurulup
durdurulmayacağına / tedaviden kaçınılıp kaçınılmayacağına ilişkin karar verilirken,
emzirmenin çocuk açısından yararı ve KURSEPT tedavisinin emziren anne açısından yararı
dikkate alınmalıdır.
Alüminyum hidroksiklorit topikal olarak deriden emilmemektedir.
Üreme yeteneği / Fertilite
Üreme yeteneği üzerine bilinen bir etkisi yoktur.
4.7. Araç ve makine kullanımı üzerindeki etkiler
KURSEPT kullanımının araç ve makine kullanımına bilinen bir etkisi bulunmamaktadır.
4.8. İstenmeyen etkiler
Aşağıdaki sıklık grupları kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000; çok seyrek (<1/10.000); bilinmeyen (eldeki verilerden hareketle
tahmin edilemiyor)
Bağışıklık sistemi hastalıkları
Çok seyrek: Alerjik reaksiyonlar, hipersensitivite ve anaflaksi.
Deri ve deri altı doku hastalıkları
Çok yaygın: Tedavi edilen alanlarda geçici yanma, kaşıntı, iğne batması hissi, karıncalanma.
Bilinmeyen sıklıkta: Aşırı kuruluk
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
KURSEPT kullanımı sonucu doz aşımı gelişmesi konusunda bir bilgi bulunmamaktadır.
Sayfa 3 / 55. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Antihidrotikler
ATC Kodu: D11AA
Alüminyum hidroksiklorit; antihidrotik, antibakteriyel ve antifungal etkilere sahip bir
alüminyum tuzudur.
Alüminyum tuzları; ekrin ter bezlerinin kanallarına fiziksel blokaj yaparak, salgılanan terin
yüzeye gelmesini önler ve bu şekilde antiperspiran etkilerini gösterirler.
Alüminyum hidroksiklorit, antibakteriyel ve antifungal etkileri ile uygulama bölgesinde
ikincil enfeksiyonların ve kötü kokuların oluşmasını önlemeye yardımcı olur.
Triklozan ise, Gram (+) ve Gram (-) bakterilere, bazı mayalara ve küflere karşı geniş etki
spektrumuna sahip antimikrobiyal bir maddedir. Düşük konsantrasyonlarda lipit sentezini
bloke ederek bakteriyostatik etki gösterir; yüksek konsantrasyonlarda ise membran
destabilizasyonu ve K+ çıkışının indüklenmesi ile hızlı bakterisit etki göstermektedir.
Triklozan ayrıca topikal uygulama sonrası antienflamatuvar etki gösterir.
5.2. Farmakokinetik özellikler
Genel Özellikler
Anorganik bir alüminyum bileşiği olan alüminyum hidroksiklorit deriden emilmemektedir.
Alüminyum hidroksikloritin dermatofarmakokinetiği ile ilgili bilgi bulunmamaktadır.
Triklozanın farmakokinetiği ile ilgili bilgiler ise aşağıda belirtilmiştir.
Emilim: Uygulanan triklozan dozunun %10'unundan daha az bir miktarı deriden emilir
(ortalama % 5,9).
Dağılım: Veri yoktur.
Biyotransformasyon: Triklozanın metabolizasyonu sırasında glukuronid ve sülfat
metabolitleri oluşmaktadır.
Eliminasyon: Emilen triklozanın büyük bir kısmı ilk 24 saat içerisinde daha çok idrar yoluyla
atılmaktadır. Ortalama eliminasyon yarılanma ömrü 10-11 saat civarındadır.
Doğrusallık / doğrusal olmayan durum: Bu konuda yapılmış bir çalışma bulunmamaktadır.
5.3. Klinik öncesi güvenlilik verileri
Alüminyum hidroksiklorit ve triklozan için bu konuda yapılmış bir çalışma mevcut değildir.
6. FARMASÖTİK ÖZELLİKLER
6.1. Yardımcı maddelerin listesi
Beyaz yumuşak vazelin
Setostearil alkol
İzopropilmiristat
Gliserinmonostearat
Siklometikon
Sıvı parafin
Polisorbat 20
Polisorbat 80
Sayfa 4 / 5Klorheksidin hidroklorür
Bütil hidroksianizol (E320)
Parfüm (koku maddesi)
Saf su
6.2. Geçimsizlikler
Bilinen bir geçimsizlik yoktur.
6.3. Raf Ömrü
36 ay.
6.4. Saklamaya yönelik özel tedbirler
Özel muhafaza şartları mevcut değildir, 25C altındaki oda sıcaklığında saklanmalıdır.
6.5. Ambalajın niteliği ve içeriği
Ağzı plastik kapakla kapatılmış, Kullanma Talimatı ile birlikte, alüminyum tüpte 30 g krem.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
ORVA İlaç San. ve Tic. A.Ş.
Atatürk Organize Sanayi Bölgesi / Çiğli / İzmir
8. RUHSAT NUMARASI
166/100
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 16.12.1993
Ruhsat yenileme tarihi: 25.02.2010
10. KÜB’ÜN YENİLENME TARİHİ
Sayfa 5 / 5