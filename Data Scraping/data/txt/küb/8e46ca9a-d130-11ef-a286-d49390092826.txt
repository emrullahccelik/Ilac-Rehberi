KISA ÜRÜN BİLGİSİ
1. BEŞERİ TIBBİ ÜRÜNÜN ADI
PENTASA 1 g uzatılmış salımlı tablet
2. KALİTATİF VE KANTİTATİF BİLEŞİM
Etkin madde:
Her bir tablet 1000 mg mesalazin içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Uzatılmış salımlı tablet
Beyazımsı gri ile soluk kahverengi arası, benekli, oval tabletler. Her iki yüzde PENTASA
baskısı bulunmaktadır.
4. KLİNİK ÖZELLİKLER
4.1 Terapötik endikasyonlar
PENTASA hafif ile orta dereceli ülseratif kolit ve Crohn hastalığının tedavisinde endikedir.
4.2 Pozoloji ve uygulama şekli
Pozoloji, uygulama sıklığı ve süresi:
Ülseratif kolit
Aktif hastalığın tedavisinde
Erişkinler: Dozaj bireye göre belirlenmelidir. Bunun için, günde 4
g’a kadar bölünmüş dozlar halinde uygulanır.
Çocuklar (6 yaş ve Dozaj bireye göre belirlenmelidir. Bunun için, günde kg
üzerindekiler): başına 30 – 50 mg ile başlayan bölünmüş dozlar halinde
tavsiye edilir. Günde maksimum doz kg başına 75 mg,
bölünmüş dozlar şeklinde tavsiye edilir. Toplam doz
günde 4 g’ı aşmamalıdır (önerilen erişkin doz).
1/10Devam tedavisinde
Erişkinler: Dozaj bireye göre belirlenmelidir. Bunun için, tavsiye
edilen doz, günde 1 defa 2 g mesalazin’dir. Bu doz,
bölünmüş dozlar halinde de alınabilir.
Çocuklar (6 yaş ve Dozaj bireye göre belirlenmelidir. Bunun için, günde (kg)
üzerindekiler): başına 15 – 30 mg mesalazin ile başlayan bireysel dozaj
bölünmüş dozlar halinde tavsiye edilir. Toplam doz günde
2 g’ı aşmamalıdır (önerilen erişkin doz).
Genel olarak erişkin dozunun yarısı 40 kg ağırlığına kadar olan çocuklara ve normal erişkin
dozu da 40 kg üzerindeki çocuklara verilebilir.
Crohn Hastalığı
Aktif hastalığın tedavisinde
Erişkinler : Günde 4 g’a kadar bölünmüş dozlar halinde dozaj bireye
göre belirlenerek uygulanır.
Çocuklar (6 yaş ve Dozaj bireye göre belirlenmelidir. Bunun için, günde (kg)
üzerindekiler): başına 30 – 50 mg mesalazin ile başlayan bireysel dozaj
bölünmüş dozlar halinde tavsiye edilir. Maksimum doz:
Günde kg başına 75 mg bölünmüş dozlar halindedir.
Toplam doz günde 4 g’ı aşmamalıdır (önerilen erişkin
doz).
Devam tedavisinde
Erişkinler : Günde 4 g’a kadar bölünmüş dozlar halinde dozaj bireye
göre belirlenerek uygulanır.
Çocuklar (6 yaş ve Dozaj bireye göre belirlenmelidir. Bunun için, günde (kg)
üzerindekiler): başına 15 – 30 mg mesalazin ile başlayan bireysel dozaj
bölünmüş dozlar halinde tavsiye edilir. Toplam doz günde
4 g’ı aşmamalıdır (önerilen erişkin doz).
Genel olarak erişkin dozunun yarısı 40 kg ağırlığına kadar olan çocuklara ve normal erişkin
dozu da 40 kg üzerindeki çocuklara verilebilir.
Uygulama şekli:
Uzatılmış salımlı tabletler çiğnenmemelidir. Tabletlerin yutulmasını kolaylaştırmak için
tabletler 50 ml soğuk suda eritilip karıştırılabilir ve hemen içilebilir.
Özel popülasyonlara ilişkin ek bilgiler:
Böbrek/Karaciğer yetmezliği: PENTASA ağır karaciğer ya da böbrek yetmezliğinde
kullanılmamalıdır.
Geriyatrik popülasyon: Veri yoktur.
Pediyatrik popülasyon: 6 - 18 yaş arasındaki çocuklar için sınırlı veri bulunmaktadır.
2/104.3 Kontrendikasyonlar
Ürünün içinde bulunan mesalazin veya herhangi bir yardımcı maddesine veya salisilatlara karşı
hassasiyet olan hastalarda, ağır karaciğer ve/veya böbrek yetmezliği olanlarda kontrendikedir.
4.4 Özel kullanım uyarıları ve önlemleri
Sulfasalazine karşı alerji veya hassasiyet gösteren çoğu hastada benzer reaksiyonlar olmaksızın
PENTASA kullanılabilir. Ancak, sulfasalazine karşı alerjisi olduğu bilinen hastalarda tedavi
uygulanırken dikkat edilmelidir (salisilatlara karşı alerji riski). Akut semptomların intoleransı
örneğin karın bölgesinde kramplar, akut karın ağrısı, ateş, ciddi başağrısı ve döküntü
durumunda tedavi hemen kesilmelidir.
Karaciğer fonksiyon bozukluğu olan hastalarda dikkatle kullanılmalıdır. ALT veya AST gibi
karaciğer fonksiyon parametreleri tedavi öncesinde ve tedavi sırasında hekim tarafından
değerlendirilmelidir.
Böbrek yetmezliği olan hastalarda kullanımı tavsiye edilmez. Böbrek fonksiyonları (örneğin
serum kreatinin), özellikle tedavinin başlangıcında rutin olarak kontrol edilmelidir. İdrar
durumunun tedavi öncesinde ve tedavi sırasında idrar ölçüm çubuğu ile hekim tarafından
belirlenmesi önerilmektedir. Tedavi sırasında böbrek fonksiyon bozukluğu gelişen hastalarda,
mesalazine bağlı nefrotoksisiteden kuşkulanılmalıdır. NSAID’ler ve azatioprin gibi bilinen
diğer nefrotoksik ilaçlarla birlikte kullanılması renal reaksiyonların riskini arttırabilir ve buna
bağlı olarak renal fonksiyonun izlenme sıklığı artırılmalıdır.
Özellikle astım gibi akciğer hastalığı olan hastalar tedavinin seyri esnasında dikkatlice takip
edilmelidir.
Mesalazinin neden olduğu kardiyak aşırı duyarlılık reaksiyonları (miyo- ve perikardit) nadiren
bildirilmiştir. Mesalazin ile çok nadir ciddi kan diskrazileri bildirilmiştir. Kan sayımındaki
farklılıkları gözlemek için kan testi tedavi öncesi ve tedavi sırasında önerilmektedir. Bölüm
4.5’te belirtildiği gibi, azatioprin, 6-merkaptopurin veya tiyoguanin alan hastalarda eş zamanlı
mesalazin kullanımı kan diskrazisi riskini artırabilir. Bu tip istenmeyen etkiler görülürse veya
şüphe edilirse tedavi durdurulmalıdır.
Tedavi başlangıcından 14 gün sonra takip amaçlı testlerin ve 4’er hafta ara ile de devamındaki 2
veya 3 testin yaptırılması önerilmektedir. Eğer bulgular normal ise takip testleri 3 ayda bir;
ancak başka semptomlar ortaya çıkarsa testler hemen yaptırılmalıdır.
4.5 Diğer tıbbi ürünler ile etkileşimler ve diğer etkileşim şekilleri
PENTASA ile azatioprin veya 6-merkaptopurinin veya tiyoguanin birlikte tedavisi birçok
çalışmada miyelosüpresyon etkisinin sıklığını arttırmakta ve etkileşim olduğu görülmektedir.
Bununla birlikte mekanizmanın ardındaki etkileşim tam olarak tespit edilmemiştir. Akyuvar
sayımının düzenli takip edilmesi önerilmektedir ve tiopurinlerin dozaj rejimi buna göre
ayarlanmalıdır.
Mesalazinin varfarinin antikoagulan etkisini düşürdüğü konusunda çok az kanıt bulunmaktadır.
3/104.6 Gebelik ve laktasyon
Genel tavsiye
Gebelik kategorisi B.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Lütfen aşağıdaki ‘Gebelik dönemi’ bölümüne bakınız.
Gebelik dönemi
PENTASA, gebelik sırasında dikkatli kullanılmalıdır ve doktorun görüşüne bağlı olarak,
muhtemel faydaları muhtemel zararlarını aştığında kullanılmalıdır.
Mesalazinin plasenta bariyerini geçtiği bilinmektedir ve göbekbağındaki kordon plazma
konsantrasyonu maternal plazmadaki konsantrasyonundan daha azdır. Metabolit asetil-
mesalazin kordon ve maternal plazmada benzer konsantrasyonda bulunmaktadır. Bir çok
çalışmada teratojenik etki rapor edilmemiştir ve insanlarda kullanımına ilişkin önemli bir risk
bulunmamaktadır. Oral mesalazin ile hayvanlar üzerinde yapılan çalışmalarda hamilelikte,
embriyo/fötal oluşumu, doğum veya doğum sonrası gelişimde doğrudan veya dolaylı olarak bir
etki gözlemlenmemektedir. PENTASA ile tedavi edilen annelerin yenidoğanlarında kan
hastalıkları (pansitopeni, lökopeni, trombositopeni, anemi) bildirilmiştir.
Laktasyon dönemi
PENTASA, laktasyon sırasında dikkatli kullanılmalıdır ve doktorun görüşüne bağlı olarak,
muhtemel faydaları muhtemel zararlarını aştığında kullanılmalıdır. Mesalazin anne sütüne
geçer. Mesalazinin sütteki konsantrasyonu anne kanındakinden düşüktür. Ancak, asetil-
mesalazin metabolitinin konsantrasyonu aynı ya da fazla olabilir. Bebeklerini emziren
kadınlarda oral mesalazin kullanımı üzerindeki deneyim kısıtlıdır. PENTASA ile laktasyon
sırasında kontrollü çalışmalar yürütülmemiştir. Yenidoğanda diyare gibi aşırı duyarlık
reaksiyonları göz önünde bulundurulmalıdır. Eğer bebekte diyare devam ederse, anne sütü
kesilmelidir.
Üreme yeteneği/Fertilite
Veri yoktur.
Hayvanlar üzerinde yapılan deneylerde mesalazinin erkek veya dişi cinste fertilite üzerine etki
etmediği gözlemlenmektedir.
4.7 Araç ve makine kullanımı üzerindeki etkiler
PENTASA, araç ve makine kullanımını etkilemez.
4.8 İstenmeyen etkiler
Klinik çalışmalarda en fazla görülen istenmeyen etkiler diyare, bulantı, karın ağrısı, baş ağrısı,
kusma ve döküntü olmuştur. Aşırı duyarlılık reaksiyonları ve ilaca bağlı ateş zaman zaman
görülebilir.
4/10İstenmeyen etkiler aşağıdaki sınıflama kullanılarak sıklık gruplarına ayrılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Çok seyrek: Eozinofili (alerjik reaksiyonlara ilişkin olarak), kan sayımında değişiklik (anemi,
aplastik anemi, lökopeni (granülositopeni ve nötropeni dahil), trombositopeni, agranülositozis,
pansitopeni
Bağışıklık sistemi hastalıkları:
Çok seyrek: Pankolit
Bilinmiyor: Aşırı duyarlılık reaksiyonları
Sinir sistemi hastalıkları
Yaygın: Baş ağrısı
Seyrek: Baş dönmesi
Çok seyrek: Periferik nöropati
Kardiyak hastalıklar
Seyrek: Miyo*- ve perikardit*
Solunum, göğüs bozuklukları ve mediyastinal hastalıklar
Çok seyrek: Alerjik ve fibrotik akciğer reaksiyonları (dispne, öksürük, bronkospazm, alerjik
alveolit, pulmoner eozinofili, interstisyel akciğer hastalığı, pulmoner infiltrasyon, pnömoni
dahil)
Gastrointestinal hastalıklar
Yaygın: Diyare, karın ağrısı, bulantı, kusma
Seyrek: Amilaz artışı, akut pankreatit*, şişkinlik (midede çok fazla gaz birikmesi)
Hepato-biliyer hastalıklar
Çok seyrek: Karaciğer enzimleri kolestaz parametreleri ve bilirubin artışı, hepatotoksisite
(hepatit*, kolestatik hepatit, siroz, karaciğer yetmezliği dahil)
Deri ve derialtı dokusu hastalıkları
Yaygın: Döküntü (ürtiker, eritematöz döküntü dahil)
Çok seyrek: Geçici saç dökülmesi
Kas-iskelet bozuklukları, bağdokusu ve kemik hastalıkları
Çok seyrek: Miyalji, artralji, lupus eritematöz benzeri reaksiyonlar
Böbrek ve idrar yolu hastalıkları
Çok seyrek: Renal fonksiyon bozukluğu (akut ve kronik interstisyel nefrit*, nefrotik sendrom
böbrek yetmezliği dahil), idrar renginde değişiklik
5/10Üreme sistemi hastalıkları
Çok seyrek: Oligospermi (geri dönüşlü)
Genel bozukluklar ve uygulama bölgesine ilişkin hastalıkları
Bilinmiyor: İlaca bağlı ateş
(*) Mesalazine bağlı miyo-ve perikardit, pankreatit, nefrit ve hepatit oluşum mekanizması
bilinmemektedir. Ancak bu reaksiyonların alerjik olabileceği düşünülmektedir.
Yukarıda belirtilen bozuklukların bazıları enflamatuvar barsak hastalıklarının bizzat kendi
süreçlerinde de görülebilmektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Hayvanlarda deneyim: Domuzlarda 5 g/kg’a kadar tek oral mesalazin dozları, ya da sıçanlarda
920 mg/kg tek intravenöz mesalazin dozları letal olmamıştır.
İnsanlarda deneyim: PENTASA’nın doz aşımı ile böbrek veya hepatik toksisite göstermeyen
sınırlı klinik çalışma mevcuttur. Spesifik bir antidot bulunmamaktadır ve tedavi semptomatik
ve destekleyicidir. Bir ayda günlük 8 g doz alan hastaların herhangi bir advers etki içermeyen
raporları bulunmaktadır.
İnsanlarda doz aşımı tedavisi: Hastanede semptomatik tedavi uygulanır. Böbrek fonksiyonları
yakından takip edilmelidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: İntestinal antienflamatuar ajanlar
ATC kodu: A07 EC02
Mesalazin uzun zamandır ülseratif kolit ve Crohn hastalığının tedavisinde kullanılan
sülfasalazinin aktif birimidir.
Klinik çalışmalar, oral ve rektal her iki uygulama yoluyla alınan mesalazinin barsak enflamatuar
dokusu üzerine terapötik etkisinin sistemik değil lokal olduğunu göstermektedir.
Tüm enflamatuvar barsak hastalığı olan kişilerin enflamasyonlu barsak dokusunda lökosit
göçünde artış, anormal sitokin üretimi, özellikle lökotrien B4 olmak üzere araşidonik asit
metabolitlerinin üretiminde artış ve serbest radikal oluşumunda artış inflamatuvar barsak
hastalığı olanlarda hep vardır. Mesalazinin, lökosit kemotaksisini inhibe eden, sitokin ve
6/10lökotrien üretimini azaltan ve serbest radikalleri uzaklaştıran hem in-vitro hem de in-vivo
farmakolojik etkileri vardır. Yukarıda bahsedilen mekanizmaların hangisinin mesalazinin klinik
etkinliğini göstermede esas rolü oynadığı henüz bilinmemektedir.
Ülseratif kolit hastalarında kolorektal kanser (KRK) gelişim riski özellikle yaygın hastalığı
olanlarda, 8 yıldan fazla hastalık seyri olanlarda, birinci dereceden aile hikayesinde KRK
olanlarda veya primer sklerozan kolanjitin eşlik ettiği hastalarda artmaktadır. Kolit bağlantılı
KRK riskinin, ülseratif kolit başlangıcından sonra 10. yılda %2, 20. yılda %8 ve 30. yılda %18
olacağı tahmin edilmektedir.
334 KRK ve 140 displazi vakasını içeren toplam 1932 ülseratif kolit hastasının bulunduğu 9
gözlemsel çalışmanın (3 kohort ve 6 vaka kontrol çalışması) bir metaanalizinde, KRK’de ve
ilaveten KRK ile displazinin kombine değerlendirildiği analizlerde, mesalazin ile tedavi edilen
hastalarda yaklaşık olarak riskin %50 azaldığı gösterilmektedir.
>1.2 g/gün mesalazinin kemopreventif etkisi gösteren günlük doz kayıtlarının tutulduğu
çalışmaları içeren meataanaliz, KRK riskindeki azalmanın doza bağımlı olduğunu ileri
sürmektedir. Ayrıca, kemopreventif etkinin ömürboyu alınan mesalazin dozu ile de bağlantılı
olduğu da ortaya konmuştur. Buna ek olarak, mesalazin idame tedavisine uyuncun KRK riskini
azalttığı görülmektedir.
Deneysel modeller ve hasta biyopsilerinde mesalazinin gözlemlenen etkisi, kolit bağlantılı
KRK’nin gelişiminde yer alan enflamasyon bağımlı ve enflamasyon bağımlı olmayan sinyal
iletim yolaklarının baskılanması sayesinde, kolorektal kanser gelişiminin önlenmesinde
mesalazinin rolünü desteklemektedir.
5.2 Farmakokinetik özellikler
Genel özellikler
Mesalazinin etkisi bağırsağın hasta mukoza bölümü ile doğrudan temasına bağlıdır.
Emilim:
PENTASA uzatılmış salımlı tablet, etilselüloz kaplı mesalazin mikrogranülleri içermektedir.
Oral uygulamadan ve tabletin dağılmasından sonra her bir mikrogranülden barsağın herhangi bir
pH’sında gastrointestinal sistem boyunca devamlı olarak mesalazin salınır.
Oral uygulamadan bir saat sonra besin alımına bağlı olmaksızın mikrogranüller duodenuma
varır. Sağlıklı insanda ince barsak geçiş zamanı ortalama 3 – 4 saattir.
Sağlıklı insanlarda yapılan idrar toplama çalışmalardan elde edilen bilgilere göre oral dozun %
30 – 50’si absorbe olmaktadır. Bunun büyük bir kısmı ince barsaktan gerçekleşir. Uygulamadan
15 dakika sonra mesalazin plazmaya geçer ve 1 – 4 saat sonra plazmada maksimum seviyeye
ulaşır. Plazma konsantrasyonu yavaş yavaş düşer ve 12 saat sonunda tespit edilemeyen seviyede
olur. Asetil-mesalazin konsantrasyon eğrisi de aynı yolu takip eder fakat konsantrasyonu
genellikle yüksek ve atılımı yavaştır. Oral yoldan 500 mg x 3 ve 2 g x 3 doz alındığında asetil-
mesalazin ve mesalazinin metabolik oranı 3.5 – 1.3’tür. Bu durum doygunlukla değişebilen
doza bağımlı bir asetilasyon gerçekleştiğini göstermektedir.
7/10Günlük 1.5 g, 4 g, 6 g’lık dozlar sonucu mesalazinin kararlı durum plazma konsantrasyonları
sırasıyla 2 µmol/L, 8 µmol/L ve 12 µmol/L olarak bildirilmiştir. Asetil-mesalazin için ise bu
değerler 6 µmol/L, 13 µmol/L, ve 16 µmol/L’dir.
Oral olarak alınan mesalazinin geçişi ve serbest kalması besin alımına bağlı değilken, sistemik
absorpsiyonu besin alımıyla azalır.
Dağılım:
Mesalazin ve asetil-mesalazin kan-beyin bariyerini geçmez. Mesalazinin proteinlere bağlanma
kapasitesi %50, asetil-mesalazininki ise %80’dir.
Biyotransformasyon:
Mesalazin, hem pre-sistemik olarak barsak mukozasında hem de sistemik olarak karaciğerde N-
asetil-mesalazine (asetil-mesalazin) metabolize olur. Bir miktar asetilasyon, kolon bakterileri
tarafından da gerçekleştirilmektedir. Bu asetilasyon işlemi hastanın asetilatör fenotipine bağlı
değildir.
Asetil-mesalazinin klinik olarak inaktif olduğu düşünülmektedir. Ancak bu durum henüz teyit
edilmemiştir.
Eliminasyon:
Saf mesalazinin plazmada yarılanma ömrü 40 dakika, asetil-mesalazinin ise yaklaşık 70
dakikadır. Mesalazin, gastrointestinal kanal boyunca PENTASA’dan devamlı salındığı için oral
uygulamadan sonraki eliminasyon yarılanma ömrünü hesaplamak mümkün değildir. Ancak, oral
uygulamayı takiben 5 günlük tedavi sonunda kararlı durum plazma düzeylerine ulaşılır.
Mesalazin ve asetil-mesalazin, idrar ve feçes ile atılmaktadır. İdrarla, esas olarak asetil-
mesalazin atılmaktadır.
Doğrusallık/Doğrusal olmayan durum:
Veri yoktur.
Hastalardaki karakteristik özellikler
Yaş:
Geçerli değildir.
Cinsiyet:
Geçerli değildir.
Böbrek / Karaciğer yetmezliği:
Böbrek ve/veya karaciğer yetmezliği olan hastalarda, yetmezlik sonucunda ortaya çıkan
eliminasyon oranında azalma ve sistemik mesalazin konsantrasyonunda artış, nefrotoksik advers
reaksiyon riskinde yükselmeye yol açabilir.
Diğer:
Oral uygulamadan sonra mesalazinin intestinal mukozaya geçişi, aktif enflamatuar barsak
hastalığında görülen diyare ve barsak asiditesinde artış gibi fizyopatolojik değişikliklerden
8/10sadece küçük bir oranda etkilenir. İntestinal transit zamanının hızlandığı hastalarda, sistemik
emilimde günlük dozun %20 − 25’i oranında bir azalma gözlenmiştir. Benzer şekilde, fekal
atılımda da buna karşılık gelen bir artış görülmüştür.
5.3 Klinik öncesi güvenlilik verileri
Test edilen her tür hayvanda belirli nefrotoksisite ve olası gastrointestinal toksisite
gösterilmiştir. Nefrotoksisite insanlardaki terapötik dozların 5-10 katı yükseklikteki dozlarda
belirgindir.
Hayvanlar üzerine yapılan deneylerde gastrointestinal kanal, karaciğer veya hematopoietik
sistem ile ilişkili herhangi anlamlı bir toksisite görülmemiştir.
İn vitro test sistemleri ve in vivo çalışmalarda herhangi bir mutajenik veya klastojenik etki
bulunmamıştır. Fare ve sıçanlarda yapılan çalışmalarda bu maddenin, tümör oluşumunda
herhangi bir etkisi olduğuna dair bir kanıt bulunmamıştır.
Oral mesalazin üzerindeki hayvansal deneyler, fertilite, gebelik, embriyo-fetal gelişim, doğum
veya postnatal gelişim bakımından direk veya dolaylı olarak zararlı bir etki göstermemektedir.
Hastalarda reçetelendirilen dozlarda kullanılan mesalazinin çevre için risk taşımadığı
görülmektedir.
6. FARMASÖTİK ÖZELLİKLER
6.1 Yardımcı maddelerin listesi
Magnezyum stearat
Talk
Mikrokristal selüloz
Povidon
Etilselüloz
6.2 Geçimsizlikler
PENTASA ve diğer ilaçlar arasında herhangi bir etkileşme bildirilmemiştir.
6.3 Raf ömrü
36 ay.
6.4 Saklamaya yönelik özel tedbirler
25oC’nin altındaki oda sıcaklığında ışıktan korunarak ve ambalajında saklanmalıdır.
9/106.5 Ambalajın niteliği ve içeriği
Her biri 10 tablet içeren 6 tane veya 15 tane çift katlı alüminyum folyolu blisterler, kullanma
talimatı ile beraber karton kutuda ambalajlanmıştır.
PENTASA 60 tabletlik (10 tabletlik 6 blister) veya 150 tabletlik (10 tabletlik 15 blister)
ambalajlarda sunulmaktadır.
Tüm paket büyüklükleri satılmayabilir.
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürün ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Ferring İlaç San.ve Tic. Ltd. Şti.
Büyükdere Cad. Nurol Plaza No:255 Kat: 13
Maslak 34398 Şişli, İstanbul
Tel: (0212) 335 62 00
Faks: (0212) 285 42 74
e-posta: TR0-info@ferring.com
8. RUHSAT NUMARASI
2015/582
9. İLK RUHSAT TARİHİ / /RUHSAT YENİLEME TARİHİ
İlk ruhsat tarihi: 03.08.2015
Ruhsat yenileme tarihi:
10. KÜB’ÜN YENİLENME TARİHİ
10/10