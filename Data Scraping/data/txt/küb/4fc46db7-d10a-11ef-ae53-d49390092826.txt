KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak
belirlenmesini sağlayacaktır. Sağlık mesleği mensuplarının şüpheli advers reaksiyonları
TÜFAM’a bildirmeleri beklenmektedir. Bakınız Bölüm 4.8 Advers reaksiyonların
raporlanması.
1. BEŞERİ TIBBİ ÜRÜNÜN ADI
STENDRA® 100 mg tablet
2. KALİTATİF VE KANTİTATİF BİLEŞİM
Etkin madde:
Her bir tablet 100 mg avanafil içerir.
Yardımcı maddeler:
Yardımcı maddelerin listesi için bkz. Bölüm 6.1
3. FARMASÖTİK FORM
Tablet
Bir yüzünde “100” baskılı, soluk sarı, oval tabletler.
4. KLİNİK ÖZELLİKLER
4.1 Terapötik endikasyonlar
Yetişkin erkeklerde erektil disfonksiyon tedavisinde endikedir.
STENDRA’nın etkili olabilmesi için cinsel uyarım gerekmektedir.
4.2 Pozoloji ve uygulama şekli
Pozoloji / uygulama sıklığı ve süresi:
Yetişkin erkeklerde kullanımı
Önerilen doz gerektiğinde cinsel aktiviteden yaklaşık 15 ila 30 dakika önce alınan 100 mg’dır
(bkz. Bölüm 5.1). Bireysel etkililik ve tolerabiliteye dayanarak, doz, 200 mg’lık maksimum
doza çıkarılabilir veya 50 mg’a düşürülebilir. Maksimum önerilen doz uygulama sıklığı günde
bir keredir. Tedaviye yanıt için cinsel uyarım gerekmektedir.
Uygulama şekli:
STENDRA oral yolla alınır. Gıda ile birlikte alınırsa, etkinin başlaması açlık durumu ile
kıyaslandığında gecikebilir (bkz. bölüm 5.2).
1Özel popülasyonlara ilişkin ek bilgiler:
Böbrek yetmezliği:
Hafif ila orta şiddetli böbrek yetmezliği (kreatinin klerensi ≥30 mL/dk) olan hastalarda doz
ayarlaması gerekli değildir. STENDRA, şiddetli böbrek yetmezliği (kreatinin klerensi <30
mL/dk) olan hastalarda kontrendikedir (bkz. bölüm 4.3 ve 5.2). Faz 3 çalışmalarına katılan
hafif ila orta şiddetli böbrek yetmezliği olan hastalar (kreatinin klerensi ≥30 mL/dk fakat <80
mL/dk), normal böbrek fonksiyonu olanlar ile karşılaştırıldığında etkililiği azalmıştır.
Karaciğer yetmezliği:
STENDRA, şiddetli karaciğer yetmezliği olan hastalarda (Child Pugh sınıf C) kontrendikedir
(bkz. bölüm 4.3 ve 5.2). Hafif ila orta şiddetli karaciğer yetmezliği olan hastalar (Child Pugh
sınıf A veya B) minimum etkili doz ile tedaviye başlamalı ve toleransa göre pozoloji
ayarlanmalıdır.
Pediyatrik popülasyon:
STENDRA’nın pediyatrik popülasyonda erektil disfonksiyon endikasyonunda ilgili bir
kullanımı yoktur.
Geriyatrik popülasyon (65 yaş ve üzeri):
Yaşlı hastalarda doz ayarlaması gerekli değildir. 70 yaş ve üzeri hastalarda sınırlı veri
bulunmaktadır.
Diyabetli erkeklerde kullanımı:
Diyabetli hastalarda doz ayarlaması gerekli değildir.
Başka tıbbi ürünler kullanan hastalarda kullanımı
CYP3A4 inhibitörleri ile birlikte kullanımı
Avanafilin, güçlü CYP3A4 inhibitörleri (ketokonazol, ritonavir, atazanavir, klaritromisin,
indinavir, itrakonazol, nefazodon, nelfinavir, sakinavir ve telitromisin dahil) ile birlikte
uygulanması kontrendikedir (bkz. bölüm 4.3, 4.4 ve 4.5).
Orta kuvvette CYP3A4 inhibitörleri (eritromisin, amprenavir, aprepitant, diltiazem,
flukonazol, fosamprenavir ve verapamil dahil) ile eşzamanlı tedavi alan hastalarda, avanafilin
önerilen maksimum dozu, dozlar arasında en az 48 saatlik ara ile, 100 mg’ı geçmemelidir
(bkz. bölüm 4.5).
4.3 Kontrendikasyonlar
Etkin madde veya bölüm 6.1’de listelenen yardımcı maddelerden herhangi birine karşı aşırı
duyarlılığı olan hastalarda kontrendikedir.
Organik nitrat veya nitrik oksit donörlerinin (amil nitrit gibi) herhangi bir formunu kullanan
hastalarda kontrendikedir (bkz. bölüm 4.5).
Avanafil dahil olmak üzere, tip 5 fosfodiesteraz (PDE5) inhibitörleri ile riokiguat gibi guanilat
siklaz stimülatörlerinin birlikte uygulanması potansiyel olarak semptomatik hipotansiyona yol
açabileceğinden kontrendikedir (bkz. bölüm 4.5).
2Hekimler, STENDRA’yı reçetelemeden önce, daha önceden kardiyovasküler hastalığı olan
hastalarda cinsel aktivitenin potansiyel kardiyak riskini göz önünde bulundurmalıdırlar.
Avanafil kullanımı aşağıdaki durumlarda kontrendikedir:
− Son 6 ay içerisinde miyokard enfarktüsü, inme veya hayatı tehdit eden aritmi geçiren
hastalar;
− Dinlenme halinde hipotansiyonu (kan basıncı < 90/50 mmHg) veya hipertansiyonu (kan
basıncı >170/100 mmHg) olan hastalar;
− Anstabil anjinası, cinsel birleşme sırasında anjinası olan veya New York Heart Association
tarafından Sınıf 2 veya daha büyük olarak kategorize edilen konjestif kalp yetmezliği olan
hastalar
Şiddetli karaciğer yetmezliği olan hastalar (Child-Pugh C).
Şiddetli böbrek yetmezliği olan hastalar (kreatinin klerensi <30 mL/dk).
Non-arteritik anterior iskemik optik nöropati (NAION) nedeni ile bir gözünde görme kaybı
olan hastalar, bu epizodun önceki PDE5 inhibitörü maruziyeti ile bağlantılı olup olmadığına
bakılmaksızın (bkz. bölüm 4.4).
Kalıtsal dejeneratif retinal hastalığı olduğu bilinen hastalar.
Güçlü CYP3A4 inhibitörleri kullanan hastalar (ketokonazol, ritonavir, atazanavir,
klaritromisin, indinavir, itrakonazol, nefazodon, nelfinavir, sakinavir ve telitromisin dahil)
(bkz. bölüm 4.2, 4.4 ve 4.5).
4.4 Özel kullanım uyarıları ve önlemleri
Farmakolojik tedavi düşünülmeden önce, erektil disfonksiyonu teşhis etmek ve altında yatan
potansiyel sebepleri tespit etmek için, medikal geçmiş incelenmeli ve fiziksel muayene
yapılmalıdır.
Kardiyovasküler durum
Cinsel aktivite ile ilişkili olarak bir kardiyak risk derecesi söz konusu olduğundan, erektil
disfonksiyona yönelik herhangi bir tedaviyi başlatmadan önce, hekimler, hastalarının
kardiyovasküler durumlarını göz önünde bulundurmalıdırlar (bkz. bölüm 4.3). Avanafil, kan
basıncında hafif ve geçici düşüşlerle sonuçlanan vazodilatör özelliklere sahip olup (bkz.
bölüm 4.5), nitratların hipotansif etkisini arttırmaktadır (bkz. bölüm 4.3). Aortik stenoz ve
idiyopatik hipertrofik subaortik stenoz gibi sol ventriküler çıkış tıkanıklığı olan hastalar,
PDE5 inhibitörleri dahil, vazodilatörlerin etkisine duyarlı olabilirler.
Priapizm
4 saat veya daha fazla süren ereksiyon (priapizm) yaşayan hastalara derhal tıbbi yardım
almaları talimatı verilmelidir. Eğer priapizm derhal tedavi edilmez ise, penil dokusu hasarı
meydana gelebilir ve kalıcı iktidarsızlık ile sonuçlanabilir. Avanafil, penisinde anatomik
deformasyon bulunan (angülasyon, kavernozal fibroz veya Peyronie hastalığı gibi) hastalarda
veya priapizme neden olabilecek koşullara sahip olan (orak hücre anemisi, multipl miyelom
veya lösemi gibi) hastalarda dikkatli kullanılmalıdır.
3Görme problemleri
Görme kusurları ve non-arteritik anterior iskemik optik nöropati (NAION) vakaları, diğer
PDE5 inhibitörlerinin kullanımı ile bağlantılı olarak rapor edilmiştir. Hastaya, ani görme
etkileri olması durumunda, STENDRA kullanmayı bırakması ve derhal bir hekime danışması
tavsiye edilmelidir (bkz. bölüm 4.3).
Kanama üzerine etki
İnsan plateletleri ile in vitro çalışmalar, PDE5 inhibitörlerinin tek başlarına platelet
agregasyonu üzerine etkilerinin olmadığını fakat supraterapötik dozlarda nitrik oksit donörü
sodyum nitropruzit’in anti-agregatör etkisini güçlendirdiğini göstermiştir. İnsanlarda, PDE5
inhibitörlerinin tek başına veya asetilsalisilik asit ile birlikte kanama zamanını etkilediği
görülmemektedir.
Avanafilin, kanama bozukluğu veya aktif peptik ülserasyonu olan hastalara uygulanması
hakkında güvenlilik bilgisi bulunmamaktadır. Bu yüzden, avanafil bu hastalara sadece
dikkatli yarar-risk değerlendirmesinden sonra uygulanmalıdır.
İşitme azalması veya ani işitme kaybı
Ani işitme azalması veya kaybı durumunda, hastalara avanafil dahil PDE5 inhibitörlerini
kullanmayı bırakmaları ve acil tıbbi yardım almaları tavsiye edilmelidir. Kulak çınlaması ve
baş dönmesinin eşlik edebildiği bu olayların, PDE5 inhibitörlerinin geçici alımı ile ilişkili
olduğu rapor edilmiştir. Bu olayların PDE5 inhibitörleri kullanımı ile veya diğer faktörler ile
direkt bağlantılı olup olmadığını belirlemek mümkün değildir.
Alfa-blokörler ile eşzamanlı kullanımı
Alfa-blokörler ve avanafilin eşzamanlı kullanımı, ek vazodilatör etkiler nedeni ile bazı
hastalarda semptomatik hipotansiyona yol açabilir (bkz. bölüm 4.5). Aşağıdakilere dikkat
edilmelidir:
• Hastalar, STENDRA’ya başlamadan önce, alfa-blokör tedavisinde stabil olmalıdır. Sadece
alfa-blokör tedavisinde hemodinamik kararsızlık gösteren hastalarda, avanafil ile
eşzamanlı kullanım ile semptomatik hipotansiyon riski artar.
• Alfa-blokör tedavisi ile stabilize olan hastalarda, avanafil 50 mg’lık en düşük dozda
başlatılmalıdır.
• STENDRA’nın uygun bir dozunu halihazırda alan hastalarda, alfa-blokör tedavisi en düşük
dozda başlanmalıdır. Alfa-blokör dozunda adım adım artış, avanafil alındığında kan
basıncının daha da düşmesi ile ilişkili olabilir.
• Avanafil ve alfa-blokörlerin birlikte kullanımının güvenliliği, intravasküler hacim azalması
ve diğer anti-hipertansif tıbbi ürünler dahil başka değişkenler tarafından etkilenebilir.
CYP3A4 inhibitörleri ile eşzamanlı kullanım
Avanafilin, ketokonazol veya ritonavir gibi CYP3A4’ün güçlü inhibitörleri ile eşzamanlı
kullanımı kontrendikedir (bkz. bölüm 4.2, 4.3 ve 4.5).
Diğer erektil disfonksiyon tedavileri ile eşzamanlı kullanım
4STENDRA ve diğer PDE5 inhibitörlerinin veya erektil disfonksiyon için diğer tedavilerin
kombinasyonlarının güvenlilik ve etkililiği incelenmemiştir. Hastalar, bu kombinasyonlarda
STENDRA almamaları konusunda bilgilendirilmelidir.
Alkol ile eşzamanlı kullanım
Avanafil ile birlikte alkol tüketimi semptomatik hipotansiyon potansiyelini artırabilir (bkz.
bölüm 4.5). Hastalar, avanafil ve alkolün eşzamanlı kullanımının hipotansiyon, baş dönmesi
veya senkop olasılığını artırabileceği konusunda uyarılmalıdır. Hekimler ayrıca hastaları
postural hipotansif semptomları durumunda ne yapılması gerektiği konusunda
bilgilendirmelidir.
İncelenmeyen popülasyonlar
Avanafil, omurilik hasarı veya başka nörolojik bozukluk nedeni ile erektil disfonksiyonu olan
ve şiddetli böbrek veya karaciğer yetmezliği olan hastalarda değerlendirilmemiştir.
4.5 Diğer tıbbi ürünler ile etkileşimler ve diğer etkileşim şekilleri
Avanafil ile farmakodinamik etkileşim potansiyeli
Nitratlar
Avanafilin plasebo ile kıyaslandığında sağlıklı gönüllülerde nitratların hipotansif etkilerini
arttırdığı gösterilmiştir. Bunun, nitratların ve avanafilin nitrik oksit/cGMP yolağındaki
kombine etkilerinden kaynaklandığı düşünülmektedir. Bu nedenle, organik nitrat veya nitrik
oksit donörünün (amil nitrit gibi) herhangi bir formunu kullanan hastalara avanafil
uygulaması kontrendikedir. Hayatı tehdit eden bir durumda, nitrat uygulaması tıbbi olarak
gerekli görüldüğünde, 12 saat içinde avanafil alan bir hastada kan basıncında önemli ve
potansiyel olarak tehlikeli bir düşüş ihtimali artar. Bu gibi durumlarda, nitratlar uygun
hemodinamik izleme ile yakın tıbbi gözetim altında uygulanmalıdır (bkz. bölüm 4.3).
Sistemik kan basıncını düşüren tıbbi ürünler
Bir vazodilatör olarak, avanafil sistemik kan basıncını düşürebilir. Eğer STENDRA, sistemik
kan basıncını düşüren başka bir tıbbi ürün ile birlikte kullanılırsa, ilave etkiler semptomatik
hipotansiyon (örn; baş dönmesi, sersemlik, senkop veya yakın-senkop) ile sonuçlanabilir. Faz
III klinik çalışmalarında, hiçbir “hipotansiyon” vakası gözlenmemiş fakat ara ara “baş
dönmesi” epizodları gözlenmiştir (bkz. bölüm 4.8). Faz III klinik çalışmalarda, bir “senkop”
epizodu plaseboda ve bir epizod da 100 mg avanafil ile gözlenmiştir.
Sol ventriküler çıkış tıkanıklığı olan (örn; aortik stenoz, idiyopatik hipertrofik subaortik
stenoz) ve kan basıncının otonomik kontrolü ciddi ölçüde bozulmuş olan hastalar, avanafil
dahil vazodilatörlerin etkilerine özellikle duyarlı olabilirler (bkz. bölüm 4.4).
Alfa-blokörler
Doksazosin ve tamsulosin ile hemodinamik etkileşimler, iki-periyotlu, çapraz geçiş tasarımlı
bir çalışmada sağlıklı gönüllülerde incelenmiştir. Stabil doksazosin tedavisi alan hastalarda,
avanafil doz uygulaması sonrasında ayakta ve yatay durumdaki sistolik kan basıncında
plasebo-çıkartılan ortalama maksimum düşüşler sırasıyla 2,5 mmHg ve 6,0 mmHg idi.
Toplamda, 24 hastadan 7’si avanafil doz uygulamasını takiben potansiyel klinik anlamda olan
değerler veya başlangıç değerinden düşüşler deneyimlemiştir (bkz. bölüm 4.4).
5Stabil tamsulosin tedavisi alan hastalarda, avanafil dozunu takiben ayakta ve sırtüstü sistolik
kan basıncında, plasebo- alan hastaların verisi çıkarıldıktan sonra ortalama maksimum düşüş
sırasıyla 3,6 mmHg ve 3,1 mmHg idi ve 24 gönüllüden 5 tanesinde avanafil doz uygulamasını
takiben, potansiyal klinik anlamı olan kan basıncı değerleri veya potansiyel klinik önemi olan
başlangıç değerine oranla düşüşler deneyimlemiştir (bkz. bölüm 4.4).
Alfa-blokörler dışındaki antihipertansifler
Seçilen antihipertansif tıbbi ürünlerin (amlodipin ve enalapril) kan basıncı düşürme etkilerinin
artması üzerinde avanafilin etkisinin değerlendirildiği bir klinik çalışma yürütülmüştür.
Avanafil eş zamanlı uygulandığında, sonuçlar, yatay durumda kan basıncında plasebo ile
kıyaslandığında enalapril ile 2/3 mmHg ve amlodipin ile 1/-1 mmHg ortalama maksimum bir
düşüş göstermiştir. Sadece enalapril ve avanafil ile, yatay diyastolik kan basıncında, başlangıç
değerinden maksimum düşüşte istatistiksel anlamlı bir fark görülmüş olup, avanafil dozundan
4 saat sonra başlangıç değerine dönmüştür. Her iki kohortta, bir gönüllü başlangıçtan 1 saat
içinde çözülen hipotansiyon belirtileri olmaksızın kan basıncında bir düşüş deneyimlemiştir.
Avanafilin amlodipin farmakokinetiğinde hiçbir etkisi olmamıştır ancak amlodipin avanafilin
maksimum ve total maruziyetini sırasıyla % 28 ve % 60 arttırmıştır (bkz. bölüm 4.4).
Alkol
Avanafil ile birlikte alkol tüketimi semptomatik hipotansiyon potansiyelini artırabilir. Sağlıklı
gönüllüleri değerlendiren, tek-doz, üç-yollu, çapraz geçiş tasarımlı bir çalışmada, alkol ile
birlikte avanafil uygulamasını takiben diyastolik kan basıncındaki ortalama maksimum
azalma, tek başına avanafil (3,2 mmHg) veya tek başına alkole (5,0 mmHg) kıyasla anlamlı
olarak daha büyüktü (bkz. bölüm 4.4).
Erektil disfonksiyon için diğer tedaviler
Avanafil ve diğer PDE5 inhibitörlerinin veya erektil disfonksiyon için diğer tedavilerin
kombinasyonlarının güvenlilik ve etkililiği incelenmemiştir (bkz. bölüm 4.4).
Diğer maddelerin avanafil üzerindeki etkileri
Avanafil temel olarak CYP3A4 tarafından metabolize edilen bir substrattır. Çalışmalar
CYP3A4’ü inhibe eden tıbbi ürünlerin avanafil maruziyetini artırabildiğini göstermiştir (bkz.
bölüm 4.2).
CYP3A4 inhibitörleri
CYP3A4’ün seçici ve oldukça güçlü bir inhibitörü olan ketokonazol (günlük 400 mg), tek
doz, 50 mg avanafilin C ve maruziyet (EAA) değerlerini sırasıyla 3-kata ve 14-kata kadar
maks
arttırmıştır ve avanafil yarılanma-ömrünü yaklaşık 9 saate uzatmıştır. Oldukça güçlü bir
CYP3A4 inhibitörü olan ve CYP2C9’u da inhibe eden ritonavir (günde iki kez 600 mg), tek
doz, 50 mg avanafilin C ve EAA değerlerini sırasıyla yaklaşık 2-kata ve 13-kata kadar
maks
arttırmıştır ve avanafil yarılanma-ömrünü yaklaşık 9 saate uzatmıştır. CYP3A4’ün diğer güçlü
inhibitörlerinin (örn; itrakonazol, vorikonazol, klaritromisin, nefazodon, sakinavir, nelfinavir,
indinavir, atazanavir, ve telitromisin) benzer etkilere sahip olması beklenmektedir. Sonuç
olarak, avanafilin güçlü CYP3A4 inhibitörlerinin birlikte uygulanması kontrendikedir (bkz.
bölüm 4.2, 4.3 ve 4.4).
Orta kuvvette bir CYP3A4 inhibitörü olan eritromisin (günde iki kez 500 mg), tek doz, 200
mg avanafilin C ve EAA değerlerini sırasıyla yaklaşık 2-kata ve 3-kata kadar arttırmıştır
maks
ve avanafil yarılanma-ömrünü yaklaşık 8 saate uzatmıştır. Diğer orta kuvvette CYP3A4
inhibitörlerinin (örn; amprenavir, aprepitant, diltiazem, flukonazol, fosamprenavir ve
6verapamil) benzer etkilere sahip olması beklenmektedir. Sonuç olarak, orta kuvvette CYP3A4
inhibitörleri ile birlikte kullanan hastalar için, avanafilin her 48 saatte bir defayı aşmayacak
şekilde, maksimum önerilen dozu 100 mg’dır (bkz. bölüm 4.2).
Spesifik etkileşimler araştırılmamış olmasına rağmen, greyfurt suyu dahil diğer CYP3A4
inhibitörleri avanafil maruziyetini büyük ihtimalle artıracaktır. Hastalara avanafil almadan
önceki 24 saat içerisinde greyfurt suyundan kaçınmaları tavsiye edilmelidir.
CYP3A4 substratı
Amlodipin (günlük 5 mg), tek-doz, 200 mg avanafilin C ve EAA değerlerini sırasıyla
maks
yaklaşık % 28 ve % 60 arttırmıştır. Bu maruziyet değişiklikleri klinik açıdan anlamlı olarak
düşünülmemektedir. Tek doz avanafilin amlodipin plazma düzeylerine etkisi
bulunmamaktadır.
Rivaroksaban ve apiksaban (her ikisi de CYP3A4 subtratları) ile avanafilin spesifik etkileşimi
araştırılmamış olmasına rağmen, bir etkileşim beklenmemektedir.
Sitokrom P450 İndükleyiciler
CYP indükleyicilerin, özellikle CYP3A4 indükleyicilerin (örn; bosentan, karbamazepin,
efavirenz, fenobarbital ve rifampisin), avanafilin farmakokinetiği ve etkililiği üzerindeki
potansiyel etkisi değerlendirilmemiştir. Avanafil ve bir CYP indükleyicisinin eşzamanlı
kullanımı, avanafilin etkililiğini azaltabileceğinden önerilmemektedir.
Avanafil’in diğer tıbbi ürünler üzerindeki etkileri
Sitokrom P450 İnhibisyonu
İnsan karaciğeri mikrozomlarındaki in vitro çalışmalarda, avanafil CYP1A1/2, 2A6, 2B6 ve
2E1 ile ilaç-ilaç etkileşimleri için ihmal edilebilir bir potansiyel göstermiştir. Ayrıca, avanafil
metabolitleri (M4, M16 ve M27) de CYP 1A1/2, 2A6, 2B6, 2C8, 2C9, 2C19, 2D6, 2E1 ve
3A4’ün minimal inhibisyonunu göstermiştir. Bu verilere dayanarak, avanafilin bu enzimler
tarafından metabolize edilen diğer tıbbi ürünler üzerinde önemli bir etkiye sahip olması
beklenmemektedir.
In vitro veriler, CYP 2C19, 2C8/9, 2D6 ve 3A4 ile potansiyel avanafil etkileşimlerini
tanımladığından, omeprazol, rosiglitazon ve desipramin kullanılan ilave klinik çalışmalar
CYP 2C19, 2C8/9 ve 2D6 ile klinik olarak alakalı etkileşimler ortaya çıkarmamıştır.
Sitoktokrom P450 İndüksiyonu
Primer insan hepatositlerinde in vitro olarak değerlendirilen avanafil tarafından CYP1A2,
CYP2B6 ve CYP3A4’ün potansiyel indüksiyonu, klinik olarak anlamlı konsantrasyonlarda
hiçbir potansiyel etkileşim açığa çıkarmamıştır.
Taşıyıcılar
In vitro sonuçlar, hesaplanan intestinal konsantrasyondan daha düşük konsantrasyonlarda bir
substrat olan digoksin ile P-gp substratı ve P-gp inhibitörü gibi hareket etmesi için avanafilin
makul bir potansiyeli olduğunu göstermiştir. Avanafilin, P-gp aracılı diğer tıbbi ürünlerin
taşınmasını engelleme potansiyeli bilinmemektedir.
In vitro verilere dayalı olarak, klinik olarak ilgili konsantrasyonlarda avanafil bir BCRP
inhibitörü olabilir.
7Klinik olarak ilgili konsantrasyonlarda avanafil, OATP1B1, OATP1B3, OCT1, OCT2, OAT1,
OAT3 ve BSEP'in bir inhibitörü değildir.
Avanafilin diğer taşıyıcılar üzerindeki etkisi bilinmemektedir.
Riokiguat
Preklinik çalışmalar, riokiguat ile PDE5 inhibitörleri kombine edildiği zaman aditif sistemik
kan basıncı düşürme etkisi göstermiştir. Klinik çalışmalarda, riokiguatın PDE5
inhibitörlerinin hipotansif etkilerini artırdığı gösterilmiştir. Çalışılan popülasyonda
kombinasyonun faydalı klinik etkisine ilişkin kanıt bulunmamıştır. Avanafil dahil olmak
üzere PDE5 inhibitörleri ile eşzamanlı riokiguat kullanımı kontrendikedir (bkz. bölüm 4.3).
Özel popülasyonlara ilişkin ek bilgiler
Etkileşim çalışması yürütülmemiştir.
Pediyatrik popülasyon:
STENDRA pediyatrik hastaların kullanımı için endike değildir. Etkileşim çalışması
yürütülmemiştir.
4.6 Gebelik ve laktasyon
Genel tavsiye
Gebelik kategorisi: C
STENDRA, kadınlarda kullanım için endike değildir.
Çocuk doğurma potansiyeli olan kadınlar/Doğum kontrolü (Kontrasepsiyon)
Gebelik şüphesi veya gebelik olduğunda hekim bilgilendirilmelidir.
Gebelik dönemi
Gebe kadınlarda avanafilin kullanımı ile ilgili veri yoktur. Hayvan çalışmaları, gebelik,
embriyonel/fetal gelişim, doğum veya postnatal gelişim konularında doğrudan veya dolaylı
zararlı bir etki göstermemiştir (bkz. Bölüm 5.3).
Laktasyon dönemi
Laktasyon sırasında avanafil kullanımı ile ilgili veri yoktur.
Üreme yeteneği/Fertilite
Sağlıklı gönüllülerde avanafil’in 200 mg tek oral dozlarından sonra sperm hareketliliği ve
morfolojisi üzerine etkisi bulunmamaktadır.
Hafif erektil disfonksiyonu olan sağlıklı gönüllüler ve yetişkin erkeklerde gerçekleştirilen bir
klinik çalışmada, 26 haftalık bir süre boyunca günlük 100 mg oral dozda avanafil uygulaması,
sperm konsantrasyonu, sayısı, hareketliliği veya morfolojisi üzerinde herhangi bir istenmeyen
etki ile ilişkilendirilmemiştir.
84.7 Araç ve makine kullanımı üzerindeki etkiler
STENDRA, araç ve makine kullanımını üzerinde minör bir etkiye sahiptir. Avanafil ile klinik
çalışmalarda baş dönmesi ve görmede değişiklik raporlandığından, hastalar araç veya makine
kullanmadan önce STENDRA’ya nasıl tepki verdiklerinin farkında olmalıdırlar.
4.8 İstenmeyen etkiler
Güvenlilik profilinin özeti
STENDRA’nın güvenlilik profili, klinik gelişim programı sırasında avanafile maruz kalan
2,566 gönüllüye dayanmaktadır. Klinik çalışmalarda en yaygın raporlanan advers
reaksiyonlar; baş ağrısı, kızarma, burun ve sinüs tıkanıklığı ve sırt ağrısıydı. Avanafille tedavi
edilen gönüllülerdeki toplam advers olaylar ve advers reaksiyonlar, Vücut Kitle İndeksi
(BMI) <25 (normal BMI gönüllüler) olan gönüllülerde daha sık görülmüştür.
Uzun dönem klinik çalışmada, advers reaksiyonlar gözlenen hastaların yüzdesi maruziyet
uzunluğunun artması ile azalmıştır.
Advers reaksiyonların tablo halinde listesi
Aşağıdaki tabloda plasebo-kontrollü klinik çalışmalarda gözlenen advers reaksiyonlar
MedDRA sıklık konvansiyonuna göre listelenmiştir. Sıklıklar şu şekilde tanımlanmıştır: Çok
yaygın (≥ 1/10), yaygın (≥ 1/100 ila < 1/10), yaygın olmayan (≥ 1/1000 ila < 1/100), seyrek (≥
1/10.000 ila < 1/1000), çok seyrek (< 1/10.000) ve bilinmiyor (eldeki verilerden hareketle
tahmin edilemiyor). Her sıklık grubu içinde, advers reaksiyonlar azalan ciddiyet sırasına göre
sunulmaktadır.
Advers reaksiyonlar (MedDRA’da tercih edilen terim)
Sistem Organ Sınıfı Yaygın Yaygın Olmayan Seyrek
Enfeksiyonlar ve İnfluenza,
enfestasyonlar nazofarenjit
Bağışıklık sistemi hastalıkları Mevsimsel alerji
Metabolizma ve beslenme Gut
hastalıkları
Psikiyatrik hastalıklar Uykusuzluk, erken
boşalma, uygunsuz
duygulanım
Sinir sistemi hastalıkları Baş ağrısı Baş dönmesi, uyku Psikomotor
hali, sinüs baş hiperaktivite
ağrısı
Göz hastalıkları Bulanık görme
Kardiyak hastalıklar Palpitasyonlar Angina pektoris,
taşikardi
Vasküler hastalıklar Kızarma Sıcak basması Hipertansiyon
Solunum, göğüs bozuklukları Burun Sinüs tıkanıklığı, Burun akıntısı, üst
ve mediastinal hastalıklar tıkanıklığı efor dispnesi solunum yolu
tıkanıklığı
Epistaksis
Gastrointestinal hastalıklar Dispepsi, bulantı, Ağız kuruluğu,
kusma, mide gastrit, alt karın
9rahatsızlığı ağrısı, diyare
Deri ve deri-altı doku Döküntü
hastalıkları
Kas iskelet bozukluklar, bağ Sırt ağrısı, kas Yan ağrısı, miyalji,
doku ve kemik hastalıkları gerginliği kas spasmları
Böbrek ve idrar hastalıkları Pollakuri
Üreme sistemi ve meme Penis bozukluğu,
hastalıkları kendiliğinden penil
ereksiyon, genital
kaşıntı
Genel bozukluklar ve Asteni, göğüs
uygulama bölgesine ilişkin ağrısı, grip benzeri
Yorgunluk
hastalıklar hastalık, periferal
ödem
Araştırmalar Kan basıncı artışı,
idrarda kan,
Hepatik enzim kardiyak üfürüm,
artışı, prostat spesifik
elektrokardiyografi antijen artışı, kilo
anormalliği, kalp artışı, kan bilirubin
hızında artış artışı, kan kreatinin
artışı, vücut
sıcaklığı artışı
Diğer PDE5 inhibitörleri ile gözlenen seçili advers reaksiyonların açıklaması
Diğer PDE5 inhibitörleri ile, pazarlama sonrası ve klinik çalışma vakalarında az sayıda non-
arterik anterior iskemik optik nöropati (NAION) ve ani işitme kaybı raporlanmıştır. Avanafil
klinik çalışmaları sırasında hiçbir vaka raporlanmamıştır (bkz. bölüm 4.4).
Diğer PDE5 inhibitörleri ile, pazarlama sonrası ve klinik çalışma vakalarında az sayıda
priapizm raporlanmıştır. Avanafil klinik çalışmaları sırasında hiçbir vaka raporlanmamıştır
Diğer PDE5 inhibitörleri ile, pazarlama sonrası ve klinik çalışma vakalarında az sayıda
hematuri, hematospermi ve penil hemorajisi raporlanmıştır.
Diğer PDE5 inhibitörleri ile, pazarlama sonrası hipotansiyon raporlanmıştır ve avanafil ile
klinik çalışmalarda, düşen kan basıncının sıklıkla neden olduğu bir semptom olan baş
dönmesi raporlanmıştır (bkz. bölüm 4.5).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Sağlıklı gönüllülere 800 mg’a kadar tek doz avanafil ve hastalara 300 mg’a kadar çoklu
günlük dozlar verilmiştir. Advers reaksiyonlar, düşük dozlarda görünenler ile benzerdir ancak
10insidans oranları ve şiddetleri artmıştır.
Doz aşımı durumunda, standart destekleyici önlemler gerektiği gibi alınmalıdır. Avanafil
plazma proteinlerine yüksek oranda bağlandığından ve idrarda atılmadığından, böbrek
diyalizinin klerensi hızlandırması beklenmemektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Erektil disfonksiyonunda kullanılan ilaçlar
ATC kodu: G04BE10
Etki Mekanizması
Avanafil siklik guanosin monofosfat (cGMP)’a spesifik fosfodiesteraz tip 5’in oldukça seçici
ve güçlü, geri dönüşümlü bir inhibitörüdür. Cinsel uyarı, lokal nitrik oksit salınımına sebep
olduğunda, avanafilin PDE5 inhibisyonu, penis korpus kavernosumunda yüksek seviyede
cGMP üretir. Bu, düz kasların gevşemesi ve penil dokuya kan dolması, dolayısıyla da
ereksiyonla sonuçlanır. Cinsel uyarı yokluğunda, avanafilin hiçbir etkisi bulunmamaktadır.
Farmakodinamik etkiler
In vitro çalışmalar, avanafilin PDE5 için oldukça seçici olduğunu göstermiştir. PDE5
üzerindeki etkisi, diğer bilinen fosfodiesterazlardan daha güçlüdür (PDE6 için >100-kat;
PDE4, PDE8 ve PDE10 için > 1,000 kat; PDE2 ve PDE7 için > 5,000-kat; PDE1, PDE3,
PDE9 ve PDE11 için >10,000-kat). Avanafilin PDE5 üzerindeki etkisi, retinada bulunan ve
fototransdüksiyondan sorumlu olan PDE6’dan 100 kattan daha fazla güçlüdür. Kalp ve kan
damarlarında bulunan bir enzim olan PDE3’e göre PDE5 için yaklaşık 20,000 kat seçicilik,
PDE3 kardiyak kontraktilitenin kontrolüne katıldığından önemlidir.
Bir penil pletismografi (RigiScan) çalışmasında, bazı erkeklerde doz uygulamasından 20
dakika sonra 200 mg avanafil, penetrasyon için yeterli kabul edilen ereksiyonu (RigiScan ile
% 60 sertlik) sağlamıştır ve 20-40 dakika zaman aralığında bu gönüllülerin avanafile genel
yanıtı plasebo ile karşılaştırıldığında istatistiksel olarak anlamlıydı.
Klinik etkililik ve güvenlilik
Klinik çalışmalarda, avanafilin, erektil disfonksiyonu olan erkeklerde tatmin edici bir cinsel
aktivite için yeterli sertleşmeye ulaşma ve devam ettirme yeteneği üzerindeki etkisi
değerlendirilmiştir. Avanafil, erektil disfonksiyonu olan genel popülasyonda, Tip 1 veya Tip 2
diyabet ve erektil disfonksiyonu olan hastalarda ve bilateral sinir-koruyucu radikal
prostatektomiyi takiben erektil disfonksiyonu olan hastalarda, 3 aya kadar süren 4 randomize,
çift-kör; plasebo kontrollü, paralel grup çalışmasında değerlendirilmiştir. Dördüncü çalışma
gönüllü-başına cinsel ilişkinin tatmin edici şekilde tamamlanması ile sonuçlanan cinsel
teşebbüslerin oranı açısından iki dozda (100 ve 200 mg) avanafilin etki başlangıcını
incelemiştir. Toplamda 1774 hasta sırasıyla 50 mg (bir çalışma), 100 mg ve 200 mg (dört
çalışma) dozlarında ihtiyaca göre alınan avanafil almıştır. Hastalara cinsel aktivite
başlangıcından yaklaşık 30 dakika önce çalışma ilacının 1 dozunu almaları talimatı
verilmiştir. Dördüncü çalışmada ihtiyaç bazında alınan 100 ve 200 mg dozlarda, avanafilin
erektojenik etkisinin başlangıcını değerlendirmek için, hastalar doz uygulamasından yaklaşık
15 dakika sonra cinsel ilişki girişiminde bulunmaları için cesaretlendirilmiştir.
11Ayrıca, hastaların bir alt grubu, 493 hastanın en az 6 ay boyunca ve 153 hastanın en az 12 ay
boyunca avanafil aldığı bir açık-etiketli uzatma çalışmasına kaydedilmiştir. Hastalara
başlangıçta 100 mg avanafil verilmiş ve çalışma sırasında herhangi bir anda, tedaviye kişisel
yanıtlarına göre avanafil dozlarının 200 mg’a çıkarılmasını veya 50 mg’a düşürülmesini
isteyebilmişlerdir.
Bütün çalışmalarda, plaseboya kıyasla avanafilin üç dozunun hepsinde tüm primer etkililik
ölçülerinde istatistiksel olarak anlamlı gelişme gözlenmiştir. Bu farklılıklar uzun dönem
tedavi ile sürdürülmüştür (genel erektil disfonksiyon popülasyonunda, erektil disfonksiyonu
olan diyabetiklerde ve bilateral sinir-koruyucu radikal prostatektomiyi takiben erektil
disfonksiyonu olan erkeklerdeki çalışmalara ve açık-etiketli uzatma çalışmasına göre).
Erektil disfonksiyonu olan genel popülasyonda, başarılı ilişki ile sonuçlanan teşebbüslerin
ortalama yüzdesi, 50 mg, 100 mg ve 200 mg avanafil grupları için sırasıyla % 47, % 58 ve %
59 olup, buna kıyasla plasebo grubu için yaklaşık %28’dir.
Gerek Tip 1 gerekse Tip 2 diyabetes mellitusu olan erkeklerde, başarılı ilişki ile sonuçlanan
teşebbüslerin ortalama yüzdesi, 100 mg ve 200 mg avanafil grupları için sırasıyla % 34 ve %
40 olup, buna kıyasla plasebo grubu için yaklaşık % 21’dir.
Bilateral sinir-koruyucu radikal prostatektomiyi takiben erektil disfonksiyonu olan erkeklerde,
başarılı ilişki ile sonuçlanan teşebbüslerin ortalama yüzdesi, 100 mg ve 200 mg avanafil
grupları için sırasıyla % 23 ve % 26 olup, buna kıyasla plasebo grubu için yaklaşık %9’dur.
Başlangıç zamanı çalışmasında, plasebo ile kıyaslandığında, avanafil primer etkililik
değişkeninde (doz uygulamasından sonra başarılı yanıtların zamanla gönüllü başına ortalama
oranı, Cinsel Karşılaşma Profili 3-SEP’e) istatistiksel olarak anlamlı ilerleme göstermiş olup,
uygulamasından yaklaşık 15 dakika sonra plasebo için % 13,78 değerine kıyasla, 100 mg
dozu için teşebbüslerin % 24,71’i ve 200 mg dozu için % 28,18’i başarılı ilişki ile
sonuçlanmıştır.
Avanafilin tüm pivotal çalışmalarında, başarılı ilişki teşebbüslerinin yüzdesi doz uygulama
sonrası incelenen zaman aralıklarında plasebo ile karşılaştırıldığında avanafilin tüm
dozlarında anlamlı olarak daha yüksekti.
Pediyatrik popülasyon
Avrupa İlaç Ajansı, erektil disfonksiyonda pediyatrik popülasyonun tüm alt gruplarında
STENDRA ile çalışmaların sonuçlarını bildirme zorunluluğuna dair yükümlülüğü geri
çekmiştir (pediyatrik kullanıma ilişkin bilgiler için bkz. Bölüm 4.2).
5.2 Farmakokinetik özellikler
Genel özellikler
Avanafil 30 ila 45 dakikalık medyan T ile oral uygulamadan sonra hızla emilir.
maks
Farmakokinetikleri önerilen doz aralığında doz orantılıdır. Büyük ölçüde hepatik metabolizma
yolu ile atılır (başlıca CYP3A4). Güçlü CYP3A4 inhibitörleri ile (örn; ketokonazol ve
ritonavir) eşzamanlı kullanımı artan avanafil plazma maruziyeti ile ilişkilidir (bkz. bölüm
4.5). Avanafil yaklaşık 6-17 saatlik bir terminal yarılanma-ömrüne sahiptir.
12Emilim:
Avanafil hızla emilir. Maksimum gözlenen plazma konsantrasyonlarına, aç karnına oral doz
uygulamasından sonra 0,5 ila 0,75 saat içinde ulaşılır. Avanafil çok yağlı bir yemek ile
alındığında, T ’da ortalama 1,25 saatlik bir gecikme ve C ’da %39’luk bir ortalama
maks maks
düşüşle emilim hızı azalır (200 mg). Maruz kalma derecesine (EAA) bir etkisi olmamıştır.
Avanafil C değerindeki küçük değişikliklerin minimal klinik önemde olduğu
maks
düşünülmektedir.
Dağılım:
Avanafil yaklaşık % 99 plazma proteinlerine bağlanır. Protein bağlanması, toplam etkin
madde konsantrasyonları, yaş, böbrek ve karaciğer fonksiyonlarından bağımsızdır.
Avanafilin, 7 gün boyunca, günde 2 kez, 200 mg doz olarak uygulandığında plazmada
biriktiği bulunamamıştır. Doz uygulamasından 45-90 dakika sonra, sağlıklı gönüllülerin
semenindeki avanafil ölçümlerine dayanarak, uygulanan dozun % 0,0002’den azı hastaların
semeninde görülebilir.
Biyotransformasyon:
Avanafil büyük ölçüde CYP3A4 (majör yol) ve CYP2C9 (minör yol) karaciğer mikrozomal
izoenzimleri tarafından atılır. Majör dolaşımdaki metabolitlerinin, M4 ve M16, plazma
konsantrasyonları sırasıyla ana bileşiğin yaklaşık % 23 ve % 29’udur. M4 metaboliti
avanafilinkine benzeyen bir fosfodiesteraz seçicilik profili ve PDE5 için avanafilinkinin %
18’i kadar in vitro inhibe edici potens gösterir. Bundan dolayı, M4, toplam farmakolojik
aktivitenin yaklaşık % 4’ünden sorumludur. M16 metaboliti, PDE5’e karşı aktif değildir.
Eliminasyon:
Avanafil insanlarda büyük ölçüde metabolize edilir. Oral uygulamadan sonra, avanafil,
metabolitleri olarak büyük ölçüde feçes (uygulanan oral dozun yaklaşık % 63’ü) ve daha az
ölçüde idrar (uygulanan oral dozun yaklaşık % 21’i) ile atılır.
Doğrusallık/Doğrusal olmayan durum:
Farmakokinetiği, önerilen doz aralığında dozla orantılıdır.
Diğer özel popülasyonlar
Yaşlı erkekler
Yaşlı hastalar (65 yaş ve üstü), genç hastalardakine (18-45 yaş) göre karşılaştırılabilir maruz
kalıma sahiptir. Ancak, 70 yaşın üstündeki gönüllüler ile ilgili veriler sınırlıdır.
Böbrek yetmezliği
Hafif (kreatinin klerensi ≥ 50 - < 80 mL/dakika) ve orta (kreatinin klerensi ≥ 30 - < 50
mL/dakika) derecede böbrek yetmezliği olan gönüllülerde, tek doz, 200 mg avanafilin
farmakokinetiği değişmemiştir. Şiddetli böbrek yetmezliği olan veya hemodiyalizdeki son-
evre böbrek hastalığındaki gönüllüler için veri bulunmamaktadır.
Karaciğer yetmezliği
Tek doz, 200 mg avanafil uygulandığında, hafif derecede karaciğer yetmezliği (Child-Pugh
A) olan gönüllüler, normal karaciğer fonksiyonu olan gönüllülerle karşılaştırılabilir maruz
kalıma sahiptir.
13200 mg avanafilden sonra, doz uygulamadan 4 saat sonraki maruz kalım normal karaciğer
fonksiyonu olan gönüllülere kıyasla, orta derecede karaciğer yetmezliği (Child-Pugh B) olan
gönüllülerde daha düşüktür. Maksimum konsantrasyon ve maruz kalım, 100 mg avanafil dozu
alan normal karaciğer fonksiyonu olan gönüllülerde gözlenen ile benzerdir.
5.3 Klinik öncesi güvenlilik verileri
Klinik dışı veriler güvenlilik farmakolojisi, tekrarlanan doz toksisitesi, genotoksisite,
karsinojenik potansiyel ve üreme toksisitesi konvansiyonel çalışmalarına dayalı olarak
insanlar için özel bir tehlike ortaya koymamaktadır.
Bir sıçan üreme ve erken embriyonik gelişim çalışmasında, tedavi edilen erkek ve dişilerde
parental toksisiteye de yol açan bir doz olan 1000 mg/kg/gün dozunda, fertilite ve sperm
hareketliliğinde bir azalma, değişen östrojen döngüsü ve artan anormal sperm yüzdesi
oluşmuştur. 300 mg/kg/gün’e kadar dozlarda (erkek sıçanlarda 200 mg dozunda bağlanmamış
EAA’a dayalı olarak insan maruziyetinin 9 katı), fertilite ve sperm parametrelerinde hiçbir
etkisi yoktur. 2 yıl boyunca 600 veya 1000 mg/kg/gün’e kadar dozlarla tedavi edilen fareler
ve sıçanlarda hiçbir tedavi ile ilişkili testis bulguları yoktur ve Maksimum Önerilen İnsan
Dozunda (MRHD) insan maruziyetinin 110 katı maruziyetlerde 9 ay boyunca avanafil ile
tedavi edilen köpeklerde de testis bulguları yoktur.
Gebe sıçanlarda, 300 mg/kg/gün’e kadar dozlarda (60 kg’lık bir kişide bir mg/m2 esaslı
MRHD’nin yaklaşık 15 katı) teratojenite, embriyotoksisite veya fetotoksisitenin hiçbir kanıtı
gözlenmemiştir. 1000 mg/kg/gün’lük maternal toksik dozda (mg/m2 esaslı MRHD’nin
yaklaşık 49 katı) teratojenite bulgusu olmaksızın fetüs vücut ağırlığında düşüş gözlenmiştir.
Gebe tavşanlarda, 240 mg/kg/gün’e kadar dozlarda (mg/m2 esaslı MRHD’nin yaklaşık 23
katı) hiçbir teratojenite, embriyotoksisite veya fetotoksisite gözlenmemiştir. Tavşan
çalışmasında, 240 mg/kg/gün dozunda maternal toksisite görülmüştür.
Sıçanlardaki prenatal ve postnatal gelişim çalışmasında, yavrular, 300 mg/kg/gün ve üzerinde
(mg/m2 esaslı MRHD’nin yaklaşık 15 katı) vücut ağırlığında sürekli azalma ve 600
mg/kg/gün dozunda (mg/m2 esaslı MRHD’nin yaklaşık 29 katı) gecikmiş cinsel gelişim
sergilemiştir.
6. FARMASÖTİK ÖZELLİKLER
6.1 Yardımcı maddelerin listesi
Mannitol
Fumarik asit
Hidroksipropilselüloz
Düşük sübstitüye hidroksipropilselüloz
Kalsiyum karbonat
Magnezyum stearat
Sarı demir oksit (E172)
6.2 Geçimsizlikler
14Geçerli değildir.
6.3 Raf Ömrü
36 ay
6.4 Saklamaya yönelik özel tedbirler
25 °C altındaki oda sıcaklığında saklayınız.
6.5 Ambalajın niteliği ve içeriği
2 ve 4 tablet içeren PVC/PCTFE-Alüminyum blister ambalajlarda bulunmaktadır.
Tüm ambalaj büyüklükleri pazarlanmayabilir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Ürünlerin Kontrolü Yönetmeliği" ve
"Ambalaj Atıklarının Kontrolü Yönetmelikleri"ne uygun olarak imha edilmelidir.
7. RUHSAT SAHİBİ
Menarini İlaç Sanayi ve Ticaret A.Ş.
Maslak Mah. Sümer Sok. No:4
Maslak Office Building Kat:7-8
34485 Maslak, Sarıyer İstanbul
8. RUHSAT NUMARASI
2023/19
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 07.02.2023
Ruhsat yenileme tarihi:
10. KÜB'ÜN YENİLENME TARİHİ
15