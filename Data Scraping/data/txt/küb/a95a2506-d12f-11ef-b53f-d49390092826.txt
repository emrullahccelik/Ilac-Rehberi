KISA ÜRÜN BİLGİSİ
1. BEŞERİ TIBBİ ÜRÜNÜN ADI
MYLERAN™ 2 mg film tablet
2. KALİTATİF VE KANTİTATİF BİLEŞİM
Etkin madde:
Her bir film kaplı tablette: 2 mg busulfan
Yardımcı maddeler:
Anhidr Laktoz 92.5 mg
Diğer yardımcı maddelerin tam listesi için Bölüm 6.1’e bakınız
3. FARMASÖTİK FORM
Film kaplı tablet
Beyaz, film kaplı, bikonveks tabletler; bir yüzünde ‘GF EF3’ ve diğer yüzünde ‘M’ baskılı.
4. KLİNİK ÖZELLİKLER
4.1. Terapötik endikasyonlar
MYLERAN kronik myeloid löseminin kronik fazının palyatif tedavisinde endikedir.
MYLERAN, hastalarda yüksek doz busulfan ve siklofosfamid kombinasyonunun mevcut en iyi
seçenek olduğu düşünüldüğü durumlarda, hematopoyetik projenitor hücre transplantasyonunda
hazırlayıcı tedavi olarak endikedir.
MYLERAN özellikle belirgin trombositozu olan olgularda, polisitemi verada uzun süreli
remisyon oluşturmada etkilidir.
MYLERAN, bazı seçilmiş esansiyel trombositemi ve miyelofibroz vakalarında da yararlı
olabilir.
4.2. Pozoloji ve uygulama şekli
Pozoloji/uygulama sıklığı ve süresi:
MYLERAN’ın emniyetli kullanımı
MYLERAN genellikle kürler halinde ya da devamlı şekilde uygulanır. Doz, hematolojik ve
klinik olarak gözlem altında tutulan her hastaya göre bireysel olarak ayarlanmalıdır. Hastalar
MYLERAN’ın içeriğinden daha az günlük doza gereksinim duyarlarsa, tedavi aralarında bir
veya daha fazla busulfan tedavisiz gün bırakılarak istenen doza ulaşılabilir.
1İlacın dış kaplama tabakası bozulmamış ve sağlamsa MYLERAN’ın ellenmesinde hiç bir risk
yoktur. Tabletler bölünmemelidir. MYLERAN ellenirken sitotoksik ilaçların ellenmesiyle ilgili
yerel sağlık otoritelerinin kurallarına uyulmalıdır.
Tabletlerin imhası: MYLERAN’ın imhasında tehlikeli maddelerin imhası için geçerli olan
yerel kurallara uyulmalıdır.
Projenitör hücre transplantasyonundan önce hazırlama:
 Yetişkinler:
Yetişkinlere önerilen busulfan dozu transplantasyondan 7 gün önce başlayarak 4 gün her 6
saatte bir 1mg/kg’dır. Genellikle busulfanın son dozundan 24 saat sonra başlayarak iki gün 60
mg/kg/gün siklofosfamid verilir.
 Pediyatik popülasyon:
Busulfanın çocuklar için tavsiye edilen dozu 480-600 mg/m2 vücut yüzey alanında kümülatif
dozdur. Hemopoetik kök hücre transplantasyonundan önce koşullandırma için normal dozaj
planı nakilden yedi gün önce başlayarak 4 gün her 6 saatte bir 30-37.5 mg/m2’dir (bkz. bölüm
5.2). Siklofosfamid dozu yetişkinlerle aynıdır.
Kronik myeloid lösemi ( Kronik granülositik lösemi)
Erişkinlerde indüksiyon: Tedavi, hastalık teşhis edilir edilmez başlatılır. Doz günde 0.06
mg/kg'dır. Başlangıçta maksimum günlük doz 4 mg'dır ve tek bir doz olarak verilebilir.
MYLERAN tedavisine cevap, hastadan hastaya değişir ve hastaların çok küçük bir kısmında
kemik iliği çok duyarlı olabilir. İndüksiyon fazı sırasında kan sayımı haftada en az bir kez
yapılmalı ve dikkatle izlenmelidir. Semi-logaritmik bir kağıt üzerinde kan sayımlarının
grafiğinin yapılması faydalı olabilir. Doz, ancak üç hafta sonraki cevap yetersiz ise
yükseltilmelidir. MYLERAN uygulaması, toplam lökosit sayısı 15 ila 25x109/L arasına düştüğü
zamana kadar (tipik olarak 12-20 hafta) devam ettirilmelidir. Daha sonra tedaviye ara
verilebilir; tedaviye ara verilmesinden sonraki iki hafta içinde lökosit sayısında daha da fazla
bir düşme olabilir. Bu noktadan sonra veya trombosit sayısının 100x109/L'nin altına
düşmesinden sonra tedaviye indüksiyon dozuyla devam edilmesine bağlı olarak uzun süreli ve
muhtemelen irreversibl bir kemik iliği aplazisi riski vardır.
Erişkinlerde idame tedavisi: İndüksiyondan sonra ek MYLERAN tedavisi uygulanmadan
lösemi uzun süre kontrol altına alınabilir; ek MYLERAN tedavisi genellikle, lökosit sayısı
50x109/L’ye çıktığında veya semptomlar nüksettiğinde tekrar uygulanır. Bazı klinisyenler
remisyon sürelerinin kısa olması halinde sürekli idame tedavisini daha pratik bularak tercih
etmektedirler. Amaç, lökosit sayısını 10-15x109/ L 'de tutmaktır; ve kan sayımları en az 4
haftada bir yapılmalıdır. Alışılagelen idame dozu 0.5 - 2mg/gün'dür; fakat hastanın bireysel
gereksinimi çok daha düşük olabilir. Eğer hasta bir tabletin içeriğinden daha düşük ortalama
günlük doza ihtiyaç duyuyorsa, idame dozu tedavi günleri aralarında bir veya daha çok
MYLERAN’sız günler bırakılarak ayarlanabilir.
Not: Diğer sitotoksik ajanlarla birlikte uygulandığında daha düşük MYLERAN dozları
kullanılmalıdır (Bkz. 4.8. İstenmeyen etkiler ve 4.5. Diğer tıbbi ürünler ile etkileşimler ve diğer
etkileşim şekilleri).
2Pediyatrik popülasyon: Kronik granülositik lösemi pediyatri yaş grubunda nadiren görülür.
Philadelphia kromozomu pozitif (Ph pozitif) hastalarda kullanılabilir fakat Ph negatif juvenil
tip hastalarda iyi cevap alınmaz.
Polisitemi vera
Günlük doz genellikle 4-6 mg'dır ve 4-6 hafta devam eder. Özellikle trombosit sayısı olmak
üzere kan sayımı dikkatle izlenmelidir. Rölaps görüldüğü takdirde ilave tedavi devreleri
uygulanabilir veya indüksiyon dozunun yaklaşık yarısı kullanılarak idame tedavisi
uygulanabilir. Polisitemi öncelikle veneseksiyonla kontrol altına alınmışsa, sadece trombosit
sayısının kontrol altında tutulması için kısa sürelerle MYLERAN Film Tablet tedavi kürü
uygulanabilir.
Miyelofibroz
Başlangıç dozu günde 2-4 mg'dır. Bu hastalıkta kemik iliğinin son derece duyarlı olması
nedeniyle hematolojik kontrollerin çok dikkatli yapılması gerekir.
Esansiyel trombositemi
Başlangıç dozu günde 2-4 mg'dır. Toplam lökosit saysı 5x109/L'nin altına veya trombosit sayısı
500x109/L'nin altına düşerse tedavi durdurulmalıdır.
Uygulama şekli:
MYLERAN bir miktar su ile yutulmalıdır. MYLERAN bölünmemelidir.
Özel popülasyona ilişkin ek bilgiler:
Böbrek/karaciğer yetmezliği:
MYLERAN’ın böbrek/karaciğer yetmezliği olanlarda kullanımı için klinik veriler
bulunmamaktadır.
Pediyatrik popülasyon:
MYLERAN’ın çocuklarda kullanımı için bakınız “Pozoloji /uygulama sıklığı ve süresi”
Geriyatrik popülasyon:
MYLERAN’ın yaşlılarda kullanımı için klinik veriler bulunmamaktadır.
Obezler:
Obezlerde doz yüzey vücut alanına göre veya ideal kiloya göre ayarlanarak verilmelidir (bkz.
bölüm 5.2).
4.3. Kontrendikasyonlar
Busulfana dirençli olduğu bilinen hastalarda MYLERAN kullanılmamalıdır. MYLERAN daha
önce busulfan veya bileşenlerine aşırı duyarlılık reaksiyonu göstermiş hastalara verilmemelidir.
34.4. Özel kullanım uyarıları ve önlemleri
MYLERAN, SADECE BU TÜR İLAÇLARI UYGULAMA DENEYİMİ OLAN HEKİMLER
TARAFINDAN UYGULANMASI GEREKEN AKTİF BİR SİTOTOKSİK AJANDIR.
MYLERAN sadece uygulamadan sonra klinik biyokimyasal ve hematolojik etkilerinin düzenli
olarak izlenebildiği tesislerde uzman onkoloji servisinin gözetiminde tatbik edilmelidir.
Canlı organizma aşısı kullanarak immunizasyon, bağışıklığı bastırılmış hastalarda enfeksiyona
neden olma potansiyeli taşır. Bu nedenle MYLERAN kullanan hastalarda canlı organizma
aşılarıyla immünizasyon önerilmez.
MYLERAN solunum yetmezliği olan hastalarda kullanıldığında dikkatli olunmalıdır. Her bir
hastada pulmoner fonksiyon düzenli olarak kontrol edilmelidir. Hastada akciğer toksisitesi
gelişirse MYLERAN tedavisi kesilmelidir (bkz. bölüm 4.8).
MYLERAN genel olarak, radyoterapi ile birlikte veya hemen radyoterapi sonrasında
verilmemelidir.
MYLERAN blast transformasyonu meydana geldikten sonra etkili değildir.
Pulmoner toksisite olasılığı olan hastalara anestezi gerekiyorsa, hastaya verilen oksijen
konsantrasyonu emniyetli en düşük oranda korunmalı ve post-operatif respiratuvar bakımda
dikkatli olmalıdır.
Kronik miyeloid lösemili hastalarda hiperürisemi ve/veya hiperürikozüri yaygındır ve
MYLERAN tedavisine başlanmadan önce bunlar düzeltilmelidir. Tedavi esnasında,
hiperürisemi ve ürik asit nefropatisi riski yeterli hidrasyon ve allopurinol kullanımı dahil uygun
profilaksi ile önlenmelidir.
Böbrek yetmezliği olan hastalarda çalışma yapılmamıştır; ancak busulfanın bir kısmı idrara
geçtiğinden bu hastalarda doz değişikliği önerilmez. Yine de dikkatli olunması tavsiye edilir.
MYLERAN karaciğer yetmezliği olan hastalarda çalışılmamıştır. Busulfanın başlıca
karaciğerden metabolize edilmesi nedeniyle önceden karaciğer fonksiyon yetmezliği, bilhassa
ağır hepatik yetmezliği olan hastalarda busulfan kullanıldığında dikkatli bir gözlem
yapılmalıdır.
Bu tıbbi ürün laktoz içerir. Nadir kalıtımsal galaktoz intoleransı, Lapp laktoz yetmezliği ya da
glikoz-galaktoz malabsorpsiyon problemi olan hastaların bu ilacı kullanmamaları gerekir.
Mutad doz tedavisi: MYLERAN ile birlikte itrakonazol veya metronidazol verilen hastalar
busulfan toksisitesi yönünden takip edilmelidirler. Bu ilaçlar birlikte verildiğinde haftalık kan
sayımı ölçümleri yapılmalıdır (bkz. bölüm 4.5).
Yüksek doz tedavisi (Hemopoetik Kök Hücre Nakli için kullanıldığında): Eğer yüksek dozda
MYLERAN veriliyorsa (bkz. bölüm 4.9), hastalara fenitoinden çok tercihan bir benzodiazepin
ile profilaktik antikonvülsan tedavi uygulanmalıdır (bkz. bölüm 4.5 ve 4.8).
4Yüksek dozda MYLERAN ile birlikte itrakonazol veya metronidazol verildiğinde busulfan
toksisite riskinin arttığı bildirilmiştir (bkz. bölüm 4.5). Yüksek dozda busulfan ve
metronidazolün birlikte uygulanması önerilmez. İtrakonazol ile birlikte yüksek doz
MYLERAN’ın verilmesi hekimin yorumuna bağlıdır ve risk/yarar oranı gözönüne alınmalıdır.
Yüksek dozda MYLERAN ve siklofosfamid ile tedavi edilen hastalarda, busulfanın son
dozundan sonra siklofosfamid ilk dozu 24 saatten daha fazla geciktirildiğinde hepatik veno-
oklüzif hastalık ve diğer tedavi rejimiyle ilgili toksisitelerde insidans azalması gözlenmiştir.
Busulfan tedavisi ile kemik iliği depresyonu, özellikle trombositopeni görülür. Busulfan
tedavisi önceden uygulanan radyoterapi veya diğer sitotoksik ilaçlar nedeniyle kemik iliği
rezervi çok az olan hastalarda azami dikkat gösterilmek koşulu ile kullanılmalıdır. Uygulama
trombosit sayısında keskin bir düşüş olduğunda veya purpura geliştiğinde derhal kesilmelidir.
Günlük 4 mg’dan daha yüksek dozaj trombositopeni riskinde artış veya geri dönüşümsüz kemik
iliği depresyonu ile ilişkilidir.
İzleme: Aşırı miyelosupresyon olasılığını ve irreversibl kemik iliği aplazisi riskini önlemek
için tedavi boyunca kan sayımlarının kontrolüne çok dikkat edilmelidir (bkz. bölüm 4.8).
Myleran Tabletlerin Güvenli Kullanımı: Bölüm 6.6’ya bakınız.
Mutajenite: MYLERAN uygulanan hastalardan alınan hücrelerde çeşitli kromozom
anomalileri görülmüştür.
Karsinojenite: "Uluslararası Kanser Araştırma Örgütü" kısa süreli testler bazında
MYLERAN’ı karsinojenik potansiyeli olan ilaçlar sınıfına dahil etmiştir. "Dünya Sağlık
Örgütü", MYLERAN’a maruz kalma ile kanser arasında bir ilişki olduğu sonucuna varmıştır.
Uzun süre MYLERAN ile tedavi edilen hastalarda prekanseröz lezyonlara benzeyen bazı
değişikliklerle beraber yaygın epiteliyal displazi gözlenmiştir.
MYLERAN verilen hastalarda habis tümörler görüldüğü bildirilmiştir.
Diğer alkilleyici ilaçlarda olduğu gibi, MYLERAN’ın lökomojenik olduğuna dair bilgiler
artmaktadır. Akciğer kanseri ameliyatına adjuvan olarak iki yıl süreyle MYLERAN tedavisi
uygulanan kontrollü prospektif bir araştırmada, uzun süreli izlemede plasebo verilen gruba göre
akut lösemi insidansında artış olduğu görülmüştür. Solid tümör sıklığında bir artış olmamıştır.
Akut lösemi, polisitemi veranın olası bir sonucu ise de uzun süreli alkilleyici ajan tedavisi de
insidansı artırabilir.
MYLERAN ile polisitemi vera ve esansiyel trombositemi tedavisinde ilacın karsinojenik
potansiyeli gözönüne alınarak çok dikkat edilmelidir (bkz. bölüm 5.3). Daha genç ve
asemptomatik hastalarda bu endikasyonlarda busulfan kullanımından kaçınılmalıdır. Eğer
ilacın gerekli olduğu düşünülüyorsa tedavi kürleri mümkün olduğunca kısa tutulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Canlı organizma aşıları ile aşılama bağışıklığı baskılanmış kişilerde önerilmez(bkz. bölüm 4.4).
Pulmoner toksisiteye neden olan diğer sitotoksiklerin aditif etkisi olabilir (bkz. bölüm 4.8).
5Yüksek dozda MYLERAN (bkz. bölüm 4.9) alan hastalara fenitoin verilmesi miyeloablatif
etkide azalmaya neden olabilir.
Yüksek doz MYLERAN alan hastalara birlikte itrakonazol verilmesinde busulfan klerensinde
yaklaşık %20 azalma ve buna karşılık plazma busulfan düzeylerinde artış rapor edilmiştir.
Metronidazol busulfan plazma düzeylerinde yaklaşık %80 artışa yol açar. Flukonazolun
busulfan klerensi üzerine herhangi bir etkisi yoktur. Sonuç olarak yüksek dozda busulfanın
itrakonazol veya metronidazol ile birlikte verilmesinin busulfan toksisite riskinde artışa eşlik
ettiği bildirilmiştir (bkz. bölüm 4.4).
Yüksek dozda busulfan ve siklofosfamid ile tedavi edilen hastalarda, siklofosfamidin ilk dozu
busulfanın son dozundan sonra 24 saatten daha fazla geciktirilerek verilirse hepatik veno-
oklüzif hastalık ve diğer tedaviyle ilişkili toksisitelerin insidansında azalma gözlenmiştir.
Parasetamol kan ve dokularda glutatyon seviyelerini azaltır ve bu yüzden birlikte
kullanıldığında busulfan klerensi azalır.
Özel popülasyonlara ilişkin ek bilgiler
Böbrek/karaciğer yetmezliği:
MYLERAN ile böbrek veya karaciğer yetmezliği olan hastalarda herhangi bir veri
bulunmamaktadır.
Pediyatrik popülasyon:
MYLERAN ile pediyatrik hastalarda herhangi bir veri bulunmamaktadır.
4.6. Gebelik ve laktasyon
Genel tavsiye
Gebelik kategorisi D
Çocuk doğurma potansiyeli bulunan kadınlar/doğum kontrolü (Kontrasepsiyon)
MYLERAN gebelik ve/veya fetus/yeni doğan üzerinde zararlı farmakolojik etkileri
bulunmaktadır.
Tüm sitotoksik kemoterapi uygulamalarında olduğu gibi eşlerden herhangi birine MYLERAN
veriliyorsa yeterli kontraseptif önlemler uygulanmalıdır.
MYLERAN gerekli olmadıkça gebelik döneminde kullanılmamalıdır.
Gebelik dönemi
Tüm sitotoksik kemoterapilerde olduğu gibi eşlerden herhangi biri MYLERAN kullandığında
yeterli kontraseptif önlemlerin alınması tavsiye edilmelidir.
6Gebelik sırasında özellikle ilk üç aylık dönemde MYLERAN kullanımından mümkün
olduğunca kaçınılmalıdır. Her vakada, ilacın anneye potansiyel yararı ile fötusa olası riski
tartılmalıdır.
Mutlak olarak busulfana atfedilmese de bir kaç konjenital anomali vakası bildirilmiştir ve
hamilelikte üçüncü üç aylık dönemde maruz kalma ile intraüterin büyüme geriliği arasında ilişki
görülmüştür. Bununla beraber ilk üç aylık dönemde in utero MYLERAN’a maruz kalmış olsa
da doğan birçok çocuğun normal görünüme sahip olduğu bildirilmiştir.
Hayvanlarda busulfan tedavisi çalışmalarında üreme toksisitesi görülmüştür (bkz. bölüm 5.3).
İnsanlardaki potansiyel risk tam olarak bilinmemektedir.
Laktasyon dönemi
MYLERAN veya metabolitlerinin anne sütüyle atılıp atılmadığı bilinmemektedir. MYLERAN
alan anneler bebeklerini emzirmemelidir.
Üreme yeteneği/Fertilite
MYLERAN kadınlarda over fonksiyonunu baskılayabilir ve amenoreye erkeklerde
spermatogenez baskılanmasına sebep olabilir (bkz. bölüm 4.8 ve 5.3).
4.7. Araç ve makine kullanımı üzerindeki etkiler
MYLERAN sürücülük performansı veya makine kullanma yeteneği üzerine etkisi
bilinmemektedir. İlacın farmakolojisinden zararlı bir etki yapması beklenmemektedir.
4.8. İstenmeyen etkiler
Bu ilaç için istenmeyen etkilerin sıklığını tayin etmeyi desteklemede kullanılabilecek modern
klinik dokümantasyon yoktur. İstenmeyen etkilerin sıklığı alınan doza ve birlikte verildiği diğer
terapötik ilaçlara bağlı olarak değişebilir.
Rapor edilen istenmeyen etkiler aşağıdaki sıklık derecesine göre listelenmiştir.
Çok yaygın (≥1/10), yaygın (≥1/100 ila <1/10), yaygın olmayan(≥1/1000 ila <1/100),
seyrek(≥1/10000 ila <1/1000), çok seyrek (<1/10000), bilinmiyor (eldeki verilerden hareketle
tahmin edilememektedir.)
(Kist ve polipler dahil olmak üzere) iyi huylu ve kötü huylu neoplazmalar
Yaygın: Onkoloji tedavisinde sekonder akut lösemi (bkz. bölüm 4.4)
Kan ve lenfatik sistemi hastalıkları*
Çok yaygın: Lökopeni ve özellikle trombositopeni şeklinde görülen doz ile ilgili kemik iliği
bozukluğu
Seyrek: Aplastik anemi (bkz. bölüm 4.9)
Sinir sistemi hastalıkları
Seyrek: Yüksek dozda; konvülsiyonlar (bkz. bölüm 4.4 ve 4.5)
Çok seyrek: Myastenia gravis
7Göz hastalıkları
Seyrek: Lens bozuklukları ve kataraktlar (bilateral olabilen); kornea incelmesi (öncesinde
yüksek dozda busulfan tedavisi uygulanan kemik iliği transplantasyonu sonrasında).
Kardiyak hastalıkları
Yaygın: Yüksek dozda; talasemili hastalarda kardiyak tamponad
Solunum, göğüs ve mediastinal hastalıkları*
Çok yaygın: Yüksek dozda; idyopatik pnömoni sendromu
Yaygın: Uzun süreli mutad dozları takiben interstisyel akciğer hastalığı
Gastrointestinal hastalıkları
Çok yaygın: Yüksek dozda; bulantı, kusma, diyare ve ağızda ülserasyon (bkz. bölüm 4.9)
Seyrek: Mutad dozlarda; bulantı, kusma, diyare ve ağızda ülserasyon; bölünmüş dozlarda
kullanıldığında olasılıkla azalabilir. Ağızda kuruluk
Hepato-biliyer hastalıkları*
Çok yaygın: Yüksek dozda; hiperbilirubinemi, sarılık, vena-oklüzif karaciğer hastalığı (bkz.
bölüm 4.4 ve 4.5) ve hepatik atrofi ve nekrozla birlikte biliyer fibroz.
Seyrek: Mutad dozda kolestatik sarılık ve karaciğer fonksiyon anormallikleri. Biliyer fibroz.
Deri ve deri altı doku hastalıkları*
Yaygın: Yüksek dozda alopesi. Deride hiperpigmentasyon (Bkz: Genel bozukluklar ve
uygulama bölgesine ilişkin durumlar )
Seyrek: Mutad dozlarda alopesi, ürtiker, eritema multiforme, eritema nodosum, porfirya non-
akut döküntü, deride tam anhidroz ile cilt kuruluğu ve hassasiyeti, dudak çatlaması, Sjogren
sendromunu içeren deri reaksiyonları. Yüksek dozda busulfan verilmesinden sonra radyoterapi
uygulanan hastalarda deri hasarında radyasyon etkisinin artışı.
Böbrek ve idrar yolu hastalıkları
Yaygın: Yüksek dozda siklofosfamid ile kombinasyonda hemorajik sistit
Üreme sistemi ve meme hastalıkları*
Çok yaygın: Yüksek dozda menopoz-öncesi hastalarda menopoz semptomlarıyla birlikte adet
yokluğu (amenore) ve yumurtalık bozuklulkarı; yüksek dozda adolesan-öncesi ve genç kızlara
uygulanması sonrasında buluğa girişte gecikmeyi içeren şiddetli ve devamlı yumurtalık
baskılanması. Busulfan alan erkek hastalarda kısırlık, azospermi, testislerde atrofi.
Yaygın değil: Mutad dozlarda menopoz öncesi hastalarda yumurtalık bozuklukları ve adet
yokluğu (amenore) ile birlikte menopoz semptomları. Çok nadir durumlarda, tedaviye devamla
over fonksiyonunun düzeldiği bildirilmiştir.
Çok seyrek: Jinekomasti.
Genel bozukluklar ve uygulama bölgesine ilişkin durumlar*
Seyrek: Displazi
8*Seçilmiş advers olayların tanımı
Kan ve lenfatik sistemi hastalıkları
Nadiren, tipik olarak uzun süreli mutad dozlardan veya yüksek dozda busulfandan sonra
aplastik anemi (bazen geriye dönüşsüz) bildirilmiştir.
Solunum, göğüs ve mediastinal hastalıklar
Yüksek veya mutad doz tedavisini takiben tipik olarak anormal pulmoner fizyoloji bulgularıyla
birlikte spesifik olmayan kuru öksürük, dispne ve hipoksi şeklinde pulmoner toksisite görülür.
Daha sonra uygulanan radyoterapi busulfan nedenli subklinik akciğer harabiyetini artırabilir.
Diğer sitotoksik ajanlar ilave akciğer toksisitesine neden olabilir (bkz. bölüm 4.5). Bir kez
pulmoner toksisite yerleşirse busulfann kesilmesine rağmen prognoz iyi değildir ve
kortikosteroidlerin faydalı olduğuna dair çok az bilgi mevcuttur.
İdyopatik pnömoni sendromu enfeksiyöz olmayan diffüz pnömoni olup genellikle allogenik
veya otolog hemopoyetik transplant öncesi yüksek doz busulfan hazırlayıcı tedavisinden sonra
üç ay içinde meydana gelir. Bazı vakalarda bronkolavaj sonrası diffüz alveolar hemoraj
görülebilir. Göğüs röntgeni veya bilgisayarlı tomografi taramaları diffüz veya spesifik olmayan
fokal infiltratlar gösterir ve biyopsi ise interstisyel pnömonit ve diffüz alveolar harabiyet ve
bazen fibrozis gösterir. İnterstisyel pnömonit mutad dozlardan sonra oluşabilir ve pulmoner
fibrozise yol açabilir. Bu, bir kaç yılı aşan, uzun süreli tedaviden sonra ortaya çıkar. Başlangıç
ekseriya gizlidir; fakat akut da olabilir. Histolojik özellikleri arasında büyük hiperkromatik
çekirdekleri olan dev hücrelerin mevcudiyeti ve alveolar ve bronşiyoler epiteliyumda atipik
değişiklikler bulunur. Akciğer patolojisi süperempoze enfeksiyonlarla komplike olabilir.
Pulmoner ossifikasyon ve distrofik kalsifikasyon görüldüğü de bildirilmiştir.
Hepatobiliyer hastalıklar
Normal terapötik dozlarda busulfanın genellikle belirgin şekilde hepatotoksik olmadığı
düşünülür. Bununla beraber, kronik miyeloid lösemi için en az iki yıl süreyle düşük dozda
busulfan ile tedavi edilen hastaların postmortem retrospektif raporlarında sentrilobuler
sinüzoidal fibroz görüldüğü bildirilmiştir.
Busulfan ve tiyoguanin kombinasyonu önemli oranda hepatotoksisite ile ilişkilidir (bkz. bölüm
4.5).
Deri ve derialtı doku hastalıkları
Özellikle esmer tenlilerde olmak üzere hiperpigmentasyon görülür. Bu durum sıklıkla boyun,
üst gövde, meme uçları, karın ve avuç içi kıvrımlarında belirgindir. Hiperpigmentasyon bir
klinik sendromunun bir belirtisi olarak da görülebilir (bkz. Genel bozukluklar ve uygulama
bölgesine ilişkin durumlar).
Üreme sistemi ve meme hastalıkları
Hayvanlarda busulfan tedavisi çalışmaları üreme toksisitesi göstermiştir (bkz. bölüm 5.3).
Genel bozukluklar ve uygulama bölgesine ilişkin durumlar
Adrenal baskılanmanın biyokimyasal bulguları olmaksızın adrenal yetersizliğe (Addison
hastalığı) benzeyen klinik sendrom (bitkinlik, aşırı yorgunluk, iştahsızlık, kilo kaybı, bulantı,
kusma ve deride hiperpigmentasyon), mukoz membran hiperpigmentasyonu ve saç kaybı (Bkz:
Deri ve deri altı doku hastalıkları) uzun süreli busulfan tedavisini takiben az sayıda olguda
görülmüştür. Bu sendrom bazen busulfan tedavisi kesilince düzelir.
9Busulfanla tedavi edilen hastalarda üterin, servikal, bronşiyal ve diğer epitelleri etkileyen
yaygın displazi dahil bir çok histolojik ve sitolojik değişiklikler gözlenmiştir. Bu raporların
çoğu uzun süreli kullanımla ilgiliyse de yüksek dozda kısa süreli kullanım sonrasında da geçici
epitelyal anormallikler gözlenmiştir (bkz. bölüm 4.9).
Şüpheli advers reaksiyonların raporlanması
Ruhsatlandırma sonrası şüpheli advers ilaç reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr e-posta:
tufam@titck.gov.tr; Tel: 0 800 314 00 08; Faks: 0 312 218 35 99).
4.9. Doz aşımı ve tedavisi
Semptom ve bulgular: MYLERAN’ın akut doz-sınırlayıcı toksisitesi miyelosupresyondur (bkz.
bölüm 4.8 İstenmeyen etkiler).
Kronik doz aşımında kemik iliği depresyonu ve pansitopeni asıl toksik etkileridir.
Yüksek doz MYLERAN kemik iliği naklinde kullanılıyorsa (MLERAN’ın mutat toplam dozu
diğer ilaçlarla birlikte kombine halde verildiğinde, oral olarak birbirini takip eden 4 günde (3.5
ila 4 mg/kg/gün, bölünmüş dozlar halinde) oral olarak verilen 14 ila 16 mg/kg’dır, gastro-
intestinal toksisite doza bağlı olarak mukozit, bulantı, kusma, ishal ve anoreksidir.
Tedavi: Bilinen bir antidotu yoktur. Busulfanın diyalizi ile ilgili başarılı bir bildirim olduğu
için aşırı doz tedavisinde diyaliz düşünülmelidir. Hematolojik toksisite sırasında uygun
destekleyici tedavi uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup : Antineoplastik ve İmmünomodülatör ilaçlar; alkil sülfonatlar
ATC kodu : L01AB01
Etki mekanizması
Busulfan (1,4-butandiol dimetansülfonat) çift fonksiyonlu alkilleyici bir ilaçtır. DNA'ya
bağlanmasının, etki mekanizmasında bir rolü olduğu düşünülür; di-guanil türevleri izole
edilmişse de sarmala çapraz bağlanması kesin olarak kanıtlanmamıştır.
Busulfanın, granülositopoez üzerindeki selektif etkisini nasıl gösterdiği tam olarak
anlaşılmamıştır. Busulfan, tamamen tedavi edici olmamasına rağmen, total granülosit kütlesini
azaltmakta çok etkilidir. Hastanın klinik durumunu iyileştirmede ve hastalık belirtilerinin
hafifletilmesinde çok etkilidir. Hemoglobin düzeylerindeki durum ve sağkalım süreleri
gözönüne alındığında dalak radyoterapisinden üstün olduğu gösterilmiştir.
5.2. Farmakokinetik özellikler
Genel özellikler
Emilim:
10Oral busulfanın biyoyararlanımı yetişkinlerde bireyler arasında %47 ila %103 (ortalama %80)
değişkenlik gösterir. Busulfan eğri altındaki alan (EAA) ve doruk plazma konsantrasyonları
(C ) doğrusal olarak doza bağlıdır. 2 mg oral dozu takiben busulfan EAA ve C sırasıyla
maks maks
125±17 nanogram.saat/ml ve 28±5 nanogram/ml’dir. Busulfan uygulaması ve plazmada
saptanması arasında 2 saate varan bir süre bildirilmiştir.
Yüksek doz tedavi: İlaç için miktar tayini deneyi gaz sıvı kromatografisinde elektron yakalama
tekniği ile veya yüksek performanslı sıvı kromatografisi (HPLC) kullanılarak yapılmıştır.
Yüksek dozda busulfan (4 gün her 6 saatte 1 mg/kg) uygulamasını takiben yetişkinlerde EAA
ve C değerleri yüksek derecede değişkenlik gösterir; ancak HPLC ile ölçüldüğünde sırasıyla
maks
8260 nanogram. saat/ml (yayılım 2484 ila 21090) ve 1047 nanogram/ml (yayılım 295 ila 2558)
ve gaz kromatografi ile ölçüldüğünde sırasıyla 6135 nanogram.saat/ml (yayılımı 3978 ila
12304) ve 1980 nanogram/ml’dir (yayılımı 894 ila 3800).
Dağılım:
Busulfanın yetişkinlerde dağılım hacmi 0.64±0.12 L/kg’dır.
Busulfan yüksek dozda verildiğinde beyin omurilik sıvısına(BOS) plazma ile karşılaştırılabilir
oranlarda geçer: ortalama BOS: plazma oranı:1.3:1. Tükrük:plazma oranı:1.1:1’dir. Plazma
proteinlerine geriye dönüşümlü olarak bağlanan busulfan düzeyi önemsizden yaklaşık olarak
%55’e kadar değişkenlik göstermiştir. İlacın kan hücrelerine ve plazma proteinlerine geriye
dönüşsüz bağlanması sırasıyla %47 ve %32’dir.
Biyotransformasyon:
Busulfan metabolizması glutatyon ile karaciğerde oluşan ve glutatyon-S-metil transferazın
aracılık ettiği bir reaksiyonu içerir.
Yüksek doz busulfan ile tedavi edilen hastalarda, busulfan üriner metabolitleri 3-
hidroksisulfolan, tetrahidrotiyofen 1-oksit ve sulfolan olarak belirlenmiştir.
Eliminasyon:
Busulfan ortalama eliminasyon yarı-ömrü 2.3 ve 2.8 saattir. Yetişkin hastalarda busulfan
klerensi 2.4 ila 2.6 ml/dak/kg olarak bildirilmiştir. Busulfan eliminasyon yarı-ömrü tekrarlanan
dozlarda azalır; bu durum busulfanın kendi metabolizmasını giderek arttırdığını
düşündürmektedir. Çok düşük miktarda busulfan (%1 ila 2) değişmeden idrarla atılır.
Özel Hasta Popülasyonları
Pediyatrik popülasyon:
Çocuklarda oral busulfan biyoyararlanımı %22 den %120’ye varan aralıkta (ortalama %68)
bireyler arası büyük oranda değişkenlik gösterir.
Plazma klerensi, 4 gün her 6 saatte bir 1 mg/kg dozda verildiğinde yetişkinlerdekinden 2 ila 4
kez daha yüksektir. Vücut yüzey alanına göre doz verilen çocuklarda yetişkinlerde görülene
benzer EAA ve C değerleri görülmüştür. 15 yaş altı çocuklarda EAA’nın yetişkinlerdekinin
maks
yarısı ve 3 yaş altındaki çocuklarda yetişkinlerdekinin dörtte biri olduğu gösterilmiştir.
Busulfanın çocuklardaki dağılım hacmi 1.15±0.52 L/kg’dır.
Busulfan 4 gün her 6 saatte bir 1 mg/kg verildiğinde BOS:plazma oranı 1.02:1 olarak
saptanmıştır. Ancak, 4 gün her 6 saatte bir 37.5 mg/m2 dozda verildiğinde oran 1.39:1’dir.
Obez hastalar:
Obezitenin busulfan klerensini arttırdığı bildirilmiştir. Obezlerde vücut yüzey alanına göre veya
ideal vücut ağırlığına göre ayarlanmış dozlama düşünülmelidir.
115.3. Klinik öncesi güvenlilik verileri
Mutajenite
Bakteriler (Ames Salmonella testi), mantar, Drosophila ve fare lenf hücreleri kültürü dahil
çeşitli deneysel sistemlerde busulfanın mutajenik olduğu gösterilmiştir. Kemirgenlerde in vivo
sitogenetik çalışmalarda busulfan tedavisinden sonra hem üreme hücrelerinde hem de somatik
hücrelerde kromozom sapmalarının sıklığının arttığı gösterilmiştir.
Karsinojenite
Busulfanın karsinojenik potansiyele sahip olduğunu belirlemek için klinik öncesi çalışmalardan
elde edilmiş yeterli kanıt yoktur (bkz. bölüm 4.4).
Teratojenite
Hayvan çalışmaları ile busulfanın fötal anomalilere ve yavrularda kas-iskelet sistemi
bozuklukları, vücut ağırlığında ve boyutunda azalma, gonadal gelişimde yetersizlik ve fertilite
üzerine etkiler dahil advers etkilere yol açtığı kanıtlanmıştır.
Fertilite
Busulfan deney hayvanlarında spermatogenezi etkiler. Dişi hayvanlardaki sınırlı sayıdaki
çalışmalarda busulfan oosit baskılanması suretiyle fertilite üzerine bariz ve geri dönüşümsüz
etki göstermiştir.
6. FARMASÖTİK ÖZELLİKLER
6.1. Yardımcı maddelerin listesi
Anhidr laktoz
Prejelatinize nişasta
Magnezyum stearat
Hipromelloz
Titanyum dioksit
Triasetin
6.2. Geçimsizlikler
Bilinen bir geçimsizliği bulunmamaktadır.
6.3. Raf ömrü
36 ay
6.4. Saklamaya yönelik özel tedbirler
25°C'nin altındaki oda sıcaklığında ve kuru bir yerde saklayınız.
6.5. Ambalajın niteliği ve içeriği
MYLERAN 2mg film tablet, 100 adet, amber renkli şişede, karton kutuda satılmaktadır.
6.6. Beşeri tıbbi üründen arta kalan maddelerin imhası ve diğer özel önlemler
12Busulfan tabletlerin güvenli kullanımı:
İlacın dış kaplama tabakası bozulmamış ve sağlamsa MYLERAN’ın ellenmesinde hiç bir risk
yoktur. Tabletler bölünmemelidir. MYLERAN ellenirken sitotoksik ilaçların ellenmesiyle ilgili
yerel sağlık otoritelerinin kurallarına uyulmalıdır.
İmha:
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
VLD Danışmanlık, Tıbbi Ürünler ve Tanıtım Hizmetleri Ltd. Şti.
Büyükdere Cad No 127 Astoria İs Merkezi A Blok K9 Esentepe 34394 İstanbul
Telefon: 0-212-340 76 84
Faks: 0-212-340 76 01
e-posta: info@vldpharma.com
8. RUHSAT NUMARASI
132/8
9. İLK RUHSAT TARİHİ/RUHSAT YENİLEME TARİHİ
28.09.2011
10. KÜB’ÜN YENİLENME TARİHİ
13