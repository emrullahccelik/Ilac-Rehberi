KISA ÜRÜN BİLGİSİ
1. BEŞERİ TIBBİ ÜRÜNÜN ADI
ZOLEGEN 4 mg/5 ml I.V. infüzyon için konsantre çözelti içeren flakon
2. KALİTATİF VE KANTİTATİF BİLEŞİM
Etkin madde:
5 ml konsantre çözelti:
Zoledronik asit.....................................4 mg (4.264 mg zoledronik asit monohidrat şeklinde)
Yardımcı maddeler:
Sodyum sitrat dihidrat.............................................................23 mg
Sodyum hidroksit çözeltisi (pH ayarlayıcı olarak)...........Yeterli miktarda
Yardımcı maddelerin tam listesi için 6.1’e bakınız.
3. FARMASÖTİK FORM
I.V. infüzyon için konsantre çözelti içeren flakon.
5 ml’lik flakon içinde; pH’sı 5.5 – 7.2 olan, renksiz, berrak çözeltidir.
4. KLİNİK ÖZELLİKLER
4.1. Terapötik endikasyonlar
Radyolojik yöntemlerle litik lezyon gösterilmiş olan multiple myelomalı hastalarda ve kemik
metastazı olan ileri evre kanserli hastalarda iskeletle ilişkili komplikasyonların (patolojik
kırık, omurilik sıkışması, radyasyon tedavisi, kemiğe yönelik cerrahi müdahale veya
hiperkalsemi) önlenmesi ve maligniteye bağlı hiperkalsemi (albümine göre-düzeltilmiş serum
kalsiyumu olarak tanımlanır (cCa) >12.0 mg/dl [3.0 mmol/l]) tedavisinde kullanılır.
4.2. Pozoloji ve uygulama şekli
Pozoloji/ Uygulama sıklığı ve süresi:
Kemik tutulumu olan ileri evre kanserli hastalarda iskeletle ilişkili olayların önlenmesi:
Erişkinler ve yaşlılar:
Kemik tutulumu olan erişkin ve yaşlı ileri evre kanserli hastalarda iskeletle ilişkili olayların
önlenmesinde önerilen doz 4 mg zoledronik asittir. Konsantre çözelti 100 ml a/h % 0.9
sodyum klorür veya a/h % 5 glukoz çözeltisi ile seyreltilmeli ve her 3 ila 4 haftada bir en az
15 dakika devam eden bir intravenöz infüzyon ile verilmelidir.
Aynı zamanda hastalara günde 500 mg oral kalsiyum ve 400 IU D vitamini takviyesi
yapılmalıdır.
1/17Maligniteye bağlı hiperkalsemi tedavisi:
Erişkinler ve yaşlılar:
Hiperkalsemide (albümine göre-düzeltilmiş serum kalsiyumu ≥ 12.0 mg/dl veya 3.0 mmol/l)
erişkin ve yaşlı hastalarda önerilen doz 4 mg zoledronik asittir. Konsantre çözelti 100 ml a/h
% 0.9 sodyum klorür veya a/h % 5 glukoz çözeltisi ile seyreltilmeli, en az 15 dakikalık tek bir
intravenöz infüzyon ile verilmelidir. ZOLEGEN uygulanmadan önce ve uygulandıktan sonra
hastaların yeteri kadar hidrate olması sağlanmalıdır.
Uygulama şekli:
ZOLEGEN hastalara sadece intravenöz bifosfonatları uygulama konusunda deneyimli sağlık
uzmanları tarafından uygulanmalıdır.
ZOLEGEN, kalsiyum ya da Ringer Laktat çözeltisi gibi iki değerlikli katyon içeren diğer
infüzyon solüsyonları ile karıştırılmamalıdır ve diğer tüm ilaçlardan ayrı olarak, tek bir
kerede, tek bir intravenöz solüsyon şeklinde uygulanmalıdır.
Hastaların ZOLEGEN uygulamasından önce ve sonrasında yeteri kadar hidrate olması
sağlanmalıdır.
Düşük ZOLEGEN dozlarının hazırlanma talimatı
30 ila 60 mL/dak KLkr olarak tanımlanan hafif ila orta derecede renal bozukluğu olan
hastalarda, maligniteye bağlı hiperkalsemisi olanlar haricinde azaltılmış ZOLEGEN dozajları
önerilmektedir.
Azaltılmış dozlarda ZOLEGEN konsantre çözelti hazırlamak üzere gereken hacimde sıvı
konsantreyi, aşağıdaki gibi enjektöre çekin:
4.4 ml 3.5 miligramlık doz için
4.1 ml 3.3 miligramlık doz için
3.8 ml 3.0 miligramlık doz için
Çekilen miktardaki sıvı konsantre, 100 ml, steril a/h % 0.9 sodyum klorür solüsyonu veya a/h
% 5 glukoz solüsyonu kullanılarak daha da seyreltilmelidir. Doz, 15 dakikadan daha kısa
sürmeyecek tek bir intravenöz infüzyon şeklinde verilmelidir.
Özel popülasyonlara ilişkin ek bilgiler:
Böbrek yetmezliği:
Maligniteye bağlı hiperkalsemi tedavisi:
Maligniteye bağlı hiperkalsemisi (HCM) ve şiddetli böbrek bozukluğu olan hastalarda
ZOLEGEN tedavisi yalnızca, bu tedavinin riskleri ve faydaları değerlendirildikten sonra
düşünülmelidir. Serum kreatinin düzeyi > 400 mikromol/litre veya > 4.5 mg/dl olan hastalar,
klinik çalışmalara alınmamıştır. Serum kreatinin düzeyi < 400 μmol/l ya da < 4.5 mg/dl olan
maligniteye bağlı hiperkalsemi tedavisi gören hastalarda doz ayarlaması gerekli değildir (bkz.
Bölüm 4.4 Özel kullanım uyarıları ve önlemleri).
2/17Kemik tutulumu olan ileri evre kanserli hastalarda iskeletle ilişkili olayların önlenmesi:
Multiple miyeloması veya solid tümörlerin metastatik kemik lezyonları olan hastalarda
ZOLEGEN tedavisine başlanırken, serum kreatinin düzeyleri ve kreatinin klerensi (KL )
kr
ölçülmelidir. Kreatinin klerensi, Cockfort-Gault formülü kullanılarak, serum kreatinin
düzeylerinden hesaplanır. Tedaviye başlamadan önce, kreatinin klerensi <30 ml/dak olarak
saptanan, ciddi böbrek bozukluğu olan hastalara ZOLEGEN verilmesi önerilmemektedir.
Serum kreatinin düzeyi >265 mikromol/l veya >3.0 mg/dl olan hastalar, zoledronik asit ile
yapılan klinik çalışmalara dahil edilmemiştir.
Kemik metastazları olan ve tedavinin başlatılmasından önce hafif-orta şiddette böbrek
bozukluğu (kreatinin klerensi 30-60 ml/dakika) olan hastalarda, aşağıdaki ZOLEGEN
dozlarının kullanılması önerilir (bkz Bölüm 4.4 Özel kullanım uyarıları ve önlemleri):
Başlangıçtaki kreatinin klerensi (ml/dakika) Önerilen ZOLEGEN dozu
> 60 4.0 mg
50 - 60 3.5 mg*
40 - 49 3.3 mg*
30 - 39 3.0 mg*
*Dozlar, hedef EAA (Eğri altında kalan alan) değerinin 0.66 (mgsaat/l) (kreatinin klerensi 75 ml/dakika)
olduğu öngörülerek hesaplanmıştır. Dozun böbrek bozukluğu olan hastalarda azaltılmasıyla elde edilecek
EAA değerinin kreatinin klerensi 75 ml/dakika olan hastalardakiyle aynı olması beklenmektedir.
Tedavinin başlangıcını takiben, böbrek fonksiyonu izlenmeli ve her ZOLEGEN dozundan
önce serum kreatinin düzeyi ölçülmeli, eğer böbrek fonksiyonu kötüleşiyorsa, tedavi
durdurulmalıdır. Klinik çalışmalarda böbrek fonksiyonunun kötüleşmesi, aşağıdaki şekilde
tanımlanmıştır:
□ Serum kreatinin düzeyi normal olan hastalar için (< 1.4 mg/dl), ≥ 0.5 mg/dl yükselme
□ Serum kreatinin düzeyi anormal olan hastalar için (> 1.4 mg/dl), ≥ 1.0 mg/dl yükselme
Klinik çalışmalarda, kreatinin seviyesi başlangıç değerinin %10 limiti dahiline döndüğü
durumlarda zoledronik asit tekrar kullanılmıştır (bkz. Bölüm 4.4 Özel kullanım uyarıları ve
önlemleri). ZOLEGEN tedavisine, tedavinin kesintiye uğramasından önceki dozla devam
edilmelidir.
Karaciğer yetmezliği: Ağır karaciğer yetmezliği olan hastalardaki klinik veriler sınırlı
olduğundan, bu hasta popülasyonu için spesifik önerilerde bulunmak mümkün değildir.
Pediyatrik popülasyon: ZOLEGEN’in pediyatrik hastalardaki güvenlilik ve etkililiği
belirlenmemiştir.
Geriyatrik popülasyon: Yaşlı hastalar için herhangi bir doz ayarlamasına gerek yoktur.
4.3. Kontrendikasyonlar
 ZOLEGEN; zoledronik asite veya diğer bifosfonatlara ya da yardımcı maddelerden
herhangi birine karşı klinik olarak anlamlı aşırı duyarlılığı olan hastalarda,
3/17 Gebelik ve emzirme durumlarında (bkz. Bölüm 4.6.Gebelik ve laktasyon) kontrendikedir.
4.4. Özel kullanım uyarıları ve önlemleri
Hastalar ZOLEGEN uygulamasından önce yeterince hidrate olmaları açısından
değerlendirilmelidirler.
Kalp yetmezliği riski olan hastalarda aşırı hidrasyondan sakınılmalıdır.
ZOLEGEN tedavisine başlandıktan sonra, albümine göre düzeltilmiş serum kalsiyum, fosfat
ve magnezyum düzeyleri, serum kreatinin gibi standart hiperkalsemi ile ilişkili metabolik
parametreler dikkatle izlenmelidir. Hipokalsemi, hipofosfatemi ya da hipomagnezemi
oluşursa, kısa vadeli destek tedavisi gerekli olabilir. Tedavi edilmemiş hiperkalsemili
hastalarda genellikle hafif derecede de olsa böbrek bozukluğu mevcut bulunduğundan, böbrek
fonksiyonunun dikkatle izlenmesi düşünülmelidir.
ZOLEGEN ile tedavi edilen hastalar, aynı etkin maddeye (zoledronik asit) sahip ilaçlar ile
eşzamanlı olarak tedavi edilmemelidir. ZOLEGEN, diğer bisfosfonatlarla birlikte
kullanılmamalıdır; çünkü bu ajanların kombine etkileri bilinmemektedir.
Zoledronik asit ile yapılan klinik çalışmalarda gözlenmemiş olsa da, bisfosfonat alan
asetilsalisilik aside karşı duyarlı astmatik hastalarda bronkokonstriksiyon yaptığı
bildirilmiştir.
Böbrek yetmezliği:
Maligniteye bağlı hiperkalsemisi bulunan ve böbrek fonksiyonunda bozulma gösteren
hastalar, ZOLEGEN ile tedaviye devam edilmesinin olası yararlarının, ortaya çıkabilecek
riskleri aşıp aşmadığı da göz önüne alınarak uygun bir şekilde değerlendirilmelidir.
Kemik metastazları olan hastalarda iskeletle ilişkili olayların önlenmesi amacıyla tedavi
kararı verilirken, tedavinin etkisinin 2-3 ayda başlayacağı düşünülmelidir.
Bifosfonatların böbrek fonksiyon bozukluğu raporlarıyla ilişkisi vardır. Böbrek
fonksiyonunda kötüleşme potansiyelini arttırabilecek faktörler; dehidrasyon, önceden mevcut
böbrek yetmezliği, çoğul zoledronik asit uygulamaları veya diğer bisfosfonat uygulamaları,
nefrotoksik ilaç kullanımı ya da halen önerilmekte olandan daha kısa süreli bir infüzyonun
kullanılması gibi faktörlerdir. 4 miligramlık ZOLEGEN dozunun 15 dakikadan daha kısa
sürmeyen bir infüzyonla verilmesi risk azalması sağlarsa da, böbrek fonksiyonu yine de
kötüleşebilir. Başlangıç dozunda veya tek doz zoledronik asit kullanımından sonra hastalarda,
böbrek fonksiyonunda kötüleşme, böbrek yetmezliğinde ilerleme ve diyaliz gereksinimi rapor
edilmiştir. Serum kreatinin düzeyleri, iskeletle ilişkili olayların önlenmesi amacıyla önerilen
dozlarla kronik ZOLEGEN tedavisi uygulanan hastalarda da, daha seyrek olsa da
yükselebilir.
Hastalardaki serum kreatinin düzeyleri, her ZOLEGEN dozundan önce değerlendirilmelidir.
4/17Hafif-orta şiddette böbrek yetmezliğiyle birlikte kemik metastazları olan hastalarda tedaviye
başlandığında, daha düşük ZOLEGEN dozlarının kullanılması önerilir. Tedavi sırasında
böbrek fonksiyonları kötüye giden hastalarda ZOLEGEN tedavisine ancak, serum kreatinin
düzeyleri başlangıç değerinden en fazla % 10 yüksek olması durumunda tekrar başlanmalıdır
(bkz. Bölüm 4.2 Pozoloji ve uygulama şekli).
Böbrek yetmezliği olan hastalarda, bu popülasyondaki klinik güvenlilik ve farmakokinetik
verilerin sınırlı olmasından ve ZOLEGEN dahil, bifosfanatlarla tedavi edilen hastalarda
böbrek fonksiyon bozukluğu riski olmasından dolayı, ZOLEGEN kullanımı önerilmez.
Klinik çalışmalarda şiddetli böbrek yetmezliği olan hastalarda tedavi başlangıcındaki serum
kreatinin düzeyleri maligniteye bağlı hiperkalsemi vakalarında ≥ 400 μmol/l veya ≥ 4.5
mg/dl; kanser ve kemik metastazı olan hastalarda sırasıyla ≥ 265 μmol/l veya ≥ 3.0 mg/dl)
olan hastalar olarak tanımlanmıştır. Farmakokinetik çalışmalarda ise şiddetli böbrek
fonksiyon bozukluğu olan hastalar başlangıçtaki kreatinin klerensi < 30 ml/dakika olarak
tanımlanmıştır.
Karaciğer yetmezliği:
Ağır karaciğer yetmezliği olan hastalardaki klinik veriler sınırlı olduğundan, bu hasta
popülasyonu için spesifik önerilerde bulunmak mümkün değildir.
Çene osteonekrozu (ONJ):
Zoledronik asit de dahil olmak üzere bifosfonat içeren tedavi kürü alan kanserli hastalarda
çene osteonekrozu bildirilmiştir. Bu hastaların çoğu kemoterapi ve kortikosteroid de alan
hastalardır. Birçok hastada osteomiyelitin de dahil olduğu lokal enfeksiyon semptomları
görülmüştür.
Pazarlama sonrası deneyim ve literatür, çene osteonekrozu bildirimlerinin büyük bir kısmının
tümör tipine (ilerlemiş meme kanseri, multipl miyelom) ve dental duruma (diş çekimi,
periodontal hastalık, zayıf bir şekilde monte edilmiş takma dişleri içeren lokal travma)
dayandığını ileri sürmektedir.
Kanser hastaları, iyi oral hijyeni korumalı ve bifosfonatlarla tedaviye başlamadan önce
koruyucu diş hekimliği ile diş muayenesi olmalıdırlar.
Bu hastalar, tedavi süresince, eğer mümkün ise invaziv dental uygulamalardan uzak
durmalıdırlar. Bifosfonat tedavisi esnasında, çene osteonekrozu gelişen hastalarda, diş
ameliyatları durumu kötüleştirebilir. Dental uygulamalara gereksinim duyan hastalarda,
bifosfonat tedavisinin kesilmesinin çene osteonekrozu riskini azaltıp azaltmadığına dair hiçbir
veri bulunmamaktadır. Tedavi eden doktorun klinik görüşü, yarar/risk değerlendirmesine
dayanarak her hastanın tedavi planını yönlendirmelidir.
Atipik femur kırıkları:
5/17Bifosfonat tedavi ile başlıca osteoporoz için uzun süreli tedavi gören hastalarda atipik femur
kırıkları bildirilmiştir. Bu transvers veya kısa oblik kırıklar femur boyunca küçük
trokanterden suprakondiler açıklığa kadar herhangi bir yerde meydana gelebilir. Bu kırıklar
minimal travma sonrasında veya travma yokluğunda meydana gelir ve bazı hastalar tam
femur kırığı ile başvurmadan önce haftalar ila aylar boyunca, sıklıkla stres kırıklarının
radyolojik görüntüleme özelliğini yansıtan uyluk veya kasık ağrısı yaşar. Kırıklar sıklıkla iki
taraflıdır; bu nedenle femur kırığı yaşayan ZOLEGEN ile tedavi edilen hastalarda
kontralateral femur da muayene edilmelidir. Bu kırıkların iyileşmesinin kötü olduğu
bildirilmiştir. Atipik femur kırığı şüphesi olan hastalarda hastanın kişisel fayda risk profiline
dayalı olarak değerlendirilmesi esnasında ZOLEGEN tedavisinin bırakılması düşünülmelidir.
ZOLEGEN ile tedavi edilen hastalarda atipik femur kırığı raporları bildirilmiştir; ancak
ZOLEGEN tedavisi ile nedensellik belirlenememiştir.
ZOLEGEN tedavisi sırasında hastalara herhangi bir kalça, uyluk veya kasık ağrısını
doktorlarına bildirmeleri tavsiye edilmeli ve bu tip semptomlarla başvuran hastalar tam
olmayan femur kırığı açısından değerlendirilmelidir.
Kas iskelet ağrıları:
Pazarlama sonrası deneyimde, ZOLEGEN dahil bifosfonat alan hastalarda şiddetli ve seyrek
olarak güçten düşürücü kemik, eklem ve/veya kas ağrısı bildirilmiştir (bkz. Bölüm 4.8
İstenmeyen etkiler). Semptomların başlamasına kadar geçen süre tedaviye başladıktan sonra
bir gün ile aylar arasında değişmiştir. Tedavi kesildikten sonra hastaların çoğunda semptomlar
ortadan kalkmıştır. Aynı ilaç ya da başka bir bifosfonat ile yeniden tedaviye başlandığında bir
grupta semptomlar tekrarlamıştır.
Hipokalsemi:
ZOLEGEN ile tedavi edilen hastalarda hospitalizasyona gerek duyulacak derecede
hipokalsemi bildirilmiştir. Şiddetli hipokalsemi vakalarına sekonder olarak kardiyak aritmi ve
nörolojik advers olaylar (nöbetler, tetani ve hissizlik) bildirilmiştir. Bazı durumlarda,
hipokalsemi yaşamı tehdit edebilir.
Sodyum içeriği:
Bu tıbbi ürün her 5 mililitresinde 1 mmol (23 mg)’dan daha az sodyum ihtiva eder; bu dozda
sodyuma bağlı herhangi bir yan etki beklenmez.
4.5. Diğer tıbbi ürünler ile etkileşimler ve diğer etkileşim şekilleri
Dikkate alınması gereken, öngörülen etkileşimler:
ZOLEGEN gibi bifosfonatlar aminoglikozidler ile birlikte uygulandıklarında, her iki ilacın da
additif etkisinin olabileceği ve bunun sonucunda gerekenden daha uzun süre daha düşük
serum kalsiyum düzeyi oluşabileceği göz önüne alınarak dikkatli olunması önerilir.
Diğer nefrotoksik ilaçlarla birlikte kullanıldığında da dikkatli olunmalıdır.
6/17ZOLEGEN, antianjiogenik ilaçlarla eşzamanlı olarak tedavi edilen hastalarda çene
osteonekrozu vakaları gözlendiğinden, bu ilaçlarla eşzamanlı olarak uygulandığında dikkat
gösterilmelidir.
Etkileşimlerin yokluğu:
Klinik çalışmalarda zoledronik asit; yaygın olarak kullanılan antikanser ajanları, diüretikler,
antibiyotikler ve analjeziklerle eşzamanlı olarak uygulanmış ve klinik açıdan belirgin
etkileşimler meydana gelmemiştir.
Multiple miyelomlu hastalarda ZOLEGEN, talidomid ile birlikte kullanıldığında böbrek
yetmezliği riski artabilir.
Özel popülasyonlara ilişkin ek bilgiler:
Özel popülasyonlara ilişkin herhangi bir klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin herhangi bir klinik etkileşim çalışması yürütülmemiştir.
Böbrek yetmezliği:
Böbrek yetmezliği olan hastalara ilişkin herhangi bir klinik etkileşim çalışması
yürütülmemiştir.
Karaciğer yetmezliği:
Karaciğer yetmezliği olan hastalara ilişkin herhangi bir klinik etkileşim çalışması
yürütülmemiştir.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınların, ZOLEGEN tedavisi sırasında etkili bir doğum
kontrol yöntemi uygulamaları gerekmektedir. ZOLEGEN, gebelik sırasında
kullanılmamalıdır.
Gebelik dönemi
Zoledronik asitin gebelik ve/veya fetus/yeni doğan üzerinde zararlı farmakolojik etkileri
bulunmaktadır.
ZOLEGEN, gerekli olmadıkça gebelik döneminde kullanılmamalıdır.
Laktasyon dönemi
Zoledronik asidin insan ya da hayvan sütü ile atıldığına ilişkin yetersiz/sınırlı bilgi mevcuttur.
Zoledronik asidin süt ile atılmasına yönelik fizikokimyasal ve eldeki
farmakodinamik/toksikolojik veriler nedeniyle memedeki çocuk açısından bir risk olduğu göz
7/17ardı edilemez. ZOLEGEN, emzirme döneminde kullanılmamalıdır.
Üreme yeteneği/ Fertilite
Zoledronik asit sıçanlarda parental ve F1 neslinin fertilitesi üzerindeki potansiyel advers
etkiler açısından değerlendirilmiştir. Bu, bileşiğin iskelet kalsiyum metabolizmasını inhibe
etmesi sonucu doğum dönemi hiperkalsemi ile ilişkili olduğu kabul edilen aşırı farmakolojik
etkiler, bir bifosfonat sınıfı etkisi olan distosi ve çalışmanın erken sonlandırılması ile
sonuçlanmıştır. Bu nedenle bu bulgular zoledronik asidin insanlarda fertilite üzerindeki kesin
etkisini belirlemek açısından yetersiz.
4.7. Araç ve makine kullanımı üzerindeki etkiler
Baş dönmesi ve uyku hali gibi yan etkilerin araç ve makine kullanma yeteneği üzerine etkileri
olabilir. ZOLEGEN kullanımı esnasında araç ve makine kullanırken dikkatli olunmalıdır.
4.8. İstenmeyen etkiler
Güvenlilik profilinin özeti:
ZOLEGEN uygulamasını takiben üç gün içinde yaygın olarak, kemik ağrısı, ateş, yorgunluk,
eklem ağrısı, kas ağrısı ve titremeleri içeren semptomlarla bir akut faz reaksiyonu,
bildirilmiştir; bu semptomlar genellikle birkaç gün içerisinde düzelir (bkz., Seçili advers
reaksiyonun tanımı alt bölümü).
Onaylanmış endikasyonlarında ZOLEGEN ile belirlenen önemli riskler şunlardır: renal
fonksiyon bozukluğu, çene osteonekrozu, akut faz reaksiyonu hipokalsemi, oküler advers
olaylar, atrial fibrilasyon ve anafilaktik reaksiyon. Bu advers reaksiyonların her biri için
sıklıklar aşağıda sunulmaktadır.
Advers ilaç reaksiyonları, en sık görülen advers reaksiyon ilk sırada olacak şekilde
sıklıklarına göre aşağıda sıralanmıştır. Her sıklık grubunda advers reaksiyonlar azalan
ciddiyet derecesine göre sıralanmıştır.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Yaygın: Anemi
Yaygın olmayan: Trombositopeni, lökopeni
Seyrek: Pansitopeni
Bağışıklık sistemi hastalıkları
Yaygın olmayan: Aşırı duyarlılık reaksiyonu
Seyrek: Anjiyonörotik ödem
Psikiyatrik hastalıkları
8/17Yaygın olmayan: Anksiyete, uyku bozukluğu
Seyrek: Konfüzyon
Sinir sistemi hastalıkları
Yaygın: Baş ağrısı,
Yaygın olmayan: Baş dönmesi, parestezi, tat bozuklukları, hipoestezi, hiperestezi, tremor,
uyku hali
Göz hastalıkları
Yaygın: Konjonktivit
Yaygın olmayan: Bulanık görme, göz akı iltihabı, göz yanması
Çok seyrek: Üveit, episklerit
Kardiyak hastalıklar
Yaygın olmayan: Hipertansiyon, hipotansiyon, atriyal fibrilasyon, dolaşım sisteminde çöküş
veya senkopa yol açan hipotansiyon
Seyrek: Bradikardi
Solunum, göğüs bozuklukları ve mediastinal hastalıklar
Yaygın olmayan: Dispne, öksürük, bronkokonstriksiyon
Seyrek: İnterstisyel akciğer hastalığı
Gastrointestinal hastalıklar
Yaygın: Bulantı, kusma, anoreksi
Yaygın olmayan: Diyare, konstipasyon, karın ağrısı, dispepsi, stomatit, ağız kuruluğu
Deri ve deri altı doku hastalıkları
Yaygın olmayan: Kaşıntı, döküntü (eritematöz ve maküler döküntüler dahil), terleme artışı
Kas-iskelet bozuklukları, bağ doku ve kemik hastalıkları
Yaygın: Kemik ağrısı, miyalji, artralji, genel ağrı
Yaygın olmayan: Çene osteonekrozu, kas krampları
Böbrek ve idrar hastalıkları
Yaygın: Böbrek bozukluğu
Yaygın olmayan: Akut böbrek yetmezliği, hematüri, proteinüri
Genel bozukluklar ve uygulama bölgesine ilişkin hastalıklar
Yaygın: Ateş, grip benzeri sendrom (yorgunluk, rigor, keyifsizlik ve ateş basması dahil)
Yaygın olmayan: Asteni, periferik ödem, enjeksiyon bölgesi reaksiyonları (ağrı, iritasyon,
şişme, sertleşme, kızarma dahil), göğüs ağrısı, kilo artışı, anafilaktik reaksiyon/şok, ürtiker
Laboratuvar Bulguları
9/17Çok yaygın: Hipofosfatemi
Yaygın: Kan kreatinini ve kan üresinde artış, hipokalsemi
Yaygın olmayan: Hipomagnezemi, hipokalemi
Seyrek: Hiperkalemi, hipernatremi
Seçilmiş istenmeyen etkilerin tanımları:
Renal fonksiyon bozukluğu:
ZOLEGEN renal fonksiyon bozukluğu raporları ile ilişkilendirilmiştir. Kemiği tutan ilerlemiş
maligniteleri olan hastalarda iskeletle ilişkili olayların önlenmesi için zoledronik asit kayıt
çalışmalarından elde edilen güvenlilik verilerinde yapılan birleştirilmiş bir analizde,
zoledronik asit ile ilişkili olduğundan şüphe edilen renal fonksiyon bozukluğu advers
olaylarının sıklığı (advers reaksiyonlar) şu şekildedir: multipl miyelom (%3.2), prostat kanseri
(%3.1), meme kanseri (%4.3), akciğer ve diğer solid tümörler (%3.2). Renal fonksiyonda
bozulma potansiyelini artırabilecek faktörler dehidratasyon, önceden mevcut olan renal
bozukluk, çok sayıda zoledronik asit veya diğer bifosfonat siklusunun yanı sıra eşzamanlı
nefrotoksik tıbbi ürünlerin kullanılması veya halihazırda önerilenden daha kısa bir infüzyon
süresinin kullanılmasını içerir. Hastalarda ilk veya tekli zoledronik asit dozundan sonra renal
bozukluk, renal yetmezliğe ilerleyiş ve diyaliz bildirilmiştir (bkz. Bölüm 4.4 Özel kullanım
uyarıları ve önlemleri).
Çene osteonekrozu:
Özellikle kanseri bulunan ve zoledronik asit de dahil olmak üzere bifosfonatlarla tedavi edilen
hastalarda, osteonekroz vakaları (başlıca çene) bildirilmiştir. Bu hastaların çoğunda
osteomiyelitin de dahil olduğu lokal enfeksiyon semptomları görülmüştür ve kanser
hastalarıyla ilgili raporların çoğunda diş çekimi veya diğer diş ameliyatları yer almaktadır.
Çene osteonekrozunun, kanser teşhisi, eşlik eden tedaviler (örn: kemoterapi, radyoterapi,
kortikosteroidler) ve eşlik eden durumları (örn: anemi, koagülopati, enfeksiyon, önceden var
olan oral hastalıklar) kapsayan iyi dökümante edilmiş risk faktörleri mevcuttur. Nedensellik
ilişkisi tayin edilmemiş olmakla beraber, iyileşme sürecini uzatabileceğinden dolayı, diş
ameliyatlarının yapılmaması konusunda ihtiyatlı olunmalıdır (Bkz. Bölüm 4.4 Özel kullanım
uyarıları ve önlemleri).
Atriyal fibrilasyon:
Postmenopozal osteoporoz (PMO) tedavisinde yılda 5 mg zoledronik asidin etkililik ve
güvenliliğinin plaseboya karşı değerlendirildiği 3 yıl süren, randomize, çift-kör kontrollü bir
çalışmada, atriyal fibrilasyonun tüm insidansı 5 mg zoledronik asit ve plasebo alan hastalarda
sırasıyla % 2.5 (3862 hastanın 96’sında) ve % 1.9 (3852 hastanın 75’inde) olarak tespit
edilmiştir. Atriyal fibrilasyon ciddi advers etkilerinin oranı 5 mg zoledronik asit ve plasebo
alanlarda, sırasıyla %1.3 (3862 hastanın 51’inde) ve % 0.6 (3852 hastanın 22’sinde)’dır. Bu
çalışmada gözlemlenen dengesizlik, kanser hastalarında her 3-4 haftada bir 4 mg zoledronik
asit ile yapılanlar da dahil olmak üzere zoledronik asit ile yapılan diğer çalışmalarda
gözlemlenmemiştir. Bu tek bir kere yapılan klinik çalışmada atriyal fibrilasyonun
insidansında görülen artışın arkasındaki mekanizma bilinmemektedir.
Akut faz reaksiyonu:
10/17Bu advers ilaç reaksiyonu; ateş, kas ağrısı, baş ağrısı, ekstremitelerde ağrı, bulantı, kusma,
diyare ve eklem ağrısını içeren semptomlar grubundan oluşur. Başlangıç zamanı ZOLEGEN
infüzyonu sonrası ≤3 gündür ve reaksiyon aynı zamanda “grip benzeri” veya “doz sonrası”
semptomlar terimleri kullanılarak da tanımlanır.
Atipik femur kırıkları:
Pazarlama sonrası deneyimlerde şu reaksiyonlar bildirilmiştir (seyrek sıklıkta): atipik
subtrokanterik ve diyafizer femur kırıkları (bifosfanatların sınıf etkisi).
Hipokalsemiye bağlı advers reaksiyonlar:
Hipokalsemi ZOLEGEN’ in onaylı endikasyonlarında kullanımında önemli bir risk olarak
tanımlanmıştır. Klinik çalışma ve pazarlama sonrası vakalarda, ZOLEGEN tedavisiyle
hipokalsemi ve sekonder olarak kardiyak aritmi gelişimi gözlenmiştir. Ayrıca, bu olaylarda
hipokalsemi ve sekonder nörolojik advers olaylar (nöbetler, tetani ve hissizlik) arasında bir
ilişki olduğuna dair kanıt bulunmaktadır (Bkz. Bölüm 4.4 Özel kullanım uyarıları ve
önlemleri).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Zoledronik asidin akut doz aşımıyla ilgili klinik deneyim sınırlıdır. Zoledronik asidin 48
mg’ına kadar doz uygulama hatası bildirilmiştir. Böbrek fonksiyon bozukluğu (böbrek
yetmezliği dahil) ve serum elektrolit (kalsiyum, fosfor ve magnezyum dahil) anormallikleri
gözlenmiş olduğundan, önerilenden daha yüksek doz uygulanmış olan hastalar (bkz. Bölüm
4.2 Pozoloji ve uygulama şekli) dikkatle izlenmelidirler. Hipokalsemi gözlendiği takdirde,
klinik endikasyona uygun olarak kalsiyum glukonat infüzyonları uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Bifosfonat
ATC kodu: M05 BA08
Zoledronik asit, başlıca kemik üzerine etkili bifosfonatlar sınıfının, oldukça güçlü bir
üyesidir. Bugüne kadar bilinen en güçlü osteoklastik kemik rezorpsiyonu inhibitörlerinden
biridir.
Bifosfonatların kemiğe selektif etkisi mineralize kemiğe yüksek afinitelerine dayanır, ancak
osteoklastik aktivitenin inhibisyonunu sağlayan esas moleküler mekanizma halen açık
11/17değildir. Uzun süreli hayvan çalışmalarında, zoledronik asit kemik rezorbsiyonunu, kemiğin
formasyon, mineralizasyon veya mekanik özelliklerini olumsuz etkilemeksizin inhibe ettiği
gösterilmiştir.
Kemik rezorpsiyonunun çok güçlü bir inhibitörü olmasının yanı sıra, zoledronik asit,
metastatik kemik hastalığının tedavisinde genel etkinliğini oluşturan çeşitli anti-tümör
özelliklerine de sahiptir. Preklinik çalışmalarda şu özellikler ortaya konmuştur:
• In vivo: osteoklastik kemik rezorpsiyonunun inhibisyonu kemik iliğindeki mikroortamı
tümör büyümesine daha az uygun hale getirir. Anti-anjiyojenik aktivite ve analjezik aktivite.
• In vitro: osteoblast proliferasyonunun inhibisyonu, tümör hücreleri üzerinde direkt
sitostatik ve pro-apoptotik aktivite, diğer anti-kanser ilaçlarıyla sinerjistik sitostatik etki, anti-
adezyon/invazyon aktivitesi.
Kemik tutulumu olan ileri evre kanserli hastalarda iskeletle ilişkili olayların
önlenmesinde klinik çalışma sonuçları:
Prostat kanseri hastalarında zoledronik asit, İskeletle İlişkili Olaylar (SRE’ler) açısından
(Zoledronik asit 4 mg alan 214 erkeğe karşı plasebo alan 208 erkek) karşılaştırılmıştır.
Tedavinin ilk 15 ayından sonra, 186 hasta, 9 ay daha devam ederek 24 aylık çift kör tedavinin
total süresini tamamlamıştır. En az bir SRE yaşayan hastaların oranı (Zoledronik asit ile %
38’e karşı, plasebo ile % 49, p=0.028) ve ilk SRE’ye kadar geçen medyan süre (plasebo için
321 güne karşı zoledronik asit 4 mg için 488, p=0.009) ve hasta başına düşen iskelet
morbidite oranının yıllık sıklığı açısından (Zoledronik asit 4 mg için 0.77, plasebo için 1.47,
P=0.005) zoledronik asit 4 mg, plasebo karşısında anlamlı bir avantaj sağlamıştır. Zoledronik
asit grubunda placeboya oranla iskelet ile ilişkili olaylarda, çoklu olay analizlerinde % 36 risk
azalması göstermiştir (p=0.002). Ağrı skorları başlangıçta ve çalışma süresince periyodik
olarak ölçülmüş, Zoledronik asit alan hastalarda, plasebo grubundakilere göre daha az ağrı
artışı kaydedilmiş ve farklar 3, 9, 21 ve 24. aylarda anlamlı seviyeye ulaşmıştır. Patolojik
kırık yakınması zoledronik asit hastalarında daha az sayıda ortaya çıkmıştır. Blastik lezyonları
olan hastalarda tedavi etkileri daha az belirgin olmuştur.
NSCLC (küçük hücreli olmayan akciğer kanseri) bulunan 134 ve diğer solid tümörleri olan
123 hastanın zoledronik asit ile, NSCLC bulunan 130 ve diğer solid tümörleri olan 120
hastanın plasebo ile tedavi edildiği ikinci bir çalışmada, zoledronik asit iskelet ile ilişkili
olayların sayısını azaltmış ve kemiği de içeren diğer solid tümörleri olan ve daha önceki
medyan olarak yaşam süreleri sadece 6 ay olan hasta popülasyonunda SRE sayısını azaltmış
ve bir SRE’ye kadar olan medyan süreyi 2 ay uzatmıştır. Tedavinin ilk 9 ayından sonra, 101
hasta 12 ay uzatılmış çalışmaya girmiş ve 26’sı, çalışmanın 21 ayını tamamlamıştır.
Zoledronik asit 4 mg iskelet ile ilişkili olayları olan hasta oranını (Zoledronik asit 4 mg için %
39, plasebo için %48, p= 0.039), ilk SRE’ye kadar geçen medyan süreyi (Zoledronik asit 4
mg için 236 gün, plasebo için 155 gün, p=0.009) ve hasta başına düşen iskelet morbidite
oranının yıllık sıklığı azalmıştır (Zoledronik asit 4 mg için 1.74, plasebo için 2.71, p=0.012).
Plasebo ile karşılaştırılan zoledronik asit grubundaki iskelet ile ilişkili olaylarda, çoklu olay
analizleri ile %30.7 risk azalması gösterilmiştir (p=0.003). Küçük hücreli olmayan akciğer
12/17kanseri hastalarındaki tedavi etkisi, diğer solid tümörleri olan hastalardakinden daha az
görünmektedir.
En az 1 kemik lezyonu olan multipl miyelom ya da meme kanserli 1222 hasta, zoledronik asit
4 mg ile pamidronat 90 mg’ı karşılaştıran bir Faz III randomize, çift-kör çalışmada, (564
zoledronik asit 4 mg, 558 pamidronat 90 mg), her 3 ila 4 haftada 4 mg zoledronik asit ile ya
da 90 mg pamidronat ile tedavi edilmiştir. 606 hasta 12 ay süren, çift-kör uzatılmış faza
alınmıştır. Toplam tedavi 24 ay sürmüştür. Sonuçlar, zoledronik asit 4 mg’ın, iskelete bağlı
olaylardan korunmada 90 mg pamidronat ile karşılaştırılabilir etkinlik gösterdiği saptanmıştır.
Çoklu olay analizleri ile, zoledronik asit 4 mg ile tedavi edilen hastalarda %16’lık anlamlı bir
risk azalması (p=0.030) olduğu gösterilmiştir.
Kemik metastazları ya da osteolitik lezyonları olan hastalarla gerçekleştirilen klinik
çalışmalarda, tüm tedavi grupları arasındaki (zoledronik asit 4 mg, pamidronat 90 mg ve
plasebo) genel güvenilirlik profili, tip ve şiddet açısından benzer olmuştur.
Zoledronik asit aynı zamanda, toplam iskeletle ilişkili olayların (SRE) sayısının (hiperkalsemi
hariç ve daha önce geçirilmiş kırık açısından düzeltilmiş) toplam risk dönemine bölünmesiyle
elde edilen SRE oranının etkisini belirlemek için, meme kanserine bağlı kemik metastazları
olan 228 hasta ile çift-kör, randomize, plasebo kontrollü bir çalışmada değerlendirilmiştir.
Hastalar 1 yıl süreyle 4 haftada bir 4 mg zoledronik asit ya da plasebo almak üzere eşit olarak
zoledronik asit ve plasebo gruplarına bölünmüştür. Bir yıldaki SRE oranı 0.61 olmuş, bu
durum zoledronik asit ile tedavinin plaseboya kıyasla SRE’lerin oluşum oranını % 39
düşürdüğünü göstermiştir (p=0.027). En az bir SRE bulunan (hiperkalsemi hariç) hastaların
oranı zoledronik asit ile tedavi edilen grupta % 29.8 olurken, plasebo grubunda % 49.6
olmuştur (p=0.003). Çalışmanın sonunda, zoledronik asit ile tedavi edilen kolda ilk SRE’nin
başlamasına kadar geçen ortalama süreye ulaşılamamış ve plaseboya kıyasla anlamlı olarak
daha uzun bulunmuştur (p=0.007). Zoledronik asit, plaseboya kıyasla bir çoklu olay
analizinde (risk oranı=0.59, p=0.019) SRE’lerin riskini % 41 oranında azaltmıştır.
Zoledronik asit ile tedavi edilen grupta, başlangıca göre ağrı skorlarındaki azalma (Kısa Ağrı
Envanterine göre, BPI) çalışmanın 4. haftasında başlayarak daha sonraki her zaman
noktasında devam etmiş, plasebo grubundaki ağrı skoru ise başlangıca göre değişmeden
kalmış ya da artmıştır. Zoledronik asit, analjezik skorundaki kötüleşmeyi plaseboya göre daha
fazla inhibe etmiştir. Ayrıca, Zoledronik asit ile tedavi edilen hastaların % 71.8’inin son
gözlemde ECOG performans skorunun düzeldiği ya da değişmediği görülürken, placebo
hastalarında bu oran % 63.1 olmuştur.
Maligniteye bağlı hiperkalsemi tedavisinde klinik çalışma sonuçları:
Maligniteye bağlı hiperkalsemideki klinik çalışmalarda zoledronik asidin etkisinin serum
kalsiyumu ve idrarda kalsiyum atılımında azalma ile karakterize olduğu gösterilmiştir.
Zoledronik asidin etkilerinin pamidronat 90 mg ile karşılaştırmalı değerlendirilmesi amacı ile
maligniteye bağlı hiperkalsemisi olan hastalarda yapılan iki temel çok merkezli çalışmanın
13/17sonuçları, önceden planlanmış bir analizle birleştirilmiştir. Sonuçlar zoledronik asit 4 mg ve 8
mg’ın, 7. günde ve 10. günde tam yanıt verenlerin oranı açısından pamidronat 90 mg’dan
istatistiksel açıdan üstün olduğunu göstermiştir. Düzeltilmiş serum kalsiyumunun
normalizasyonu zoledronik asit 8 mg ile 4. günde ve zoledronik asit 4 mg ve 8 mg ile 7.
günde olmak üzere daha hızlı bulunmuştur. Normokalsemiye kadar geçen medyan süre 4
gündür. 10. günde yanıt oranı pamidronat 90 mg ile %70 iken zoledronik asit tedavi grubunda
%87-88’ dir. Nükse (albümin-düzeltilmiş serum kalsiyumunun ≥ 2.9 mmol/l’ye tekrar
yükselmesi) kadar geçen medyan süre, zoledronik asit ile tedavi gören hastalarda 30 ila 40
gün iken pamidronat 90 mg tedavisi alanlarda 17 gün olmuştur. Sonuçlar, nükse kadar geçen
sürede her iki zoledronik asit dozunun da istatistiksel olarak pamidronat 90 mg’dan üstün
olduğunu göstermiştir. İki zoledronik asit dozu arasında istatistiksel anlamlı fark yoktur.
Maligniteye bağlı hiperkalsemi bulunan hastalarla gerçekleştirilen klinik çalışmalarda, üç
tedavi grubu arasındaki (Zoledronik asit 4 mg ve 8 mg ve pamidronat 90 mg) genel
güvenilirlik profili, tip ve şiddet açısından benzer olmuştur.
5.2. Farmakokinetik özellikler
Genel özellikler
Zoledronik asit monohidrat; beyaz, kristal, kokusuz bir tozdur. 0.1 M sodyum hidroksitte
çözünür; suda ve 0.1 M hidroklorik asitte az çözünür; etanol ve metanolde hemen hemen hiç
çözünmez.
Emilim:
Kemik metastazı olan 64 hastada, 2, 4, 8 ve 16 mg zoledronik asidin tek ve çoklu dozda 5- ve
15- dakikalık infüzyonları, aşağıdaki farmakokinetik verilerin ortaya konmasını sağlamıştır.
Zoledronik asit infüzyonuna başladıktan sonra, ilacın plazma konsantrasyonları hızla artmış,
infüzyon periyodunun sonunda doruk düzeyine ulaşmış, ardından 4 saat sonra doruk
düzeyinin < %10’una ve 24 saat sonra da < %1 ’ine inecek şekilde hızlı bir azalma
göstermiştir. Daha sonra, 28. günde ikinci ilaç infüzyonu uygulanıncaya kadar doruk
düzeyinin % 0.1’ini aşmayacak şekilde oldukça düşük bir konsantrasyonda uzun bir süre
seyretmiştir.
Dağılım:
Zoledronik asit kanın hücresel bileşenlerine bir afinite göstermez. Zoledronik asidin plazma
proteinlerine bağlanma oranı düşüktür (yaklaşık % 56). Bu olaylar zoledronik asit
konsantrasyonuna az oranda bağımlıdır.
Biyotransformasvon:
Zoledronik asit metabolize olmaz ve değişmeden böbrekten atılır. İlk 24 saatte, uygulanan
dozun % 39 ± 16’sı idrarda bulunur, kalanı ise başlıca kemik dokuya bağlanır. Kemik
dokusundan çok yavaş bir şekilde sistemik dolaşıma geçer ve böbrekten atılır. Toplam vücut
klerensi 5.04 ± 2.5 litre/saattir, dozdan bağımsızdır. Zoledronik asit insan P450 enzimini in
14/17vitro inhibe etmez.
Eliminasyon:
İntravenöz uygulanan zoledronik asit trifazik bir işlem ile elimine edilir: t 0.24 ve t 1.87
1/2α 1/2β
saatlik yarılanma ömürleri ile, sistemik dolaşımdan hızlı bifazik kaybolma ve bunu izleyen
t 146 saatlik terminal eliminasyon yarılanma ömrü ile uzun eliminasyon evresi. Her 28
1/2ϒ
günde bir verilen ilacın tekrarlanan dozlarından sonra ilaç birikimi olmamıştır.
Doğrusallık/doğrusal olmayan durum:
Zoledronik asidin farmakokinetiğinin doza bağlı olduğu saptanmıştır. İnfüzyon süresinin 5
dakikadan 15 dakikaya çıkarılması, infüzyon sonunda zoledronik asit konsantrasyonunda
%30 azalmaya sebep olur, ancak plazma konsantrasyonu-zaman eğrisi altında kalan alanı
etkilemez.
Hastalardaki karakteristik özellikler
Böbrek yetmezliği:
Zoledronik asidin renal klerensi, kreatinin klerensiyle anlamlı ve olumlu yönde bir ilişki
göstermiştir. Renal klerens kreatinin klerensinin % 75 ± 33’ünü yansıtmış ve çalışılan 64
kanser hastasında ortalama 84 ± 29 ml/dak (sınırlar 22 ila 143 ml/dak) olmuştur. Popülasyon
analizi, kreatinin klerensi 50 ml/dak (orta düzeyde böbrek yetmezliği) olan bir hasta için
öngörülen zoledronik asit klerensi, 84 ml/dak’lık bir kreatinin klerensi gösteren hastanın %
72’si olacaktır. Şiddetli böbrek yetmezliği olan hastalarla (kreatinin klerensi < 30 ml/dak)
ilgili olarak oldukça sınırlı farmakokinetik veri vardır. Şiddetli böbrek yetmezliği olan
hastalarda ZOLEGEN kullanımı önerilmez.
Hiperkalsemi ya da Karaciğer yetmezliği:
Hiperkalsemisi olan hastalarda ya da karaciğer yetmezliği olan hastalarda zoledronik asidin
farmakokinetik verileri mevcut değildir. Zoledronik asit, insan P450 enzimlerini in vitro
inhibe etmez, biyotransformasyon göstermez ve hayvan çalışmalarında uygulanan dozun
%3’ünden azı feçeste bulunur ki bu zoledronik asit farmakokinetiğinde karaciğer
fonksiyonunun geçerli bir rolü olmadığını gösterir.
Cinsiyet, yaş ve ırkın etkisi:
Kemik metastazlarının olduğu kanser hastalarında gerçekleştirilen üç farmakokinetik
çalışmada, cinsiyet, ırk, yaş (aralık 38 - 84) ve vücut ağırlığının zoledronik asit toplam
klerensi üzerinde herhangi bir etki yaptığı gösterilmemiştir.
Pediyatrik populasyon:
Pediyatrik populasyonlarda limitli farmakokinetik veri mevcuttur.
5.3. Klinik öncesi güvenlilik verileri
Akut toksisite
Ölümcül olmayan en yüksek tek intravenöz doz farelerde 10 mg/kg vücut ağırlığı, sıçanlarda
0.6 mg/kg olmuştur.
15/17Subkronik ve kronik toksisite
Zoledronik asit sıçanlara subkutan, köpeklere intravenöz olarak 4 hafta boyunca günde 0.02
mg/kg’a kadar dozlarda uygulandığında iyi tolere edilmiştir. Sıçanlara 0.001 mg/kg/gün
subkutan ve köpeklere 0.005 mg/kg/gün intravenöz 52 haftaya kadar uygulama da iyi tolere
edilmiştir.
Üreme toksisitesi
Hayvan üreme çalışmalarında zoledronik asit sıçanlara ve tavşanlara subkutan olarak
uygulanmıştır. Zoledronik asit, sıçanda 0.2 mg/kg’a eşit ve üzerindeki subkutan dozlarda
teratojeniktir. Tavşanda teratojenite ya da fetotoksisite görülmedi ise de maternal toksisite
bulunmuştur.
Mutajenite ve karsinojenik potansiyel
Zoledronik asit, yapılan mutajenite testlerinde mutajenik değildir ve karsinojenite testlerinde
herhangi bir karsinojenik potansiyel kanıtına rastlanmamıştır.
Lokal tolerans
Tavşandaki lokal tolerans testleri, intravenöz uygulamanın iyi tolere edildiğini göstermiştir.
6. FARMASÖTİK ÖZELLİKLER
6.1. Yardımcı maddelerin listesi
Mannitol
Sodyum sitrat dihidrat
Enjeksiyonluk su
pH ayarlayıcısı olarak:
Sodyum hidroksit çözeltisi
Fosforik asit çözeltisi
6.2. Geçimsizlikler
Polivinilklorür, polietilen ve polipropilenden (önceden % 0.9 a/h (ağırlık/hacim) sodyum
klorür çözeltisi veya % 5 a/h glukoz çözeltisi ile doldurulmuş) yapılan çeşitli tipte infüzyon
torbaları ve infüzyon setleri ile ve cam şişeler ile yapılan çalışmalarda, zoledronik asit ile bir
geçimsizlik saptanmamıştır.
Muhtemel geçimsizlikleri önlemek için, ZOLEGEN konsantre çözeltisi % 0.9 a/h sodyum
klorür çözeltisi veya % 5 a/h glukoz çözeltisi ile seyreltilmelidir.
ZOLEGEN konsantre çözeltisi, kalsiyum ya da Ringer Laktat çözeltisi gibi iki değerlikli
katyon içeren diğer infüzyon solüsyonları ile karıştırılmamalıdır ve diğer tüm ilaçlardan ayrı
olarak, tek bir kerede, tek bir intravenöz solüsyon şeklinde uygulanmalıdır.
6.3. Raf ömrü
24 ay
16/176.4. Saklamaya yönelik özel tedbirler
Flakonu 25°C’nin altındaki oda sıcaklığında saklayınız.
ZOLEGEN 4 mg/5 ml i.v. infüzyon için konsantre çözelti sadece intravenöz uygulama
içindir. Uygulamadan önce, bir flakondaki 5.0 ml veya ihtiyaç duyulan hacim konsantre
çözelti 100 ml kalsiyum içermeyen infüzyon çözeltisi (%0.9 a/h sodyum klorür çözeltisi veya
%5 a/h glukoz çözeltisi) ile seyreltilir. 100 ml serum fizyolojik veya %5 a/h glukoz çözeltisi
ile seyreltilen ZOLEGEN çözeltisi 2-80C’ de 24 saat stabildir. Aseptik olarak
seyreltilmesinden sonra, hemen uygulanması tercih edilir. Hemen kullanılmadığı takdirde,
kullanımdan önceki süre ve muhafaza şartları bakımı üstlenen kişinin sorumluluğundadır.
Buzdolabında muhafaza edildiği takdirde, uygulamadan önce çözeltinin oda sıcaklığına
erişmesi için bir süre bekletilmelidir. Seyreltilmesi, 2 ila 80C’ de buzdolabında muhafaza
edilmesi ve uygulamanın bitimine kadar geçen toplam sürenin 24 saati aşmaması gerekir.
(Ayrıca bkz. Bölüm 4.2 Pozoloji ve uygulama şekli).
6.5. Ambalajın niteliği ve içeriği
ZOLEGEN konsantre çözeltisi; bromobütil tıpa ve flip-off kapak ile kapatılmış, renksiz,
borosilikat Tip 1 camdan yapılmış 5 mL flakon içerisindedir.
ZOLEGEN, 1 adet flakon içeren paketler halinde sunulmuştur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklar Kontrolü Yönetmeliği”ne uygun olarak imha edilmelidir.
7. RUHSAT SAHİBİ
GEN İLAÇ VE SAĞLIK ÜRÜNLERİ SAN. ve TİC. A.Ş.,
Mustafa Kemal Mah., 2119.Sok. No:3 D:2-3
06520, Çankaya/ANKARA.
Tel: 0 312 219 62 19 (pbx)
Faks: 0 312 219 60 10
8. RUHSAT NUMARASI
2015/311
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 08.04.2015
Ruhsat yenileme tarihi:
10. KÜB’ÜN YENİLENME TARİHİ
17/17