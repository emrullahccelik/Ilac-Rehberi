1 
 KULLANMA TALİMATI  
 
İNFEX  MR 400 mg film kaplı tablet  
Ağızdan alınır  
• Etkin madde:  Her bir  uzatılmış salınımlı film kaplı tablet içinde  521,60  mg sefpodoksim 
proksetil  bulunur (400 mg sefpodoksime eşdeğerdir). 
• Yardımcı maddeler:  Mikrokristalin  selüloz  (avicel pH 101) , Hidroksipropil metilselüloz 
(HPMC) 4000 SR , magnezyum stearat , krospovidon ve Opadry II White 85G18490 içeriği 
[titanyum dioksit (E171), polivinil alkol, talk, makrogol/PEG 3350, lesitin (soya)(E322)] 
içerir .  
Bu ilacı kullanmaya başlamadan  önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız. 
 
 Bu Kullanma Talimatında:  
1. İNFEX MR  nedir ve ne için kullanılır?  
2. İNFEX MR’ı  kullanmadan önce dikkat edilmesi gerekenler  
3. İNFEX MR  nasıl kullanılır?  
4. Olası yan etkiler nelerdir? 
5. İNFEX MR  ’ın saklanması  
 
Başlıkları yer almaktadır.  2 
 1. İNFEX  MR nedir ve ne için kullanılır?  
İNFEX  MR sefpodoksim proksetil adlı etkin maddeyi içerir. Sefalosporinler  adı verilen bir 
antibiyotik grubuna aittir. Antibiyotikler bakterilerin neden olduğu enfeksiyonların 
tedavisinde kullanılır. 
İNFEX  MR, uzatılmış salınımlı film kaplı tablet formundadır ve ağızdan alınır. 10 ve 20 MR 
film kaplı tablet içeren Alü/Alü blister ambalajda kullanılma sunulmuştur.  
İNFEX  MR, etkin maddeye duyarlı mikropların neden olduğu aşağıdaki enfeksiyonların 
tedavisinde kullanılır:  
• Üst solunum yolu enfeksiyonları:  
-Akut sinüzit (sin üs adı verilen kafa içindeki boş lukların iltihabı)  
• Alt s olunum yolu enfeksiyonları:  
-Akut bronş it 
-Pnömoni (bir akci ğer hastalı ğı = zatüre)  
-Kronik obstrüktif akci ğer hastalı ğının (KOAH) alevlenmesi  
• Komplike olmayan üst idrar yolları enfeksiyonları  
• Cilt ve yumu şak doku enfeksiyonları  
 
2. İNFEX  MR’ı  kullanmadan önce dikkat edilmesi gerekenler  
İNFEX  MR’ı  aşağıdaki durumlarda KULLANMAYINIZ  
Eğer, penisiline, sefpodoksim e ya da sefalosporinlere veya bu ilacın içeriğinde diğer bir 
maddeye karşı alerjiniz (aşırı duyarlılığınız) varsa, İNFEX  MR’ı  kullanmayınız. 
İNFEX  MR’ı  aşağıdaki  durumlarda DİKKATLİ KULLANINIZ  
Eğer , 
• Penisilin adı verilen antibiyotiklere karşı alerjiniz varsa,  
• Daha önceden etki alanı geniş olan antibiyotikle rle tedavi edildiğiniz sırada sizde karın 
ağrısıyla birlikte şiddetli ve inatçı ishal geliştiyse,  
• Böbrek hastalığınız varsa, 
İNFEX  MR’ı  dikkatli kullanınız.  
Bu uyar ılar geçmişteki herhangi bir dö nemde dahi olsa sizin için geçerliyse lütfen 
doktorunuza danışınız.  
İNFEX  MR’ın  yiyecek ve içecek ile kullanılması  
İNFEX  MR’ın  barsaklardan emilimini artırmak için, besinlerle birlikte alınması yararlı olur.  
  3 
 Hamilelik  
İlacı kullanmadan önce doktorunuza veya eczacınıza danışınız . 
Hamilelerde sefpodoksim proksetilin güvenliliği tam olarak belirlenmiş değildir. Bu nedenle 
hamilelik sırasında İNFEX  MR kullanımı tavsiye edilmemektedir.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız . 
Emzirme  
İlacı kullanmadan önce  doktorunuza veya eczacınıza danışınız . 
İNFEX  MR içinde bulunan etkin madde anne sütüne geçer. Emzirme sırasında İNFEX  MR 
kullanmayınız.  
Araç ve makine kullanımı  
İNFEX  MR sersemlik hissine yol açabilir. Bu durumda araç ve makine kullanma beceriniz 
etkilenebilir. Bu ilacı aldığınızda, sizde de bu gibi belirtiler meydana gelirse araç ve makine kullanmayınız.  
 
İNFEX  MR’ın  içeriğinde bulunan bazı yardımcı maddeler hakkında öne mli bilgiler  
İNFEX  MR soya yağı ihtiva eder. Eğer fıstık ya da soyaya alerjiniz varsa, bu tıbbi ürünü 
kullanmayınız . 
 
Diğer ilaçlar ile birlikte kullanımı 
Özellikle a şağıdaki ilaçlar ı birlikte kullanı rken dikkatli olunuz ve doktorun uza danışınız.  
- Antasidler (hazımsızlık ve mide barsak sistemindeki yaraların tedavisinde kullanılır)  
- Ranitidin veya simetidin gibi ülser tedavisinde kullanılan ilaçlar  
- İdrar söktürücü tabletler veya enjektabl ilaçlar (diüretikler)  
- Aminoglikozid  antibiyotikleri (enfeksiyonların tedavisinde kullanılır)  
- Probenesid (Böbrek hasarı tedavisinde kullanılan sidofovir ile birlikte kullanıldığında)  
- Varfarin gibi kumarin antikoagülanları ( kan inceltici olarak kullanılır)  
- Doğum kontrol hapları  olarak kullanılan östrojenler  
Antasidler ve ülser ilaçları , İNFEX  MR film kaplı tablet alındıktan 2- 3 saat sonra alınmalıdır. 
 
İNFEX  MR kullanırken yapılan bazı kan ve idrar testlerinde (pozitif Coombs testi ve spesifik 
olmayan redükleyici ajanlarla yapıl an idrar glukoz tayinleri) yanlış pozitif neticeler 
alınabilir. Bu testleri yaptıracaksanız, aldığınız ilaç konusunda hekiminizi bilgilendiriniz. 
 4 
 Eğer reçeteli ya d a reçetesiz herhangi bir ilacı ş u anda kullanıyorsanız veya son zamanlarda 
kullandınız  ise lütfen doktorunuza veya eczacınıza bunlar hakkında bilgi  veriniz.  
 
 
3. İNFEX  MR nasıl kullanılır?  
Uygun kullanım ve doz/uygulama sıklığı için talimatlar:  
İlacınızı her zaman doktorunuzun talimatları doğrultusunda kullanınız.  
İNFEX  MR film kaplı tablet günde bir kez alınmalıdır. Erişkinler  için genellikle önerilen doz 
aşağıdadır:  
Akut sinüzit: Günlük doz 400 mg 
Alt solunum yolu enfeksiyonları:  
Akut bronşit: Günlük doz: 400 mg  
Hafif enfeksiyonlarda 200 mg/gün sefpodoksim yeterli olabilir . 
Bakteriyel pnömoni (zatüre = akciğe r iltihabı): Günlük doz: 400 mg  
Kronik obstrüktif akciğer hastalığının (KOAH) alevlenmeleri:  
Günlük doz : 400 mg  
İdrar yolları enfeksiyonları : 
Komplike olmayan üst idrar yolu enfeksiyonu:  
Günlük doz: 400 mg  
Cilt ve yumuşak doku enfeksiyonları:  
Günlük doz: 400 mg  
 
Uygulama yolu ve metodu:  
• İNFEX  MR ağızdan alınır. 
• Film kaplı tablet bir bardak su yardımıyla, bütün olarak yutulur . 
• En iyi şekilde emilebilmesi için, film kaplı tabletler yemeklerle beraber alınmalıdır.  
 
Değişik  yaş grupları:  
Çocuklarda kullanımı:   
13 yaş ve üstü çocuklarda erişkin dozları kullanılır. 13 yaş altı çocuklarda daha düşük dozda 
sefpodoksim içeren uygun bir formülasyon kullanılmalıdır.  
 
Yaşlılarda kullanımı:   
Yaşlılarda böbrek yetmezliği sorunu bulunmuyorsa doz ayarlamasına gerek yoktur.  
 5 
 Özel kullanım durumları:  
Böbrek yetmezliği:  
Böbrek problemi niz varsa ilacın dozunun azaltılması gerekir. Doktorunuzla görüşünüz.  
İNFEX  MR böbrekler yoluyla vücuttan atılır. Ciddi böbrek yetmezliği durumunda dikkatli 
kullanılması gerekir. Doktorunuz bu durumda dozu azaltabilir veya tedaviye ara verebilir. 
Karaciğer yetmezliği:  
Karaciğer yetmezliği durumunda doz ayarlamasına gerek yoktur.  
 
Eğer İNFEX MR’ın  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
Kullanmanız gerekenden daha fazla İNFEX  MR  kullandıysanız  
İNFEX MR’dan kullanmanız gerekenden fazlasını kullanmışsanız  bir doktor veya eczacı ile 
konuş unuz. 
İNFEX  MR’ı  kullanmayı unutursanız  
Bir dozu almayı unutursanız, bir sonraki dozun saati gelene kadar bekleyiniz ve sonra normal 
sıklıkta almayı sürdürünüz.  
Unutulan dozları dengelemek için çift doz almayınız . 
İNFEX  MR ile tedavi sonlandırıldığındaki oluşabilecek  etkiler  
İNFEX  MR tedavisini doktorunuza danışmadan sonlandırmayınız. Eğer tedaviyi erken 
sonlandırırsanız, enfeksiyon belirtileriniz yeniden ortaya çıkabilir ve durumunuz kötüleşebilir.  
 
4. Olası yan etkiler nelerdir?  
Tüm ilaçlar gibi  İNFEX  MR’ın  içeriğinde bulunan maddelere duyarlı olan kişilerde  yan 
etkiler olabilir.  
Aşağıdakilerden  biri olursa, İNFEX  MR’ı  kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz : 
• Zorlukla ve hırıltılı bir şekilde nefes almaya başlanması  
• Yüz, dil veya boğazda, yutmayı veya nefes almayı zorlaştıracak bir şişme olması  
• Vücutta yaygın kaşıntıyla birlikte deride kızarıklık ve döküntüler olması  
• Dudaklar, gözler, ağız, burun veya cinsel organın çevresindeki cildin su toplama sı ve 
kanama olması ile birlikte ateş ve soğuk algınlığı benzeri durumun oluşması (Stevens -Johnson 
sendromu adı verilen bir tablo olabilir)  
• Ateş, titreme, kas a ğrısı ve genel bir keyifsizlik hali ile birlikte ciltte içi su dolu kabarcıklar  6 
 oluşması  ve deride büyük alanların soyularak dökülmesi (Bu duruma toksik epidermal 
nekroliz denir)  
• Özellikle avuç içlerinde ve ayak tabanlarında, ortası soluk renkte çevresi pembe veya 
kırmızı renkte olan, içi su dol u, kaşıntılı deri döküntülerinin oluşması (Bu duruma eritema 
multiforme denir)  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin İNFEX  MR’a  karşı ciddi alerjiniz var demektir. 
Acil tıbbi müdahaleye  veya hastaneye yatırılmanıza gerek olabilir. 
Bu çok ciddi yan etkilerin hepsi oldukça seyrek görülür. 
Aşağıdakilerden  herhangi birini fark ederseniz, hemen doktorunuza bildiriniz veya  size 
en yakın hastanenin acil bölümüne başvurunuz : 
• Şiddetli ve inatçı ishal  
• Aşırı halsizlikle birlikte gözlerde ve deride sararma olması (sarılık)  
• Özellikle uzun süreli kullanımda aşırı halsizlik ve daha sık enfeksiyona yakalanma  
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
Aşağıdakilerden  herhangi birini fark ederseniz, doktorunuza söyleyiniz:  
• Bulantı,  
• Kusma,  
• Karın ağrısı,  
• Baş ağrısı, 
• Sersemlik hissi,  
• Baş dönmesi,  
• Kulak çınlaması,  
• Bitkinlik,  
• Uyuşma, karıncalanma hissi , 
• Toplu iğne başı şeklinde cilt kanamaları , 
• Laboratuvar t estlerinde kanda karaciğer enzimlerinde ve bilirubin düzeyinde artış . 
Bunlar İNFEX  MR’ın hafif yan etkileridir.  
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendirini z. 
 
 7 
 5. İNFEX  MR’ın  saklanması  
İNFEX MR’ı  çocukların göremeyeceği, erişemeyeceği  yerlerde ve ambalajında saklayınız. 
 
25°C’nin altındaki oda sıcaklığında saklayınız. 
 
Son kullanma tarihiyle uyumlu olarak kullanınız. 
Ambalajdaki son kullanma tarihinden sonra İNFEX MR’ı  kullanmayınız.  
Eğer üründe ve/veya ambalajında bozukluklar fark ederseniz, İNFEX MR’ı  kullanmayınız.  
 
Ruhsat sahibi :   Celtis İlaç San. ve Tic. A.Ş. 
Tozkoparan Mah. General Ali Rıza Gürcan Cad.  
Merter İş Merkezi Bağımsız Bölüm No: 2/6  
Güngören / İSTANBUL  
Tel : 0 212 481 40 98 
Faks  : 0 212 481 40 98 
e-mail: info@celtisilac.com.tr  
 
Üretim yeri  :  Neutec Cef İlaç San. ve Tic. A.Ş.  
1.OSB. 2.Yol No: 2 Adapazarı / SAKARYA 
 
Bu kullanma talimatı 06.03.2013 tarihinde  onaylanmıştır.  