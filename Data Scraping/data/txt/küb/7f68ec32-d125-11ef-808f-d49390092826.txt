KISA ÜRÜN BİLGİSİ
1. BEŞERİ TIBBİ ÜRÜNÜN ADI
PSORCUTAN® 0.05 mg/ml Scalp Çözelti
2. KALİTATİF VE KANTİTATİF BİLEŞİM
Etkin madde:
1 ml PSORCUTAN® SCALP;
Kalsipotriol (hidrat olarak) 0.05 mg
Yardımcı maddeler:
1 ml PSORCUTAN® SCALP;
Propilen glikol 40 mg
Diğer yardımcı maddeler için 6.1’e bakınız.
3. FARMASÖTİK FORM
Çözelti
Renksiz, hafif viskoz çözelti
4. KLİNİK ÖZELLİKLER
4.1 Terapötik endikasyonlar
Saçlı deri psöriazis’inin (sedef hastalığı) topikal tedavisi
4.2 Pozoloji ve uygulama şekli
Pozoloji/uygulama sıklığı ve süresi:
Erişkinler: PSORCUTAN® SCALP günde 2 defa (sabah ve akşam) uygulanır. Haftalık kullanılan
doz 60 ml’ı geçmemelidir.
PSORCUTAN® merhem veya krem ile birlikte kullanıldığında toplam kalsipotriol dozu haftada 5
mg’ı aşmamalıdır. Örneğin 60 ml PSORCUTAN® SCALP ile 30 g merhem veya krem, ya da 30
ml PSORCUTAN® SCALP ile 60 g merhem veya krem kullanılabilir.
Uygulama şekli:
Hastalıktan etkilenen bölgeye sürülerek uygulanır.
Özel popülasyonlara ilişkin ek bilgiler:
1Böbrek/Karaciğer yetmezliği:
Böbrek/Karaciğer yetmezliği olan hastalarda kullanılmamalıdır.
Pediyatrik popülasyon:
PSORCUTAN® SCALP ile deneyim olmadığından çocuklarda kullanımı önerilmemektedir.
Geriyatrik popülasyon:
Kalsipotriol çözelti ile yürütülen klinik araştırmalardaki hastaların yaklaşık %16’sı 65 yaşında
veya daha büyüktü, %4’ü ise 75 yaş ve üstüydü. 65 yaşın üzerindeki hastalarda deride görülen
yan etkilerle 65 yaş altındakilerde gözlenenler kıyaslandığında anlamlı bir fark görülmemiştir.
Ancak yaşlı bireylerin daha hassas oldukları göz ardı edilemez.
4.3 Kontrendikasyonlar
PSORCUTAN® SCALP, bilinen kalsiyum metabolizması bozukluğu, ciddi böbrek ve karaciğer
rahatsızlığı olan hastalarda kontrendikedir.
Diğer topikal preparatlarla olduğu gibi, PSORCUTAN® SCALP bileşiminde bulunan
maddelerden herhangi birine karşı aşırı duyarlılık olduğu bilinen durumlarda kontrendikedir.
4.4 Özel kullanım uyarıları ve önlemleri
PSORCUTAN® SCALP lokal iritasyona neden olabileceğinden direkt olarak yüze
uygulanmamalıdır. Her uygulamadan sonra eller yıkanarak istenmeden yüze temasından
kaçınılmalıdır.
Hastalara tedavinin kesilmesiyle hızla geri dönen hiperkalsemiden dolayı maksimum haftalık
dozdan fazlasını kullanmamaları konusunda tavsiyede bulunulmalıdırlar.
Tedavide önerilen dozlar uygulandığı sürece hiperkalsemi riski minimum seviyededir.
PSORCUTAN® SCALP’ın haftalık maksimum dozu aşıldığı takdirde hiperkalsemi görülebilir.
Jeneralize püstüler ve psöriatik eksfolyatif eritroderma gibi psöriazisin farklı tiplerinin görüldüğü
hastalarda, tedaviye son verilmesiyle düzelen hiperkalsemi görülmesi nedeniyle bu hastalara özen
gösterilmelidir. Bununla birlikte, tedavinin sonlanmasıyla kandaki kalsiyum seviyesi hızla
normale döner.
PSORCUTAN® SCALP tedavisi esnasında doktorların hastalarına doğal ya da suni güneş ışığına
aşırı maruz kalmamalarını ya da aşırı maruziyeti sınırlandırmaları konusunda uyarıda
bulunmaları gerekmektedir. Topikal kalsipotriol ancak doktor ve hastanın bu tedavinin
yararlarının, potansiyel risklerine üstün olduğuna karar vermişse UV radyasyonu ile birlikte
uygulanmalıdır. (bölüm 5.3’ e bakınız).
PSORCUTAN® SCALP yardımcı madde olarak propilen glikol içerir. Bu nedenle ilacın
kullanılacağı deri bölgesinde tahriş gözlenebilir.
4.5 Diğer tıbbi ürünler ile etkileşim ve diğer etkileşim şekilleri
2Aynı bölgeye aynı zamanda uygulanan diğer antipsöriatik ilaçlarla birlikte kullanılması ile ilgili
bir deneyim yoktur.
Özel popülasyonlara ilişkin ek bilgiler
Özel popülasyonlar ile ilgili olarak herhangi bir etkileşim çalışması bulunmamaktadır.
Pediyatrik popülasyon:
Pediyatrik popülasyonlara ilişkin etkileşim çalışması bulunmamaktadır.
4.6 Gebelik ve laktasyon
Genel tavsiye
Gebelik kategorisi: C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Veri yoktur.
Gebelik dönemi
Hayvanlarda yürütülen çalışmalarda kalsipotriolün oral olarak uygulanmasıyla üreme toksisitesi
görülmüştür. Kalsipotriolün insanlarda gebelik esnasında kullanımının güvenliliği
saptanmamıştır. Kesin olarak gerekmedikçe gebelikte kullanılmamalıdır.
Laktasyon dönemi
Kalsipotriolün anne sütüne geçip geçmediği bilinmemektedir. Emzirmeden ya da PSORCUTAN®
SCALP ile tedaviden vazgeçme kararı verilirken emzirmenin yenidoğanlara/infantlara olan yararı
ve PSORCUTAN® SCALP ile tedavinin anneye olan yararı göz önünde bulundurulmalı ve buna
göre karar verilmelidir.
4.7 Araç ve makine kullanımı üzerindeki etkiler
PSORCUTAN® SCALP’ın araç ve makine kullanma yeteneği üzerine etkisi yoktur veya
önemsenmeyecek düzeydedir.
4.8 İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerle tahmin
edilemiyor).
Klinik çalışmalar göz önüne alındığında PSORCUTAN® SCALP ile tedavi edilen hastaların
yaklaşık % 25’i genelde hafif istenmeyen etkilere maruz kalmışlardır.
Bağışıklık sistemi bozuklukları
Çok seyrek: Alerjik reaksiyonlar (anjiyoödem de dahil)
Metabolizma ve beslenme bozuklukları
3Çok seyrek: Hiperkalsemi, hiperkalsiüre, özellikle önerilen doz aşıldığı takdirde (Bkz. bölüm 4.2)
Deri ve deri altı doku bozuklukları
Çok yaygın: Deri iritasyonu
Yaygın: Döküntü*, yanma hissi, batma hissi, ciltte kuruma, kaşıntı, eritem, fasiyel ve perioral
dahil kontakt dermatit
Yaygın olmayan: Psöriazisin alevlenmesi, egzema
Bilinmeyen sıklıkta: Deri pigmentasyonunda geçici değişmeler, ışığa geçici duyarlılık, ürtiker,
anjiyoödem, periorbital veya yüz ödemi.
* pullu, eritematöz, makülopapüler, püstüler, büllöz
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Topikal kalsipotriolün aşırı kullanımıyla yükselen serum kalsiyum düzeyleri gözlenmiştir. Artan
serum kalsiyum düzeyleri gözlendiğinde, normal kalsiyum düzeyleri tekrardan sağlanana kadar
tedaviye ara verilmelidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Topikal kullanılan diğer antipsöriatikler
ATC kodu: D05AX02
Kalsipotriol D3 vitaminin sentetik bir türevidir. İn vitro veriler kalsipotriolün keratinositlerin
farklılaşmalarını indüklerken proliferasyonlarını baskıladığını göstermektedir. Bunun
psöriazisteki etkinliğine temel teşkil ettiği düşünülmektedir.
5.2 Farmakokinetik özellikler
Genel özellikler
Emilim: Deriden az bir miktarda emilim gerçekleşir. Radyoaktif işaretli kalsipotriol çözelti ile
yapılan klinik çalışmalar 12 saat boyunca normal deriye veya psoriasis plaklarına (160 cm2)
topikal olarak uygulanan dozun saçlı deriden absorbsiyonunun (2 ml) % 1’den daha az olduğunu
gösterir.
Dağılım: D vitamini ve metabolitleri kanda spesifik plazma proteinlerine bağlanırlar.
4Biyotrasformasyon: Absorbe olan kalsipotriol uygulamadan sonraki 24 saat içerisinde aktif
olmayan metabolitlerine dönüşür. Vitaminin aktif formu olan 1,25-dihidroksi vitamin D3
(kalsitriol) karaciğerde geri dönüştürülür.
Eliminasyon: Geri kazanılan kalsitriol safra ile atılır.
Sistemik alımı takiben kalsipotriol hızla ve doğal hormona benzer yolla metabolize edilir.
5.3 Klinik öncesi güvenlilik verileri
Kalsipotriolün kalsiyum metabolizması üzerine etki potansiyelinin doğal hormondan yaklaşık
olarak 100 defa daha az olduğu görülmüştür.
Kalsipotriolün oral olarak, sırasıyla, 54 mcg/kg/gün ve 12 mcg/kg/gün dozlarda sıçanlara ve
tavşanlara uygulanmasıyla, maternal ve fetal toksisite görülmüştür. İskelette gelişim bozukluğu
(pubis kemiklerinde, parmaklarda ve frontalde osifikasyonun tamamlanmaması) ve kaburga
kemiklerinin normalden fazla olma insidansında artış ile kendini gösteren fetal anomaliler ve
bunlara eşlik eden maternal toksisite gözlenmiştir.
Embriyofetal etkiler için güvenlilik aralığının saptanmasını sağlayacak, yeterli farmakokinetik
veri bulunmamaktadır.
Fareler üzerinde yapılan dermal karsinojenisite çalışması insanlar üzerinde bir riske işaret
etmemektedir.
Albino tüysüz sıçanların 40 hafta boyunca tekrarlanan bir şekilde; ultraviyole (UV) radyasyonuna
ve 9, 30, 90 mcg/m²/gün dozlarına tekabül eden (60kg’ lık bir yetişkin için günlük tavsiye edilen
dozun, sırasıyla, 0.25, 0.84, 2.5 katı) kalsipotriolün dermal uygulamalarına maruz bırakılması ile
deri tümörü oluşması için gerekli olan UV radyasyonuna maruz kalma süresinin azaldığı
saptanmıştır (istatiksel olarak yalnızca erkeklerde anlamlı). Bu, kalsipotriolün deri tümörüne
neden olan UV radyasyonunun etkisini, arttırabileceğini düşündürmektedir. Bu sonuçların klinik
açıdan anlamı bilinmemektedir.
6. FARMASÖTİK ÖZELLİKLER
6.1 Yardımcı maddelerin listesi
Hidroksipropil selüloz
İzopropanol
Levomentol
Sodyum sitrat
Propilen glikol
Saf su
6.2 Geçimsizlikler
PSORCUTAN® SCALP başka ilaçlarla karıştırılmamalıdır.
56.3 Raf ömrü
24 ay
6.4 Saklamaya yönelik özel tedbirler
25°C’nin altında oda sıcaklığında saklayınız.
Çözelti alkol içermesi nedeniyle ateş alabilir.
6.5 Ambalajın niteliği ve içeriği
Plastik vida kapaklı kendinden damlalıklı plastik şişede
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi ürünlerin kontrolü yönetmeliği’ ve
‘Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mah. Eski Büyükdere Cad. No: 4 34467
Maslak /Sarıyer/ İSTANBUL
Tel: (0212) 366 84 00
Faks: (0212) 276 20 20
8. RUHSAT NUMARASI
2019/565
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 16.11.2012
Yeni ruhsat tarihi: 25.10.2019
Ruhsat yenileme tarihi:
10. KÜB’ÜN YENİLENME TARİHİ
25.10.2019
6