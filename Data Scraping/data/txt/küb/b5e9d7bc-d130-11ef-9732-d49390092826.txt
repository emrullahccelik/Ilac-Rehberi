KISA ÜRÜN BİLGİSİ
1. BEŞERİ TIBBİ ÜRÜNÜN ADI
MENOPUR 1200 IU multi doz için SC enjeksiyonluk çözelti tozu içeren flakon ve kullanıma
hazır enjektörde çözücü
Steril
2. KALİTATİF VE KANTİTATİF BİLEŞİM
Etkin madde: Her bir toz flakonu, 1200 IU folikül stimülan hormon (FSH) ve 1200 IU
luteinizan hormon (LH) aktivitesine sahip, ileri derecede saflaştırılmış menotropin (insan
menopozal gonadotropini, HMG) içerir. Sulandırıldıktan sonra 1 ml çözelti 600 IU ileri derecede
saflaştırılmış menotropin içerir.
MENOPUR içinde post-menopozal kadın idrarında doğal olarak bulunan bir hormon olan insan
koriyonik gonadotropini (hCG) mevcuttur ve LH (luteinizan hormon) aktivitesine katkıda
bulunur.
Menotropin menopoz sonrası kadınların idrarından elde edilir.
Yardımcı maddeler:
Sodyum fosfat dibazik heptahidrat 0.268 mg
0.5 M çözelti olarak sodyum fosfat dibazik heptahidrat pH ayarı için yeterli miktar
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti için toz ve çözücü
Tozun görünüşü: Beyaz ile beyazımsı liyofilize kek
Çözücünün görünüşü: Berrak renksiz çözelti.
4. KLİNİK ÖZELLİKLER
4.1 Terapötik endikasyonlar
MENOPUR kadınlarda aşağıdaki klinik durumlarda, infertilite tedavisinde endikedir:
 Klomifen sitrat tedavisine yanıtsız olan kadınlarda polikistik over hastalığı (PCOS) dahil,
anovülasyon,
 Yardımla üreme teknikleri (ART), örn. in vitro fertilizasyon/embriyo transferi (IVF), gamet
intra-fallopian transfer (GIFT) ve intrasitoplazmik sperm enjeksiyonu (ICSI) için çok sayıda
folikül büyümesini uyarma amaçlı kontrollü ovaryan hiperstimülasyonu,
 Hipogonadotropik hipogonadizmi olan kadınlarda folikül gelişiminin stimülasyonu.
4.2 Pozoloji ve uygulama şekli
MENOPUR tedavisi, fertilite sorunlarının tedavisinde deneyimli bir hekimin gözetiminde
başlatılmalıdır.
09.07.2015 1/14Pozoloji/uygulama sıklığı ve süresi:
Overlerin ekzojen gonadotropinlere verdikleri yanıtta büyük ölçüde bireyler arası değişiklik söz
konusudur. Bu durumda, standart bir doz uygulama şeması oluşturmak olanaksızdır. Dozaj bu
nedenle, overlerin verdiği yanıt temelinde bireysel olarak uyarlanmalıdır. MENOPUR tek başına
ya da bir gonadotropin serbestleştirici hormon (GnRH) agonisti veya antagonisti ile birlikte
verilebilir. Dozaj ve tedavi süresine yönelik tavsiyeler, uygulanan gerçek tedavi protokolüne
bağlı olarak değişebilir.
Anovülasyonlu kadınlar (PCOS dahil)
MENOPUR tedavisinin amacı tek bir Graaf (olgunlaşmış folikül) folikülünün gelişmesini ve
insan koriyonik gonadotropini (hCG) uygulamasından sonra oositin serbestleşmesini
sağlamaktır.
MENOPUR tedavisi menstrüel siklusun ilk 7 günü içinde başlatılmalıdır. Başlangıçta önerilen
MENOPUR dozu günlük 75 – 150 IU’dur ve bu doza en az 7 gün süreyle devam edilmelidir.
Bundan sonraki dozlar, klinik izleme sonuçlarına bağlı olarak (sadece over ultrasonu ya da
birlikte östradiol düzeyleri ölçümü), alınan bireysel hasta yanıtı doğrultusunda uyarlanmalıdır.
Doz uyarlamaları her 7 günde birden daha sık yapılmamalıdır. Önerilen doz artışı, her defasında
37,5 IU’dur ve 75 IU’yu aşmamalıdır. Maksimum günlük doz 225 IU’dan daha yüksek
olmamalıdır. Eğer hasta 4 haftalık tedaviyle yeterli yanıt vermede başarısız olmuşsa, o siklustan
vazgeçilmelidir ve hastada, vazgeçilen siklusta olduğundan daha yüksek bir başlangıç dozuyla
yeni bir tedaviye başlanmalıdır.
Optimal bir yanıt alındığında, son MENOPUR enjeksiyonundan 1 gün sonra bir kez 5,000 IU ile
10,000 IU hCG verilmelidir. Hastaya hCG enjeksiyon günü ve ertesi gün koitusa girmesi
önerilir. Buna alternatif olarak, intrauterin inseminasyon (IUI) uygulanabilir. Eğer MENOPUR
ile aşırı bir yanıt alınmış ise tedavi sonlandırılmalı, hCG enjeksiyonu yapılmamalı (bkz. Bölüm
4.4) ve hasta bir sonraki menstrüasyon kanaması başlayana kadar kontrasepsiyon yöntemi
uygulamalı veya koitustan uzak durmalıdır.
Yardımla üreme teknikleri (ART) için çok sayıda folikül büyümesini uyarma amaçlı kontrollü
ovaryan hiperstimülasyonu
GnRH agonistiyle downregülasyon uygulanan protokolde, MENOPUR tedavisi, agonist tedavisi
başladıktan yaklaşık 2 hafta sonra başlatılmalıdır. GnRH antagonistiyle downregülasyon
uygulanan protokolde, MENOPUR tedavisi, menstrüel siklusun 2 ya da 3. günü başlatılmalıdır.
Tavsiye edilen MENOPUR başlangıç dozu, tedavinin en az ilk beş günü için, günde 150 – 225
IU’dur. Bundan sonraki dozlar, klinik izleme sonuçlarına bağlı olarak (sadece over ultrasonu ya
da birlikte östradiol düzeyleri ölçümü), alınan bireysel hasta yanıtı doğrultusunda uyarlanmalı ve
doz artışları, uyarlama başına 150 IU’dan daha yüksek olmamalıdır. Günlük verilen maksimum
doz günde 450 IU’yu aşmamalıdır ve pek çok vakada 20 günü aşan dozaj tavsiye
edilmemektedir.
Yeterli sayıda folikül uygun büyüklüklere ulaştığında, oosit toplama hazırlığı amacıyla son
foliküler olgunlaşmayı indüklemek için, en fazla 10,000 IU olmak üzere tek bir hCG enjeksiyonu
yapılmalıdır. Hastalar hCG uygulamasından sonra en az 2 hafta yakından izlenmelidir. Eğer
MENOPUR ile aşırı bir yanıt alınmış ise tedavi sonlandırılmalı, hCG enjeksiyonu yapılmamalı
(bkz. Bölüm 4.4) ve hasta bir sonraki menstrüasyon kanaması başlayana kadar bariyer
kontrasepsiyon yöntemi uygulamalı veya koitustan uzak durmalıdır.
09.07.2015 2/14Uygulama şekli:
MENOPUR 1200 IU, kutusunda sunulan çözücü ile sulandırılarak hazırlandıktan sonra subkütan
(S.C.) yoldan enjekte edilerek uygulanır. Toz kullanımdan önce sulandırılmalıdır. Sulandırılan
çözelti çoklu kullanım için olup 28 güne kadar kullanılabilir.
Çalkalamadan kaçınılmalıdır. Çözelti partikül içeriyorsa ya da berrak değilse kullanılmamalıdır.
Özel popülasyonlara ilişkin ek bilgiler:
Böbrek/Karaciğer yetmezliği: Renal ve böbrek yetmezliği olan hastalar klinik çalışmalara dahil
edilmemiştir (bkz. Bölüm 5.2).
Pediatrik popülasyon: MENOPUR’un çocuklarla ilgili kullanımı yoktur.
Geriyatrik popülasyon: Yaşlılarda kullanımı önerilmemektedir.
Kullanım için hazırlama
Ambalajdaki çözücü ile sulandırıldıktan sonra, sunulan enjektör S.C. uygulamaya yönelik
olduğundan MENOPUR 1200 IU subkutan enjeksiyon içindir.
Toz kullanmadan önce sulandırılmalıdır. Sulandırılan çözelti çoklu enjeksiyon sağlar ve 28 güne
kadar kullanılabilir.
MENOPUR yalnızca ambalaj içinde bulunan çözücü ile sulandırılarak hazırlanmalıdır.
Sulandırma iğnesi kullanıma hazır dolu enjektöre takılır. Çözücünün tamamı toz içeren flakona
aktarılır. Toz hızla çözünerek berrak bir çözelti oluşturmalıdır. Eğer olmazsa, berrak hale
gelinceye kadar, flakon hafif hareketlerle döndürülür. Çalkalamadan kaçınılmalıdır.
Sabit iğneli tek kullanımlık uygulama enjektörleri 37,5 – 600 IU FSH/LH birimi arasında
derecelendirilmiştir. Reçete edilen doza uygun olarak, enjeksiyon için sulandırılmış çözelti
flakondan uygulama enjektörüne çekilir ve doz hemen uygulanır.
Sulandırılmış çözeltinin her mL’si 600 IU FSH ve LH içerir.
Sulandırılmış her 1200 IU MENOPUR flakonu yalnızca bir hastada kullanılmalıdır.
Sulandırılarak hazırlanmış çözelti, eğer partikül içeriyorsa ya da berrak değilse enjekte
edilmemelidir.
Herhangi bir kullanılmamış ürün veya atık materyal lokal gerekliliklere uygun olarak imha
edilmelidir.
4.3 Kontrendikasyonlar
MENOPUR kadınlarda aşağıdaki durumlarda kontrendikedir:
- Hipofiz bezi ya da hipotalamus tümörleri
- Over, uterus ya da meme karsinomu
- Gebelik ve laktasyon
- Etiyolojisi bilinmeyen jinekolojik kanama
- Etkin maddeye veya bölüm 6.1’de listelenen yardımcı maddelerden herhangi birine aşırı
duyarlılık
- Over kistleri ya da polikistik over hastalığı dışında bir nedenden dolayı büyümüş overler
09.07.2015 3/14Aşağıdaki durumlarda tedavi sonucunun olumlu olması beklenmemektedir ve bu nedenle
MENOPUR uygulanmamalıdır:
- Primer over yetmezliği
- Cinsel organlarda gebelik ile bağdaşmayan malformasyonlar
- Uterusta gebelik ile bağdaşmayan fibroid tümör
4.4 Özel kullanım uyarıları ve önlemleri
MENOPUR, hafiften şiddetliye kadar yan etkilere yol açabilen güçlü bir gonadotropik maddedir
ve yalnızca infertilite sorunları ve bunların tedavilerini oldukça iyi bilen hekimler tarafından
kullanılmalıdır.
Gonadotropin tedavisi, doktorların ve yardımcı sağlık personelinin belirli bir zaman ayırmalarını,
ve over yanıtının ultrason ya da tercihen ultrason ve serum östradiol düzeyleri ölçümü
kombinasyonuyla düzenli bir şekilde izlenmesi için doktor vizitlerini gerektirir. Menotropin
uygulamasına alınan yanıtta önemli ölçüde hastalar arası değişiklik söz konusudur ve bazı
hastalarda istenilen yanıt alınamaz. Tedavinin amacına yönelik, etkili olan en düşük doz
kullanılmalıdır.
İlk MENOPUR enjeksiyonu, doğrudan tıbbi denetim altında uygulanmalıdır.
Tedaviye başlamadan önce, çiftin infertilite sorunu gereğince değerlendirilmeli ve gebelik için
varsayılabilecek kontrendikasyonlar incelenmelidir. Özellikle de, hastalar hipotiroidizm,
adrenokortikal yetmezlik, hiperprolaktinemi ve hipofizer ya da hipotalamik tümörler yönüyle
değerlendirilmeli ve gerekli spesifik tedavi uygulanmalıdır.
Gerek anovulatuar infertilite tedavisi, gerekse ART prosedürleri kapsamında foliküler
büyümenin uyarılması işlemi uygulanan hastalarda, overlerde büyüme ya da hiperstimülasyon
gelişebilir. Tavsiye edilen MENOPUR dozajı ve uygulama rejimine sadık kalınması ve tedavinin
özenli bir şekilde izlenmesi, bu türlü olayların insidansını en aza indirecektir. Folikül büyümesi
ve olgunlaşması indekslerinin derhal yorumlanabilmesi, ilgili testlerin yorumlanmasında
deneyimli bir doktor gerektirir.
Ovaryan hiperstimülasyon sendromu (OHSS)
OHSS komplike olmayan over büyümesinden ayrı, farklı bir tıbbi olaydır. OHSS kendisini artan
şiddet derecelerinde gösterebilen bir sendromdur. Belirgin over büyümesi, yüksek serum seks
steroidleri ve vasküler permeabilite artışından oluşur. Permeabilite artışı, periton, plevra ve ender
olarak perikard boşluklarında sıvı birikimiyle sonuçlanabilir.
Şiddetli OHSS olgularında şu semptomlar gözlenebilir; abdominal ağrı, abdominal distansiyon,
overlerde ileri derecede büyüme, kilo alma, dispne, oligüri ve bulantı, kusma, diyare gibi
gastrointestinal semptomlar. Klinik değerlendirmede hipovolemi, hemokonsantrasyon, elektrolit
dengesizlikleri, asit, hemoperiton, plevral efüzyon, hidrotoraks, akut pulmoner distres ve
tromboembolik olaylar açığa çıkabilir.
Gonadotropin tedavisine karşı alınan aşırı over yanıtı, ovülasyonu tetiklemek üzere hCG
uygulanmadığı sürece, ender olarak OHSS’ye yol açar. Bu nedenle ovaryan hiperstimülasyonu
durumunda, hCG uygulamasını durdurmak ve hastaya en az 4 gün süreyle koitustan kaçınmasını
ya da bariyer yöntemlerini kullanmasını tavsiye etmek akılcı bir yaklaşım olacaktır. OHSS hızla
ilerleyebilir (24 saat ile birkaç gün içerisinde) ve ciddi bir tıbbi olay haline gelebilir, bu nedenle
hastalar hCG uygulamasından sonra en az iki hafta süreyle izlenmelidir.
09.07.2015 4/14Tavsiye edilen MENOPUR dozajına, uygulama rejimine bağlı kalınması ve tedavinin özenle
izlenmesi, ovaryan hiperstimülasyonu ve çoğul gebelik insidanslarını en aza indirecektir (bkz.
Bölüm 4.2 ve 4.8). ART’de ovülasyondan önce bütün foliküllerin aspire edilmesi,
hiperstimülasyon oluşumunu azaltabilir.
Gebelik gelişmesi durumunda OHSS daha şiddetli olabilir ve daha uzun sürebilir. OHSS en
büyük sıklıkla hormon tedavisi bittikten sonra ortaya çıkar ve en yüksek şiddetine tedaviyi
izleyen yedi ile on gün civarında ulaşır. OHSS sıklıkla, menstrüasyonun başlamasıyla spontan
olarak geriler.
Şiddetli OHSS ortaya çıkarsa, eğer halen devam ediyorsa gonadotropin tedavisi durdurulmalı ve
hasta hospitalize edilerek spesifik OHSS tedavisi başlatılmalıdır.
Bu sendrom polikistik over hastalarında daha yüksek bir insidansta ortaya çıkmaktadır.
Çoğul gebelik
Çoğul gebelik, özellikle de yüksek sayılarda olanları, yüksek bir maternal ve perinatal risk taşır.
Gonadotropinlerle ovülasyon indüksiyonu yapılan kadınlarda çoğul gebelik insidansı, doğal
konsepsiyona kıyasla yüksektir. Çoğul konsepsiyonların büyük bir kısmı ikizdir. Çoğul gebelik
riskini en aza indirmek için, over yanıtının dikkatle izlenmesi önerilmektedir.
ART prosedürlerinin uygulandığı kadınlarda çoğul gebelik riski esas olarak, yerleştirilen
embriyo sayısına, bunların kalitesine ve hastanın yaşına bağlıdır.
Hastalara tedaviye başlamadan önce çoğul doğum riski potansiyeli anlatılmalıdır.
Gebelik kaybı
Erken dönemde düşük ya da abortus sonucunda gebelik kaybı insidansı, normal popülasyona
göre, ART prosedürleri için folikül büyümesi stimüle edilen hastalarda daha yüksektir.
Dış gebelik
Öyküsünde tübal hastalığı olan kadınlar, gebelik spontan konsepsiyon yoluyla ya da fertilite
tedavisiyle elde edilmiş olsun, ektopik gebelik riski taşırlar. IVF’ten sonra dış gebelik
prevalansının %2 ile %5 olduğu bildirilirken, genel popülasyonda %1 ile %1.5 olduğu
bildirilmektedir.
Üreme sistemi neoplazmaları
İnfertilite tedavisi için çok ilaçlı rejimlerin uygulandığı kadınlarda, overler ya da üreme
sisteminin başka organlarında hem benign hem de malign neoplaziler bildirilmiştir. İnfertil
kadınlarda gonadotropin tedavisinin, bu tümörlere yönelik bazal riski artırıp artırmadığı henüz
belirlenmemiştir.
Konjenital malformasyonlar
ART’den sonra konjenital malformasyonların prevalansı, spontan konsepsiyonlardan sonra
olandan biraz daha yüksek olabilir. Bunun parental özelliklerdeki farklılıklara (örn. anne yaşı,
sperm özellikleri) ve çoğul gebeliklere bağlı olduğu düşünülmektedir.
09.07.2015 5/14Tromboembolik olaylar
Kişisel ya da aile öyküsü, şiddetli obezite (vücut kütle indeksi >30 kg/m2) veya trombofili gibi
tromboembolik olaylara yönelik genel kabul gören risk faktörlerine sahip kadınlarda,
gonadotropin tedavisi sırasında ya da tedaviden sonra venöz veya arteriyel tromboembolik olay
riski artabilir. Bu gibi kadınlarda, gonadotropin uygulamasının yararları, risklerine karşı
değerlendirilmelidir. Ancak bizzat gebeliğin de, tromboembolik olay riskini artırdığı
unutulmamalıdır.
Bu tıbbi ürün her flakonda 1 mmol (23 mg)’dan daha az sodyum içerir; sodyum miktarına bağlı
herhangi bir olumsuz etki beklenmez.
MENOPUR laktoz içerir. Ancak kullanım yolu nedeni ile herhangi bir uyarı gerektirmemektedir.
4.5 Diğer tıbbi ürünler ile etkileşimler ve diğer etkileşim şekilleri
MENOPUR ile insanlarda etkileşim çalışmaları yürütülmemiştir.
Kontrollü klinik deneyim bulunmamakla birlikte, eş-zamanlı MENOPUR ve klomifen sitrat
uygulamasının foliküler yanıtı kuvvetlendirebileceği beklenmektedir. Hipofizin
duyarsızlaştırılması işleminde GnRH agonisti kullanılırken, yeterli foliküler yanıtın
sağlanabilmesi için daha yüksek dozlarda MENOPUR gerekli olabilir.
Özel popülasyonlara ilişkin ek bilgiler:
Pediyatrik popülasyon: Geçerli değildir.
4.6 Gebelik ve laktasyon
Genel tavsiye:
Gebelik kategorisi: X.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Geçerli değildir.
Gebelik dönemi
Gebe kadınlarda MENOPUR kullanımı kontrendikedir (bkz. Bölüm 4.3).
Gebe kadınlarda menotropin kullanımına ilişkin sınırlı veya yeterli veri mevcut değildir.
Gebelik süresince MENOPUR’un etkilerinin değerlendirilmesi için hayvanlar üzerinde
çalışmalar gerçekleştirilmemiştir (bkz. Bölüm 5.3).
Laktasyon dönemi
Laktasyondaki kadınlarda MENOPUR kullanımı kontrendikedir (bkz. Bölüm 4.3).
Üreme yeteneği / Fertilite
MENOPUR infertilite tedavisinde endikedir (bkz. Bölüm4.1).
4.7 Araç ve makine kullanımı üzerindeki etkiler
Araç ve makine kullanma becerileri üzerindeki etkileri konusunda herhangi bir çalışma
yürütülmemiştir. Ancak MENOPUR’un hastanın araç ve makine kullanma becerilerini
etkilemesi pek olası değildir.
09.07.2015 6/144.8 İstenmeyen etkiler
Klinik araştırmalarda MENOPUR tedavisi sırasında en sık bildirilen advers ilaç reaksiyonları
Ovaryan hiperstimülasyon sendromu (OHSS), baş ağrısı, abdominal ağrı, abdominal şişkinlik ve
enjeksiyon bölgesinde ağrıdır. Bu advers ilaç reaksiyonlarının hiçbiri %5’ten fazla rapor
edilmemiştir.
Aşağıdaki tabloda, klinik araştırmalarda MENOPUR ile tedavi edilen kadınlardaki başlıca advers
ilaç reaksiyonları sistem organ sınıfları ve sıklıklarına göre verilmektedir.
İstenmeyen etkiler aşağıdaki sınıflama kullanılarak sıklık gruplarına ayrılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları
Bilinmiyor: Aşırı duyarlılık reaksiyonlarıc
Sinir sistemi hastalıkları
Yaygın: Başağrısı
Yaygın olmayan: Baş dönmesi
Göz hastalıkları
Bilinmiyor: Görsel bozukluklara
Vasküler hastalıklar
Yaygın olmayan: Sıcak basması
Bilinmiyor: Tromboembolisme
Gastrointestinal hastalıklar
Yaygın: Abdominal ağrı, abdominal şişkinlik, bulantı
Yaygın olmayan: Kusma, abdominal rahatsızlık, diyare
Deri ve deri altı doku hastalıkları
Seyrek: Akne, kaşıntı
Bilinmiyor: Prurit, ürtiker
Kas-iskelet bozukluklar, bağ doku ve kemik hastalıkları
Bilinmiyor: Kas-iskelet ağrısıd
Üreme sistemi hastalıkları
Yaygın: OHSSe, pelvik ağrıf
Yaygın olmayan: Over kisti, meme şikayetlerig
Bilinmiyor: Over torsiyonue
Genel bozukluklar ve uygulama bölgesine ilişkin hastalıklar
Yaygın: Enjeksiyon bölgesi reaksiyonlarıb
Yaygın olmayan: Bitkinlik
Bilinmiyor: Pireksi, malez
Araştırmalar:
Bilinmiyor: Kilo artışı
09.07.2015 7/14a Pazarlama sonrasında görsel bozukluklar olarak; amoroz, diplopi, midriyazis, skotom, fotopsi,
vitröz floter, görme bulanıklığı ve görme bozukluklarının geçici olarak bireysel vakaları rapor
edilmiştir.
b En sık rapor edilen enjeksiyon bölgesi reaksiyonu; enjeksiyon bölgesinde ağrıdır.
c Semptomatoloji ile ilişkili anafilaktik reaksiyonu da içeren lokalize ya da genel alerjik
reaksiyon vakaları nadiren rapor edilmiştir.
d Kas-iskelet ağrısı; artralji, sırt ağrısı, boyun ağrısı, kol ve bacaklarda ağrıyı içerir.
e Klinik araştırmalarda MENOPUR ile, abdominal şişkinlik ve rahatsızlık, bulantı, kusma ve
diyare gibi ovaryan hiperstimülasyon sendromu (OHSS) ile ilişkili gastrointestinal semptomlar
bildirilmiştir. OHSS’nin ciddi vakalarında; asit ve pelvik sıvı toplanması, plevral sızıntı,
solunum güçlüğü, oligüri, tromboembolik olaylar ve over torsiyonu nadir komplikasyonlar
olarak rapor edilmiştir.
f Pelvik ağrı; ovaryan ve adneksiyal ağrıyı içerir.
g Meme şikayetleri; meme ağrısı, meme hassasiyeti, meme rahatsızlığı, meme ucu ağrısı ve
meme şişliği içerir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Doz aşımının etkileri bilinmemektedir; ancak ovaryan hiperstimülasyon sendromunun gelişmesi
beklenebilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Gonadotropinler
ATC kodu: G03G A02
MENOPUR menopoz sonrası kadınların idrarından elde edilmektedir. Menopoz sonrası idrarda
doğal olarak bulunan bir hormon olan İnsan Koriyonik Gonadotropini (hCG), MENOPUR
içeriğinde yer alır ve luteinizan hormon (LH) aktivitesine katkıda bulunur.
Hem FSH hem de LH aktivitesi taşıyan menotropin, primer over yetmezliği olmayan kadınlarda
yumurtalıkta foliküler büyüme ve gelişmeyi ve aynı zamanda gonadal steroid üretimini indükler.
FSH folikülogenezin erken dönemlerinde folikül seçimi ve büyümesinin primer
yönlendiricisidir; LH ise overlerdeki steroidogenez için önem taşır ve uygun yeterlilikte bir pre-
ovulatuar folikül gelişmesine öncülük eden fizyolojik olaylarda rol alır. Ortamda hiç LH
bulunmaz iken, foliküler büyüme FSH ile stimüle edilebilir, ancak sonuçta ortaya çıkan
foliküller anormal gelişim gösterir. Bu foliküllerin östradiol düzeyleri düşüktür ve normal bir
ovulatuar uyarıya yanıt olarak luteinize olma yetisine sahip değildirler.
Steroidogenezin güçlendirilmesinde LH aktivitesinin etkileriyle paralel olarak, MENOPUR
tedavisiyle ilişkili östradiol düzeyleri, down-regüle IVF/ICSI sikluslarında rekombinant FSH
sikluslarıyla görülenden daha yüksektir. Hastanın verdiği yanıt östradiol düzeyleri temelinde
izlenirken, bu nokta gözönünde tutulmalıdır. Anovulatuar hastalarda düşük-dozlu ovulasyon
indüksiyon protokolleri kullanıldığında, östradiol düzeylerinde farklılık bulunmaz.
09.07.2015 8/145.2 Farmakokinetik özellikler
Genel özellikler
MENOPUR içinde bulunan FSH’nın farmakokinetik profili belgelendirilmiştir.
Emilim:
Down-regüle sağlıklı kadın gönüllülerde 7 gün süreyle tekrarlı 150 IU MENOPUR
uygulamasından sonra, maksimum plazma FSH konsantrasyonları C (başlangıç dönemine
max
göre düzeltilmiş) (ortalama ± SS), S.C. ve I.M enjeksiyon için sırasıyla 8.9 ± 3.5 IU/litre ve 8.5 ±
3.2 IU/litre idi. Maksimum FSH konsantrasyonlarına (T ), her iki uygulama yolunda da, 7 saat
max
içinde ulaşılmıştır.
Dağılım:
Veri yoktur.
Biyotransformasyon:
Veri yoktur.
Eliminasyon:
Tekrarlı uygulamadan sonra FSH, S.C. ve I.M enjeksiyondan sonra sırasıyla 30 ± 11 saat ve 27 ±
9 saat’lik bir yarı ömür (T1/2) (ortalama ± SS) ile elimine edilmiştir.
MENOPUR esas olarak böbrekler yoluyla atılmaktadır.
Doğrusallık / Doğrusal olmayan durum:
MENOPUR doz uygulamasından sonra bireysel LH konsantrasyonu-zaman eğrisinde LH
konsantrasyonu artış göstermekle birlikte, mevcut veriler bir farmakokinetik analizde
kullanılamayacak ölçüde azdır.
Hastalardaki karakteristik özellikler
Böbrek/Karaciğer yetmezliği:
MENOPUR’un farmakokinetiği, renal ve hepatik yetmezliği olan hastalarda incelenmemiştir.
5.3 Klinik öncesi güvenlilik verileri
Klinik dışı veriler, kapsamlı klinik deneyimlerden bilinmeyen insanlara yönelik özel bir tehlike
ortaya koymamaktadır.
Gebelik ya da postpartum süresince endike olmayan MENOPUR’un etkilerinin değerlendirilmesi
için üreme toksisitesi çalışmaları yürütülmemiştir.
MENOPUR doğal hormanlardan oluştuğundan genotoksik olması beklenmemektedir.
Endikasyon kısa dönem tedaviyi gerektirdiği için karsinojenisite çalışmaları yürütülmemiştir.
6. FARMASÖTİK ÖZELLİKLER
6.1 Yardımcı maddelerin listesi
Toz:
Laktoz monohidrat
Polisorbat 20
Sodyum fosfat dibazik heptahidrat
Fosforik asit (pH ayarı için)
09.07.2015 9/14Çözücü:
Metakresol
Enjeksiyonluk su
6.2 Geçimsizlikler
MENOPUR, Ferring’in ürofollitropin (FSH) içeren ürünü hariç diğer ürünlerle aynı
enjeksiyonda uygulanmamalıdır. Çalışmalar Ferring’in ürofollitropin içeren ürünü ve
MENOPUR’un birlikte uygulanmasının beklenen biyolojik etkinliği önemli ölçüde
değiştirmediğini göstermiştir.
6.3 Raf ömrü
36 ay.
Sulandırıldıktan sonra, çözelti 250C’nin altındaki oda sıcaklığında maksimum 28 gün
saklanabilir. Dondurmayınız. Ürün ışıktan korunarak ambalajında saklanmalıdır.
6.4 Saklamaya yönelik özel uyarılar
20C – 80C arasında buzdolabında ve ışıktan korunarak ambalajında saklanmalıdır.
Dondurulmamalıdır. Sulandırıldıktan sonra ürünün saklama koşulları için Bölüm 6.3’e bakınız.
6.5 Ambalajın niteliği ve içeriği
Toz: Flip-off kapak ile kapatılmış kauçuk tıpalı (halobütil), tip I cam 2 ml’lik renksiz flakon.
Çözücü: Kauçuk tıpalı piston (halobütil) ve kauçuk uç başlıklı (elastomer), tip I cam 1 ml’lik
önceden doldurulmuş kullanıma hazır enjektör.
MENOPUR, 1 toz flakonu ve sulandırma için çözücü içeren önceden doldurulmuş kullanıma
hazır 2 enjektör, 1 sulandırma iğnesi, 18 alkollü tampon ve uygulama için FSH/LH birimi olarak
işaretlenmiş 18 tek kullanımlık enjektör içeren ambalajlar halinde piyasaya sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürün ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
KULLANIM TALİMATLARI
Subkütan (S.C) yoldan enjekte edilerek uygulanır.
Eğer gittiğiniz klinikte MENOPUR enjeksiyonlarını kendinizin yapması öngörüldüyse,
klinikte verilen talimatları eksiksiz yerine getirmeniz gereklidir.
İlk MENOPUR enjeksiyonu bir doktorun veya hemşirenin gözetimi altında yapılmalıdır.
MENOPUR flakon içinde toz formunda bulunmaktadır ve enjeksiyon öncesinde çözücü içeren
iki enjektörle sulandırılması gerekir. MENOPUR’u sulandırmak için kullanacağınız çözücü
kullanıma hazır enjektörde ambalajın içinde verilmiştir.
09.07.2015 10/14Kullanmadan önce; MENOPUR 1200 IU çözücü içeren kullanıma hazır iki enjektörle
sulandırılmalıdır.
Tozun verilen çözücü ile çözündürülmesinden sonra; bu flakon birkaç günlük tedavi için
gerekli ilacı içerdiğinden, yalnızca doktorunuzun reçete ettiği ilaç miktarını çektiğinizden emin
olunuz.
Doktorunuz, MENOPUR dozunu IU olarak reçete etmiştir. Doğru dozu elde etmek için FSH/LH
birimi olarak işaretlenmiş 18 uygulama enjektöründen birini kullanmalısınız.
Aşağıdaki adımları izleyiniz:
1. Tozun bulunduğu flakondan koruyucu kapağı ve çözücünün bulunduğu kullanıma hazır
enjektörden de kauçuk kapağı çıkarınız (Şekil 1).
2. Kalın iğneyi (sulandırma iğnesi), çözücünün bulunduğu kullanıma hazır enjektöre sıkıca
takınız ve iğnenin koruyucu kapağını çıkarınız (Şekil 2).
09.07.2015 11/143. İğneyi, tozun bulunduğu flakonun kauçuk tıpasınının ortasından içeri dikey olarak batırınız ve
çözücünün tamamını kabarcık oluşumunu önlemek için yavaşça enjekte ediniz (Şekil 3).
4. Çözücü eklendiğinde flakonda hafif bir basınç oluşur. Bundan dolayı, enjektör pistonunun
kendiliğinden yaklaşık 10 saniyede yukarı çıkmasına izin verilir. Bu flakondaki fazla basıncı
ortadan kaldırır (Şekil 4).
5. İğne flakonda kalacak şekilde, enjektörü çevirerek yavaşça çıkartınız. İkinci çözücü içeren
kullanıma hazır enjektörden kauçuk kapağı çıkartınız ve enjektörü sabit duran iğneye sıkıca
takınız. Çözücünün tamamını kabarcık oluşmaması için yavaşça enjekte ediniz (Şekil 5).
6. Çözücü eklendiğinde flakonda hafif bir basınç oluşur. Bundan dolayı, enjektör pistonunun
kendiliğinden yaklaşık 10 saniyede yukarı çıkmasına izin verilir. Bu flakondaki fazla basıncı
ortadan kaldırır (Şekil 6).
Sulandırma işlemi için enjektörü ve iğneyi çıkartınız.
7. Toz hızla çözünmeli (2 dakika içinde) ve berrak bir çözelti oluşmalıdır. Sadece birkaç damla
çözücü eklendiğinde normalde çözülmesine rağmen, çözücünün tamamı eklenmelidir. Tozun
09.07.2015 12/14çözünmesine yardımcı olmak için, flakonu hafif hareketlerle döndürünüz (Şekil 7).
Çalkalamayınız, çünkü hava kabarcıklarının oluşmasına yol açar.
Çözelti berrak değilse ya da içinde parçacık şeklinde maddeler varsa kullanılmamalıdır.
Toz flakonu; iki çözücü içeren enjektörle çözülmüş ve kullanıma hazırdır.
8. Sabit iğneli uygulama enjektörünü alınız ve iğneyi flakonun ortasından dikey olarak batırınız.
Uygulama enjektörü az miktarda hava kabarcığı içerir ve flakon sıvının yukarısında enjekte
edilmelidir. Flakonu ters çeviriniz ve enjeksiyon için, reçete edilen dozda MENOPUR’u
uygulama enjektörüne çekiniz (Şekil 8).
HATIRLATMA: Bu flakon birkaç günlük tedavi için gerekli ilacı içerdiğinden, yalnızca
doktorunuzun reçete ettiği ilaç miktarını çektiğinizden emin olunuz.
Eğer size MENOPUR ile aynı zamanda Ferring’in ürofollitropin içeren ürünü reçete
edildiyse, MENOPUR’u sulandırarak ve reçete edilen dozda MENOPUR’u sulandırılmış
Ferring’in ürofollitropin çözeltisine enjekte ederek, bu iki ilacı karıştırabilirsiniz.
Karıştırdığınız çözeltiyi enjektöre çekiniz: her birini ayrı ayrı enjekte etmek yerine bir arada
enjekte edebilirsiniz.
9. Flakondan enjektörü çıkarınız ve az miktarda havayı enjektör içine çekiniz (Şekil 9).
10. Uygulama enjektörüne hafif fiskelerle vurunuz, böylece tüm hava kabarcıkları üstte
birikecektir (Şekil 10). Tüm havayı dikkatlice dışarı çıkarınız ve iğneden ilk sıvı damlası
dışarı çıkana kadar itiniz.
Doktor ya da hemşireniz enjeksiyonu nereden yapacağınızı size söyleyecektir (uyluğun ön
tarafı, karın bölgesi vb.). Enjeksiyon öncesinde enjeksiyon yapacağınız bölgeyi, verilen
alkollü tamponlarla dezenfekte ediniz.
11. Enjeksiyonu uygulamak için deriyi parmaklarınız arasında sıkıştırarak bir kıvrım oluşturunuz
ve iğneyi 90 derece açıyla (dik olarak) yumuşak, tek bir hareketle batırınız. Pistonu yavaşça
iterek çözeltiyi enjekte ediniz (Şekil 11) ve daha sonra uygulama enjektörünü çekiniz.
Uygulama enjektörünü çıkardıktan sonra, olası bir kanamayı engellemek için iğne yerine
bastırınız. Enjeksiyon bölgesine hafifçe masaj yapılması, çözeltinin deri altında yayılmasına
yardımcı olacaktır.
Kullandığınız enjeksiyon malzemelerini normal evsel atıklar arasına koymayınız; bunların
uygun bir şekilde atılması gereklidir.
09.07.2015 13/1412. Bir sonraki enjeksiyon için daha önceden çözündürülmüş MENOPUR çözeltisinden 8. – 11.
adımları tekrarlayınız.
7. RUHSAT SAHİBİ
Ferring İlaç San.ve Tic. Ltd. Şti.
Büyükdere Cad. Nurol Plaza No.255 Kat 13
Maslak 34398 Sarıyer İstanbul
Tel: (0212) 335 62 00
Faks: (0212) 285 42 74
e-posta: TR0-info@ferring.com
8. RUHSAT NUMARASI
2015/538
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 06.07.2015
Ruhsat yenileme tarihi:
10. KÜB’ÜN YENİLENME TARİHİ
09.07.2015 14/14