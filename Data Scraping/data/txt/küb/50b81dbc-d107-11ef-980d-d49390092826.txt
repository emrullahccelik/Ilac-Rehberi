KISA ÜRÜN BİLGİSİ
1. BEŞERİ TIBBİ ÜRÜNÜN ADI
RENNİE® DUO 600 mg + 70 mg + 150 mg/5 mL süspansiyon
2. KALİTATİF VE KANTİTATİF BİLEŞİM
Etkin maddeler:
Kalsiyum karbonat........................600 mg
Magnezyum karbonat....................70 mg
Sodyum aljinat...............................150 mg
Yardımcı madde(ler):
Sodyum bikarbonat............................................150 mg
Sodyum sakarin..................................................5 mg
Propil parahidroksi sodyum benzoat (E217)......7,5 mg
Benzil alkol (E219) 15 mg
Yardımcı maddeler için Bölüm 6.1’e bakınız.
3. FARMASÖTİK FORM
Süspansiyon
Nane ve çikolata kokusunda, krem-hafif kahverengi arası renkte, homojen süspansiyon.
4. KLİNİK ÖZELLİKLER
4.1. Terapötik endikasyonlar
Gastroözofageal reflüye bağlı belirtiler ile regürjitasyon ve yemek borusunda (özofagusta) yanma
(heartburn) gibi hiperasiditeye bağlı gelişen yakınmaların ve dispepsinin semptomatik tedavisinde
kullanılır.
4.2. Pozoloji ve uygulama şekli
Pozoloji / uygulama sıklığı ve süresi:
Standart doz 10 ml = 2 tatlı kaşığıdır (1 ölçek = 5 mL = 1 tatlı kaşığı).
Yetişkinlerde ve 12 yaşından büyük çocuklarda; standart dozun (10 mL = 2 tatlı kaşığı) ana
öğünlerden bir saat sonra ve gece yatarken alınması önerilir.
Mide ve/veya göğüste hissedilen yanma durumunda aralarda ilave bir doz (10 mL = 2 tatlı kaşığı)
alınabilir.
Günde maksimum 8 gram kalsiyum karbonat dozu (60 ml süspansiyona karşılık gelir) aşılmamalıdır
ve 2 haftadan daha uzun süre devamlı olarak alınmamalıdır.
1 / 9Tüm antiasitlerde olduğu gibi, tedaviye rağmen semptomların devam etmesi halinde, daha ciddi bir
hastalık olasılığını ekarte etmek için tanısal tetkiklerin yapılması şiddetle tavsiye edilir.
Uygulama şekli:
Oral yoldan kullanılır. Kullanmadan önce iyice çalkalanmalıdır.
Oral süspansiyon tatlı kaşığı (5 mL=1 tatlı kaşığı) kullanılarak alınmalıdır.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği vakalarında uzun süreli kullanılmamalı kan kalsiyum ve magnezyum düzeyleri ile
idrarla atılan kalsiyum miktarları kontrol edilmelidir. Ağır böbrek yetmezliği olan hastalarda
kullanılmamalıdır. (bkz. Bölüm 4.3 Kontrendikasyonlar)
Karaciğer yetmezliği:
Temel antiasit etki mide asidinin nötralizasyonu yoluyla elde edilen lokal bir etki olduğundan
uygulanabilir değildir. Kalsiyum ve magnezyum karaciğerde metabolize edilmezler.
Pediyatrik popülasyon:
12 yaşın altındaki çocuklar için önerilmez.
Geriyatrik popülasyon:
Antiasit etkinin lokal bir etki olması sebebiyle geriyatrik popülasyona özel pozoloji geçerli değildir.
Tedavi sırasında şikayetler 2 haftadan daha fazla devam ederse, olası bir malignite varlığını ekarte
etmek için klinik muayene yapılmalı ve şikayetlerin devam etme nedeni aydınlığa
kavuşturulmalıdır.
4.3. Kontrendikasyonlar
• İlacın bileşenlerinden herhangi birisine aşırı hassasiyeti olan hastalarda,
• Hiperkalsemi ve/veya hiperkalsemiyle sonuçlanan durumlar, örneğin hiperparatiroidizm. Vitamin
D doz aşımı, paraneoplastik sendrom,
• Ağır böbrek yetmezliği olan hastalarda,
• Kalsiyum tortuları içeren kalküler nedeniyle nefrolitiyaz,
• Hipofosfatemi,
• Hiperkalsiüri.
4.4. Özel kullanım uyarıları ve önlemleri
Uzun süreli kullanımdan kaçınılmalıdır. Önerilen doz aşılmamalıdır. Semptomlar devam ederse ya da
kısmen ortadan kalkarsa tekrar tıbbi danışmanlık alınmalıdır.
Genel olarak böbrek fonksiyon bozukluğu olan hastalarda dikkatli olunmalıdır. Böbrek işlevlerinde
2 / 9bozulma olan hastalar RENNİE DUO kullandıklarında, plazma fosfat, magnezyum ve kalsiyum
düzeyi düzenli olarak izlenmelidir. RENNİE DUO hiperkalsiüri vakalarında kullanılmamalıdır.
Diğer antiasitlerde olduğu gibi, RENNİE DUO midede maligniteyi maskeleyebilir.
Yüksek dozlarda uzun süreli kullanım özellikle böbrek yetmezliği olan hastalarda hiperkalsemi,
hipermagnezemi ve süt-alkali sendromu gibi istenmeyen etkilere yol açabilir. Bu ürünler çok miktarda
süt ve şarküteri ürünüyle birlikte alınmamalıdır. Bu ürünlerin uzun süre kullanım, renal kalkül
oluşumu riskini artırmaktadır.
Kalsiyum içeren antiasitler konstipasyon, hemoroid ve sarkoidozisi olan hastalarda dikkatli
kullanılmalıdır.
Bu tıbbi ürün her dozunda (10 mL = 2 tatlı kaşığı) 300 mg sodyum bikarbonat ve 10 mg sodyum
sakarin içermektedir. Bu durum, kontrollü sodyum diyetinde olan hastalar için göz önünde
bulundurulmalıdır.
RENNİE DUO, propil parahidroksi sodyum benzoat içermektedir. Alerjik reaksiyonlara (gecikmiş)
sebebiyet verebilir.
RENNİE DUO tatlandırıcı olarak sakarin içerir ve diyabetiklerde kullanılabilir.
Bu ilaç her ölçeğinde (5 mL), 15 mg benzil alkol içerir. Benzil alkol alerjik reaksiyonlara neden
olabilir.
Karaciğer ve böbrek hastalığı olması durumunda hekime veya eczacıya danışılmalıdır. Bunun nedeni
vücutta büyük miktarlarda benzil alkolün birikmesi ve bunun metabolik asidoz olarak adlandırılan
yan etkilere neden olabilmesidir.
Benzil alkol, küçük çocuklarda “nefes darlığı (gasping) sendromu” olarak adlandırılan solunum
problemleri dahil olmak üzere ciddi yan etki riski ile ilişkilendirilmiştir.
RENNİE DUO 12 yaşın altındaki çocuklar için önerilmez.
4.5. Diğer tıbbi ürünler ile etkileşimler ve diğer etkileşim şekilleri
Antiasitlerin mide pH’sında oluşturduğu değişiklikler aynı anda kullanılan ilaçların emilim hızını
veya derecesini değiştirebilir.
Kalsiyum ve magnezyum içeren antiasitler, antibiyotikler (örneğin; tetrasiklinler, kinolonlar) ve
kardiyak glikozitler (örneğin; digoksin, bisfosfonatlar, dolutegravir ve eltrombopag) gibi bazı
maddelerle kompleks oluşturabilir ve emilimleri azalabilir. Eş zamanlı tedavilerde bu durum göz
3 / 9önünde bulundurulmalıdır.
Levotiroksin içeren ilaçların RENNİE DUO ile birlikte alındığında emilimi bozulduğundan, iki ilacın
en az 2 saat ara verilerek alınması gerekmektedir
Kalsiyum tuzları florürlerin ve demir içeren ürünlerin absorpsiyonunu düşürebilir. Kalsiyum tuzları
ile magnezyum tuzları fosfatların absorbsiyonunu aksatabilir.
Tiyazid diüretikleri, kalsiyumun üriner atılımını azaltır. Hiperkalsemi riskinin artmasından dolayı,
tiyazid diüretiklerinin eş zamanlı kullanımı esnasında serum kalsiyum düzeyi düzenli olarak
izlenmelidir.
Birlikte alınan ilaçların emilim oranındaki olası değişiklikler göz önüne alındığında, antiasitlerin diğer
ilaçlarla aynı anda değil, 1-2 saat sonra alınması önerilir.
Vitamin D, kalsiyum rezorpsiyonunu artırır.
RENNİE DUO alımı neticesinde kanda kalsiyum seviyesi yükselirse, kardiyak glikozitlere karşı
hassasiyet artar ve kalp ritim bozuklukları riski yükselir. Hiperkalsemi durumunda, kardiyak glikozit
ve antiaritmik ilaç alan hastalarda kardiyak aritmi görülebilir.
Eş zamanlı kullanımda, klorokin, asetilsalisilik asit, penisilamin, digoksin, izoniazid, kaptopril, veya
propranolol, ketakonazol, gabapentin, H -blokerleri, difosfonat, demir bileşikleri ve klorpromazin
2
gibi ilaçlar için daha küçük çaplı absorbsiyon düşüşleri söz konusudur.
Süt ürünleri yüksek oranda kalsiyum içerir. 1 litre süt 1200 mg’a kadar varan miktarda kalsiyum
içerebilir. RENNİE DUO kullanımı sırasında bu bilgi dikkate alınmalıdır.
Laboratuvar parametreleri üzerindeki etkiler:
Antasitlerin uygulanması fizyolojik değerlere / analitiklere müdahale edebilir: Üriner sistem pH’ı
artabilirken fosfat ve potasyumun serum konsantrasyonu aşırı ve uzun süreli kullanımla azalabilir.
4.6. Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanım için bir kısıtlama yoktur.
Gebelik dönemi
Gebelikte kalsiyum karbonat, magnezyum karbonat ve aljinik asit / sodyum aljinat kullanımından
4 / 9sonra konjenital defekt riskinde herhangi bir artış gözlemlenmemiştir.
Çok sayıda gebelikte maruz kalma olgularına ilişkin veriler, RENNİE DUO’nun gebelik üzerinde ya
da fetusun/yeni doğan çocuğun sağlığı üzerinde advers etkileri olduğunu göstermemektedir. Bugüne
kadar herhangi önemli bir epidemiyolojik veri elde edilmemiştir.
Gebe kadınlara verilirken tedbirli olunmalıdır.
RENNİE DUO, önerildiği şekilde alınması koşulu ile gebelikte kullanılabilir.
Önerilen maksimum günlük doz 2 haftadan daha uzun süre alınmamalıdır (bkz. Bölüm 4.2 Pozoloji
ve uygulama şekli).
Gebe kadınlar, aşırı kalsiyum yüklenmesini önlemek için süt ve süt ürünlerini aşırı miktarda eş
zamanlı tüketmekten kaçınmalıdır.
Yüksek dozlarda, uzun süreli alımda ya da böbrek yetmezliği olması halinde, hiperkalsemi ve/veya
hipermagnezemi riski tamamen dışlanamaz (bkz. Bölüm 4.4. Özel kullanım uyarıları ve önlemleri).
İçeriğindeki benzil alkol nedeni ile gebelik döneminde hekime veya eczacıya danışılmalıdır. Bunun
nedeni, vücutta büyük miktarlarda benzil alkolün birikmesi ve bunun metabolik asidoz olarak
adlandırılan yan etkilere neden olabilmesidir.
Laktasyon dönemi
Kalsiyum ve magnezyum anne sütüne geçmektedir. Ürün laktasyon sırasında önerilen dozlarda
kullanıldığında genel olarak güvenli kabul edilmektedir.
RENNİE DUO, önerildiği şekilde alınması koşulu ile laktasyon döneminde kullanılabilir.
İçeriğindeki benzil alkol nedeni ile laktasyon döneminde hekime veya eczacıya danışılmalıdır.
Bunun nedeni, vücutta büyük miktarlarda benzil alkolün birikmesi ve bunun metabolik asidoz olarak
adlandırılan yan etkilere neden olabilmesidir.
Üreme yeteneği/Fertilite
Üreme yeteneği üzerine herhangi bir etkisi bulunmamaktadır. Önerilen dozda RENNİE DUO’nun
insan fertilitesi üzerinde advers etkisi olduğunu gösteren bilinen bir kanıt bulunmamaktadır.
4.7. Araç ve makine kullanımı üzerindeki etkiler
RENNİE DUO kullanımının araç ve makine kullanımı üzerine herhangi bir etki göstermesi
beklenmemektedir.
5 / 94.8. İstenmeyen etkiler
İstenmeyen etkilerin değerlendirilmesi aşağıdaki sıklıklara dayanarak yapılır:
Çok yaygın (≥1/10); yaygın (≥1/100 ila < 1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor)
Listelenen bu istenmeyen etkiler spontan raporlara dayanmaktadır. Bu nedenle, her biri için sıklık
bilgisi verilmesi mümkün değildir.
Bağışıklık sistemi hastalıkları
Bilinmiyor: Aşırı duyarlılık reaksiyonları çok nadir olarak rapor edilmiştir. Klinik semptomları
arasında döküntü, ürtiker, prurit, anjiyo-ödem, dispne ve anafilaksi sayılabilir.
Metabolizma ve beslenme hastalıkları
Bilinmiyor: Özellikle böbrek fonksiyon bozukluğu olan hastalarda, yüksek dozlarda uzun süreli
kullanımı hipermagnezemiye veya hiperkalsemiye ve alkaloza (bulantı ve kusma gibi Gİ
semptomlar, yorgunluk, dikkat dağınıklığı, poliüri, polidipsi, dehidrasyon) neden olabilir.
Kalsiyum karbonatın süt ile birlikte yüksek dozlarda uzun süreli kullanımı Burnett Sendromu’na
(Süt-alkali sendromu) yol açabilir.
Sinir sistemi hastalıkları
Bilinmiyor: Yalnızca süt-alkali sendromu söz konusu olduğunda; baş ağrısı.
Gastrointestinal hastalıklar
Bilinmiyor: Mide bulantısı, kusma, mide rahatsızlığı, kabızlık ve diyare meydana gelebilir.
Yalnızca süt-alkali sendromu söz konusu olduğunda; aguzi (tat alma duyusunun kaybolması).
Kas-iskelet bozuklukları, bağ doku ve kemik hastalıkları
Bilinmiyor: Adale zayıflığı meydana gelebilir.
Böbrek ve idrar yolu hastalıkları
Bilinmiyor: Yalnızca süt-alkali sendromu söz konusu olduğunda; azotemi
Genel bozukluklar ve uygulama bölgesine ilişkin hastalıklar
Bilinmiyor: Yalnızca Süt-alkali sendromu söz konusu olduğunda; kalsinoz (dokularda kalsiyum
birikimi) ve asteni (kuvvetsizlik, güçten düşme).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
6 / 9Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir. (www.titck.gov.tr; e-posta: tufam@titck.gov.tr; tel: 0800
314 00 08; faks: 0312 218 35 99)
4.9. Doz aşımı ve tedavisi
Özellikle böbrek fonksiyon bozukluğu olan hastalarda, yüksek dozlarda kalsiyum karbonat ve
magnezyum karbonatın uzun süreli kullanımı böbrek yetmezliğine, hipermagnezemiye ve
hiperkalsemiye neden olabileceği gibi, gastrointestinal semptomlara (mide bulantısı, kusma ve
kabızlık) ve adale zayıflığına yol açabilen alkaloza da neden olabilir. Böyle durumlarda, bu ilacın
alımı durdurulmalı ve hastanın yeterli miktarda sıvı alması teşvik edilmelidir. Şiddetli doz aşımı
durumlarında (örneğin, süt-alkali sendromunda), başka rehidrasyon önlemlerine (örneğin,
infüzyonlar) gerek duyulabileceğinden, bir sağlık profesyoneline danışmak gereklidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Aljinik Asit
ATC kodu: A02BX13
Etki mekanizması
RENNİE DUO, iki antiasit olan kalsiyum karbonat ve magnezyum karbonat ile sodyum aljinat
bileşimidir. Kalsiyum karbonat ve magnezyum karbonatın aktivitesi mide asidinin nötralizasyonuna
dayanır ve lokal etkilidir, sistemik emilimden bağımsızdır.
Kalsiyum karbonat hızlı, uzun süreli ve potent nötralizasyon sağlar. Bu etki, asidi yüksek düzeyde
nötrleştirme kapasitesine sahip magnezyum karbonatın eklenmesiyle artar.
Sağlıklı gönüllülerde, üç dakika içinde mide pH’sında belirgin bir artış sağlanmıştır. 10 ml RENNİE
DUO’nun nötrleştirme kapasitesi 29 mEq H+’dır (son titrasyon pH’sı: 2,5).
Antiasitlerin nötralizasyon etkisinden bağımsız olarak, sodyum aljinat, mide içeriğinin üzerinde yüzen
viskoz bir jel oluşturarak reflüye karşı fiziksel bir engel rolü oynar.
5.2. Farmakokinetik özellikler
Emilim:
Ca ve Mg çözünebilen klor tuzlarından emilebilir. Ancak emilimin derecesi hastaya ve doza bağlı
olarak değişir. Kalsiyumun yaklaşık %10’u ve magnezyumun %15-20’si emilir. Aljinik tuzların
absorpsiyonu ihmal edilebilir düzeydedir.
7 / 9Dağılım:
Temel antiasit etki mide asidinin nötralizasyonu yoluyla elde edilen lokal bir etki olduğundan geçerli
değildir.
Biyotransformasyon:
Midede, kalsiyum karbonat ve magnezyum karbonat mide sıvısındaki asit ile reaksiyona girerek su ve
çözünebilir mineral tuzları oluşturur.
CaCO + 2HCl → CaCl + H O + CO
3 2 2 2
MgCO + 2HCl → MgCl + H O + CO
3 2 2 2
Eliminasyon:
Sağlıklı olgularda emilen az miktarda Ca ve Mg genelde hızla böbreklerden atılır. Böbrek işlevlerinin
bozuk olması durumunda, plazma kalsiyum ve magnezyum seviyeleri artabilir. Midenin dışında
çeşitli sindirim sıvılarının etkisine bağlı olarak, çözünebilir tuzlar intestinal kanalda çözünmeyen
tuzlara dönüşür ve sonrasında feçesle atılır. Oral yoldan alındıktan sonra, aljinik asit, gastrointestinal
sistemde dönüşüme uğramaz: sindirilen miktarın %80-100’ü atılır, çünkü asidik polisakkaridler,
sindirilemez bir iyonik kolloid üretirler. Aljinik asit tuzlarının absorpsiyonu ihmal edilebilir
düzeydedir.
Doğrusallık/Doğrusal olmayan durum:
Antiasit etki için kalsiyum emilimi gerekli olmadığından doğrusal olmayan durum söz konusudur.
5.3. Klinik öncesi güvenlilik verileri
RENNİE DUO ile yapılmış klinik öncesi çalışma mevcut değildir. Tekrarlanan doz toksisitesi,
genotoksisite ve/veya karsinojenik potansiyel ya da üreme toksisitenin geleneksel çalışmalarına
dayanan klinik öncesi veriler, insanlar için terapötik dozda herhangi bir özel tehlikenin varlığına
işaret etmemektedir.
6. FARMASÖTİK ÖZELLİKLER
6.1. Yardımcı maddelerin listesi
Sodyum bikarbonat
Ksantan reçinesi
Sodyum sakarin
Nane aroması
Çikolata aroması
Benzil alkol
Propil parahidroksi sodyum benzoat (E217)
Saf su
8 / 96.2. Geçimsizlikler
Bilinmemektedir.
6.3. Raf ömrü
24 ay
6.4. Saklamaya yönelik özel tedbirler
25ºC altındaki oda sıcaklığında saklayınız.
6.5. Ambalajın niteliği ve içeriği
100 ml ve 200 ml’lik renkli cam şişe
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Bayer Türk Kimya San. Ltd. Şti.
Fatih Sultan Mehmet Mah. Balkan Cad. No:53
34770 Ümraniye / İstanbul
Telefon: 0 216 528 36 00
Faks: 0 216 528 36 12
8. RUHSAT NUMARASI(LARI)
209/1
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 20.10.2006
Ruhsat yenileme tarihi: 06.10.2015
10. KÜB’ün YENİLENME TARİHİ
-
9 / 9