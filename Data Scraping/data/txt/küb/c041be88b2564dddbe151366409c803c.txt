1 
 KISA  ÜRÜN  BİLGİSİ  
 
▼  Bu ilaç ek izlemeye tabidir. Bu üçgen yeni güvenlilik bilgisinin hızlı olarak 
belirlenmesini sağlayacaktır. Sağlık mesleği mensuplarının şüpheli advers reaksiyonları 
TÜFAM’a bildirmeleri beklenmektedir. Bakınız Bölüm 4.8 Advers reaksiyonlar nasıl 
raporlanır?  
 
1. BEŞERİ  TIBBİ  ÜRÜNÜN  ADI 
AZEVAY  40 mg film kaplı tablet  
2. KALİTATİF  VE KANTİTATİF  BİLEŞİM  
Etkin  madde:  
Her film kaplı  tablet  40 mg asciminibe  eşdeğer  43,24  mg asciminib  hidroklorür  içerir.  
 
Yardımcı  maddeler:  
 
Laktoz monohidrat (sığır kaynaklı)  86 mg 
Yardımcı maddeler için, 6.1’e bakınız.  
 
3. FARMASÖTİK  FORM  
 
Film  kaplı  tablet  
 
Bir tarafında  şirket  logosu  ve diğer  tarafında  “40”  baskılı,  yaklaşık  8 mm çapında,  eğimli 
kenarları olan, beyaz, yuvarlak, bikonveks film kaplı tabletler.  
 
4. KLİNİK  ÖZELLİKLER  
 
4.1 Terapötik  endikasyonlar  
 
AZEVAY,  daha  önce  iki veya  daha  fazla  sayıda  tirozin  kinaz  inhibitörü  (TKİ)  ile tedavi  edilmiş, 
Philadelphia kromozomu pozitif kronik fazdaki kronik miyeloid lösemisi olan (Ph+KML -KF) 
erişkin hastaların tedavisinde endikedir (bkz. Bölüm 5.1).  
4.2 Pozoloji ve uygulama şekli 
Pozoloji/uygulama  sıklığı  ve süresi:  
Tedavi,  daha  önce  lösemisi  olan hastaların  teşhis  ve tedavisinde  tecrübesi  olan bir hekim 
tarafından başlatılmalıdır.  
 
Pozoloji:  
AZEVAY’ın  önerilen  dozu,  yaklaşık  12 saatlik  aralıklarla  alınan  günde  iki kez  40 mg’dır.  
 
Kaçırılan  doz: 
AZEVAY  dozunun  unutulması  üzerinden  6 saatten  az bir süre geçmişse,  doz alınmalıdır  ve bir 
sonraki doz planlanan zamanda alınmalıdır.  
AZEVAY  dozunun  unutulması  üzerinden  yaklaşık  6 saatten  fazla  bir süre geçmişse,  doz 
atlanmalıdır ve bir sonraki doz planlanan zamanda alınmalıdır.  2 
 Tedavi  süresi:  
AZEVAY  ile tedaviye,  klinik  fayda  gözlemlendiği  sürece  veya  kabul  edilemez  toksisite  oluşana 
kadar devam edilmelidir.  
 
Advers  reaksiyonlar  için doz  modifikasyonları  
AZEVAY’ın başlangıç dozu günde iki kez 40 mg iken, azaltılmış doz ise günde iki kez 20 
mg’dır. Doz, bireysel güvenlilik ve tolere edilebilirliğe göre Tablo 1’de gösterildiği üzere 
değiştirilebilir. AZEVAY tedavisi, günde iki kez 20 mg’lık kullanımı tolere edemeyen 
hastalarda kalıcı olarak kesilmelidir.  
Tablo  1 Advers  reaksiyonların  yönetimi  için asciminib  doz modifikasyonları  
Advers  reaksiyon  Doz modifikasyonu  
Trombositopeni  ve/veya  nötropeni  
MNS  <1,0 x 109/l ve/veya  trombosit  sayımı  
<50 x 109/l MNS  ≥ 1 x 109/l ve/veya  trombosit  sayımı  ≥ 
50 x 109/l olana  kadar  asciminib  tedavisi 
durdurulur.  
Eğer:  
• 2 hafta içinde düzelirse: Başlangıç 
dozunda asciminib tedavisine devam 
edin.  
• 2 haftadan daha uzun süre sonra 
düzelirse:  Azaltılmış  dozda  asciminib 
tedavisine devam edin.  
Tekrarlayan şiddetli trombositopeni ve/veya 
nötropeni  için, MNS  ≥ 1 x 109/l ve trombosit 
sayımı ≥ 50 x 109/l olana kadar asciminib 
tedavisini durdurun, ardından azaltılmış 
dozda devam edin.  
Asemptomatik,  amilaz  ve/veya  lipaz  yükselmesi  
>2,0 x NÜS  yükselme  <1,5 x NÜS olana kadar asciminib 
durdurulur.  
• Eğer düzelirse: Asciminib tedavisine 
azaltılmış  dozda  devam  edin.  Olaylar 
azaltılmış dozda tekrarlanırsa, 
asciminib tedavisini bir daha 
başlamamak üzere sonlandırın.  
• Eğer düzelmezse: Asciminibi bir 
daha başlamamak  üzere  sonlandırın.  
Pankreatiti dışlamak için tanı testleri 
yapın.  
Hematolojik  olmayan  advers  reaksiyonlar  
Derece  3 veya  daha  yüksek1 Derece 1 veya daha düşük bir seviyeye 
gelene kadar asciminib tedavisini durdurun.  
• Eğer düzelirse: Asciminib tedavisine 
azaltılmış dozda devam edin.  
• Eğer düzelmezse: Asciminib 
tedavisini  bir daha  başlamamak  üzere 
sonlandırın.  
MNS:  mutlak  nötrofil  sayısı;  NÜS:  normalin  üst sınırı  
1Advers  Olaylar  için Ortak  Terminoloji  Kriterlerine  (CTCAE)  göre sürüm 4.03.  3 
 Uygulama  şekli 
 
AZEVAY oral kullanım içindir. Film kaplı tabletler bir bardak su ile bütün olarak yutulmalı, 
kırılmamalı, ezilmemeli veya çiğnenmemelidir.  
 
Tabletler yemek yemeden önce ağızdan alınmalıdır. AZEVAY dozundan en az 2 saat önce ve 
1 saat sonra gıda tüketiminden kaçınılmalıdır (bkz. Bölüm 5.2).  
Özel  popülasyonlara  ilişkin  ek bilgiler:  
Böbrek  yetmezliği:  
Hafif,  orta veya  şiddetli  böbrek  yetmezliği  olan hastalarda  doz ayarlaması  gerekli  değildir  (bkz. 
Bölüm 5.2).  
 
Karaciğer  yetmezliği:  
Hafif, orta veya şiddetli karaciğer yetmezliği olan hastalarda doz ayarlaması gerekli değildir 
(bkz. Bölüm 5.2).  
 
Pediyatrik  popülasyon:  
18 yaşın  altındaki  pediyatrik  hastalarda  AZEVAY’ın  güvenliliği  ve etkililiği  belirlenmemiştir. 
Veri bulunmamaktadır.  
 
Geriyatrik  popülasyon:  
65 yaş ve üstü hastalarda  doz ayarlaması  gerekli  değildir.  
 
4.3 Kontrendikasyonlar  
 
Etkin maddeye veya bölüm 6.1’de listelenen yardımcı maddelerden herhangi birine karşı aşırı 
duyarlılık olduğu durumlarda kontrendikedir.  
 
4.4 Özel  kullanım  uyarıları  ve önlemleri  
 
Miyelosupresyon  
AZEVAY alan hastalarda trombositopeni, nötropeni ve anemi meydana gelmiştir. AZEVAY 
tedavisi sırasında şiddetli (NCI CTCAE Derece 3 veya 4) trombositopeni ve nötropeni rapor 
edilmiştir (bkz. Bölüm 4.8). Miyelosupresyon genellikle geri dönüşlüdür ve tedavinin geçici 
olarak durdurulmasıyla yönetilebilmiştir. Tedavinin ilk üç ayında her iki haftada bir tam kan 
sayımı  yapılmalıdır  ve ardından  ayda  bir veya  klinik  olarak  gereklilik  halinde  yapılmaya  devam 
edilmelidir.  Hastalar, miyelosupresyonun belirti ve semptomları için izlenmelidir.  
 
Trombositopeni ve/veya nötropeninin ciddiyetine bağlı olarak, Tablo 1’de gösterildiği gibi 
AZEVAY’ın dozu azaltılmalı, geçici olarak ara verilmeli veya tedavi bir daha başlamamak 
üzere sonlandırılmalıdır (bkz. Bölüm 4.2).  
 
Pankreas  toksisitesi  
AZEVAY alan hastalarda pankreatit ile şiddetli reaksiyonları içeren serum lipaz ve amilazda 
asemptomatik yükselme meydana gelmiştir (bkz. Bölüm 4.8).  
 
 
 
 4 
 AZEVAY ile tedavi sırasında veya klinik olarak gereklilik halinde serum lipaz ve amilaz 
seviyeleri  aylık olarak  değerlendirilmelidir.  Hastalar  pankreas  toksisitesinin  belirti  ve 
semptomları açısından izlenmelidir. Pankreatit öyküsü olan hastalarda daha sık izlem 
yapılmalıdır.  Serum  lipaz  ve amilaz  yükselmesine  abdominal  semptomlar  eşlik  ediyorsa,  tedavi 
geçici  olarak  durdurulmalı  ve pankreatiti  dışlamak  için uygun  tanı testleri  düşünülmelidir  (bkz. 
Bölüm 4.2).  
 
Serum lipaz ve amilaz yüksekliğinin ciddiyetine bağlı olarak, AZEVAY dozu Tablo 1’de 
gösterildiği  gibi geçici olarak durdurulmalı, azaltılmalı veya bir daha başlamamak üzere 
sonlandırılmalıdır (bkz. Bölüm 4.2).  
QT Uzaması  
AZEVAY  ile tedavi  edilen  hastalarda  QT uzaması  meydana  gelmiştir  (bkz.  Bölüm  4.8) 
AZEVAY ile tedaviye başlamadan önce bir elektrokardiyogram yapılması ve tedavi sırasında 
klinik durumun gerektirdiği şekilde izlem yapılması önerilir.  
 
AZEVAY  uygulamasından  önce  hipokalemi  ve hipomagnezemi  düzeltilmeli  ve tedavi  sırasında 
klinik durumun gerektirdiği şekilde izlenmelidir.  
 
AZEVAY , torsades de pointese neden olduğu bilinen tıbbi ürünlerle birlikte uygulanırken 
dikkatli olunmalıdır (bkz. Bölüm 4.5 ve 5.1).  
 
Hipertansiyon  
AZEVAY  alan hastalarda  şiddetli  hipertansiyon  dahil  olmak  üzere  hipertansiyon  meydana 
gelmiştir (bkz. Bölüm 4.8)  
 
Hipertansiyon  ve diğer  kardiyovasküler  risk faktörüleri,  AZEVAY  ile tedavi  sırasında  standart 
tedaviler kullanılarak düzenli olarak izlenmeli ve yönetilmelidir.  
 
Hepatit  B reaktivasyonu  
Diğer  BCR::ABL1  tirozin  kinaz  inhibitörlerinin  (TKI’ler)  uygulanmasının  ardından,  Hepatit  B 
virüsünün  (HBV)  kronik  taşıyıcısı  olan hastalarda  bu virüsün  reaktivasyonu  meydana  gelmiştir. 
AZEVAY ile tedaviye başlamadan önce hastalar HBV enfeksiyonu açısından test edilmelidir. 
AZEVAY tedavisine ihtiyaç duyan HBV taşıyıcıları, tedavi boyunca ve tedavinin 
sonlandırılmasını takiben birkaç ay süreyle aktif HBV enfeksiyonunun belirti ve semptomları 
açısından yakından izlenmelidir.  
 
Yardımcı  maddeler:  
AZEVAY, laktoz içerir. Nadir kalıtımsal galaktoz intoleransı, Lapp laktaz yetmezliği ya da  
glukoz -galaktoz malabsorpsiyon problemi olan hastaların bu ilacı kullanmamaları gerekir.  
 
4.5 Diğer  tıbbi  ürünler  ile etkileşimler  ve diğer  etkileşim şekilleri  
 
Torsades  de pointes  riski olduğu  bilinen ilaçlar  
AZEVAY’ın bepridil, klorokin, klaritromisin, halofantrin, haloperidol, metadon, 
moksifloksasin veya pimozidi içeren, ancak bunlarla sınırlı olmayan, bilinen torsades de 
pointes riski olan tıbbi ürünler ile beraber kullanımı esnasında dikkatli olunmalıdır  (bkz. 
Bölüm 5.1) . 5 
 AZEVAY’ın  plazma  konsantrasyonunu  düşürebilecek  tıbbi ürünler  
 
Güçlü  CYP3A4  indükleyicler  
Güçlü bir CYP3A4 indükleyicisi (rifampin) ile aynı zamanlı 40 mg’lık tek bir asciminib dozu 
alan sağlıklı gönüllülerde AZEVAY’ın EAA inf’i % 15 azalmış C maks’ı % 9 artmıştır.  
AZEVAY’ın düşük etkililiği ile sonuçlanabileceği için, karbamazepin, fenobarbital, fenitoin 
veya sarı kantaron (Hypericum perforatum) dahil ancak bunlarla sınırlı olmamak üzere güçlü 
CYP3A indükleyicileri ile aynı zamanlı AZEVAY’ın uygulanması sırasında dikkatli 
olunmalıdır.  
 
AZEVAY  tarafından  plazma  konsantrasyonu  değişebilecek  tıbbi ürünler  
 
Dar terapötik  pencereye sahip  CYP3A4  substratları  
Bir CYP3A4  substratı  (midazolam)  ile aynı zamanlı  uygulanan,  günde  iki kez 40 mg asciminib, 
sağlıklı gönüllülerde midazolam EAA inf ve C maks  değerlerini sırasıyla %28 ve %11 oranında 
artırmıştır.  
Asciminibin, CYP3A4 substratları fentanil, alfentanil, dihidroergotamin veya ergotamin dahil 
ancak bunlarla sınırlı olmamak üzere dar terapötik pencereye sahip olduğu bilinen CYP3A4 
substratları ile aynı zamanlı uygulanması sırasında dikkatli olunmalıdır (bkz. Bölüm 5.2). 
AZEVAY dozunun ayarlaması gerekli değildir.  
 
CYP2C9  substratları  
Bir CYP2C9 substratı (varfarin) ile aynı zamanlı uygulanan günde iki kez 40 mg asciminib, 
sağlıklı gönüllülerde S -varfarin EAA inf ve C maks  değerlerini sırasıyla %41 ve %8 oranında 
artırmıştır.  
Asciminibin, fenitoin veya varfarin dahil ancak bunlarla sınırlı olmamak üzere dar terapötik 
pencereye sahip olduğu bilinen CYP2C9 substratları ile aynı zamanlı uygulanması sırasında 
dikkatli olunmalıdır (bkz. Bölüm 5.2). AZEVAY dozunun ayarlaması gerekli değildir.  
 
OATP1B, BCRP substratları veya her iki taşıyıcının substratları  
Fizyolojik bazlı farmakokinetik ( PBPK ) modellemesine göre, asciminibin; sülfasalazin, 
metotreksat, pravastatin, atorvastatin, pitavastatin, rosuvastatin ve simvastatin dahil ancak 
bunlarla sınırlı olmamak üzere, OATP1B, BCRP substratları veya her iki taşıyıcının 
substratları ile eşzamanlı uygulanması sırasında dikkatli olunmalıdır. Hiçbir klinik ilaç 
etkileşim çalışması yapılmamıştır.  
 
Dar terapötik indeksli P -gp substratları  
PBPK modellemesine göre,asciminibin;  digoksin, dabigatran ve kolşisin dahil ancak bunlarla 
sınırlı olmamak üzere dar terapötik indekse sahip olduğu bilinen P -gp substratları ile eşzamanlı  
uygula nması sırasında dikkatli olunmalıdır (bkz. bölüm 5.2). AZEVAY  dozunun  ayarlaması 
gerekli değildir.  
 
Özel  popülasyonlara  ilişkin  ek bilgiler:  
Özel  popülasyonlara  ilişkin  etkileşim  çalışması  yapılmamıştır.  Veri bulunmamaktadır.  
Pediyatrik  popülasyon:  
Özel  popülasyonlara  ilişkin  etkileşim  çalışması  yapılmamıştır.  Veri bulunmamaktadır.  
 6 
 4.6 Gebelik  ve laktasyon 
Genel tavsiye  
Gebelik  kategorisi:  C 
 
  Çocuk  doğurma  potansiyeli  bulunan  kadınlar  /Doğum  kontrolü  (Kontrasepsiyon)  
 
AZEVAY ile tedaviye başlamadan önce çocuk doğurma potansiyeli olan kadınların gebelik 
durumu kontrol edilmelidir.  
 
Çocuk  doğurma  potansiyeli  olan cinsel açıdan aktif  kadınlar, AZEVAY  ile tedavi  sırasında ve 
tedaviyi bıraktıktan sonra en az 3 gün boyunca etkili doğum kontrol yöntemi (%1’den az 
gebelik oranları ile sonuçlanan) kullanmalıdır.  
 
Gebelik  dönemi  
AZEVAY’ın  gebe  kadınlarda  kullanımına  ilişkin  yeterli  veri mevcut  değildir.  
 
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz. 
Bölüm 5.3). İnsanlara yönelik potansiyel risk bilinmemektedir.  
AZEVAY’ın gebelik esnasında kullanımı ve doğum kontrol yöntemi kullanmayan çocuk 
doğurma potansiyeline sahip kadınlar tarafından kullanımı önerilmemektedir. AZEVAY 
gebelik  sırasında  kullanılırsa  veya  hasta  AZEVAY  alırken  gebe  kalırsa,  hasta  fetüse  potansiyel 
bir risk konusunda uyarılmalıdır.  
Laktasyon  dönemi  
Asciminib/metabolitlerinin anne sütüne geçip geçmediği bilinmemektedir. Asciminibin 
emzirilen yenidoğan/bebek veya süt üretimi üzerindeki etkileri hakkında veri yoktur. Emzirilen 
yenidoğanda/bebekte ciddi advers reaksiyon potansiyeli nedeniyle, tedavi sırasında ve 
asciminib ile tedavinin kesilmesinden sonra en az 3 gün boyunca emzirme kesilmelidir.  
 
Üreme  yeteneği/Fertilite  
AZEVAY’ın insan fertilitesi üzerindeki etkisi hakkında veri yoktur. Sıçan fertilite 
çalışmalarında, asciminib, erkek ve dişi sıçanlarda üreme fonksiyonunu etkilememiştir. Yine 
de 200 mg/kg/gün asciminib dozunda  sıçanlarda  sperm hareketlilik ve  sayısında  advers etkiler 
gözlemlenmiştir  (bkz. Bölüm 5.3). İnsan üzerindeki etkisi bilinmemektedir.  
 
4.7 Araç  ve makine  kullanımı  üzerindeki  etkiler  
 
AZEVAY’ın araç ve makine kullanma yeteneği üzerinde etkisi yoktur veya göz ardı edilebilir 
bir etkiye sahiptir. Bununla birlikte, güvenli bir şekilde araç veya makine kullanma yeteneği 
üzerinde  potansiyel  etkisi  olan sersemlik  hali, yorgunluk  dahil  diğer  istenmeyen  etkiler  yaşayan 
hastaların,  bu belirti  ve semptomları  devam ettiği  sürece bu  faaliyetlerden kaçınmaları  önerilir 
(bkz. Bölüm 4.8).  
 
4.8. İstenmeyen  etkiler  
 
Güvenlilik  profilinin  özeti  
Asciminib  alan hastalarda  en yaygın  herhangi  bir derece  (insidans ≥  %20) advers reaksiyonlar 
kas-iskelet  sistemi  ağrısı  (%38,8), üst solunum  yolu enfeksiyonları  (%29,5),yorgunluk 7 
 (%28,9), trombositopeni  (%28,1),  baş ağrısı (%26,4),  artralji  (%24,4),  pankreatik  
enzimlerin yükselmesi  (%23),  diyare (%22,5),  karın  ağrısı  (%22,2),  döküntü (%21,6), 
hipertansiyon (%20,8)  ve bulantıdır  (%20,8).  
 
Asciminib alan hastalarda en yaygın Derece ≥3 (insidans ≥%5) advers reaksiyonlar 
trombositopeni   (%18,5),   nötropeni   (%15,7),   panreatik   enzim   yükselmesi   (%12, 9), 
hipertansiyon  (%11,2) ve anemidir  (%5,3).  
 
Asciminib alan hastaların %1 3,2’sinde ciddi advers reaksiyonlar meydana gelmiştir. En sık 
görülen ciddi advers reaksiyonlar (insidans ≥ %1) plevral effüzyon (%2,5), alt solunum yolu 
enfeksiyonları (%2,2), trombositopeni (%1,7), pireksi (%1,4), pankreatit (%1,1), karın ağrısı 
(%1,1), kardiyak olmayan göğüs ağrısı (%1,1) ve kusmadır (%1,1).  
 
Advers  reaksiyonların  tablo  halinde  listesi  
 
Asciminibin genel güvenlilik profili pivotal Faz III A2301 (ASCEMBL) ve Faz I çalışma 
X2101 çalışmalarında, asciminib alan Ph+ KML -kronik (KF) ve akselere (AF) fazlardaki 356 
hastada değerlendirilmiştir. ASCEMBL çalışmasında hastalar, asciminibi günde  iki kez  40 mg 
dozunda  monoterapi  olarak  almıştır.  X2101  çalışmasında  hastalar,  asciminibi  günde  iki kez 10 
ila 200 mg ve günde  bir kez 80 ila 200 mg arasında  değişen  dozlarda  monoterapi  olarak  almıştır. 
Havuzlanmış veri setinde, asciminibe medyan maruz kalma süresi 1 67 haftadır (aralık: 0,1 ila 
439 hafta).  
 
Klinik çalışmalardan tespit edilen advers reaksiyonlar MedDRA sistem organ sınıfı tarafına 
göre listelenmiştir  (Tablo  2). Her bir sistem  organ  sınıfı  içinde,  advers  reaksiyonlar  sıklığa  göre 
sıralanmaktadır  ve ilk önce  en sık görülen  reaksiyonlar  belirtilmektedir.  Her bir sıklık  grubunda, 
advers  ilaç reaksiyonları  azalan  ciddiyet  sırasına  göre sunulmaktadır.  Ek olarak,  her advers  ilaç 
reaksiyonu için karşılık gelen sıklık kategorisi, aşağıdaki sisteme dayanmaktadır:  
 
Çok yaygın (≥1/10); yaygın (≥1/100 ila  <1/10); yaygın olmayan (≥1/1 .000 ila <1/100); seyrek 
(≥1/10 .000 ila <1/1 .000); çok seyrek (<1/10.000), bilinmiyor (eldeki verilerden hareketle 
tahmin edilemiyor).  
 
Tablo  2 Klinik  çalışmalarda  asciminib  ile gözlenen  advers  reaksiyonlar  
 
Sistem  organ  sınıfı  Sıklık 
kategorisi  Advers  reaksiyon  
Enfeksiyonlar  ve 
enfestasyonlar  Çok yaygın  Üst solunum yolu enfeksiyonu1 
Yaygın  Alt solunum  yolu enfeksiyonu2, grip 
(influenza)  
Kan ve lenf sistemi 
hastalıkları  Çok yaygın  Trombositopeni3, nötropeni4, anemi5 
Yaygın 
olmayan  Febril  nötropeni , pansitopeni  
Bağışıklık sistemi hastalıkları  Yaygın 
olmayan  Aşırı duyarlılık  
Metabolizma  ve beslenme 
bozuklukları  Çok yaygın  Dislipidemi6 
Yaygın  İştah  azalması,  hiperglisemi  
Sinir  sistemi hastalıkları  Çok yaygın  Baş ağrısı,  baş dönmesi  
Göz hastalıkları  Yaygın  Kuru  göz, bulanık  görme  
Kardiyak  hastalıklar  Yaygın  Çarpıntı  
Vasküler  hastalıklar  Çok yaygın  Hipertansiyon7 8 
 Solunum  
bozuklukları , toraksik  
ve mediastinal  
hastalıklar  Çok yaygın  Dispne, ö ksürük  
Yaygın  Plevral  effüzyoni,  kardiyak olmayan göğüs 
ağrısı  
Gastrointestinal  hastalıkları  Çok yaygın  Pankreas  enzimlerinde  artış8, kusma, 
diyare , bulantı, karın ağrısı9 
Yaygın  Pankreatit10 
 Hepato -bilier  hastalıkları  Çok yaygın  Karaciğer  enzimi  artışı11 
Yaygın  Kan bilirubini  artışı12 
Deri ve deri altı doku 
hastalıkları  Çok yaygın  Döküntü13,kaşıntı  
Yaygın  Ürtiker  
Kas-iskelet  bozukluklar,  bağ 
doku ve kemik hastalıkları  Çok yaygın  Kas-iskelet  ağrısı14, artralji  
Genel  bozukluklar ve uygulama  
yerine ilişkin hastalıklar  Çok yaygın  Yorgunluk15, ,ödem16,pireksi17 
Araştırmalar  Yaygın  Elektrokardiyogram  QT uzaması , kan  
kreatin  fosfokinaz  yükselmesi  
1 Üst solunum yolu enfeksiyonu şunları içerir: üst solunum yolu enfeksiyonu, nazofarenjit, 
farenjit ve rinit.  
2 Alt solunum  yolu enfeksiyonları  şunları  içerir:  pnömoni,  bronşit  ve trakeobronşit.  
3 Trombositopeni  şunları  içerir:  trombositopeni  ve trombosit  sayısında  azalma.  
4 Nötropeni  şunları  içerir:  nötropeni  ve nötrofil  sayısında  azalma.  
5 Anemi  şunları  içerir:  anemi,  hemoglobin  düşüklüğü,  normositik  anemi.  
6 Dislipidemi  şunları  içerir:  hipertrigliseridemi,  kan kolesterolünde  artış,  hiperkolesterolemi, 
kan trigliseritlerinde artış, hiperlipidemi ve dislipidemi.  
7 Hipertansiyon  şunları  içerir:  hipertansiyon  ve kan basıncı  artışı.  
8 Pankreas  enzimlerinde  artış şunları  içerir:  lipaz artışı,  amilaz  artışı  ve hiperlipazemi.  
9 Karın  ağrısı  şunları  içerir:  karın  ağrısı  ve üst karın  ağrısı.  
10 Pankreatit  şunları  içerir:  pankreatit  ve akut pankreatit.  
11 Karaciğer  enzim  artışı şunları  içerir:  alanin  aminotransferaz  artışı,  aspartat 
aminotransferaz artışı, gama -glutamiltransferaz artışı , transaminaz artışı  ve 
hipertransaminazemi . 
12 Kan bilirubin  artışı  şunları  içerir:  kan bilirubin  artışı,  konjuge  bilirubin  artışı  ve 
hiperbilirubinemi.  
13 Döküntü  şunları  içerir:  döküntü  ,makülopapüler  döküntü  ve kaşıntılı döküntü . 
14 Kas-iskelet ağrısı şunları içerir: ekstremitelerde ağrı, sırt ağrısı, kas ağrısı, kemik ağrısı, 
kas-iskelet ağrısı, boyun ağrısı, göğüs bölgesi kas -iskelet ağrısı, kas -iskelet rahatsızlığı.  
15 Yorgunluk  şunları  içerir:  yorgunluk  ve asteni.  
16 Ödem  şunları  içerir:  ödem  ve periferik  ödem.  
17 Pireksi  şunları  içerir:  ateş ve vücut  ısısında  artış.  
 
Seçilmiş  advers  reaksiyonların  tanımı  
 
Miyelosupresyon  
Asciminib  alan hastaların  %28,1’inde  trombositopeni  meydana  gelmiştir  ve hastaların  sırasıyla  
% 6,7 ve % 11,8’inde derece 3 ve 4 advers reaksiyon bildirilmiştir. Derece 3 ve üzeri 
trombositopenisi olan hastalar arasında, reaksiyonların ilk ortaya çıkmasına kadar geçen 
medyan süre 6,14 hafta (aralık: 0,14 ila 64,14 hafta) ve meydana gelen herhangi bir 
reaksiyonun medyan  süresi  2 haftadır  (%95  GA, aralık:  1,43 ila 2 hafta).  Trombositopenisi  olan 9 
 hastaların %2,5’inde asciminib bir daha başlanmamak üzere sonlandırılmış, %12,4’ünde  ise 
advers reaksiyon nedeniyle asciminib geçici olarak durdurulmuştur.  
 
Asciminib  alan hastaların  %19, 7’sinde nötropeni  meydana  gelmiştir  ve sırasıyla  %7,3  
ve %8,4’ünde  derece  3 ve 4 reaksiyon  bildirilmiştir.  Nötropenisi  ≥ derece  3 olan hastalar  
arasında, reaksiyonların  ilk ortaya  çıkmasına  kadar  geçen  medyan  süre 6,14 hafta  (aralık:  0,14 
ila 180,1  hafta), meydana  gelen  herhangi  bir reaksiyonun  medyan  süresi  ise 2 haftadır  (%95  
GA, aralık:  1,43 ila 2,14 hafta). Nötropenili hastaların %1,7’sinde asciminib bir daha 
başlanmamak üzere sonlandırılmış, hastaların % 9,3’ündeise geçici olarak durdurulmuştur.  
 
Asciminib alan hastaların %1 3,2’sinde  anemi meydana gelmiştir ve % 5,3’ünde derece 3 
reaksiyonlar meydana gelmiştir. Anemisi ≥ derece 3 olan hastalarda, reaksiyonların ilk 
meydana  gelmesine  kadar  geçen  medyan  süre 30,43 hafta  (aralık:  0,43 ila 207 hafta),  meydana  
gelen herhangi  bir reaksiyonun  medyan  süresi  ise 0,86 haftadır  (%95  GA, aralık:  0,29 ila 1,71 
hafta).  Hastaların %0.6’sında advers reaksiyon nedeniyle asciminib geçici olarak 
durdurulmuştur.  
 
Pankreas  toksisitesi  
Asciminib alan hastaların %2,5’inde pankreatit meydana gelmiştir ve %1,1’inde derece 3 
reaksiyon bildirilmiştir. Tüm bu reaksiyonlar Faz I çalışmada meydana gelmiştir (X2101). 
Pankreatit sebebiyle hastaların %0,6’sında asciminib bir daha başlanmamak üzere 
sonlandırılmış, %1,1’inde ise geçici olarak durdurulmuştur. Hastaların %10, 4 ve %2, 5’nde 
sırasıyla derece 3 ve 4 olmak üzere, hastaların % 23’ünde asemptomatik serum lipaz ve 
amilazın  yükselmeleri  meydana  gelmiştir.  Pankreas  enzimlerinde  yükselme  olan hastaların  
%2,2'sinde  advers  reaksiyon  nedeniyle  asciminib kalıcı  olarak  sonlandırılmıştır.  
 
QT uzaması  
Asciminib alan hastaların % 1,1'inde elektrokardiyogram QT uzaması meydana gelmiştir. 
ASCEMBL klinik çalışmasında, bir hastada başlangıca göre 60 ms’den fazla QTcF artışı ile 
birlikte 500 milisaniyeden (ms) daha uzamış QTcF gözlenmiş ve bir hastada başlangıca göre 
60 ms’den fazla QTcF artışı ile birlikte uzamış QTcF gözlenmiştir.  
 
Hipertansiyon  
Asciminib  alan hastaların  sırasıyla  %11 ve %0,3’ünde  derece  3 ve 4 olmak  üzere,  %20,8’inde 
hipertansiyon meydana gelmiştir. Hipertansiyon ≥ derece 3 olan hastalar arasında, 
reaksiyonların ilk ortaya çıkmasına kadar geçen medyan süre 29,21 haftadır (aralık: 0,1 4 ila 
365 hafta). Advers reaksiyon sebebiyle asciminib tedavisi hastaların %0,8’inde geçici olarak 
durdurulmuştur.  
 
Laboratuvar  anormallikleri  
Günde iki kez 40 mg asciminib alan 156 hastada laboratuvar anormalliği olarak fosfat 
seviyesinde düşme meydana gelmiştir. Fosfat seviyesindeki düşme tüm dereceler için %17,9 
ve derece 3 ve 4 için % 7,1’dir. 
Şüpheli  advers  reaksiyonların  raporlanması  
 
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar / risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e - 
posta: tufam@titck.gov.tr; tel: 0 800 314 00 08; faks: 0 312 218 35 99)  
 10 
 4.9 Doz aşımı ve  tedavisi  
 
Klinik çalışmalarda, asciminib, artan toksisite  kanıtı olmaksızın günde  iki kez  280 mg’a  kadar 
dozlarda uygulanmıştır.  
 
Doz aşımı şüphesi durumunda genel destekleyici önlemler ve semptomatik tedavi 
başlatılmalıdır.  
 
5. FARMAKOLOJİK  ÖZELLİKLER  
 
5.1 Farmakodinamik  özellikler  
 
Farmakoterapötik grup: Antineoplastik ajanlar, protein kinaz inhibitörleri, BCR -ABL tirozin 
kinaz inhibitörleri  
ATC  kodu:  L01EA06  
Etki mekanizması  
Asciminib, ABL/BCR -ABL1 tirozin kinazın güçlü bir inhibitörüdür. Asciminib, spesifik  
olarak  ABL  miristoil  cebini  hedefleyerek  BCR -ABL1  füzyon  proteininin  ABL1  kinaz 
aktivitesini inhibe eder.  
 
Farmakodinamik  etkiler  
In vitro  olarak, asciminib,  3 nanomoların  altındaki ortalama IC 50 değerlerinde  ABL1'in  tirozin 
kinaz aktivitesini inhibe eder. Hastadan türetilen kanser hücrelerinde asciminib, 1 ila 25 
nanomolar arasındaki IC 50 değerleriyle BCR::ABL1’i barındıran hücrelerin proliferasyonunu 
spesifik olarak inhibe eder. BCR -ABL1'in yabanil(wild) tip ya da T315I mutant formunu 
eksprese  eden  hücrelerde  asciminib,  sırasıyla  0,61±0,21  ve 7,64±3,22  nanomolar  ortalama  IC50 
değerleri ile hücre büyümesini inhibe eder.  
KML’nin fare ksenograft modellerinde, asciminib, BCR::ABL1’in yabanil(wild) tip formunu 
barındıran  tümörlerin  büyümesini  doza  bağlı  olarak  inhibe  etmiştir  ve günde  iki kez 7,5 mg/kg 
veya 30 mg/kg’ın üzerindeki dozlarda tümörde gerileme gözlemlenmiştir.  
 
Kardiyak  elektrofizyoloji  
Asciminib  tedavisi,  QT aralığının  maruziyete  bağlı  uzaması  ile ilişkilidir.  
 
Asciminib konsantrasyonu ile Fridericia düzeltmeli (ΔQTcF) QT aralığının başlangıca göre 
tahmini ortalama değişikliği arasındaki korelasyon, günde iki kez 10 ila 280 mg ve günde bir 
kez 80 ila 200 mg arasında değişen dozlarda asciminib alan Ph+ KML veya Ph+ akut 
lenfoblastik lösemili (ALL) 239 hastada değerlendirilmiştir. Tahmini ortalama ΔQTcF, günde 
iki kez 40 mg asciminib  dozu  için 3.35 ms (% 90 GA üst sınırı:  4,43 ms) olmuştur  (bkz.  Bölüm 
4.4). 
 
Klinik  etkililik  ve güvenlilik  
  Ph+ KML -KF 
AZEVAY’ın, iki veya daha fazla tirozin kinaz inhibitörü ne karşı i ntoleransı veya tedavi 
başarısızlığı olan  , Philedelphia kromozomu pozitif kronik faz kronik miyeloid lösemi (Ph+  KF-
KML ) hastaların ın tedavisindeki  etkililiği  ve güvenliliği , çok merkezli,  randomize, aktif  
kontrollü  ve açık etiketli  faz III  ASCEMBL  çalışmasında  değerlendirilmiştir.  Son TKI'ye  11 
 direnç şu şekillerde tanımlanmıştır: 3 ayda hematolojik veya sitogenetik yanıtın elde 
edilememesi; BCR::ABL1  (Uluslararası  Ölçekte,  IS) 6 ay veya  sonrasında  >%10;  6 ay veya  
sonrasında  >%65 ya da 12 ay veya sonrasında >%35 Ph+ metafazları; herhangi bir zamanda 
tam hematolojik yanıt  (THY),  kısmi  sitogenetik  yanıt  (KSY),  tam sitogenetik  yanıt  (TSY)  veya  
majör  moleküler yanıt  (MMY)  kaybı;  herhangi  bir zamanda  Ph+ metafazlarında  potansiyel  
olarak  çalışma  ilacına karşı dirence veya klonal evrime neden olan yeni BCR::ABL1 
mutasyonları. Son TKI'ya intolerans;  optimal  tedaviye  rağmen  düzelmeyen  hematolojik  
olmayan  toksisiteler  veya önerilen en düşük doz miktarına dozun azaltılmasına rağmen 
tekrarlayan hematolojik toksisiteler olarak tanımlanır.  
 
Bu çalışmada toplam 233 hasta, günde iki kez 40 mg AZEVAY (N = 157) veya günde bir kez 
500 mg bosutinib (N = 76) almak üzere 2:1 oranında randomize edilmiş ve majör sitogenetik 
yanıt (MSY) durumuna göre tabakalandırılmıştır. ASCEMBL çalışmasına, çalışmaya dahil 
olmadan önce T315I ve/veya V299L mutasyonu olduğu bilinen hastalar dahil edilmemiştir.  
 
Hastalar, kabul edilemez toksisite veya tedavi başarısızlığı oluşana kadar tedaviye devam 
etmiştir . 
 
Ph+ KML -KF hastalarının  %51,5’i  kadın  ve %48,5’i  erkektir  ve medyan  yaş 52’dir  (aralık,  19 
ila 83 yıl). 233 hastanın %18,9’u 65 yaş ve üzerindeyken, % 2,6’sı 75 yaş ve üzerindedir. 
Hastalar Beyaz (%74,7), Asyalı (%14,2) ve Siyahtır (%4,3). 233 hastanın %80,7’si ve %18’i 
Doğu Kooperatif Onkoloji Grubu (DKOG) performans durumu sırasıyla 0 veya 1’dir. Daha 
önce  2, 3, 4 veya  5 veya  daha  fazla  basamak  TKİ almış  olan hastaların  oranı  sırasıyla  %48,1,  
%31,3,  %14,6  ve %6’dır.  
 
Medyan tedavi süresi AZEVAY alan hastalar için 156 hafta (aralık, 0,1 ila 256,3 hafta) ve 
bosutinib alan hastalar için 3 0,5 haftadır (aralık, 1 ila 239,3 hafta).  
 
Bulgular  
Çalışmanın birincil sonlanım noktası 24 haftada; ikincil sonlanım noktası 96 haftada majör 
moleküler yanıt oranıdır (MMY). Majör moleküler yanıt oranı, Uluslararası Ölçek’te  ≤ %0.1 
BCR::ABL1 oranı olarak tanımlanmaktadır. Diğer ikincil sonlanım noktaları, 24 ve 96. 
haftalarda en az 20 metafazın incelendiği kemik iliğinde Ph+ pozitif metafaz olmayan TSY 
oranıdır.  
 
ASCEMBL’den  elde edilen  ana etkililik  sonuçları  Tablo  3’te özetlenmiştir.  
 
Tablo 3  İki veya  daha  fazla  tirozin  kinaz  inhibitörü  ile tedavi  edilen hastalarda 
etkililik sonuçları (ASCEMBL)  
 AZEVAY  
40 mg 
günde  iki kez Bosutinib  
500 mg  
günde  bir kez Fark 
(%95  GA)1 p değeri  
MMY  oranı,  N = 157 N = 76 12,24  0,0292 
24. haftada  % 25,48  13,16  (2,19,  22,30)   
(%95  GA) (18,87,  33,04)  (6,49,  22,87)    
MMY  oranı,  37,58  15,79  21,74  0,0012 
96. haftada  % (29,99,  45,65)  (8,43,  25,96)  (10,53,  32,95)   
(%95  GA)     
TSY  oranı,  24. N = 1033 N = 623 17,30  Resmi  olarak  
haftada  % 40,78  24,19  (3,62,  30,99)  test 
(%95  GA) (31,20,  50,90)  (14,22,  36,74)   edilmemiştir.  12 
 TSY  oranı,  96. 39,81  16,13  23,87  Resmi  olarak  
haftada  % (30,29,  49,92)  (8,02,  27,67)  (10,3,  37,43)  test 
(%95  GA)    edilmemiştir.  
1. Temel  majör  sitogenetik  yanıt  durumu  için düzeltme  yapıldığında  
2. Cochran -Mantel -Haenszel  iki taraflı  test, temel  majör  sitogenetik  yanıt  durumuna  göre 
sınıflandırılmıştır.  
3. Başlangıçta  TSY’de  olmayan  hastalara  dayanan TSY  analizi.  
 
Birincil  ve ikincil  sonlanım  noktaları,  protokole  göre istatistiksel  olarak  resmi  olarak  test edilen 
tek değerlerdir.  
 
ASCEMBL’de,  asciminib  ile tedavi  edilen  hastaların %12,7’sinde  ve bosutinib alan  hastaların  
%13,2’sinde, başlangıçta tespit edilen bir veya  daha  fazla  BCR::ABL1 mutasyonu söz  konusu 
olmuştur. 24 haftada MMY, başlangıçta herhangi bir BCR::ABL1 mutasyonu olan veya 
olmayan asciminib alan hastaların sırasıyla %35,3 ve %24,8’inde gözlemlenmiştir. 24 haftada 
MMY,  başlangıçta  herhangi  bir mutasyon  olan veya  olmayan  bosutinib  alan hastaların  sırasıyla  
% 25’inde  ve % 11,1’inde  gözlenmiştir.  Randomize  tedavinin  TKI’nin  üçüncü,  dördüncü  veya 
beşinci veya daha fazla basamağını temsil ettiği hastalarda 24 haftada MMY oranı, asciminib 
ile tedavi  edilen  hastalarda  sırasıyla  %29,3,  %25 ve %16,1  ve bosutinib  alan hastalarda  sırasıyla  
%20,  %13,8  ve %0 olmuştur.  
 
Asciminib  alan ve MMY’yi  en az 120 hafta  sürdüren  hastaların  Kaplan -Meier  tahmini  oranı  
%97’dir  (%95  GA: 88,6,  99,2).  
 
5.2 Farmakokinetik  özellikler 
Genel özellikler  
Emilim  
Asciminib hızla emilir, medyan maksimum plazma düzeyine (T maks) dozdan bağımsız olarak 
oral uygulamadan  2 ila 3 saat sonra  ulaşılır.  Asciminibin  günde  bir kez 80 mg  ve günde  iki kez 
40 mg dozlarda uygulanmasını takiben kararlı durumda C maks’ın ve EAA tau’nun geometrik 
ortalaması  (%geoCV)  sırasıyla  793 ng/ml  (% 49) ve 5262  ng*h/ml’dir  (% 48). PBPK  modelleri, 
asciminib absorpsiyonunun yaklaşık %100 olduğunu, biyoyararlanımın ise yaklaşık %73 
olduğunu öngörmektedir.  
Asciminibin  biyoyararlanımı,  yardımcı  madde  olarak  hidroksipropil -β-siklodekstrin  içeren  oral 
tıbbi ürünlerin  birlikte  uygulanmasıyla  azalabilir.  Doz başına  toplam  8 g olan hidroksipropil -β- 
siklodekstrin içeren çoklu itrakonazol oral çözelti dozlarının 40 mg’lık bir asciminib ile 
birlikte uygulanması, sağlıklı gönüllülerde asciminibin EAA inf’ini % 40,2 oranında 
azaltmıştır.  
Gıda  etkisi  
Gıda tüketimi, asciminibin biyoyararlanımını azaltır ve yüksek yağlı bir öğün, asciminib 
farmakokinetiği  üzerinde  düşük  yağlı  bir öğüne  göre daha  fazla  etkiye  sahiptir.  Asciminib  EAA, 
dozdan  bağımsız  olarak  açlık  durumuna  kıyasla  yüksek  yağlı  bir öğünle  % 62,3 ve düşük  yağlı 
bir öğünle %30 azalır (bkz. Bölüm 4.2).  
 
Dağılım  
Asciminibin kararlı durum konsantrasyonunda görünen dağılım hacmi, popülasyon 
farmakokinetik analizine göre 111 litredir. Asciminib, in vitro veriye göre, dozdan bağımsız 13 
 olarak, 0,58’lik bir ortalama kan -plazma oranı ile esas olarak plazmaya dağılır. Asciminib, 
dozdan bağımsız olarak insan plazma proteinlerine %97,3 oranında bağlanır.  
 
Biyotransformasyon  
Asciminib esas olarak CYP3A4 aracılı oksidasyon, UGT2B7 ve UGT2B17 aracılı 
glukuronidasyon yoluyla metabolize edilir. Asciminib, plazmada dolaşan ana bileşendir 
(uygulanan dozun %92,7’si).  
  
Eliminasyon  
Asciminib,  böbrek  yolunun  küçük  bir katkısıyla,  esas olarak  fekal  atılım  yoluyla  elimine  edilir. 
[14C] işaretli  asciminibin  80 mg’lık  tek bir dozunun  oral yoldan  verilmesini  takiben,  asciminib 
dozunun %80’i ve %11’i sağlıklı gönüllülerin dışkısında ve idrarında tespit edilmiştir.  
Değişmemiş asciminibin fekal eliminasyonu, uygulanan dozun %56,7’sini oluşturur.  
 
Asciminib, BCRP (meme kanserine dirençli protein) yoluyla biliyer sekresyonu ile elimine 
edilir.  
 
Asciminibin  oral toplam  klirensi  (CL/F),  popülasyon  farmakokinetik  analizine  göre günde  
iki kez 40 mg dozundan sonra  6,31 l/saat’tir.  Günde  iki kez 40 mg dozunda  asciminibin  
terminal  eliminasyon  yarı ömrü  7 ila 15 saat arasındadır . 
Doğrusallık/doğrusal  olmama  durumu  
Asciminib, günde bir veya iki kez uygulanan 10 ila 200 mg doz aralığında kararlı durum 
maruziyetinde (EAA ve Cmaks) dozla orantılı olarak hafif bir artış sergiler.  
 
Geometrik ortalama birikim oranı, dozdan bağımsız olarak yaklaşık 2 kattır. Günde iki kez 40 
mg dozunda kararlı durum koşullarına 3 gün içinde ulaşılır.  
İlaç etkileşim  potansiyelinin  in vitro  değerlendirilmesi  
Asciminib; CYP3A4, UGT2B7 ve UGT2B17 enzimleri dahil olmak üzere çeşitli yollarla 
metabolize edilir ve taşıyıcı  bir protein olan  BCRP tarafından  biliyer sistem içine atılır safra 
yoluyla salgılanır  . CYP3A4, UGT ve/veya BCRP yolaklarını inhibe eden veya indükleyen 
tıbbi ürünler asciminib maruziyetini değiştirebilir.  
 
CYP450  ve UGT  enzimleri  
İn vitro olarak, asciminib, günde iki kez 40 mg dozda ulaşılan plazma konsantrasyonlarında  
CYP3A4/5, CYP2C9 ve UGT1A1’i geri dönüşlü olarak inhibe eder. Asciminib, CYP3A4/5 ve 
CYP2C9 substratları olan tıbbi ürünlerin maruziyetini artırabilir (bkz. Bölüm 4.5).  
 
Taşıyıcılar  
Asciminib,  BCRP  ve P-gp’nin  bir substratıdır.  
 
Asciminib;  BCRP , P-gp ve OATP1B sırasıyla  24, 22 ve 2 mikromolar  Ki değerleri  ile inhibe  
eder.  PBPK modellerine göre asciminib, bu taşıyıcıların substratı olan tıbbi ürünlerin 
maruziyetini artırabilir.  
 
Özel  popülasyonlar  
 
Cinsiyet,  ırk, vücut  ağırlığı  
Sistemik  asciminib  maruziyeti  cinsiyet,  ırk veya  vücut  ağırlığından  klinik  olarak  ilgili  herhangi 
bir ölçüde etkilenmez.  14 
  
Hastalardaki  karakteristik  özellikler  
 
Böbrek  yetmezliği  
Böbrek fonksiyonu normal (mutlak glomerüler filtrasyon hızı [aGFR] ≥ 90 ml/dak) olan 6 
gönüllü ve diyaliz gerektirmeyen ciddi böbrek yetmezliği (aGFR 15 ila <30 ml/dak) olan 8 
gönüllüyü  içeren  özel bir böbrek  yetmezliği  çalışması  gerçekleştirilmiştir.  Asciminib  EAA inf ve 
Cmaks değerleri, normal böbrek fonksiyonu olan gönüllülere kıyasla şiddetli böbrek yetmezliği 
olan hastalarda,  tek bir 40 mg asciminib  dozunun  oral yoldan  uygulanmasını  takiben  sırasıyla  
%56 ve %8 artar (bkz. Bölüm 4.2). Popülasyon farmakokinetiği modelleri, normal böbrek 
fonksiyonu olan gönüllülere kıyasla, hafif ila orta şiddette böbrek yetmezliği olan hastalarda 
asciminib medyan kararlı durum EAA 0-24 sa değerinde % 11,5’lik bir artışa işaret etmektedir.  
 
Karaciğer  yetmezliği  
Normal karaciğer fonksiyonu, hafif karaciğer yetmezliği (Child -Pugh A skoru 5 -6), orta 
derecede karaciğer yetmezliği (Child -Pugh B skoru 7 -9) veya şiddetli karaciğer yetmezliği 
(Child -Pugh C skoru 10 -15) olan 8’er hastayı içeren özel bir karaciğer yetmezliği çalışması 
gerçekleştirilmiştir.  Asciminib  EAA inf, değeri  normal  karaciğer  fonksiyonuna  sahip  gönüllülere 
kıyasla hafif, orta ve şiddetli karaciğer yetmezliği olan gönüllülerde, tek bir 40 mg asciminib 
dozunun oral uygulamasını takiben sırasıyla %22, %3 ve %66 oranında artmaktadır (bkz. 
Bölüm 4.2).  
5.3 Klinik  öncesi  güvenlilik  verileri  
 
Güvenlilik  farmakolojisi  
 
Köpeklerde yapılan in vivo kardiyak güvenlilik çalışmalarında; önerilen günde iki kez 40 mg 
dozunda hastalarda elde edilenden 12 kat daha yüksek EAA maruziyetlerinde olası olan, orta 
düzeyde  kardiyovasküler  etkiler  (artmış  kalp hızı, düşük  sistolik  basınç,  azalmış  ortalama  arter 
basıncı ve azalmış arter nabız basıncı) gözlenmiştir.  
 
Tekrarlanan  doz toksisitesi  
 
Köpeklerde; hastalardaki önerilen günde iki kez 40 mg ile elde edilen EAA’dan daha az 
maruziyetlerde pankreatik etkiler (serum amilaz ve lipaz artışları, asiner hücre lezyonları) 
meydana gelmiştir. İyileşme yönünde bir eğilim gözlemlenmiştir.  
 
Sıçanlarda, köpeklerde ve maymunlarda karaciğer enzimlerinde ve/veya bilirubinde 
yükselmeler gözlenmiştir. Sıçanlarda ve maymunlarda histopatolojik hepatik değişiklikler 
(santrilobüler hepatosit hipertrofisi, hafif safra kanalı hiperplazisi, artan bireysel hepatosit 
nekrozu ve yaygın hepatoselüler hipertrofi) görülmüştür. Bu değişiklikler, hastalarda önerilen 
günde  iki kez 40 mg ile elde edilenlere  eşdeğer  (sıçanlar)  veya  8 ila 18 kat daha  yüksek  (sırasıyla 
köpekler ve  maymunlar) EAA maruziyetlerinde  meydana  gelmiştir. Bu değişiklikler tamamen 
geri dönüşlü olmuştur.  
 
Hematopoetik sistem üzerindeki etkiler (kırmızı kan hücresi kütlesinde azalma, dalak veya 
kemik iliği pigmentinde artış ve retikülositlerde artış), tüm türlerde hafif ve rejeneratif, 
ekstravasküler,  hemolitik  anemi  ile tutarlı  olmuştur.  Bu değişiklikler,  hastalarda  önerilen  günde 
iki kez 40 mg ile elde edilenlere eşdeğer (sıçanlar) veya 12 ila 14 kat daha yüksek (sırasıyla 
köpekler ve maymunlar) EAA maruziyetlerinde meydana gelmiştir. Bu değişikliklerin 
tamamen geri dönüşlü olduğu belirlenmiştir.  15 
  
Sıçanların  duodenumunda,  önerilen  günde  iki kez 40 mg alan hastalarda  elde edilenden  sırasıyla 
30 kat daha  yüksek  EAA  maruziyetlerinde  minimal  mukozal  hipertrofi/hiperplazi  (villusun  sık 
uzamasıyla  birlikte  mukoza  kalınlığında  artış)  mevcut  olmuştur.  Bu değişikliğin  tamamen  geri 
dönüşlü olduğu görülmüştür.  
 
Adrenal bezin minimal veya hafif hipertrofisi ve böbreklerde hafif ila orta derecede azalmış 
vakuolasyon zona fasikülata, önerilen doz olan günde iki kez 40 mg alan hastalarda elde 
edilenlere  eşdeğer  (maymunlarda)  veya  19 kat daha  yüksek  (sıçanlarda)  EAA  maruziyetlerinde 
meydana gelmiştir. Bu değişikliğin tamamen geri dönüşlü olduğu görülmüştür.  
 
Kanserojenite  ve mutajenite  
 
Asciminib,  in vitro  ya da in vivo ortamda  mutajenik,  klastojenik  veya  anöjenik  potansiyel 
sergilememiştir.  
 
Sıçanlarda 2 yıllık bir karsinojenisite çalışmasında, dişi hayvanlarda 30 mg/kg/güne eşit veya 
daha yüksek dozlarda over Sertoli hücre hiperplazisinden oluşan neoplastik olmayan 
proliferatif değişiklikler gözlenmiştir. Dişi sıçanlarda en yüksek doz olan 66 mg/kg/gün 
dozunda overlerde benign Sertoli hücreli tümörler gözlenmiştir. Dişi sıçanlarda 66 mg/kg/gün 
asciminib ile EAA maruziyetleri, günde iki kez 40 mg dozda hastalarda elde edilenlerden genel 
olarak 8 kat daha yüksektir.  
 
Bu bulguların klinik önemi şu anda bilinmemektedir.  
 
Üreme  toksisitesi  
Gebe sıçanlarda ve tavşanlarda yapılan hayvan üreme çalışmaları, organogenez sırasında 
asciminibin  oral uygulamasının  embriyotoksisite,  fetotoksisite  ve teratojenisiteyi  indüklediğini 
göstermiştir.  
Embriyo -fetal gelişim çalışmalarında, sıçanlarda fetal malformasyonlarda hafif bir artış 
(anasarca  ve kardiyak  malformasyonlar)  ve visseral  ve iskelet  varyantlarında  artış gözlenmiştir. 
Tavşanlarda embriyo -fetal mortalitenin göstergesi olan rezorpsiyonlardaki insidans artışı ve 
düşük bir kardiyak malformasyon insidansı olarak teratojenisite gözlenmiştir. Sıçanlarda 25 
mg/kg/gün’lük fetal NOAEL’de, EAA maruziyetleri, hastalarda önerilen günde iki kez 40 mg 
dozunda elde edilenlere eşdeğer olmuştur. Tavşanlarda, 15 mg/kg/gün’lük fetal NOAEL’de, 
EAA maruziyetleri, hastalarda önerilen günde iki kez 40 mg dozunda elde edilenlere eşdeğer 
olmuştur.  
 
Sıçan  fertilite  çalışmasında,  asciminib,  erkek  ve dişi sıçanlarda  üreme  işlevini  etkilememiştir.  
200 mg/kg/gün dozlarında, muhtemelen günde iki kez 40 mg dozunda hastalarda elde 
edilenlerden sırasıyla 19 kat daha yüksek EAA maruziyetlerinde, erkek sperm motilitesi ve 
sperm sayısı üzerinde hafif bir etki gözlenmiştir.  
 
Fototoksisite  
 
Farelerde asciminib, 200 mg/kg/gün’den başlayarak doza bağlı fototoksik etkiler göstermiştir. 
60 mg/kg/gün  NOAEL’de  (herhangi  bir yan etki izlenmeyen  düzey),  plazmadaki  Cmaks’a dayalı 
maruziyet, hastalarda önerilen günde iki kez 40 mg dozundaki maruziyetten 15 kat daha 
yüksektir.  16 6. FARMASÖTİK ÖZELLİKLER
6.1 Yardımcı maddelerin listesi 
Tablet çekirdeği 
Laktoz monohidrat (sığır kaynaklı) 
Mikrokristalin selüloz (granüle) (E 460) 
Mikrokristalin selüloz (ince) (E 460) 
Hidroksipropil selüloz 
Kroskarmeloz sodyum (E 468) 
Magnezyum stearat 
Kolloidal silikon dioksit 
Saf su 
Film kaplama 
Polivinil alkol (E 1203) 
Titanyum dioksit (E 171) 
Talk (E 533b) 
Lesitin (E 322) 
Ksantan sakızı (E 145) 
Siyah demir oksit (E 172) 
Kırmızı  demir oksit (E 172) 
6.2 Geçimsizlikler 
Geçerli değil. 
6.3 Raf ömrü 
36 ay  
6.4 Saklamaya yönelik özel tedbirler 
25°C  altında saklanmalıdır.  
Nemden korumak için  orijinal ambalajında saklayınız. 
6.5 Ambalajın niteliği ve içeriği 
60 film kaplı tablet içeren ambalajlarda PCTFE/PVC/Alu blisterler. 
6.6 Beşeri tıbbi üründen arta kalan maddelerin imhası ve diğer özel önlemler 
Kullanılmamış olan ürünler ya da atık materyaller “Tıbbi Atıkl arın Kontrolü Yönetmeliği” ve 
“Ambalaj Atıklarının Kontrolü Yönetmeliği”ne uygun olarak imha edilmelidir. 
7. RUHSAT SAHİBİ
Farmanova Sağlık Hizmetleri Limited Şirketi  
Barbaros Mahallesi, Mor Sümbül Sokak Nidakule, No:7/3f, İç Kapı No:27
Ataşehir / İstanbul17 
 8. RUHSAT  NUMARASI  
 
2023/510  
 
9. İLK RUHSAT  TARİHİ  / RUHSAT  YENİLEME  TARİHİ  
 
20.12.2023  
 
10.KÜB’ÜN  YENİLENME  TARİ Hİ 
 
 
 
  