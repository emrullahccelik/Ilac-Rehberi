1 
 KULLANMA TALİMATI  
 
ENHERTU® 100 mg IV İnfüzyonluk Çözelti Hazırlamada Kullanılacak Konsantre İçin 
Toz 
Steril  
İntravenöz (damar içi) infüzyon  yoluyla uygulanır. 
 
Etkin maddeler:  Her b ir flakon infüzyonluk çözelti hazırlamada kullanılacak konsantre  için 
toz, 100 mg trastuzumab derukstekan içerir. Sulandırıldıktan sonra, 5 mL'lik bir flakon 20 
mg/mL trastuzumab derukstekan içerir.  
 Yardımcı maddeler:  L-histidin, L -histidin hidroklorür monohidrat, sükroz, polisorbat 80. 
 ▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri beklenmektedir. Bakınız Bölüm 4: Olası yan etkiler nelerdir?  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen dokt orunuza veya eczacınıza danışınız.  
• Bu ilaç yalnızca sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde, doktorunuza bu ilacı 
kullandığınızı söyleyiniz.  
• Bu talimatta yazılanlara aynen uy unuz. İlaç hakkında size önerilen dozun dışında 
yüksek veya düşük doz kullanmayınız. 
 
 
Bu Kullanma Talimatında:  
– ENHERTU  nedir ve ne için kullanılır?  
– ENHERTU ’yu kullanmadan önce dikkat edilmesi gerekenler  
– ENHERTU  nasıl kullanılır?  
– Olası yan etkiler nelerdir?  
– ENHERTU ’nun saklanması  
Başlıkları yer almaktadır. 
1. ENHERTU  nedir ve ne için kullanılır ? 
ENHERTU , kauçuk tıpalı, alüminyum contalı ve plastik geçmeli kapaklı şeffaf amber flakonda 
sağlanan beyaz ila sarımsı -beyaz liyofilize tozdur.  
Her kartonda 1 flakon bulunur. 
ENHERTU , etkin madde olarak trastuzumab derukstekan  içeren bir kanser ilacıdır. İlacın bir 
kısmı, bazı meme kanseri hücrelerinin yaptığı gibi, yüzeyinde HER2 (insan epidermal büyüme 
faktör  reseptörü  2) proteini bulunan (HER2- pozitif) hücrelere spesifik olarak bağlanan bir 
monoklonal antikordur. ENHERTU 'nun diğer etkin kısmı, kanser hücrelerini öldürebilen bir 
2 
 madde olan DXd'dir. İlaç HER2 pozitif kanser hücrelerine bağlandığında, DXd hücrelere girer 
ve onları öldürür.  
ENHERTU  şu durumları tedavi etmek için kullanılır: 
 
• Ameliyatla çıkarılması mümkün olmayan veya metastatik meme kanseri tanısı ile daha 
önce en az bir veya daha fazla taksan ve anti -HER2 tedavisi görmüş ve, 
• HER2 -pozitif meme kanseri için aktif beyin metastazı olmayan, hastanın performans 
durumunu değerlendirmek için yaygın olarak kullanı lan ölçeklerden ECOG’a göre 0 ve 1 
puan alan yetişkin HER2 -pozitif meme kanseri olan hastalarda kullanımı endikedir.  
 
2. ENHERTU  kullanmadan önce dikkat edilmesi gerekenler  
ENHERTU 'yu aşağıdaki durumlarda KULLANMAYINIZ  
Eğer,  
• Trastuzumab derukstekana veya bu ilacın diğer bileşenlerinden herhangi birine alerjiniz 
varsa.  
  Alerjiniz olup olmadığından emin değilseniz, size ENHERTU  verilmeden önce doktorunuzla 
veya hemşirenizle konuşunuz . 
 
ENHERTU 'yu aşağıdaki durumlarda DİKKATLİ KULLANINIZ  
Size ENHERTU  verilmeden önce veya tedavi sırasında aşağıdaki durumlarda doktorunuz veya 
hemşirenizle konuşunuz : 
• Öksürük, nefes darlığı, ateş veya diğer yeni veya kötüleşen solunum sorunlarınız varsa. 
Bunlar, interstisyel akciğer hastalığı adı verilen ciddi ve potansiyel olarak ölümcül bir 
akciğer hastalığının belirtileri olabilir.  Akciğer hastalığı veya böbrek problemi geçmişi  
interstisyel akciğer hastalığın oluşma riskini arttırabilir. Bu ilacı alırken doktor unuzun 
akciğerlerinizi izlemesi gerekebilir.  
• Titreme , ateş, ağzınızda yaralar, mide ağrısı veya idrar yaparken ağrınız varsa. Bunlar, 
nötrofil adı verilen beyaz kan hücresi sayısının azalmasının neden olduğu bir enfeksiyonun belirtileri olabilir.  
• Yeni veya  kötüleşen nefes darlığı, öksürük, yorgunluk, ayak bileklerinde veya bacaklarda 
şişme, düzensiz kalp atışı, ani kilo alımı, baş dönmesi veya bilinç kaybınız varsa. Bunlar, kalbinizin yeterince kan pompalayamadığı bir durumun belirtileri olabilir (sol ventr ikül 
ejeksiyon fraksiyonunda azalma).  
• Karaciğer sorunlarınız varsa. Bu ilacı alırken doktorunuzun karaciğerinizi izlemesi 
gerekebilir.  
Doktorunuz ENHERTU  ile tedavi öncesinde ve tedaviniz sırasında testler yapacaktır.  
3 
 Biyolojik tıbbi ürünlerin takip edilebilirliğinin sağlanması için uygulanan ürünün ticari ismi 
ve seri numarası mutlaka hasta dosyasına kaydedilmelidir. 
Bu uyarılar, geçmişteki herhangi bir dönemde dahi olsa sizin için geçerliyse, lütfen 
doktorunuza danışınız.  
ENHERTU 'nun yiyecek ve içe cek ile kullanılması 
ENHERTU ’nun yiyecek ve içecek ile kullanılmasına ilişkin veri bulunmamaktadır.  
Hamilelik  
İlacı kullanmadan önce doktorunuza veya eczacınıza danışınız.  
ENHERTU  hamilelik sırasında önerilmemektedir çünkü bu ilaç doğmamış bebeğe zarar 
verebilir.  
Tedaviden önce veya tedavi sırasında hamileyseniz, hamile olabileceğinizi düşünüyorsanız 
veya hamile kalmayı planlıyorsanız hemen doktorunuzla konuşunuz.  
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
Emzirme  
İlacı kullanmadan önce doktorunuza veya eczacınıza danışınız.  
 
ENHERTU tedavisi sırasında ve son dozunuzdan sonra en az 7 ay boyunca emzirmemelisiniz. 
Bunun nedeni, ENHERTU'nun anne sütüne geçip geçmediği nin bilinmemesidir. Bu konuda 
doktorunuzla konuşunuz.  
 Doğum kontrolü  
 ENHERTU  ile tedavi edilirken hamile kalmaktan kaçınmak için etkili doğum kontrolü 
kullanınız. 
ENHERTU  alan kadınlar, son ENHERTU dozundan sonra en az 7 ay boyunca doğum 
kontrolüne devam  etmelidir.  
Eşi hamile kalabilecek ENHERTU alan erkekler, aşağıdaki durumlarda etkili doğum kontrolü 
kullanmalıdır:  
– Tedavi sırasında ve  
– ENHERTU 'nun son dozundan sonra en az 4 ay boyunca.  
 
Sizin için en iyi doğum kontrolü hakkında doktorunuzla konuşunuz. Ayrıca kullandığınız 
doğum kontrolünü bırakmadan önce doktorunuzla konuşunuz.  
Üreme Yeteneği  
 
ENHERTU  ile tedavi edilen bir erkekseniz, tedaviden sonraki 4 ay boyunca çocuk sahibi 
olmamanız ve tedaviden önce spermin korunması konusunda tavsiye a lmalısınız, çünkü ilaç 
4 
 üreme yeteneğinizi  azaltabilir. Bu nedenle, tedaviye başlamadan önce bunu doktorunuzla 
görüşünüz . 
Araç ve makine kullanımı  
ENHERTU 'nun araç veya makine kullanma yeteneğinizi azaltması olası değildir. Yorgun 
hissediyorsanız, başınız dönüyorsa veya baş ağrınız varsa dikkatli olunuz.  
ENHERTU’nun içeriğinde bulunan bazı yardımcı maddeler hakkında önemli bilgiler  
Uyarı gerektiren yardımcı madde içermemektedir.  
Diğer ilaçlar ile birlikte kullanımı  
ENHERTU'yu diğer tıbbi ürünlerle karıştırmayınız veya başka tıbbi ürünleri aynı intravenöz 
yoldan uygulamayınız.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ENHERTU  nasıl kullanılır?  
• Uygun kullanım ve doz/uygulama sıklığı için talimatlar:  
ENHERTU  size bir hastanede veya klinikte verilecektir:  
• Önerilen ENHERTU  dozu, her 3 haftada bir, kilonuzun her kilogramı için 5 ,4 mg'dır. 
• Doktorunuz veya hemşireniz ENHERTU 'yu damarınıza infüzyon (damlama) yoluyla 
verecektir.  
• İlk infüzyonunuz 90 dakika süreyle verilecektir. Bu iyi giderse, sonraki ziyaretlerinizde 
infüzyon 30 dakika süreyle verilebilir. 
• Ne kadar tedaviye ihtiyacınız olduğuna  doktorunuz karar verecektir.  
• Her ENHERTU infüzyonundan önce, doktorunuz size mide bulantısı nı ve kusmayı 
önlemeye yardımcı olacak ilaçlar verebilir.  
• İnfüzyonla ilişkili belirtiler yaşarsanız, doktorunuz veya hemşireniz infüzyonunuzu yavaşlatabilir veya tedaviniz e ara verebilir veya durdurabilir.  
• ENHERTU  ile tedaviden önce ve tedavi sırasında doktorunuz aşağıdaki testleri yapacaktır:  
– Kan hücrelerinizi, karaciğerinizi ve böbreklerinizi kontrol etmek için kan testleri  
– Kalbinizi ve akciğerlerinizi kontrol etme k için test. 
• Doktorunuz yan etkilerinize göre dozunuzu düşürebilir veya tedavinizi geçici veya kalıcı olarak durdurabilir.  
• Uygulama yolu ve metodu:  
Doktorunuz veya hemşireniz ENHERTU 'yu damarınıza infüzyon (damlama) yoluyla 
verecektir.  
 Değişik yaş grupları:  
Çocuklarda kullanımı:  
5 
 ENHERTU , 18 yaşın altındaki kişilere önerilmemektedir. Bunun nedeni, bu yaş grubunda ne 
kadar etkili olduğuna dair bir bilgi olmamasıdır. 
Yaşlılarda kullanımı:  
65 yaş ve üzeri hastalarda ENHERTU  doz ayarlaması gerekli değildir. 75 yaş  ve üzeri  
hastalarda sınırlı veri mevcuttur. 
Özel kullanım durumları:  
 
Böbrek yetmezliği:   
Hafif veya orta derece böbrek yetmezliği olan hastalarda doz ayarlaması gerekli değildir. İleri 
derecede böbrek yetmezliği ol an hastalarda olası doz ayarlaması ihtiyacı, yetersiz veri 
nedeniyle belirlenememektedir.  
Karaciğer yetmezliği :  
Hafif veya orta derece karaciğer  yetmezliği olan hastalarda doz ayarlaması gerekli değildir. 
İleri derecede karaciğer  yetmezliği olan hastalarda olası doz ayarlaması ihtiyacı, yetersiz veri 
nedeniyle belirlenememektedir.  
Eğer ENHERTU ’nun etkisinin çok güçlü veya zayıf olduğuna dair bir i zleniminiz var ise 
doktorunuz veya eczacınız ile konusunuz.  Kullanmanız gerekenden daha fazla ENHERTU kullandıysanız:  
ENHERTU ’dan kullanmanız gerekenden daha fazlasını kullanmışsanız bir doktor veya eczacı 
ile konuşunuz. 
 ENHERTU 'yu kullanmayı unutursanız  
  ENHERTU d oktorunuz veya hemşireniz tarafından uygulanacağından, planlanan randevunuzu 
kaçırırsanız, r andevunuzu yeniden planlamak için hemen doktorunuzla iletişime geçiniz . 
  Bu ilacın bir dozunu kaçırmamanız çok önemlidir.   Unutulan dozları telafi etmek için çift doz almayınız.  
ENHERTU  ile tedavi sonlandırıldığında oluşabilecek etkiler  
Doktorunuz un kontrolü olmadan ENHERTU  tedavisini sonlandırmayınız . 
Bu ilacın kullanımıyla ilgili ilave  sorularınız varsa, doktorunuza veya hemşirenize sorunuz . 
4. Olası yan etkiler nelerdir?  
Tüm ilaçlar gibi ENHERTU ’nun içeriğinde bulunan maddelere duyarlı olan kişilerde yan 
etkiler olabilir.  
Bu yan etkiler herkeste görülme mektedir . Bu kullanma talimatında listelenmeyenler de dahil 
olmak üzere herhangi bir yan etki yaşarsanız doktorunuza söyleyiniz . 
Yan etkiler aşağıdaki kategorilerde gösterildiği şekilde sıralanmıştır. 
6 
 Çok yaygın: 10 hastanın en az 1’inde görülebilir.  
Yaygın: 10 hastanın birinden azında görülebilir.  
Yaygın olmayan: 100 hastanın birinden azında görülebilir. 
Seyrek: 1.000 hastanın birinden azında görülebilir.  
Çok seyrek: 10.000 hastanın birinden azında görülebilir. Bilinmeyen: Eldeki verilerden hareketle sıklığı tahmin edilemiyor. 
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
Bunlar ciddi, muhtemelen ölümcül bir durumun belirtileri olabilirler . An ında tıbbi tedavi 
almak, bu sorunların daha ciddi hale gelmesini önlemeye yardımcı olabilir.  
Çok yaygın : 
• Öksürük, nefes darlığı, ateş veya diğer yeni veya kötüleşen solunum sorunları gibi 
belirtilerle ortaya çıkan interstisyel akciğer hastalığı adı verilen bir akciğer hastalığı  
• Nötrofil (bir tür beyaz kan hücresi) sayısında azalmanın neden olduğu ve titreme, ateş, ağızda yaralar, mide ağrısı veya idrar yaparken ağrı gibi belirtilerle ortaya çıkan bir enfeksiyon  
• Yeni veya kötüleşen nefes darlığı, öksürük, yorgunluk, ayak bileklerinde veya bacaklarda 
şişme, d üzensiz kalp atışı, ani kilo alımı, baş dönmesi veya bilinç kaybı gibi belirtilerle 
ortaya çıkan sol ventrikül ejeksiyon fraksiyonunun azalması (kalp yetmezliği) olarak 
adlandırılan bir kalp sorunu 
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza gerek 
olabilir.  
Diğer yan etkiler  
Yan etkilerin sıklığı ve şiddeti aldığınız doz a göre  değişebilir. Aşağıdaki yan etkilerden 
herhangi birini fark ederseniz doktorunuza veya hemşirenize söyleyiniz : 
Çok yaygın : 
• Mide bulantısı (hasta hissetme)  
• Kusma  
• Yorgunluk 
• İştah kaybı  
• Ejeksiyon fraksiyonunda azalma (kalp yetmezliği)  
• Kırmızı veya beyaz kan hücrelerinin veya trombositlerin (kan pulcukları, kanın 
pıhtılaşmasını sağlayarak kanamayı durduran kan hüc releri) azaldığını gös teren kan testleri  
• Düşük kan potasyum seviyesini gösteren kan testleri  
• Saç dökülmesi  
• Kabızlık  
• Karın ağrısı , hazımsızlık  
• İshal  
• Öksürük  
• Baş ağrısı  
• Grip benzeri belirtiler dahil burun ve boğaz enfeksiyonları  
• Ağzınızın içinde veya çevresinde kabarcıklar  
7 
 • Nefes alma zorlukları  
• Transaminazlar gibi karaciğer enzimi seviyelerinin arttığını gösteren kan testleri  
• Kas ve kemiklerde ağrı  
• Kilo kaybı  
• Burun kanaması  
• Baş dönmesi  
• Ateş 
• Döküntü 
 
Yaygın : 
• Ayak bilekleri ve ayakların şişmesi  
• Ateş, titreme, kızarma, kaşıntı veya döküntü şeklinde olabilen   ilacın damar içi uygulaması 
sırasında veya hemen sonrasında yaşanabilecek reaksiyonlar (infüzyon ile ilişkili 
reaksiyonlar ) 
• Nötrofil adı verilen beyaz kan hücrelerinin sayısında azalma ile birlikte ateş  
• Akciğerlerin iltihaplanması 
• Susamış hissetme (dehidra tasyon) , ağız kuruluğu 
• Bulanık görme  
• Kaşıntı 
• Bilirubin, alkalin fosfataz veya kreatinin seviyelerinde artış gösteren kan testleri  
• Ciltte renk değişikliği  
• Ağızda değişiklik/kötü tat  
• Mide veya bağırsakta aşırı gaz, şişkinlik 
• Mide iltihabı  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www. titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkiler i bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
5. ENHERTU ’nun saklanması   
ENHERTU ’yu çocukların göremeyeceği, erişemeyeceği yerlerde ve ambalajında saklayınız. 
ENHERTU , tedavi gördüğünüz hastanede veya klinikte sağlık uzmanları tarafından  
saklanacaktır. Saklama koşulları aşağıdaki gibidir:  
• Son kullanma tarihiyle uyumlu olarak kullanınız.  
• Karton kutu ve flakon üzerinde SKT olarak belirtilen son kullanma tarihinden sonra bu ilacı 
kullanmayınız. Son kullanma tarihi, o ayın son gününü ifade eder.  
• Buzdolabında (2 °C -  8 °C) saklayınız . Dondurmayınız . 
• Hazırlanan infüzyonluk çözelti 2 °C - 8 °C'de ışıktan korunarak 24 saate kadar stabildir ve 
bu süreyi aştıktan sonra atılmalıdır.  
8 
   
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığınca belirlenen toplama sistemine veriniz.  
Ruhsat Sahibi:  
Daiichi Sankyo İlaç Tic. Ltd. Şti.  
Ünalan Mah. Libadiye Cad. 
Emaar Square Sit. F Blok Apt.  No:82 F/57 34700 Üsküdar/İstanbul  
 Üretim Yeri:  
Baxter Oncology GmbH  
Kantstrasse 2,  
33790 Halle/Westfalen  
Almanya  
Bu kullanma talimatı 27/05/2024 tarihinde  onaylanmıştır.  
 
Aşağıdaki bilgiler yalnızca sağlık mesleği mensupları na yöneliktir:  
Tıbbi ürün hatalarını önlemek amacıyla, hazırlanan ve uygulanan tıbbi ürünün trastuzumab 
veya trastuzumab emtansin değil ENHERTU  (trastuzumab derukstekan ) olduğundan emin 
olmak için flakon etiketlerini kontrol ediniz . 
Kemoterapötik tıbbi ürünlerin hazırlanması için uygun prosedürler kullanılmalıdır. Aşağıdaki 
sulandırma ve seyreltme prosedürleri için uygun aseptik teknik kullanılmalıdır. 
Sulandırma  
• Seyreltmeden hemen önce sulandırınız . 
• Tam doz için birden fazla flakon gerekebilir. Dozu (mg), gerekli sulandırılmış ENHERTU  
çözeltisinin toplam hacmini ve gerekli ENHERTU  flakon(lar)ın  sayısını  hesaplayın ız. 
• Her 100 mg'lık flakonu, 20 mg/mL'lik bir nihai konsantrasyon elde etmek üzere her flakona 
5 mL enjeksiyonluk suyu yavaşça enjekte etmek için steril bir enjektör  kullanarak 
sulandırınız . 
• Flakonu tamamen çözünene kadar hafifçe döndürünüz . Çalkalamayın ız. 
• Hemen kullanılmayacaksa, sulandırılmış ENHERTU flakonlarını, sulandırıldığı andan 
itibaren 24 saate kadar buzdolabında 2 ºC ila 8 ºC'de ışıktan koruyarak saklayınız . 
Dondurmayınız . 
• Sulandırılmış ürün koruyucu içerme mektedir  ve yalnızca tek kullanımlıktır.  
Seyreltme  
• Hesaplanan hacmi flakondan steril bir enjektör kullanarak çekiniz. Sulandırılmış çözeltiyi 
partiküller ve renk değişimi açısından inceleyin iz. Çözelti berrak ve renksiz ila açık sarı 
arasında olmalıdır. Görünür partiküller gözlemleniyorsa veya çözelti bulanıksa veya rengi 
değişmişse kullanmayınız . 
• Sulandırılmış ENHERTU'nun hesaplanan hacmini 100 mL %5 glukoz çözeltisi içeren bir 
infüzyon torbasında seyreltiniz . Sodyum klorür çözeltisi kullanmayınız . Polivinilklorür 
veya poliolefinden (etilen ve polipropilenin kopolimeri) yapılmış bir infüzyon torbası tavsiye edilir.  
9 
 • Çözeltiyi iyice karıştırmak için infüzyon torbasını yavaşça ters çeviriniz . Çalkalamayınız . 
• Işıktan  korumak için infüzyon torbasını örtünüz . 
• Hemen kullanılmayacaksa oda sıcaklığında hazırlama ve infüzyon dahil 4 saate kadar veya 
buzdolabında 2 ºC ile 8 ºC arasında 24 saate kadar ışıktan koruyarak saklayınız . 
Dondurmayınız . 
• Flakonda kalan kullanılmamış kısmı atın ız. 
Uygulama  
• Hazırlanan infüzyon çözeltisi buzdolabında (2 ºC ila 8 ºC) saklandıysa, uygulamadan önce çözeltinin ışıktan korunarak oda sıcaklığına gelmesinin sağlanması önerilir.  
• ENHERTU 'yu yalnızca 0,2 veya 0,22 mikron sıralı polietersülfon (PES)  veya polisülfon 
(PS) filtresiyle intravenöz infüzyon olarak uygulayınız . 
• Başlangıç dozu 90 dakikalık intravenöz infüzyon şeklinde uygulanmalıdır. Önceki infüzyon 
iyi tolere edildiyse, sonraki ENHERTU  dozları 30 dakikalık infüzyonlar halinde 
uygulanabilir. İntravenöz puşe  veya bolus olarak uygulamayın. 
• Işıktan korumak için infüzyon torbasını örtünüz.  
• ENHERTU 'yu diğer tıbbi ürünlerle karıştırmayınız  veya başka tıbbi ürünleri aynı 
intravenöz yoldan uygul amayın ız. 
İmha  
Kullanılmayan herhangi bir tıbbi ürün veya atık malzeme yi, Çevre, Şehircilik ve İklim 
Değişikliği Bakanlığınca belirlenen toplama sistemine veriniz.   
