KISA ÜRÜN BİLGİLERİ
1. BEŞERİ TIBBİ ÜRÜNÜN ADI
ONIKOM %5 Tırnak Cilası, Çözelti
2. KALİTATİF VE KANTİTATİF BİLEŞİM
Etkin madde:
Her 1 ml tırnak cilası 50 mg Amorolfine eşdeğer 55,74 mg Amorolfin HCI içerir.
Yardımcı maddeler:
Yardımcı maddeler için 6.1.’e bakınız.
3. FARMASÖTİK FORM
İlaçlı tırnak cilası, çözelti
Berrak likit çözelti
4. KLİNİK ÖZELLİKLER
4.1. Terapötik Endikasyonlar
ONIKOM;
Dermatofitler, küf ve mayaların neden olduğu onikomikozların tedavisinde endikedir.
4.2. Pozoloji ve uygulama şekli
Pozoloji/ Uygulama sıklığı ve süresi:
ONİKOM, haftada bir kez etkilenen tırnaklara uygulanmalıdır. Bazı durumlarda haftada iki
kez uygulama yararlı olabilir.
Tedavi, tırnak yenilenene ve etkilenmiş yüzeyler tam olarak iyileşene kadar kesintisiz olarak
sürdürülmelidir.
Tedavi süresi genelde el tırnakları için 6 ay ve ayak tırnakları için 9-12 aydır (tedavi süresi ve
sıklığı esas olarak enfeksiyonun ciddiyetine ve lokalizasyonuna bağlıdır).
Tedavinin 3 aylık aralıklarla gözden geçirilmesi önerilir.
Eş zamanlı olarak ortaya çıkan Tinea pedis, uygun bir antimikotik ajan ile tedavi edilmelidir.
Uygulama şekli:
Tırnak Cilasını uygulamak için aşağıdaki önerilere dikkatli bir şekilde uyulmalıdır:
a) ONİKOM’un ilk uygulanmasından önce etkilenmiş tırnaklar tamamen temizlenmelidir.
Yeni bir tırnak törpüsü kullanılarak, tırnağın etkilenen bölgeleri (özellikle yüzeyi)
mümkün olduğu kadar törpülenir. Daha sonrasında temin edilen temizleme bezi
kullanılarak tırnağın yüzeyi temizlenmeli ve yağdan arındırılmalıdır.
Kozmetik tırnak cilaları, ONİKOM uygulamasından en az 10 dakika sonra uygulanabilir.
ONİKOM’un tekrar uygulanmasından önce, kalan tırnak cilası ve varsa kozmetik tırnak
cilası dikkatlice çıkarılmalı, etkilenmiş tırnaklar gerektiğinde tekrar törpülenmeli ve
herhangi bir cila artığı kalmasını önlemek için alkole batırılmış bir bez ile
temizlenmelidir.
Dikkat: Efekte olmuş tırnaklar için kullanılan tırnak törpüleri sağlıklı tırnaklar için
kullanılmamalıdır.
1b) Ürün içerisinde yer alan aplikatör ile enfekte olmuş tırnakların tüm yüzeyine tırnak cilası
uygulanıp, kuruması beklenir. Uygulama sonrası şişe sıkıca kapatılır. Her tırnak tedavisi
öncesinde, aplikatör kenarlara sürülmeden şişenin içine tekrar daldınlır.
Dikkat: Organik çözücülerle çalışıldığında (tiner, ispirto vb.), tırnaklardaki ONİKOM’un
cilasını muhafaza etmek için geçirgen olmayan eldivenler giyilmelidir.
Özel popülasyonlara ilişkin ek bilgiler
Böbrek / Karaciğer yetmezliği:
Bilgi yoktur
Pediyatrik popülasyon
Bugüne kadar yeterli klinik deneyim olmadığından, ONİKOM’un çocuklarda kullanımı
önerilmemektedir.
Geriyatrik popülasyon
Yaşlı hastalar için spesifik bir doz önerisi bulunmamaktadır.
4.3. Kontrendikasyonlar
Amorolfin hidroklorür veya ONIKOM içeriğindeki yardımcı maddelerden herhangi birisine
karşı aşırı duyarlılığı olduğu bilinen kişilerde kontrendikedir.
4.4. Özel kullanım uyarıları ve önlemleri
ONIKOM tırnağın etrafındaki deriye uygulanmamalıdır.
ONIKOM’un gözler, kulaklar ve mukoz membranlarla temasından kaçınılmalıdır.
ONIKOM uygulaması sırasında takma tırnak kullanılmamalıdır.
Kozmetik tırnak cilaları, ONIKOM uygulamasından en az 10 dakika sonra uygulanmalıdır.
ONIKOM’un tekrar uygulanmasından önce kozmetik tırnak cilaları dikkatlice
temizlenmelidir.
Organik çözücülerin kullanılması durumunda geçirgen olmayan eldivenler kullanılmalıdır,
aksi takdirde ONIKOM ortadan kalkar.
Ürünün kullanımından sonra sistemik veya lokal alerjik reaksiyon meydana gelebilir. Bu
durumda ONIKOM bırakılmalıdır ve hekime veya eczacıya danışılmalıdır.
Ürün tırnak temizleme solüsyonu ile dikkatlice çıkarılmalıdır. Tekrar uygulanmamalıdır.
4.5. Diğer tıbbi ürünlerle etkileşimler ve diğer etkileşim şekilleri
Herhangi bir etkileşim çalışması bulunmamaktadır. Tedavi sırasında tırnak parlatıcıları ve
takma tırnak kullanımından kaçınılmalıdır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
ONİKOM'un çocuk doğurma potansiyeli bulunan kadınlar ve doğum kontrolü üzerinde
etkisini gösteren bir veri bulunmamaktadır.
2Gebelik dönemi
Hayvanlar üzerinde yapılan araştırmalar, gebelik/ ve-veya/ embriyonal / fetal gelişim / ve-
veya / doğum / ve-veya / doğum sonrası gelişim üzerindeki etkiler bakımından yetersizdir
(Bkz. Bölüm 5.3). İnsanlara yönelik potansiyel risk bilinmemektedir.
ONİKOM reçetelenmeden önce doktor tarafından her bir hasta için olası faydası/riski göz
önünde bulundurulmalıdır.
ONİKOM'un gebelik sırasında kullanımı ile ilgili deneyim sınırlıdır.
Ruhsatlandırma sonrası deneyimde yalnızca birkaç adet gebelikte kullanım vakası
raporlanmıştır, bu nedenle potansiyel risk bilinmemektedir.
Gebe kadınlarda yapılmış klinik veriler mevcut olmadığından, gebelik süresince ONİKOM
kullanımından kaçınılmalıdır.
Laktasyon dönemi
ONİKOM'un emzirme sırasında kullanımı ile ilgili deneyim sınırlı olduğundan ve
ONİKOM'un süte geçip geçmediği bilinmediğinden emzirme süresince ONİKOM
kullanımından kaçınılmalıdır
Üreme yeteneği/ Fertilite
Bilinmemektedir. Hayvanlarda yüksek oral dozlarda üreme toksisitesi göstermiştir.
4.7. Araç ve makine kullanımı üzerindeki etkiler
Araç ve makine kullanma yeteneği üzerinde herhangi bir etkisi beklenmez.
4.8. İstenmeyen etkiler
İstenmeyen olaylar aşağıda sistem organ sınıfına göre listelenmiştir. Sıklıklar şu şekilde
tanımlanmıştır:
İstenmeyen etkilerin sıklık sıralaması aşağıdaki gibidir:
Çok yaygın (≥1/10), yaygın (≥1/100, <1/10), yaygın olmayan (≥1/1.000, <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Advers ilaç reaksiyonları seyrektir.
İmmun sistem hastalıkları
Bilinmiyor*: Aşırı duyarlılık (sistemik alerjik reaksiyonlar)*
Deri ve deri altı doku hastalıkları
Seyrek: Tırnak hastalıkları (örneğin, tırnakta diskromi, kırık tırnaklar ve kolayca kırılan
tırnaklar). Ancak, bu reaksiyonlar, onikomikozisin kendisine de bağlanabilir.
Çok seyrek: Deride yanma hissi
Bilinmiyor*: Eritem*, kaşıntı*, kontakt dermatit*, ürtiker*, kabarcık*
*pazarlama sonrası deneyim
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
3Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
ONİKOM tırnak cilasının topikal olarak uygulanmasını takiben sistemik bir etki
beklenmemektedir. Kazara oral alınması durumunda, gerekli olduğu takdirde uygun
semptomatik önlemler alınmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer Topikal Antifungaller
ATC kodu: : D01AE16
ONİKOM, topikal anti-mikotiktir. Amorolfin yeni bir kimyasal sınıfın üyesidir ve fungisidal
etkisi primer olarak sterol biyosentezini hedefleyen fungal hücre membranı üzerindeki
değişikliklere dayanır. Ergosterol içeriği azalırken bir yandan da sterik sıralı ve düzlemsel
olmayan steroller birikir.
Amorolfinin geniş bir antifungal spektrumu bulunmaktadır. İn vitro aşağıdaki türlere karşı
yüksek ölçüde aktivite gösterir (MİK < 2 mcg/mL ):
Mayalar: Candida, Cryptococcus, Malassezia
Dermatofitler: Trichophyton, Microsporum, Epidermophyton
Küfler: Hendersonula, Alternaria, ,Scopulariopsis
Dematiacea: Cladosporium, Fonsecaea, Wangiella
Dimorfik Mantarlar: Cocciodiodies, Histoplazma, Sporothrix
Actinomyces dışındaki bakteriler amorolfine duyarlı değildir. Propionibacterium acnes çok az
duyarlıdır.
5.2. Farmakokinetik özellikler
Amorolfin, tırnak cilası formunda, tırnak gövdesinden nüfuz ederek yayılır ve erişimin zor
olduğu tırnak gövdesinin altından mantarını yok eder.
Emilim:
Etkin maddenin sistemik emilimi ihmal edilebilir düzeydedir. Plazma konsantrasyonları, bir
yıllık kullanım sonrasında dahi saptama limitinin altında kalmaktadır.
Dağılım:
Veri yoktur.
Biyotransformasyon
Veri yoktur.
Eliminasyon
Veri yoktur.
Doğrusallık/doğrusal olmayan durum:
Veri yoktur.
45.3. Klinik öncesi güvenlilik verileri
Bildirilmemiştir.
6. FARMASÖTİK ÖZELLİKLER
6.1. Yardımcı maddelerin listesi
Eudragit RL 100 (Metakrilik asit kopolimer)
Triasetin
Butil asetat
Etil asetat
Etanol
6.2. Geçimsizlikler
Bilinmemektedir.
6.3. Raf ömrü
24 ay
Açıldıktan sonra 3 ay içinde kullanılmalıdır.
6.4. Saklamaya yönelik özel tedbirler
25°C’nin altındaki oda sıcaklığında saklanmalıdır. Isıdan korunmalıdır. Kullandıktan sonra
şişeyi sıkıca kapatın.
6.5. Ambalajın niteliği ve içeriği
ONIKOM, HDPE spatüllü beyaz kapak ile kapatılmış 2,5 ml veya 5 ml’lik tip III amber
renkli cam şişe primer ambalaj içerisinde ve karton kutuda kullanma talimatı ile beraber
ambalajlanır.
6.6. Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”’lerine uygun olarak imha
edilmelidir.
7. RUHSAT SAHİBİ
Pharma Plant İlaç San. ve Tic. A.Ş.
Koşuyolu Mah. Vakıf Sok. No: 4
Kadıköy / İstanbul
Tel : 0216 545 20 22
Faks : 0216 545 20 23
8. RUHSAT NUMARASI
19.11.2021-2021/443
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 19.11.2021
Ruhsat yenileme tarihi :
10. KÜB’ÜN YENİLENME TARİHİ
5