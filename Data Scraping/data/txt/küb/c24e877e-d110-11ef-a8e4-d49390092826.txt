KISA ÜRÜN BİLGİSİ
1. BEŞERİ TIBBİ ÜRÜNÜN ADI
DERMOVATE %0,05 saç losyonu
2. KALİTATİF ve KANTİTATİF BİLEŞİM
Etkin madde:
Klobetazol 17-propiyonat 12,5 mg
Yardımcı maddeler:
Yardımcı maddeler için Bölüm 6.1’e bakınız
3. FARMASÖTİK FORM
Losyon
İzopropil alkol kokulu, renksiz, berrak veya çok az bulanık, hafif viskoz sıvı
4. KLİNİK ÖZELLİKLER
4.1. Terapötik endikasyonlar
Klobetazol propiyonat, daha az güçlü olan steroidlere tatmin edici biçimde yanıt vermeyen
durumlarda kısa süreli kullanım için endike olan çok güçlü bir topikal kortikosteroiddir.
Aşağıda belirtilenler gibi kafa derisinin steroide yanıt veren dermatozlarında kullanım için
endikedir:
- Psöriyazis
- Rekalsitran dermatozlar
4.2. Pozoloji ve uygulama şekli
Pozoloji/uygulama sıklığı ve süresi:
Klobetazol propiyonat çok güçlü topikal kortikosteroidler grubunda yer alır (Grup IV)
ve diğer tüm topikal kortikosteroidlerde olduğu gibi, kontrolsüz ve uzun süreli
kullanımı ciddi yan etkilerle sonuçlanabilir (bkz. Bölüm 4.4). Eğer klinik olarak bir
lokal kortikosteroid ile tedavinin 4 haftadan fazla sürmesi gerekiyorsa, daha az güçlü
bir kortikosteroid tedavisi düşünülmelidir. Alevlenmeleri kontrol etmek için
tekrarlanan ancak kısa süreli klobetazol propiyonat kürleri kullanılabilir (aşağıdaki
ayrıntılara bakınız).
Erişkinler, yaşlılar ve 1 yaşından büyük çocuklar
Belirgin bir düzelme görülünceye kadar, sabah ve akşam saç derisine az miktarda uygulanır.
Daha sonra günde bir kez ya da daha az sıklıkta uygulama yapılarak düzelmenin korunması
mümkün olabilir.
1Uygulama şekli:
Haricen kullanılır.
Saçlı deriye uygulanır.
Ürünün yanıcı özelliği nedeniyle, DERMOVATE kullanım sırasında ve hemen sonrasında
açık ateş ve alevlerden ve sigara dahil tüm yanıcı kaynaklardan uzak tutulmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Sistemik emilim durumunda (geniş bir alana uzun süre uygulamada) metabolizma ve
eliminasyon gecikebilir ve sistemik toksisite riski artabilir. Bu nedenle istenen klinik etkiyi
sağlamak için en düşük miktarda ve en kısa sürede kullanılmalıdır.
Pediyatrik popülasyon:
1 yaşın altındaki çocuklarda kontrendikedir.
Çocuklarda topikal kortikosteroidlere karşı daha fazla lokal ve sistemik yan etki gelişir ve
genel olarak erişkinlere göre daha kısa süre ve daha az güçlü ilaçlarla tedavi gerekir.
Çocukluk yaş grubunda zorunlu kalınmadıkça kullanımı önerilmemektedir.
Terapötik yararın sağlandığı en düşük miktarın uygulanmasına dikkat edilmelidir.
Eğer mümkünse kürler birkaç gün ile sınırlandırılmalı ve haftalık olarak gözden
geçirilmelidir.
Geriyatrik popülasyon:
Klinik çalışmalarda yaşlı ve genç hastalar arasında yanıt farkı saptanmamıştır. Yaşlılarda
hepatik ve renal fonksiyonlarda azalma sıklığının daha fazla olması sistemik emilim ortaya
çıktığında eliminasyonu geciktirebilir. Bu nedenle istenen klinik etkiyi sağlamak için en
düşük miktarda ve en kısa sürede kullanılmalıdır.
4.3. Kontrendikasyonlar
Klobetazol, diğer topikal kortikosteroidler ve benzeri maddelere veya ilacın içerdiği diğer
yardımcı maddelere karşı aşırı duyarlılığı olanlarda kullanılmamalıdır (Bkz. Bölüm 6.1),
Saçlı deri enfeksiyonlarında kontrendikedir.
1 yaşın altındaki çocuklarda dermatitler dahil dermatozlarda kullanılmamalıdır.
4.4. Özel kullanım uyarıları ve önlemleri
Klobetazol kortikosteroidlere veya preparattaki yardımcı maddelerden herhangi birine lokal
hipersensitivite öyküsü olan hastalarda dikkatle kullanılmalıdır. Lokal hipersensitivite
reaksiyonları teşhis edilen hastalığa benzer semptomlar gösterebilir (Bkz. Bölüm 4.8).
Preparatı gözlerle temas ettirmemeye dikkat edilmelidir. Göz ile temas ettiği takdirde bol su
ile yıkanmalıdır.
2Uygulama sırasında sigara içilmemelidir. Uygulama ardından saç kurutma makinesi dahil
ateş, alev, ısı maruziyetinden kaçınılmalıdır.
Topikal steroidlerin artan sistemik absorpsiyonu sonucunda bazı bireylerde
glukokortikosteroid yetmezliğine yol açan hiperkortizolizm (Cushing Sendromu) belirtileri
ve tersinir hipotalamik-pituiter-adrenal (HPA) ekseninde baskılanma görülebilir. Bu durum
gözlemlendiğinde ya ilacın uygulama sıklığı azaltılarak ilaç yavaş yavaş bırakılır ya da daha
az potent bir kortikosteroid uygulanır. İlacın aniden bırakılması glukokortikosteroid
eksikliğine yol açabilir (bkz. Bölüm 4.8).
Önerilen dozdan haricinde uzun süreli klobetasol propiyonat kullanımı ile ciddi osteonekroz
enfeksiyonları (nekrotizan fasiit dahil) ve sistemik immünosupresyon (bazen geri dönüşümlü
Kaposi sarkom lezyonları ile sonuçlanan) vakaları bildirilmiştir (bkz. Bölüm 4.2). Bazı
durumlarda hastalar, diğer güçlü oral/topikal kortikosteroidler veya immünosupresörlerle
(örn. metotreksat, mikofenolat mofetil) eşzamanlı olarak kullanmıştır. Lokal
kortikosteroidlerle tedavi klinik olarak 4 haftayı aşarsa, daha az güçlü bir kortikosteroid
preparatı ile devam edilmesi düşünülmelidir.
Sistemik etkileri artıran risk faktörleri:
• Topikal kortikosteroidlerin formülasyonu ve etkileri,
• Maruz kalma süresi,
• Geniş yüzey alanına uygulama,
• Oklüzyon alanları (örneğin, kıvrımlı bölgeler), ya da üzeri kapatılmış alanlar,
• Stratum corneumun artmış hidrasyonu,
• İncelmiş cilt bölgelerinde kullanım (örneğin; yüz)
• Çatlayan veya diğer sebeplerle cilt bariyerinin bozulduğu alanlarda kullanım,
• Yetişkinlere kıyasla çocuklarda ve bebeklerde absorpsiyonun daha fazla olması
sebebiyle sistemik etkilere duyarlılık daha fazla oranda olabilir. Bu durum çocukların
cilt bariyerlerinin tam olarak olgunlaşmamasından ve yetişkinlere nazaran kiloya
oranla daha geniş cilt yüzeyine sahip olmalarından kaynaklanmaktadır.
Görme Bozuklukları
Kortikosteroidlerin sistemik ve topikal kullanımında görme bozukluklarına neden olabileceği
bildirilmiştir. Eğer hastalarda bulanık görme ya da diğer görme bozuklukları gibi semptomlar
gelişirse, sistemik veya topikal kortikosteroid kullanımı sonrası katarakt, glokom ya da santral
seröz koryoretinopati gibi nadir hastalıklar olasılığının değerlendirilmesi için göz doktoruna
danışılması önerilir.
Çocuklarda ve bebeklerde tedavi süresi
Çocuklar topikal kortikosteroidlerin deri inceltici etkilerine karşı daha duyarlı olduklarından
DERMOVATE'ın çocuklarda kullanımı birkaç gün ile sınırlandırılmalıdır. Oklüzyon
kullanılmamalıdır.
Psöriyaziste kullanım
Topikal kortikosteroidler, psöriyaziste dikkatli kullanılmalıdır; bazı olgularda rebound
nüksler, tolerans gelişmesi, yaygın püstüler psöriyazis riski ve derinin bariyer fonksiyonunun
azalmasına bağlı olarak lokal ve sistemik toksisite gelişmesi bildirilmiştir. Topikal
kortikosteroidler psöriyaziste kullanıldığında hastaların yakından izlenmesi önemlidir.
3Kronik bacak ülseri
Topikal kortikosteroidler bazen kronik bacak ülserleri çevresindeki dermatitin tedavisinde
kullanılır. Ancak bu kullanım daha yüksek lokal aşırı duyarlılık reaksiyonları ve artmış lokal
enfeksiyon riski ile ilişkilendirilebilir.
Eş zamanlı enfeksiyon
Enfekte olmuş enflamatuvar lezyonlar lokal kortikosteroidler ile tedavi edilirken, uygun
antimikrobiyal tedavi yapılmalıdır. Enfeksiyonda herhangi bir yayılma görülürse,
kortikosteroid tedavisi hemen kesilmeli ve antimikrobiyal ajanlar verilmelidir.
Oklüzyon ile enfeksiyon riski
Bakteriyal enfeksiyonlar ısı, deri katmanları arasındaki nemli ortam ya da kapalı giysiler
sebebiyle gelişir. Yeni bir oklüzif sargı uygulanmadan önce uygulamanın yapılacağı bölge
temizlenmelidir.
Pediyatrik popülasyon
Bebeklerde ve 12 yaşın altındaki çocuklarda adrenal supresyona yol açabileceği için
mümkünse uzun süreli devamlı topikal kortikosteroid kullanımından kaçınılmalıdır. Çocuklar
topikal kortikosteroidlerin atrofik etkilerine karşı daha duyarlıdır.
Gebelikte doktor tavsiyesi ile kullanılmalıdır.
4.5. Diğer tıbbi ürünler ile etkileşimler ve diğer etkileşim şekilleri
CYP3A4 inhibitörü ilaçlarla (örneğin, ritonavir, itrakonazol) eş zamanlı kullanımın
kortikosteroid metabolizmasını baskılayarak sistemik maruziyette artışa yol açtığı
gösterilmiştir. Bu etkileşimin klinik olarak önemli düzeye ulaşması uygulanan kortikosteroid
dozu ve uygulama yolu ile CYP3A4 inhibitörünün gücüne bağlıdır.
Özel popülasyonlara ilişkin ek bilgiler
Rapor edilmemiştir.
Pediyatrik popülasyon
Rapor edilmemiştir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli olan kadınlarda kullanımda özel bir kontrasepsiyona gerek
yoktur. Gebelik planlayan kadınlarda geniş ölçüde, yüksek dozda ve uzun süre
kullanılmamalıdır.
Gebelik dönemi
Klobetazol propiyonatın gebe kadınlarda kullanımına ilişkin yeterli veri mevcut değildir.
Kortikosteroidlerin hamile hayvanlara lokal uygulanması, fetüsün gelişmesinde
anormalliklere yol açabilir. İnsanlar için bu ilişki tespit edilememiştir. Hayvanlar üzerinde
yapılan çalışmalar, fetal gelişim üzerindeki etkiler bakımından yetersizdir (Bkz. Bölüm
45.3). İnsanlara yönelik potansiyel risk bilinmemektedir. DERMOVATE, gerekli olmadıkça
gebelik döneminde kullanılmamalıdır. Klobetazol gebelik sırasında yalnızca anne için
beklenen yararın fetüse verebileceği riskten fazla olması halinde kullanılmalıdır. Kullanılması
durumunda en az miktarda ve en kısa süre boyunca kullanılmalıdır.
Laktasyon dönemi
Topikal kortikosteroidlerin laktasyonda kullanımının güvenliliği saptanmamıştır.
Topikal kortikosteroidlerin anne sütünde saptanmaya yetecek düzeyde sistemik emilimi olup
olmadığı bilinmemektedir. Klobetazol laktasyon sırasında yalnızca anne için beklenen yararın
bebeğe verebileceği riskten fazla olması halinde kullanılmalıdır. Laktasyon sırasında
kullanılırken bebeğin yanlışlıkla yutmaması için memeye uygulanmamalıdır.
Üreme yeteneği/Fertilite
Hayvanlar üzerinde yapılan araştırmalar üreme toksisitesinin bulunduğunu göstermiştir.
İnsanlara yönelik potansiyel risk bilinmemektedir. İnsanlarda topikal kortikosteroidlerin
fertiliteye etkisini değerlendirecek veri bulunmamaktadır. Sıçanlara subkütan uygulanan
klobetazol çiftleşme performansını etkilememiş; ancak yüksek dozlarda fertiliteyi azaltmıştır
(Bkz. Bölüm 5.3).
4.7. Araç ve makine kullanımı üzerindeki etkiler
Klobetazolün araç ve makine kullanımı üzerindeki etkisini araştıran çalışma
bulunmamaktadır. Topikal klobetazolun advers reaksiyon profiline göre bu aktiviteler
üzerinde olumsuz etki oluşturması beklenmez.
4.8. İstenmeyen etkiler
Yan etkiler aşağıdaki sıklık kategorilerine göre sunulmaktadır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Pazarlama sonrası deneyim
Enfeksiyonlar ve enfestasyonlar
Çok seyrek: Fırsatçı enfeksiyonlar
Bağışıklık sistemi hastalıkları
Çok seyrek: Lokal hipersensitivite, genel döküntü
Endokrin hastalıkları
Çok seyrek: Hipotalamik-hipofizer adrenal (HPA) eksen supresyonu, Cushingoid özellikler
(örneğin, aydede yüzü, santral obezite), çocuklarda ağırlık artışı/gelişme geriliği, osteoporoz,
hiperglisemi/glukozüri, hipertansiyon, vücut ağırlığı artışı/obezite, endojen kortizol düzeyinde
azalma, alopesi, trikoreksi
Göz hastalıkları
Çok seyrek: Katarakt, glokom, santral seröz koryoretinopati
Bilinmiyor: Bulanık görme (bkz. Bölüm 4.4)
5Deri ve deri altı doku hastalıkları
Yaygın: Kaşıntı, deride lokal yanma ve deride ağrı
Yaygın olmayan: Deri atrofisi*, deride kırışıklık*, telenjektazi*
Çok seyrek: Deride incelme*, kırışıklık*, deride kuruluk*, pigmentasyon değişiklikleri*,
hipertrikoz, altta yatan semptomların alevlenmesi, alerjik kontakt dermatit/dermatit, püstüler
psöriyazis, eritem, döküntü, ürtiker, akne
* Hipotalamik-hipofizer adrenal (HPA) eksen supresyonunun lokal ve sistemik etkilerine
bağlıdır.
Genel bozukluklar ve uygulama bölgesine ilişkin hastalıklar
Çok seyrek: Uygulama bölgesinde tahriş/genel ağrı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)‘ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0800 314 00 08; faks: 0312 218 35 99)
4.9. Doz aşımı ve tedavisi
Semptomlar
Topikal uygulanan klobetazol sistemik etki oluşturacak kadar emilebilir. Akut doz aşımı
oluşması beklenmez, bununla birlikte kronik doz aşımı veya yanlış kullanım sonucu
hiperkortizolizm belirtileri ortaya çıkabilir (bkz. Bölüm 4.8).
Tedavi
Doz aşımı durumunda klobetazolun, glukokortikosteroid yetmezliği riski nedeniyle, uygulama
sıklığı azaltılarak ya da daha az etkili bir kortikosteroid ile değiştirilerek azaltılarak kesilmesi
gerekmektedir. Takip eden tedavi, klinik olarak belirtildiği gibi ya da mevcut olan yerlerde
ulusal zehir merkezi tarafından önerildiği şekilde yapılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Çok güçlü kortikosteroidler (dermatolojik) (grup IV)
ATC kodu: D07AD01
Etki Mekanizması:
Topikal kortikosteroidler, geç evre alerji reaksiyonlarını mast hücre yoğunluğunun
azalmasını, kemotaksis ve eozinofil aktivasyonunun azalmasını, lenfosit, monosit, mast
hücreleri ve eozinofiller tarafından sitokin üretiminin azalmasını ve araşidonik asit
metabolizması baskılamasını içeren çeşitli mekanizmalarla baskılayan antienflamatuvar
ilaçlardır.
Farmakodinamik Etkiler:
Topikal kortikosteroidler antienflamatuvar, antipruritik ve vazokonstriktif özelliklere sahiptir.
65.2. Farmakokinetik özellikler
Genel Özellikler
Emilim:
Topikal kortikosteroidler sağlıklı deriden sistematik olarak emilir. Topikal kortikosteroidlerin
deriden emilim miktarı kullanılan taşıyıcı ve epidermal bariyerin bütünlüğü gibi birçok
faktöre bağlıdır. Oklüzif uygulama, enflamasyon ve/veya diğer deri hastalıkları da perkütan
absorpsiyonu artırabilir.
Dağılım:
Dolaşım düzeyleri, saptanma sınırının altında olduğundan topikal kortikosteroidlerin sistemik
maruziyetinin değerlendirilmesinde özel farmakodinamik ölçümler gereklidir.
Biyotransformasyon:
Topikal kortikosteroidler deriden emildikten sonra sistemik uygulanan kortikosteroidlerle
aynı metabolizma yolaklarını kullanır. Başlıca karaciğer tarafından metabolize edilir.
Eliminasyon:
Böbrek yolu ile atılır. İlaveten bazı kortikosteroidler ve metabolitleri safra ile de atılır.
5.3. Klinik öncesi güvenlilik verileri
Karsinogenez / Mutagenez
Karsinogenez
Klobetazol propiyonatın karsinojenik potansiyelini araştırmak için uzun süreli hayvan
çalışmaları yapılmamıştır.
Genotoksisite
Klobetazol propiyonat bir dizi in vitro bakteriyel hücre tayinlerinde mutajenik bulunmamıştır.
Üreme Toksikolojisi
Fertilite
Fertilite çalışmalarında sıçanlarda 6,25 - 50 mikrogram/kg/gün dozda subkütan uygulanan
klobetazol propiyonat çiftleşmeyi etkilememiştir; fertilite azalması 50 mikrogram/kg/gün
dozda saptanmıştır.
Gebelik
Gebelik sırasında fare (100 mikrogram/kg/gün), sıçan (400 mikrogram/kg/gün) ya da
tavşanlarda (1- 10 mikrogram/kg/gün) subkütan klobetazol propiyonat uygulaması yarık
damak ve intrauterin gelişme geriliği dahil olmak üzere fetal anormalliklere neden olmuştur.
Sıçan çalışmasında bazı hayvanların yavrulamasına izin verilmiş, 100 mikrogram/kg/gün
dozda F1 kuşağında gelişme geriliği gözlenmiştir ve hayatta kalma 400 mikrogram/kg/gün
doz uygulandığında azalmıştır. F1 üreme performansı ya da F2 kuşağında tedavi ile ilişkili
etki gözlenmemiştir.
76. FARMASÖTİK ÖZELLİKLER
6. 1. Yardımcı maddelerin listesi
Karbopol 980 NF
İzopropil alkol
Sodyum hidroksit
Saf su
6.2. Geçimsizlikler
Geçimsizlik rapor edilmemiştir.
6.3. Raf ömrü
18 ay
6.4. Saklamaya yönelik özel tedbirler
30oC altındaki oda sıcaklığında saklayınız.
DERMOVATE kullanıldıktan sonra şişenin kapağı sıkıca kapatılmalıdır. Yanıcı içerik ihtiva
ettiğinden kullanım sırasında ve hemen sonrasında sigara içilmemelidir ve ateşe
yaklaşılmamalıdır. Direkt güneş ışığından korunulmalıdır.
6.5. Ambalajın niteliği ve içeriği
25 ml losyon içeren plastik şişede, karton kutuda.
Uzatılmış ağızlık ile beyaz saydam olmayan polietilen şişe ve bir polietilen kapak
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
DERMOVATE’ı Kullanma Talimatı:
DERMOVATE saç losyonu yanıcıdır. Kullanım sırasında ve hemen sonrasında ısı
kaynaklarından (örneğin; ateş, yanan sigara) uzak durunuz.
7. RUHSAT SAHİBİ
GlaxoSmithKline İlaçları San. ve Tic. A.Ş.
1. Levent Plaza Büyükdere Cad. No: 173 B Blok 34394 1.Levent/İSTANBUL
Telefon :0212 339 44 00
Faks :0212 339 45 00
8. RUHSAT NUMARASI
158/52
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 06.12.1991
Ruhsat yenileme tarihi:
10. KÜB’ÜN YENİLENME TARİHİ
8