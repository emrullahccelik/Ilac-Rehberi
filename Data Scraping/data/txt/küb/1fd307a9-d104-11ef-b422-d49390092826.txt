KISA ÜRÜN BİLGİSİ
1. BEŞERİ TIBBİ ÜRÜNÜN ADI
VİCTOZA® 6 mg/mL enjeksiyonluk çözelti içeren kullanıma hazır kalem
Steril
2. KALİTATİF VE KANTİTATİF BİLEŞİM
Etkin madde:
Liraglutid 6 mg/mL
(Saccharomyces cerevisiae’de rekombinant DNA teknolojisi ile üretilen insan glukagon
benzeri peptid-1 (GLP-1) analogu)
Bir kullanıma hazır kalem, 3 mL içerisinde 18 mg liraglutid içermektedir.
Yardımcı maddeler:
Sodyum hidroksit (pH ayarı için) y.m.
Disodyum fosfat dihidrat 1,42 mg/mL
Yardımcı maddeler için 6.1’e bakınız.
3. FARMASÖTİK FORM
Kullanıma hazır kalem içinde enjeksiyonluk çözelti.
Berrak, renksiz veya renksize yakın, izotonik çözelti; pH=8,15.
4. KLİNİK ÖZELLİKLER
4.1. Terapötik endikasyonlar
VİCTOZA®, Tip 2 diabetes mellitus’u yeterince kontrol edilemeyen yetişkinlerin,
adölesanların ve 10 yaş ve üzeri çocukların tedavisinde, diyet ve egzersize tamamlayıcı olacak
şekilde aşağıdaki durumlarda endikedir;
- İntolerans veya kontrendikasyon sebebiyle metformin kullanımının uygun olmadığı
durumlarda monoterapi olarak,
- Diyabet tedavisinde kullanılan diğer tıbbi ürünlere ek olarak
VICTOZA® Tip2 diabetes mellitus ve bilinen kardiyovasküler hastalığı bulunan yetişkinlerde
majör kardiyovasküler olayların risk azaltılmasında endikedir.
Kombinasyonlar, glisemik kontrol ve kardiyovasküler olaylar üzerindeki etkiler ve incelenen
popülasyonlar ile ilgili çalışma sonuçları için bölüm 4.4, 4.5 ve 5.1’e bakınız.
14.2. Pozoloji ve uygulama şekli
Pozoloji/uygulama sıklığı ve süresi:
Gastrointestinal tolere edilebilirliği artırmak için, başlangıç dozu günlük 0,6 mg liraglutidtir.
En az bir hafta sonra, doz 1,2 mg’a artırılmalıdır. Bazı hastalarda dozun 1,2 mg’dan 1,8 mg’a
artırılmasından fayda sağlanması beklenmektedir ve klinik cevaba bağlı olarak, en az bir hafta
sonra doz glisemik kontrolün daha fazla iyileştirilmesi için 1,8 mg’a artırılabilir. 1,8 mg’dan
daha yüksek günlük dozlar tavsiye edilmemektedir.
VİCTOZA®, sülfonilüre veya insülin tedavisine eklendiğinde, hipoglisemi riskini azaltmak
amacıyla sülfonilüre veya insülin dozunun düşürülmesi düşünülmelidir (bkz. Bölüm 4.4).
Sülfonilüre ile kombinasyon tedavisi sadece yetişkin hastalar için geçerlidir.
VİCTOZA® dozunun ayarlanması için hastanın kendi kendine kan glukozu ölçümleri yapması
gerekmemektedir. Özellikle VİCTOZA® tedavisi başlandığında ve insülin dozu azaltıldığında,
sülfonilüre ve insülin dozunu ayarlamak için hastanın kendi kendine kan glukoz ölçümleri
yapması gerekmektedir. İnsülin doz azaltımı için aşamalı bir yaklaşım tavsiye edilir.
Uygulama şekli:
VİCTOZA® intravenöz (ven içine) veya intramüsküler (kas içine) uygulanmamalıdır.
VİCTOZA® günde bir kez olmak üzere herhangi bir zamanda, öğünlerden bağımsız olarak
subkütan (deri altına) uygulama ile karın, uyluk veya üst kola enjekte edilebilir. Enjeksiyon
yeri ve zamanı doz ayarlamasına gerek kalmaksızın değiştirilebilir. Ancak, enjeksiyon için
günün en uygun vakti seçildiğinde, VİCTOZA®’nın her gün yaklaşık olarak aynı vakitte
enjekte edilmesi tavsiye edilir. Uygulama ile ilgili ayrıntılı bilgi için, bölüm 6.6’ya bakınız.
Özel popülasyonlara ilişkin ek bilgiler:
Böbrek yetmezliği:
Hafif, orta derecede veya ağır böbrek yetmezliği olan hastalarda doz ayarlaması
gerekmemektedir. Son dönem böbrek yetmezliği olan hastalarda terapötik deneyim
bulunmamaktadır ve bu nedenle, bu hastalarda kullanım için VİCTOZA® önerilmemektedir
(bkz. Bölüm 5.1 ve 5.2).
Karaciğer yetmezliği:
Hafif veya orta derece karaciğer yetmezliği olan hastalar için doz ayarlaması tavsiye edilmez.
Ağır karaciğer yetmezliği olan hastalarda VİCTOZA® kullanımı önerilmez (bkz. Bölüm 5.2).
Pediyatrik popülasyon:
Adölesanlar ve 10 yaş ve üzeri çocuklar için doz ayarlaması gerekli değildir. 10 yaş altı çocuklar
için veri bulunmamaktadır (bkz. Bölüm 5.1 ve 5.2).
Geriyatrik popülasyon (> 65 yaş):
65 yaşın üzerindeki hastalarda, yaşa bağlı olarak doz ayarlaması gerekmemektedir (bkz. Bölüm
5.2).
24.3. Kontrendikasyonlar
Etkin madde ve/veya bölüm 6.1’de yer alan yardımcı maddelerden herhangi birine karşı aşırı
duyarlılık durumlarında kontrendikedir.
Kendisinde veya aile öyküsünde medüler tiroid karsinomu olan hastalarda veya çoklu endokrin
neoplazma sendromu tip 2 olan hastalarda kontrendikedir.
4.4. Özel kullanım uyarıları ve önlemleri
VİCTOZA®, tip 1 diabetes mellitus’lu hastalarda veya diyabetik ketoasidozun tedavisinde
kullanılmamalıdır.
VİCTOZA® insülin yerine geçmez. İnsülin kullanan hastalarda insülinin birden kesilmesi veya
dozunun azaltılmasından sonra diyabetik ketoasidoz bildirilmiştir (bkz. Bölüm 4.2).
Konjestif kalp yetmezliği “NYKD (New York Kalp Derneği) sınıf IV” olan hastalarda
terapötik deneyim bulunmamaktadır ve bu nedenle liraglutidin bu hastalarda kullanımı
önerilmemektedir.
İnflamatuvar bağırsak hastalığı ve diyabetik gastroparezisi olan hastalarda sınırlı deneyim
bulunmaktadır. Bu hastalarda liraglutid kullanımı önerilmemektedir, çünkü bulantı, kusma ve
diyare gibi geçici gastrointestinal advers reaksiyonlarla ilişkilendirilmektedir.
Akut pankreatit
Akut pankreatit, GLP-1 reseptör agonistleri kullanımıyla gözlenmiştir. Hastalar akut
pankreatitin karakteristik semptomları ile ilgili bilgilendirilmelidirler. Pankreatitten
şüpheleniliyorsa, liraglutid kullanımı durdurulmalıdır; eğer akut pankreatit teşhisi koyulduysa,
liraglutide tekrar başlanmamalıdır (bkz. Bölüm 4.8 ve 5.1).
Tiroid hastalığı
Klinik çalışmalarda ve özellikle önceden tiroid hastalığı geçirmiş hastalarda, guatr gibi tiroid
ile ilgili advers olaylar rapor edilmiştir. Bu nedenle liraglutid bu hastalarda dikkatli
kullanılmalıdır.
Hipoglisemi
Sülfonilüre grubu ilaç veya insülin ile birlikte liraglutid kullanan hastalarda hipoglisemi riski
artabilir (bkz. Bölüm 4.8). Hipoglisemi riski, sülfonilüre veya insülin dozunun düşürülmesiyle
azaltılabilir.
Dehidratasyon
Liraglutid ile tedavi edilen hastalarda renal bozukluk ve akut renal yetmezlik dahil olmak üzere
dehidratasyon (su kaybı) belirti ve bulguları rapor edilmiştir. Liraglutid ile tedavi edilen
hastalar, gastrointestinal yan etkiler ile ilişkili oluşabilecek potansiyel dehidratasyon riskine
karşı uyarılmalı ve sıvı kaybına karşı önlem almaları önerilmelidir.
Takip Edilebilirlik
Biyoteknolojik ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.
3Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
In vitro çalışmalarda liraglutidin diğer etkin maddeler ile, sitokrom P450 ve plazma
proteinlerine bağlanma ile ilgili, farmakokinetik etkileşimlere girme potansiyelinin çok düşük
olduğu gösterilmiştir.
Liraglutid ile gastrik boşalmadaki küçük gecikme, eş zamanlı uygulanan oral tıbbi ürünlerin
emilimini etkileyebilmektedir. Etkileşim çalışmaları emilimde klinik olarak ilişkili herhangi bir
gecikme göstermemiştir ve dolayısıyla herhangi bir doz ayarlaması gerekmemektedir.
Liraglutid ile tedavi edilen birkaç hastada en az bir ağır diyare atağı rapor edilmiştir. Diyare,
birlikte uygulanan diğer oral tıbbi ürünlerin emilimini etkileyebilmektedir.
Varfarin ve diğer kumarin türevleri
Herhangi bir etkileşim çalışması yapılmamıştır. Varfarin gibi çözünürlüğü düşük veya
terapötik indeksi dar olan etkin maddeler ile klinik olarak anlamlı etkileşimler göz ardı
edilememektedir. Varfarin veya başka kumarin türevlerini kullanan hastalarda liraglutid
tedavisine başlandığında daha sık INR (Uluslararası Standartlaştırılmış Oran) takibi
önerilmektedir.
Parasetamol
1000 mg tek dozu takiben liraglutid toplam parasetamol maruziyetini değiştirmemiştir.
Parasetamol C %31 azalmış ve medyan t 15 dakikaya kadar gecikmiştir. Eşlik eden
maks maks
parasetamol uygulamasında doz ayarlaması gerekmemektedir.
Atorvastatin
40 mg tek doz atorvastatin uygulamasını takiben liraglutid, toplam atorvastatin maruziyetini
klinik olarak anlamlı bir dereceye kadar değiştirmemiştir. Bu nedenle, liraglutid ile birlikte
verildiğinde, atorvastatin için doz ayarlaması gerekmemektedir. Liraglutid ile atorvastatin
C %38 azalmış ve medyan t 1 ila 3 saate kadar gecikmiştir.
maks maks
Griseofulvin
500 mg tek doz griseofulvin uygulamasını takiben liraglutid, toplam griseofulvin maruziyetini
değiştirmemiştir. Griseofulvin C %37 artarken, medyan t değişmemiştir. Griseofulvin
maks maks
ile düşük çözünürlük ve yüksek geçirgenliğe sahip diğer bileşiklerin dozunun ayarlanması
gerekmemektedir.
Digoksin
Tek bir doz 1 mg digoksinin liraglutid ile birlikte uygulanması, digoksinin EAA’sında %16
azalma göstermiştir. C %31 azalmıştır. Digoksinin medyan t ’ı 1 ila 1,5 saat gecikmiştir.
maks maks
Bu sonuçlara göre digoksin dozunda herhangi bir ayarlamaya gerek yoktur.
Lizinopril
Tek bir doz 20 mg lizinoprilin liraglutid ile birlikte uygulanması, lizinoprilin EAA’sında %15
azalma göstermiştir. C %27 azalmıştır. Lizinopril medyan t ’ı liraglutid ile 6 ila 8 saat
maks maks
gecikmiştir. Bu sonuçlara göre lizinopril dozunda herhangi bir ayarlamaya gerek yoktur.
4Oral kontraseptifler
Oral kontraseptif bir ürünün tek doz uygulanmasını takiben liraglutid, etinilöstradiol ve
levonorgestrel C ’ınısırasıyla %12 ve %13 azaltmıştır. T ,liraglutid ile her iki ürün için
maks maks
1,5 saat kadar gecikmiştir. Etinilöstradiol veya levonorgestrelin her birine toplam maruziyet
üzerinde klinik olarak anlamlı etki yoktur. Bu nedenle, liraglutid ile beraber uygulandığında,
kontraseptif etkinin etkilenmemesi beklenmektedir.
İnsülin
Tip 2 diyabetli hastalara kararlı durumda tek doz 0,5 U/kg insülin detemir ve 1,8 mg liraglutid
uygulandığında, liraglutid ve insülin detemir arasında farmakokinetik veya farmakodinamik
etkileşim gözlenmemiştir.
Pediyatrik Popülasyon
Etkileşim çalışmaları sadece yetişkinlerde gerçekleştirilmiştir.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
VİCTOZA® kullanan ve çocuk doğurma potansiyeli bulunan kadınlar, uygun doğum kontrolü
(kontraseptif) yöntemlerini kullanmalıdırlar.
Gebelik dönemi
VİCTOZA®’nın gebe kadınlarda kullanımına ilişkin yeterli veri mevcut değildir. Hayvanlarda
yapılan çalışmalar üreme toksisitesinin bulunduğunu göstermiştir (bkz. Bölüm 5.3). İnsanlara
yönelik potansiyel risk bilinmemektedir.
VİCTOZA®, gebelik döneminde kullanılmamalıdır ve yerine insülin kullanımı önerilmelidir.
Eğer hasta gebe kalmak istiyorsa veya tedavi sırasında gebelik oluşursa, VİCTOZA® tedavisi
kesilmelidir.
Laktasyon dönemi
Liraglutidin anne sütüne geçip geçmediği bilinmemektedir. Hayvan çalışmaları liraglutid ve
yakın yapısal benzerlikteki metabolitlerinin süte geçişlerinin düşük olduğunu göstermiştir.
Klinik dışı çalışmalarda, emzirme dönemindeki sıçan yavrularının neonatal gelişiminde
tedaviyle ilişkili azalma görülmüştür (bkz. Bölüm 5.3). Yeterli deneyim olmadığından,
VİCTOZA® emzirme döneminde kullanılmamalıdır.
Üreme yeteneği/Fertilite
Aşılama yoluyla elde edilmiş olan fetüs sayısında hafif azalma dışında, hayvan çalışmaları
fertiliteyle ilgili zararlı etkiler göstermemiştir.
4.7. Araç ve makine kullanımı üzerindeki etkiler
VİCTOZA®’nın araç ve makine kullanımı üzerinde etkisi yoktur veya etki ihmal edilebilir.
VİCTOZA® özellikle sülfonilüre grubu ilaç veya insülin ile birlikte kullanıldığında hastalar,
araba sürme ve makine kullanımı esnasında hipoglisemiye girmemeleri için gerekli önlemleri
almaları konusunda uyarılmalıdır.
54.8. İstenmeyen etkiler
Güvenlilik profilinin özeti
2500 yetişkin hastayı kapsayan beş adet kapsamlı, uzun-dönemli, faz 3a klinik çalışmalarda
hastalar sadece VİCTOZA® veya metformin, sülfonilüre grubu ilaç (metformin ile birlikte veya
değil) veya metformin artı rosiglitazon kombinasyonu almışlardır.
Klinik çalışmalar sırasında en sık raporlanan advers reaksiyonlar, gastrointestinal
bozukluklardır: bulantı ve diyare çok yaygın, kusma, kabızlık, karın ağrısı ve dispepsi yaygın
olarak görülmüştür. Tedavinin başlangıcında, bu gastrointestinal advers reaksiyonlar daha sık
oluşabilir. Bu reaksiyonlar tedavinin devamında birkaç günde veya haftada genellikle azalır.
Baş ağrısı ve nazofarenjit de yaygın olarak görülmüştür. Hipoglisemi yaygın olarak
görülmüştür ve liraglutid, sülfonilüre grubu ilaçlar ile kombine kullanıldığında çok yaygın
görülmüştür. Ciddi hipoglisemi öncelikle sülfonilüre grubu ilaç ile kombine edildiğinde
gözlenmiştir.
Advers reaksiyonların listesi
Uzun-dönemli kontrollü faz 3a çalışmalarında, LEADER çalışmasında (uzun-dönemli bir
kardiyovasküler sonuç çalışması) ve spontan (ürün pazara sunulduktan sonra ortaya çıkan)
raporlarda bildirilen advers reaksiyonlar Tablo 1 olarak aşağıda listelenmektedir. Ürünün tüm
advers olayları için sıklıklar, faz 3a klinik çalışmalarda görülen sıklıklar baz alınarak
hesaplanmıştır.
Sıklıklar şu şekilde tanımlanmıştır: Çok yaygın (≥1/10); yaygın (≥1/100 ila <1/10); yaygın
olmayan (≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000);
bilinmiyor (eldeki verilerden hareketle tahmin edilemiyor). Her bir sıklık gruplamasında,
istenmeyen etkiler, azalan ciddiyet sırasına göre bildirilmektedir.
Tablo 1 Uzun dönemli kontrollü faz 3a çalışmalarından, uzun dönemli
kardiyovasküler sonuç çalışmasından (LEADER) ve spontan (pazarlama sonrası)
raporlardan elde edilen advers reaksiyonlar
Çok yaygın Yaygın Yaygın Seyrek Çok seyrek
olmayan
Enfeksiyonlar ve Nazofarenjit
enfestasyonlar Bronşit
Bağışıklık sistemi Anafilaktik
hastalıkları reaksiyonlar
Metabolizma ve Hipoglisemi Dehidratasyon
beslenme Anoreksi
hastalıkları İştah azalması
Sinir sistemi Baş ağrısı Disguzi
hastalıkları Baş dönmesi
Kardiyak hastalıklar Kalp atımı
artışı
6Gastrointestinal Bulantı Kusma Gecikmiş Bağırsak Pankreatit
hastalıklar Diyare Dispepsi gastrik boşalma tıkanması (nekrotizan
Üst abdominal pankreatit
ağrı dahil)
Kabızlık
Gastrit
Flatulans
Abdominal
şişkinlik
Gastroözofagal
reflü hastalığı
Abdominal
rahatsızlık
Diş ağrısı
Hepatobiliyer Kolelitiazis
hastalıklar Kolesistit
Deri ve deri altı Döküntü Ürtiker
doku hastalıkları Kaşıntı
Böbrek ve idrar Renal bozukluk
yolu hastalıkları Akut renal
yetmezlik
Genel bozukluklar Yorgunluk Halsizlik
ve uygulama Enjeksiyon
bölgesine ilişkin yeri
hastalıklar reaksiyonları
Araştırmalar Artmış lipaz*
Artmış
amilaz*
*Ölçüm yapılan kontrollü faz 3b ve 4 klinik çalışmalardan edinilen veriler
Seçili advers reaksiyonların tanımı
Liraglutidin monoterapi olarak kullanıldığı bir klinik çalışmada, liraglutid ile raporlanan
hipoglisemi oranları, aktif karşılaştırma ilacı (glimepirid) ile tedavi edilen hastalara göre daha
düşük seviyede bulunmuştur. En sık raporlanmış advers reaksiyonlar gastrointestinal
rahatsızlıklar, enfeksiyonlar ve enfestasyonlardır.
Hipoglisemi
Klinik çalışmalarda konfirme edilmiş hipoglisemi ataklarının çoğu minördür. Liraglutidin
monoterapi olarak kullanıldığı çalışmada hiçbir ciddi hipoglisemi atağı gözlenmemiştir. Ciddi
hipoglisemi yaygın değildir ve primer olarak liraglutid, sülfonilüre grubu ilaç ile kombine
edildiğinde gözlenmiştir (0,02 olay/hasta yılı). Liraglutidin sülfonilüre harici bir oral
antidiyabetik ile kombine uygulanması halinde çok az sayıda atak (0,001 olay/hasta yılı)
gözlenmiştir. Bazal insülinle liraglutidin kombine kullanımında hipoglisemi riski düşüktür (1,0
olay/hasta yılı; bkz. Bölüm 5.1). LEADER çalışmasında, liraglutid ile ciddi hipoglisemik
ataklar, plaseboya göre daha düşük oranda raporlanmıştır (100 hasta yılı başına 1,0’a karşı 1,5;
tahmini görülme sıklığı oranı 0,69 [0,51 ila 0,93]) (bkz. Bölüm 5.1). Başlangıçta ve takip eden
en az 26 hafta boyunca premiks insülin ile tedavi edilen hastalarda, ciddi hipoglisemi vakaları,
hem plasebo hem liraglutid kolu için 100 hasta yılı başına 2,2 olmuştur.
7Gastrointestinal advers reaksiyonlar
Liraglutid, metformin ile kombine edildiğinde hastaların %20,7’sinde en az bir bulantı atağı ve
%12,6’sında en az bir diyare atağı bildirilmiştir. Liraglutid, sülfonilüre grubu ilaç ile kombine
edildiğinde hastaların %9,1’inde en az bir bulantı atağı ve %7,9’unda en az bir diyare atağı
bildirilmiştir. Atakların çoğu hafif ila orta şiddetli gelişmiştir ve doza-bağımlı bir tarzda
gerçekleşmiştir. Başlangıçta bulantı görülen çoğu hastada tedavinin sürdürülmesi ile bulantının
sıklığı ve ciddiyeti azalmıştır.
Liraglutid ile tedavi edilen 70 yaşın üzerindeki hastalarda gastrointestinal etkiler daha fazla
görülebilir. Hafif ve orta derecede böbrek yetmezliği (kreatinin klerensi sırasıyla 60-90 ml/dk
ve 30-59 ml/dk) olan hastalar, liraglutid ile tedavi edildiğinde, gastrointestinal etkiler daha
fazla görülebilir.
Kolelitiazis ve kolesistit
Liraglutid ile uzun dönemli, kontrollü faz 3a klinik çalışmaları süresince az sayıda kolelitiazis
(%0,4) ve kolesistit (%0,1) olgusu rapor edilmiştir. LEADER çalışmasında kolelitiazis ve
kolesistit sıklığı sırasıyla liraglutid için %1,5 ve %1,1 ve plasebo için %1,1 ve %0,7’dir (bkz.
Bölüm 5.1)
Çalışmadan çekilme
Uzun-dönemli (26 hafta veya daha uzun) kontrollü çalışmalarda advers reaksiyonlara bağlı
çalışmayı bırakma sıklığı liraglutid ile tedavi edilen hastalar için %7,8 ve diğer karşılaştırılan
tedaviler için %3,4’tür. Liraglutid ile tedavi edilen hastalarda çalışmayı bıraktıran en sık advers
reaksiyonlar bulantı (hastaların %2,8’i) ve kusmadır (%1,5).
Enjeksiyon yeri reaksiyonları
Uzun dönemli (26 hafta veya daha uzun) kontrollü çalışmalarda VİCTOZA® alan hastaların
yaklaşık %2’si tarafından enjeksiyon yeri reaksiyonları bildirilmiştir. Bu reaksiyonlar
genellikle hafiftir.
Pankreatit
VİCTOZA® ile yapılan uzun-dönemli, kontrollü faz 3 klinik çalışmalarında az sayıda akut
pankreatit vakası (<%0,2) bildirilmiştir. Pankreatit ilacın pazarda kullanımı sırasında da
raporlanmıştır. LEADER çalışmasında, akut pankreatit sıklığı sırasıyla liraglutid için %0,4 ve
plasebo için %0,5 olarak alınan karar ile onaylanmıştır (bkz. Bölüm 4.4 ve 5.1).
Alerjik reaksiyonlar
VİCTOZA®’nın pazarda kullanımı sırasında ürtiker, döküntü ve kaşıntıyı içeren alerjik
reaksiyonlar raporlanmıştır.
VİCTOZA®’nın pazarda kullanımı ile hipotansiyon, çarpıntı, dispne ve ödem gibi ilave
semptomların eşlik ettiği az sayıda anafilaktik reaksiyon raporlanmıştır. VİCTOZA® ile
yapılan tüm uzun-dönemli klinik çalışmalar sırasında az sayıda (%0,05) anjiyoödem vakası
raporlanmıştır.
Pediyatrik popülasyon
Genel olarak, adölesanlar ve 10 yaş ve üzeri çocuklardaki advers reaksiyonların sıklığı, tipi ve
ciddiyeti, yetişkin popülasyonunda gözlenenler ile karşılaştırılabilirdir. Doğrulanmış
hipoglisemik epizotların oranı, plaseboya kıyasla (0,29 olaylar/hasta yılı) liraglutid (0,58
olaylar/hasta yılı) ile daha yüksek olmuştur. Doğrulanmış bir hipoglisemik epizottan önce
insülin ile tedavi edilen hastalarda bu oran, plaseboya (0,91 olaylar/hasta yılı) kıyasla liraglutid
8(1,82 olaylar/hasta yılı) ile daha yüksek olmuştur. Liraglutid tedavi grubunda ciddi
hipoglisemik epizotlar görülmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Pazarda kullanım ve klinik çalışmalarda, tavsiye edilen idame dozunun 40 katına kadar (72
mg) ulaşan doz aşımı vakaları raporlanmıştır. Bildirilen olaylar şiddetli bulantı, kusma, diyare
ve şiddetli hipoglisemiyi içermektedir.
Doz aşımı durumunda, hastanın klinik belirti ve semptomlarına göre gerekli destek tedavisi
başlatılmalıdır. Hasta, dehidratasyonun klinik belirtileri açısından gözlemlenmelidir ve kan
glukozu izlenmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diyabette kullanılan ilaçlar, glukagon-benzeri peptid-1 (GLP-1)
analogları
ATC kodu: A10BJ02
Etki mekanizması
Liraglutid insan GLP-1’ine %97 diziliş homolojisi gösteren, GLP-1 reseptörlerine bağlanarak
aktive eden bir GLP-1 analogudur. Pankreatik beta hücrelerinden glukoza-bağımlı insülin
sekresyonunu uyaran endojen bir inkretin hormonu olan doğal GLP-1’in hedefi, GLP-1
reseptörüdür. Doğal GLP-1’den farklı olarak, liraglutid insanlarda günde bir kez uygulamaya
uygun farmakokinetik ve farmakodinamik profile sahiptir. Subkütan uygulamayı takiben,
uzamış etki profili üç mekanizmaya dayanmaktadır: yavaş emilime yol açan birbirine
bağlanma, albumine bağlanma ve uzun plazma yarılanma ömrü ile sonuçlanan dipeptidil
peptidaz-4 (DPP-4) ve nötral endopeptidaz (NEP) enzimlerine karşı daha yüksek enzimatik
stabilite.
Liraglutid etkisi, GLP-1 reseptörleri ile spesifik bir etkileşim sonucu siklik adenozin
monofosfat (cAMP) seviyesinde bir artışa aracılık etmektedir. Liraglutid insülin sekresyonunu
glukoza-bağımlı bir şekilde artırır. Aynı zamanda, liraglutid uygunsuz artmış yüksek glukagon
seviyelerini de glukoza bağımlı bir şekilde azaltır. Böylece kan glukozu yüksek olduğunda,
insülin salımı uyarılır ve glukagon salımı inhibe edilir. Hipoglisemi sırasında ise tam tersine
liraglutid insülin salımını azaltır, glukagon salımını baskılamaz. Kan glukozunu azaltan
mekanizma, ayrıca gastrik boşalmada küçük bir gecikmeye de sebep olur. Açlığın azalması ve
enerji alımının azalmasını sağlayan mekanizma ile liraglutid vücut ağırlığını ve vücut yağ
kütlesini azaltır. GLP-1 iştah ve gıda alımının fizyolojik bir düzenleyicisidir, ancak etki
mekanizması tümüyle netleşmiş değildir.
9Hayvan çalışmalarında, periferik uygulama sonrası liraglutidin iştahın düzenlendiği spesifik
beyin bölgelerine alındığı gösterilmiştir. Bu beyin bölgelerinde liraglutid, GLP-1 reseptörünün
(GLP-1R) spesifik aktivasyonu ile temel tokluk sinyalinde artışa, temel açlık sinyallerinde
azalmaya, böylece vücut ağırlığında azalmaya sebep olur.
GLP-1 reseptörleri, kalp, damarlar, bağışıklık sistemi ve böbreklerdeki spesifik lokasyonlarda
konumlanmaktadır. Aterosklerotik fare modellerinde liraglutid, aortik plak progresyonunu
önlemiştir ve plaktaki enflamasyonu azaltmıştır. Ayrıca liraglutidin, plazma lipidleri üzerine de
faydalı etkisi olmuştur. Liraglutid, halihazırda yerleşmiş plakların boyutunu azaltmamıştır.
Farmakodinamik etkiler
Liraglutid 24-saatlik etkiye sahiptir ve tip 2 diabetes mellitus’lu hastalarda açlık ve tokluk kan
şekerini azaltarak glisemik kontrolü iyileştirir.
Klinik etkililik ve güvenlilik
Hem glisemik kontrolün iyileştirilmesi hem de kardiyovasküler morbidite ve mortalitenin
azaltılması tip 2 diyabet tedavisinin bütünleyici parçalarıdır.
Liraglutidin glisemik kontrol üzerindeki etkilerini değerlendirmek üzere 5 tane çift-kör,
randomize, kontrollü, yetişkinlerde faz 3a klinik çalışma yürütülmüştür (Tablo 2). Liraglutid
ile tedavi, glikozillenmiş hemoglobin A (HbA ), açlık plazma glukozu ve post-prandiyal
1c 1c
(yemek sonrası) glukoz bakımından, plaseboyla karşılaştırıldığında, klinik olarak ve
istatistiksel olarak anlamlı gelişmeler sağlamıştır.
Bu çalışmalarda tip 2 diabetes mellituslu 3978 hasta tedavi görmüştür (2501 hasta liraglutid ile
tedavi edilmiştir), bunlardan %53,7’si erkek ve %46,3’ü kadın, 797 hasta (508’i VİCTOZA®
ile tedavi edilmiş) 65 yaş ve üzerinde ve 113 hasta (66’sı VİCTOZA® ile tedavi edilmiş) 75 yaş
ve üzerindedir.
Liraglutid ile yapılan ek çalışmalar, 1901 hasta içeren dört körlenmemiş, randomize, kontrollü
klinik çalışma (çalışma başına 464, 658, 323 ve 177 hasta içeren) ve tip 2 diabetes mellituslu
ve orta derecede böbrek yetmezliği olan hastalarda (279 hasta) gerçekleştirilmiş bir çift-kör,
randomize, kontrollü klinik çalışma olarak yürütülmüştür.
Liraglutid ile ayrıca, yüksek kardiyovasküler risk altındaki tip 2 diabetes mellitus’lu 9340
hastanın katıldığı büyük bir kardiyovasküler sonuç çalışması (LEADER çalışması)
gerçekleştirilmiştir.
• Glisemik kontrol
Monoterapi
52 haftalık liraglutid monoterapi tedavisi, önceden diyet ve egzersizle ya da oral antidiyabetik
monoterapisi ile maksimumun yarı dozundan daha fazla olmamak üzere tedavi edilen
hastalarda 8 mg glimepirid (karşılaştırma ilacına karşı 1,2 mg için % -0,84, 1,8 mg için - %
1,14 ve % -0,51) ile karşılaştırıldığında istatiksel olarak anlamlı ve sürdürebilir HbA1c düşüşü
ile sonuçlanmıştır.
10Oral antidiyabetiklerle kombinasyon
26 hafta süreyle, metformin, glimepirid veya metformin ve rosiglitazon veya SGLT2i ±
metformin ile kombinasyon tedavisinde VİCTOZA®, plasebo alan hastalarla
karşılaştırıldığında, HbA ’de istatistiksel olarak anlamlı ve sürdürülebilir düşüşler sağlamıştır
1c
(Tablo 2).
Tablo 2 Monoterapi (52 hafta) ve oral antidiyabetikler ile kombinasyonda (26 hafta)
liraglutid klinik faz 3 çalışmaları
N Bazal Ortalama HbA <7% Bazal Ortalama
1c
HbA HbA hedefine ağırlık ağırlık
1c 1c
ortalama değişikliği ulaşan ortalama değişikliği
(%) (%) hastalar (%) (kg) (kg)
Monoterapi
Liraglutid 1,2 mg 251 8,18 -0,84* 42,81, 58,33 92,1 -2,05**
Liraglutid 1,8 mg 246 8,19 -1,14** 50,91, 62,03 92,6 -2,45**
Glimepirid 8 mg/gün 248 8,23 -0,51 27,81, 30,83 93,3 1,12
Metformine eklenmesi (2000 mg/gün)
Liraglutid 1,2 mg 240 8,3 -0,97† 35,31, 52,82 88,5 -2,58**
Liraglutid 1,8 mg 242 8,4 -1,00† 42,41, 66,32 88,0 -2,79**
Plasebo 121 8,4 0,09 10,81, 22,52 91,0 -1,51
Glimepirid 4 mg/gün 242 8,4 -0,98 36,31, 56,02 89,0 0,95
Glimepride eklenmesi (4 mg/gün)
Liraglutid 1,2 mg 228 8,5 -1,08** 34,51, 57,42 80,0 0,32**
Liraglutid 1,8 mg 234 8,5 -1,13** 41,61, 55,92 83,0 -0,23**
Plasebo 114 8,4 0,23 7,51, 11,82 81,9 -0,10
Rosiglitazon 4 mg/gün 231 8,4 -0,44 21,91, 36,12 80,6 2,11
Metformine (2000 mg/gün) + Roziglitazona (4 mg günce iki defa) eklenmesi
Liraglutid 1,2 mg 177 8,48 -1,48 57,51 95,3 -1,02
Liraglutid 1,8 mg 178 8,56 -1,48 53,71 94,9 -2,02
Plasebo 175 8,42 -0,54 28,11 98,5 0,60
Metformine (2000 mg/gün) + glimepiride (4 mg/gün) eklenmesi
Liraglutid 1,8 mg 230 8,3 -1,33* 53,11 85,8 -1,81**
Plasebo 114 8,3 -0,24 15,31 85,4 -0,42
İnsulin glarjin4 232 8,1 -1,09 45,81 85,2 1,62
SGLT2i5’ye ± metformine (≥1500 mg/gün) eklenmesi
Liraglutid 1,8 mg 203 8,00 -1,02*** 54,8*** 91,0 -2,92
Plasebo 100 7,96 -0,28 13,9 91,4 -2,06
*Üstünlük (p<0,01) aktif karşılaştırıcıya göre
**Üstünlük (p<0,0001) aktif karşılaştırıcıya göre
***Üstünlük (p<0,001) aktif karşılaştırıcıya göre
†Eş değerlik (p<0,0001) aktif karşılaştırıcıya göre
1Tüm hastalar
2önceden oral antidiyabetik alan hastalar
3önceden diyet ile tedavi edilen hastalar
4İnsülin glarjin dozlaması açık etiketli olup, insülin glarjin titrasyonu kılavuzuna göre uygulanmıştır. İnsulin
glarjin titrasyonu araştırıcı tarafından verilen talimatlar doğrultusunda hastalar tarafından yönetilmiştir.
5SGLT2i’ye eklenen VİCTOZA®’da, SGLT2i’nin tüm onaylı dozları araştırılmıştır.
11İnsülin glarjinin titrasyon kılavuzu
Hastanın kendi kendine ölçtüğü APG İnsülin glarjin dozundaki artış (IU)
≤5,5 mmol/l (≤100 mg/dl) Hedef Değişiklik yok
>5,5 ve <6,7 mmol/l (>100 ve <120 mg/dl) 0 – 2 IUa
≥6,7 mmol/l (≥120 mg/dl) 2 IU
a Bir önceki vizitte araştırmacı tarafından verilen bireysel tavsiyelere göre, örneğin, bireyin hipoglisemi
yaşayıp yaşamadığına göre.
İnsülin ile kombinasyon
104 haftalık bir klinik çalışmada, metformin ve insülin degludek kullanan tip 2 diyabetli
hastaların %57’si HbA <%7 hedef değerine ulaşmıştır, diğer hastalar 26 haftalık açık etiketli
1c
çalışmaya devam etmiş ve liraglutid ya da tek doz insülin aspart (en büyük öğüne) kollarına
randomize edilmişlerdir. İnsülin degludek + liraglutid kolunda hipoglisemi riskini minimuma
indirmek için insülin dozu %20 azaltılmıştır. Tedaviye liraglutid eklenmesi istatistiksel olarak
daha fazla HbA düşüşü (liraglutid için %-0,73’e karşılık, karşılaştırma için %-0,40) ve kilo
1c
azalması (-3,03’e karşılık, 0,72 kg) ile sonuçlanmıştır. Hipoglisemi atağı oranı (hasta maruziyet
yılı başına) tedaviye eklenen tek doz insülin aspart ile karşılaştırıldığında liraglutid eklenen
hastalarda istatistiksel olarak daha düşük bulunmuştur (1,0’e karşılık 8,15; oran: 0,13; %95
GA: 0,08 - 0,21).
52 haftalık bir klinik çalışmada, 1,8 mg liraglutid ve metformin tedavisi ile glisemik hedeflere
ulaşamayan hastalarda tedaviye insülin detemir eklenmesi HbA ’de %0,54 düşüş ile
1c
sonuçlanmıştır; 1,8 mg liraglutid ve metformin tedavisi alan kontrol grubunda HbA azalması
1c
%0,20’dir. Kilo kaybı devam etmiştir. Minör hipoglisemi atağı oranında küçük bir artış
olmuştur (hasta yılı başına 0,23’e karşı 0,03 olay).
LEADER çalışmasında (bkz. aşağıdaki “Kardiyovasküler değerlendirme” başlıklı alt bölüm)
873 hasta başlangıçta ve takip eden en az 26 hafta boyunca premiks insülin (OAD'li veya
OAD'siz) tedavisi görmüştür. Başlangıçta ortalama HbA , liraglutid ve plasebo için %8,7
1c
olmuştur. 26. haftada HbA 'de tahmini ortalama değişim, sırasıyla liraglutid ve plasebo için
1c
%-1,4 ve % -0,5 iken, tahmini tedavi farklılığı -0,9 [-1,00; -0,70] olmuştur. Premiks
%95CI
insülin ile kombinasyon halinde liraglutidin güvenlilik profili, premiks insülin ile kombinasyon
halinde plasebo için gözlemlenen ile genel olarak benzer durumdadır (bkz. Bölüm 4.8).
Böbrek yetmezliği olan hastalarda kullanımı
Tip 2 diyabeti ve orta derecede böbrek yetmezliği olan hastalarda insülin ve/veya OAD ilaçlara
ek tedavi olarak liraglutid 1,8 mg’ın plasebo karşısında etkililik ve güvenliliğinin
karşılaştırıldığı çift-kör çalışmada, liraglutid 26 hafta sonrasında HbA seviyesini düşürmede
1c
plaseboya göre üstün bulunmuştur (%-1,05’e karşı % -0,38). Liraglutid kullanarak HbA
1c
seviyesi %7’nin altına düşen hasta sayısı, plasebo ile karşılaştırıldığında belirgin olarak
fazladır (%52,8’e karşı %19,5). Her iki grupta da kilo azalması gözlenmiştir: liraglutid ile -2,4
kg’a karşı plasebo ile -1,09. İki tedavi grubunun arasında karşılaştırılabilir bir hipoglisemi atağı
riski bulunmaktadır. Liraglutidin güvenlilik profili, genel olarak liraglutid ile yapılan diğer
çalışmalarla benzerdir.
• HbA azalması sağlanan hastaların oranı
1c
Glimepirid (1,8 mg için% 37,6 ve 1,2 mg için %28,0; karşılaştırma ilacı için % 16,2) alan
hastalarla karşılaştırıldığında sadece 52 hafta liraglutid alan hastalar HbA1c ≤6,5% ulaşmada
istatistiksel açıdan anlamlı olarak daha yüksek oran ile sonuçlanmıştır.
12Metformin, glimepirid, metformin ve rosiglitazon veya SGLT2i ± metformin ile kombine
edilen liraglutid tedavisi, bu ajanları tek başına kullanan hastalarla karşılaştırıldığında 26
haftada istatistiksel açıdan anlamlı olarak daha büyük oranda hastanın HbA ≤%6,5 düzeyine
1c
ulaşması ile sonuçlanmıştır.
• Açlık plazma glukozu
Liraglutid ile tek başına ve bir veya iki oral antidiyabetikle kombinasyon tedavisi açlık plazma
glukozunda 13–43,5 mg/dl (0,72–2,42 mmol/l) azalma ile sonuçlanmıştır. Bu azalma, tedavinin
ilk iki haftası içinde gözlenmiştir.
• Post-prandiyal glukoz
Liraglutid gün boyunca alınan üç öğünde de post-prandiyal glukozu 31–49 mg/dl (1,68–2,71
mmol/l) azaltmaktadır.
• Beta-hücre fonksiyonu
Liraglutid ile yapılan klinik çalışmalar, beta-hücre fonksiyonu için homeostaz model
değerlendirmesi (HOMA-B) ve proinsülin/insülin oranı gibi ölçümlere dayanarak beta-hücre
fonksiyonunun arttığını göstermektedir. Tip 2 diyabetli hasta grubunda (n=29) liraglutid ile 52
haftalık tedavi sonrasında birinci ve ikinci faz insülin sekresyonunun arttığı gösterilmiştir.
• Vücut ağırlığı
Liraglutid ile metformin, metformin ve glimepirid, metformin ve rosiglitazon veya SGLT2i ile
metformin (birlikte veya değil) ile kombinasyon tedavisi, plasebo ile karşılaştırıldığında 0,86
kg ila 2,62 kg aralığında kalıcı kilo azalması ile ilişkilendirilmiştir.
Başlangıçta yüksek beden kitle indeksine (BKİ) sahip hastalarda daha fazla kilo azalması
gözlenmiştir.
• Kardiyovasküler değerlendirme
3651’i liraglutid tedavisi almış 5607 hastayı kapsayan orta ve uzun dönemli faz 2 ve faz 3
çalışmalarda (26 ila 100 hafta süreli) ciddi majör kardiyovasküler olayların (kardiyovasküler
ölüm, miyokard enfarktüsü, inme) post-hoc analizi sonucu, karşılaştırma ajanlarına kıyasla
liraglutid tedavisinin kardiyovasküler riskte bir artışa yol açmadığı tespit edilmiştir (insidans:
0,75 (%95 GA 0,35; 1,63).
Liraglutid’in Diyabetteki Etkisi ve Etkinliği - Kardiyovasküler Sonuçların Değerlendirilmesi:
LEADER çalışması çok merkezli, plasebo kontrollü, çift-kör bir klinik çalışmadır. 9340 hasta,
kardiyovasküler (CV) risk faktörleri ve HbA için standart tedaviye ek olarak liraglutid (4668)
1c
ya da plasebo (4672) koluna randomize edilmiştir. Çalışma sonunda liraglutid ve plaseboya
randomize katılımcıların sırasıyla %99,7 ve %99,6’sı için vital durum veya primer sonuç
bilgisi elde edilmiştir. Gözlem süresi minimum 3,5 yıl ve maksimum 5 yıla kadardır. Çalışma
popülasyonuna ≥65 yaş (n=4329) ve ≥75 yaş (n=836) hastalar ile hafif (n=3907), orta
(n=1934) ve ciddi (n=224) böbrek yetmezliği olan hastalar dahil edilmiştir. Yaş ortalaması 64
olup, ortalama BKİ 32,5 kg/m²’dir. Ortalama diyabet süresi 12,8 yıldır.
Primer sonlanım noktası, randomizasyondan itibaren herhangi bir majör kardiyovasküler
advers olayın ((MACE): CV ölüm, ölümcül olmayan miyokard enfarktüsü veya ölümcül
olmayan inme) ilk meydana geldiği zamana dek geçen süredir. Liraglutid plaseboya kıyasla
13MACE riskini anlamlı derecede önlemiştir (Şekil 1). Tahmin edilen risk oranı 3 MACE
bileşeni için de tutarlı olarak 1’in altındadır.
Liraglutid aynı zamanda genişletilmiş MACE riskini (primer MACE, hastaneye yatırmaya
sebep olan stabil olmayan anjina pektoris, koroner revaskülarizasyon veya kalp yetmezliği
nedeniyle hastaneye yatış) ve diğer sekonder sonlanım noktalarını da anlamlı olarak azaltmıştır
(Şekil 2).
Şekil 1: İlk MACE’ye dek geçen sürenin Kaplan-Meier Analizi-Tam Analiz Seti
14
)%(
ralatsaH
nelüröG
yalO
Plasebo
Victoza
HR: 0,87
95% CI [0,78; 0,97]
p<0.001 eşdeğerlik için
p=0,005 üstünlük için
Randomizasyon zamanı (ay)
Riskli Hastalar
Plasebo 4672 4587 4473 4352 4237 4123 4010 3914 1543 407
Victoza 4668 4593 4496 4400 4280 4172 4072 3982 1562 424
Şekil 2: Görülen Kardiyovasküler Olayların Her Biri İçin Forest Grafiği- Tam Analiz Seti
Risk Oranı (95% Victoza N Placebo N
CI) (%) (%)
4668 4672
Tam Analiz Seti
(100) (100)
0.87 608 694
Primer Sonlanım Noktası – MACE
(0.78-0.97) (13.0) (14.9)
MACE’nin Bileşenleri:
0.78 219 278
Kardiyovasküler Ölüm
(0.66-0.93) (4.7) (6.0)
0.89 159 177
Ölümcül Olmayan İnme
(0.72-1.11) (3.4) (3.8)
0.88 281 317
Ölümcül Olmayan Miyokard İnfarktüsü
(0.75-1.03) (6.0) (6.8)
G enişletilmiş MACE
0.88 948 1062
(0.81-0.96) (20.3) (22.7)
Genişletilmiş MACE’deki Ek Bileşenler:
Stabil Olmayan Anjina Pektoris (Hastaneye 0.98 122 124
Yatış) (0.76-1.26) (2.6) (2.7)
0.91 405 441
Koroner Revaskülarizasyon
(0.80-1.04) (8.7) (9.4)
0.87 218 248
Kalp Yetmezliği (Hastaneye Yatış)
(0.73-1.05) (4.7) (5.3)
Diğer Sekonder Sonlanım Noktaları:
0.85 381 447
Tüm Nedenlere Bağlı Ölüm
(0.74-0.97) (8.2) (9.6)
0.95 162 169
CV Nedenlere Bağlı Olmayan Ölüm
(0.77-1.18) (3.5) (3.6)
CI: Güven Aralığı 0.7 0.8 0.9 1 1.1 1.2
MACE: Majör Advers Kardiyovasküler Olay Victoza Lehine Placebo Lehine
%: Olay geçiren hastaların % oranı
N: Hasta Sayısı
Standart tedaviye eklenen liraglutide karşı plasebo ile, başlangıçtan 36. aya kadar HbA
1c
düzeyinde anlamlı ve kalıcı azalma (%-1,16’ya karşı %-0,77; tahmini tedavi farklılığı [TTF]%-0,40 [-0,45; -0,34]) gözlenmiştir. Başlangıçta insülin tedavisi almayan hastalarda insülin ile
tedavinin yoğunlaştırılması ihtiyacı plaseboya karşı liraglutid ile %48 azalmıştır (HR 0,52
[0,48; 0,57]).
• Kan basıncı ve kalp hızı
Liraglutid, faz 3a çalışmaları boyunca sistolik kan basıncını başlangıca kıyasla ortalama 2,3 ila
6,7 mmHg azaltmış olup, bu azalma aktif karşılaştırma ilacına kıyasla ortalama 1,9 ila 4,5
mmHg olmuştur. Liraglutid ile, LEADER dahil uzun dönem klinik çalışmalarında nabızda,
başlangıçtan itibaren dakikada ortalama 2 ila 3 atım artış gözlenmiştir. LEADER çalışmasında
nabız artışının kardiyovasküler olay riski üzerine uzun dönemde klinik etkisi gözlenmemiştir.
• Mikrovasküler değerlendirme
LEADER çalışmasında mikrovasküler olaylar nefropati ve retinopati sonuçlarını kapsar.
Liraglutide karşı plasebo için ilk mikrovasküler olaya kadar olan zamanın analizinde HR 0,84
[0,73, 0,97] olarak hesaplanmıştır. Liraglutide karşı plasebo için HR, ilk nefropati olay zamanı
için 0,78 [0,67, 0,92] ve ilk retinopati olay zamanı için 1,15 [0,87, 1,52]’dir.
• İmmunojenisite
Protein veya peptid içeren tıbbi ürünlerin potansiyel immunojenik özellikleriyle tutarlı olarak,
hastalar liraglutid tedavisini takiben anti-liraglutid antikorları geliştirebilir. Ortalama olarak,
hastaların %8,6’sı antikor üretmiştir. Antikor oluşumu ile liraglutid etkinliğinin azalması
ilişkilendirilmemiştir.
Pediyatrik popülasyon
Tip 2 diyabetli 10 yaş ve üzeri çocuk ve adölesanlarda metformin ± insulin üzerine eklenen,
plaseboya karşı VİCTOZA® 1,8 mg’ın etkililiğini ve güvenliliğini karşılaştıran çift kör bir
çalışmada, VİCTOZA®, 26 hafta (-1,06, [-1,65, 0,46]) sonrasında HbA1c düşüşünde plasebo
tedavisine göre daha üstündür. HbA1c'deki tedavi farklılığı, ek 26 haftalık açık etiket
uzatımından sonra % 1,3 olmuştur ve bu VİCTOZA® ile sürdürülebilir glisemik kontrolü
doğrulamıştır.
VİCTOZA®’nın etkililik ve güvenlilik profili, VİCTOZA® ile tedavi edilen yetişkin
popülasyonunda gözlemlenen ile karşılaştırılabilir olmuştur. Yeterli glisemik kontrol veya
tolere edilebilirlik baz alındığında çalışma gönüllülerinin % 30'u 0,6 mg dozda kalırken; %
17'si 1,2 mg'lık doza % 53'ü ise 1,8 mg'lık bir doza yükseltilmiştir.
Diğer klinik veriler:
Metformin tedavisi ile yeterli kontrol sağlanamayan hastalarda (ortalama HbA %8,5)
1c
liraglutid (1,2 mg ve 1,8 mg) ile sitagliptin (DPP-4 inhibitörü, 100 mg) etkililik ve
güvenliliğinin karşılaştırıldığı açık etiketli bir çalışmada, liraglutid ile 26 hafta sonunda HbA
1c
düşüşü her iki dozda istatistiksel olarak sitagliptin tedavisine göre üstün bulunmuştur (-%1,24
ve -%1,50’ye karşılık -%0,90, p<0,0001). Liraglutid ile, sitagliptin tedavisi alan hastalara
kıyasla belirgin kilo kaybı olmuştur (-2,9 kg ve -3,4 kg’ye karşılık -1,0 kg, p˂0,0001).
Liraglutid ve sitagliptin ile tedavi edilen hastalar kıyaslandığında liraglutid ile daha fazla
oranda hasta, geçiçi bulantı deneyimlemiştir (liraglutid için %20,8 ve %27,1’e karşılık
sitagliptin için %4,6). Liraglutid tedavisini (1,2 mg ve 1,8 mg) takiben 26 hafta sonra HbA
1c
düzeyindeki düşüş ve sitagliptine kıyasla gözlenen üstünlük, 52 hafta sonrasında da
korunmuştur (-%1,29 ve -%1,51’e karşılık -%0,88, p˂0,0001). 52 hafta sonrasında sitagliptin
tedavisi alan hastalar liraglutide geçirilmiş ve 78. haftada bu hastalarda istatistiksel olarak
15belirgin ek HbA düşüşleri (-%0,24 ve -%0,45, %95 GA: -0,41’den -0,07 ve -0,67’den -
1c
0,23’e) ile sonuçlanmıştır ancak kontrol grubu mevcut değildir.
Metformin ve/veya sülfonilüre tedavisi ile yeterli kontrol sağlanamayan hastalarda (ortalama
HbA % 8,3) günde tek doz 1,8 mg liraglutid ile günde iki doz 10 mcg eksenatidin etkililik ve
1c
güvenliliğinin karşılaştırıldığı açık etiketli çalışmada, liraglutid 26 hafta sonunda eksenatid
tedavisinden HbA düzeyini düşürmede anlamlı olarak üstün bulunmuştur (%–1,12 ve %–
1c
0,79; hesaplanan tedavi farkı: –0,33; %95 GA: –0,47 ila –0,18). Eksenatid ile
karşılaştırıldığında liraglutid ile belirgin derecede daha fazla hastada %7’nin altında HbA
1c
düzeylerine ulaşılmıştır (sırasıyla %54,2 ve %43,4, p=0,0015). İki ilaç da benzer düzeyde
yaklaşık olarak 3 kg kilo kaybı sağlamıştır. 26 haftalık tedavi sonrası hasta tedavilerinin
eksenatidden liraglutide değiştirilmesi 40. haftada HbA düzeyinde ek ve istatistiksel olarak
1c
anlamlı düşüş sağlamıştır (-%0,32 ,%95 GA:-0,41’den 0,24’e) ancak resmi bir kontrol grubu
bulunmamaktadır. 26 hafta boyunca liraglutid kullanan toplam 235 hastada 12 ciddi advers
olay (%5,1) tespit edilirken eksenatid kullanan 232 hastada toplam 6 ciddi advers olay (%2,6)
gözlenmiştir. Yan etkilerin sistem organ sınıfı açısından tutarlı bir eğilimi yoktur.
Metformin tedavisi ile yeterli kontrol sağlanamayan 404 hastada (ortalama HbA % 8,4) 1,8
1c
mg liraglutid ile 20 mcg liksisenatidin etkililik ve güvenliliğinin karşılaştırıldığı açık etiketli
bir çalışmada, 26 hafta sonunda liraglutidin liksisenatid tedavisine kıyasla HbA düzeyini
1c
düşürmede daha üstün olduğu gösterilmiştir (%–1,83 ve %–1,21, p<0,0001). Liksisenatide
kıyasla liraglutid ile anlamlı ölçüde daha fazla hasta hem <%7 (%74,2 ve %45,5, p<0,0001)
hem de ≤%6,5 (%54,6 ve %26,2, p<0,0001) HbA1c hedefine ulaşmıştır. Her iki tedavi kolunda
da kilo kaybı gözlenmiştir (-4,3 kg liraglutid ile ve -3,7 kg liksisenatid ile). Gastrointestinal
advers olaylar liraglutid tedavisi ile daha sık bildirilmiştir (% 43,6 ve %37,1).
5.2. Farmakokinetik özellikler
Emilim:
Subkütan uygulamayı takiben liraglutidin emilimi yavaştır, maksimum konsantrasyona
uygulama sonrası 8-12 saatte ulaşılır. Subkütan tek doz 0,6 mg liraglutid için tahmin edilen
maksimum liraglutid konsantrasyonu 9,4 nmol/l (ortalama vücut ağırlığı yaklaşık 73 kg)’dir.
1,8 mg liraglutid ile ortalama kararlı durum liraglutid konsantrasyonu (EAA ) yaklaşık
τ/24
olarak 34 nmol/l (ortalama vücut ağırlığı yaklaşık 76 kg)’ye ulaşmıştır. Liraglutid maruziyeti
vücut ağırlığının artmasıyla azalır. Liraglutid maruziyet oranı dozla orantılı olarak artmaktadır.
Liraglutid EAA için hastalar arası varyasyon katsayısı tek doz uygulamayı takiben %11’dir.
Subkütan uygulamayı takiben liraglutidin mutlak biyoyararlanımı yaklaşık olarak %55’tir.
Dağılım:
Subkütan uygulama sonrası görünür dağılım hacmi 11-17 l’dir. Liraglutidin intravenöz
uygulaması sonrası ortalama dağılım hacmi 0,07 l/kg’dır. Liraglutid büyük oranda plazma
proteinlerine bağlanmaktadır (>%98).
Biyotransformasyon:
Sağlıklı olgulara tek bir radyoetiketli [3H]-liraglutid dozu uygulamasını takip eden 24 saat
boyunca, plazmadaki majör komponent bozulmamış liraglutid olmuştur. İki minör plazma
metaboliti saptanmıştır (toplam plazma radyoaktivite maruziyetinin ≤%9 ve ≤%5’i). Liraglutid,
major eliminasyon yolu olarak belirlenen spesifik bir organ olmaksızın büyük proteinlere
benzer bir mekanizma ile metabolize olur.
16Eliminasyon:
[3H]-liraglutid dozu uygulamasını takiben, idrar veya dışkıda bozulmamış liraglutide
rastlanmamıştır. Uygulanan radyoaktivitenin sadece küçük bir kısmı liraglutid ile ilişkili
metabolitler olarak idrar veya dışkı ile atılmıştır (sırasıyla %6 ve %5). İdrar ve dışkı
radyoaktivitesi temel olarak ilk 6-8 gün boyunca atılmıştır ve sırasıyla üç minör metabolite
karşılık gelmektedir.
Subkütan uygulanan tek doz liraglutidi takiben ortalama klerens yaklaşık olarak 1,2 l/saat,
eliminasyon yarı ömrü yaklaşık 13 saattir.
Hastalardaki karakteristik özellikler
Yaşlılar:
Sağlıklı olgulardaki farmakokinetik çalışma sonuçları ve hasta popülasyonunun (18 ila 80 yaş)
farmakokinetik veri analizine göre yaş, liraglutidin farmakokinetiği üzerinde klinik
anlamlılıkta etkiye sahip değildir.
Cinsiyet:
Sağlıklı olgulardaki farmakokinetik çalışma ve kadın ve erkek hastaların popülasyon
farmakokinetik veri analizinin sonuçlarına göre cinsiyet, liraglutidin farmakokinetiği üzerinde
klinik anlamlılıkta etkiye sahip değildir.
Etnik köken:
Beyaz, Siyah, Asyalı ve Hispanik gruplardan olguların dahil edildiği popülasyon
farmakokinetik analizinin sonuçlarına göre etnik köken, liraglutidin farmakokinetiği üzerinde
klinik anlamlılıkta etkiye sahip değildir.
Obezite:
Popülasyon farmakokinetik analizi, beden kitle indeksinin (BKİ) liraglutidin farmakokinetiği
üzerinde anlamlı etkisinin olmadığını düşündürmektedir.
Karaciğer yetmezliği:
Bir tek-doz çalışmasında, farklı derecelerde karaciğer yetmezliği olan olgularda liraglutidin
farmakokinetiği değerlendirilmiştir. Sağlıklı bireylerle karşılaştırıldığında hafif-orta derece
karaciğer yetmezliği olan olgularda liraglutid maruziyeti %13-23 oranında azalmıştır.
Ağır karaciğer yetmezliği olan (Child Pugh skoru >9) hastalarda maruziyet anlamlı derecede
daha düşüktür (%44).
Böbrek yetmezliği:
Normal böbrek fonksiyonu olan bireylerle karşılaştırıldığında böbrek yetmezliği olan olgularda
liraglutid maruziyeti düşüktür. Liraglutid maruziyeti, hafif (kreatinin klerensi, CrCl 50-80
ml/dk), orta (CrCl 30-50 ml/dk) ve ağır (CrCl <30 ml/dk) böbrek yetmezliği olan hastalarda ve
diyaliz gerektiren son-dönem böbrek yetmezliği olan hastalarda sırasıyla %33, %14, %27 ve
%26 oranlarında düşüş göstermiştir.
Benzer olarak, 26 haftalık bir klinik çalışmada, tip 2 diyabeti ve orta derecede böbrek
yetmezliği olan hastaların (CrCL 30-59 ml/dk, Bölüm 5.1’e bakınız) liraglutid maruziyetinin,
tip 2 diyabetli ve normal böbrek fonksiyonlu ya da hafif böbrek yetmezliği olan hastaları
kapsayan başka bir klinik çalışma ile kıyaslandığında %26 oranında daha düşük olduğu
görülmüştür.
17Pediyatrik popülasyon
10 yaş ve üzeri tip 2 diyabetli pediyatrik popülasyonun yer aldığı klinik çalışmalardaki
farmakokinetik özellikler değerlendirilmiştir. Adölesanlar ve çocuklardaki liraglutid maruziyeti
yetişkin popülasyonunda gözlenen ile karşılaştırılabilir olmuştur.
5.3. Klinik öncesi güvenlilik verileri
Güvenlilik farmakolojisi, tekrarlayan doz toksisitesi veya genotoksisite üzerine yapılan
konvansiyonel çalışmalardan elde edilen klinik dışı veriler insana özel zararların olmadığını
göstermiştir.
Sıçan ve farelerdeki 2-yıllık karsinojenisite çalışmalarında ölümcül olmayan tiroid C-hücreli
tümörler görülmüştür. Sıçanlarda herhangi bir istenmeyen etkinin gözlenmediği en yüksek
düzey (NOAEL) izlenmemiştir. Bu tümörler 20 ay boyunca tedavi alan maymunlarda
görülmemiştir. Kemirgenlerdeki bu bulgulara, kemirgenlerin özellikle duyarlı olduğu,
genotoksik olmayan, spesifik GLP-1 reseptörünün aracılık ettiği bir mekanizma sebep
olmaktadır. İnsanlar için ilişki muhtemelen düşüktür ancak tamamen dışlanamaz. Tedaviyle
ilişkili başka tümörler bulunmamıştır.
Hayvan çalışmaları doğurganlığa doğrudan zararlı etkiler işaret etmemektedir, ancak en yüksek
dozda erken embriyonik ölümler hafifçe artmıştır. Gebeliğin orta döneminde VİCTOZA®
dozunun alınması maternal kilo ve fetal büyümede azalmayla birlikte benzer etkilerle
sıçanların kaburgalarında ve tavşanlarda iskelet değişikliklerine sebep olmaktadır. Sıçanlar
VİCTOZA®’ya maruz kaldıklarında neonatal büyüme azalmakta ve bu, yüksek doz grubunda
sütten kesme sonrası dönemde de sürmektedir. Yenidoğan büyümesindeki azalmanın, direkt
GLP-1 etkisine bağlı olarak yavrunun süt alımının azalmasından mı, yoksa azalmış kalori
alımından kaynaklanan maternal süt üretiminin azalmasından mı kaynaklandığı
bilinmemektedir.
6. FARMASÖTİK ÖZELLİKLER
6.1. Yardımcı maddelerin listesi
Disodyum fosfat dihidrat
Propilen glikol
Fenol
Hidroklorik asit (pH ayarlaması için)
Sodyum hidroksit (pH ayarlaması için)
Enjeksiyonluk su
6.2. Geçimsizlikler
VİCTOZA®’ya ilave edilen maddeler liraglutidin bozunmasına neden olabilir. Geçimlilik
çalışmaları yapılmamışsa, bu tıbbi ürün diğer tıbbi ürünlerle karıştırılmamalıdır.
6.3. Raf ömrü
30 ay
İlk kullanımdan sonra: 1 ay
186.4. Saklamaya yönelik özel tedbirler
Buzdolabında (2-8°C'de) saklanmalıdır.
Dondurulmamalıdır.
Dondurucu kısmın uzağında saklanmalıdır.
İlk kullanımdan sonra: 30°C’nin altındaki oda sıcaklığında veya buzdolabında (2°C -8°C)
saklanmalıdır. Dondurulmamalıdır.
Işıktan korumak için, kalemin kapağı kapalı tutulmalıdır.
6.5. Ambalajın niteliği ve içeriği
Poliolefin ve poliasetalden oluşan kullanıma hazır çok dozlu, kullanıldıktan sonra atılabilen
kalem içinde bir piston (bromobutil) ve bir lamine kauçuk kapak (bromobutil/poliizopren) ile
kapatılmış bir kartuş (tip 1 cam).
Her bir kalem 30 doz 0,6 mg, 15 doz 1,2 mg veya 10 doz 1,8 mg enjekte edebilen, 3 mL çözelti
içermektedir.
Ambalaj boyutları:
1, 2, 3, 5 veya 10 kullanıma hazır kalem.
Tüm ambalaj boyutları pazarda olmayabilir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü yönetmelikleri’ne uygun olarak imha edilmelidir.
VİCTOZA® berrak ve renksiz, veya renksize yakın görünümde değilse kullanılmamalıdır.
Eğer donmuş ise VİCTOZA® kullanılmamalıdır.
VİCTOZA®, 8 mm uzunluğa ve 32 G inceliğe kadar olan iğnelerle uygulanabilir. Kalem,
NovoFine® veya NovoTwist® tek kullanımlık iğne uçlarıyla kullanılmak üzere dizayn
edilmiştir.
İğne uçları kutunun içinde bulunmamaktadır.
Hastaya her enjeksiyon sonrasında kullanılan enjeksiyon iğnesini “Tıbbi Atıkların Kontrolü
Yönetmeliği” gerekliliklere uygun olarak atması gerektiği ve VİCTOZA® kalemi, ucunda iğne
takılı olmaksızın saklaması gerektiği bildirilmelidir. Bu, kontaminasyon, enfeksiyon ve ilacın
kalemden sızıntı yapmasını önleyecektir. Ayrıca, dozlamanın doğru olmasını da sağlayacaktır.
7. RUHSAT SAHİBİ
Novo Nordisk Sağlık Ürünleri Tic. Ltd. Şti.
Nispetiye Cad. Akmerkez E3 Blok Kat:7
34335 Etiler - İstanbul Türkiye
Tel: 0 212 385 40 40
Faks: 0 212 282 21 20
198. RUHSAT NUMARASI
134/45
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 18/10/2012
Ruhsat yenileme tarihi: 27/02/2019
10. KÜB’ÜN YENİLENME TARİHİ
20