KISA ÜRÜN BİLGİSİ
1. BEŞERİ TIBBİ ÜRÜNÜN ADI
MİGREX® 2.5 mg film kaplı tablet
2. KALİTATİF VE KANTİTATİF BİLEŞİM
Etkin maddeler:
2,5 mg frovatriptana eşdeğer 3,91 mg frovatriptan süksinat monohidrat içerir.
Yardımcı maddeler:
Laktoz anhdrit (sığır sütü kaynaklı) yaklaşık 100 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Bir yüzünde "m", diğer yüzünde "2.5" baskısı olan beyaz, yuvarlak bikonveks film kaplı
tablet.
4. KLİNİK ÖZELLİKLER
4.1 Terapötik endikasyonlar
Auralı veya aurasız migren ataklarının başağrısı fazının akut tedavisinde endikedir.
MİGREX yetişkinlerde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Genel
Frovatriptan, migren ataklarının başlamasından sonra mümkün olduğunca erken alınmalıdır,
fakat ilacın daha sonraki bir aşamada alınması da etkilidir. Frovatriptan profilaktik olarak
kullanılmamalıdır.
Hasta ilk frovatriptan dozuna istenen reaksiyonu vermezse, aynı atak için ikinci bir doz
alınmamalıdır.
Frovatriptan arka arkaya gelen migren ataklarında kullanılabilir.
Yetişkinler (18 ile 65 yaş arası)
Tavsiye edilen frovatriptan dozu 2,5 mg’dır.
1/11İlacın ilk alınmasıyla oluşan rahatlamadan sonra migren tekrarlarsa, iki dozun alımı arasında
iki saatlik bir aralık olması şartıyla, ikinci bir doz alınabilir.
Toplam günlük doz günde 5 mg’ı geçmemelidir.
Uygulama şekli:
Frovatriptan tabletler kırılmadan bütün olarak bir miktar su ile yutulmalıdır.
Besinler biyoyararlanımını etkilemez.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda doz ayarlamasına gerek yoktur (bkz. Bölüm 5.2).
Karaciğer yetmezliği:
Hafif ve orta dereceli karaciğer yetmezliği olan hastalarda doz ayarlamasına gerek yoktur
(bkz. Bölüm 5.2). Frovatriptan, ağır karaciğer yetmezliği olan hastalarda kontrendikedir (bkz.
Bölüm 4.3).
Pediyatrik popülasyon (18 yaş altı)
Çocuklarda ve adelosanlarda frovatriptan kullanımı ile ilgili veri bulunmamaktadır. Bu
yüzden bu yaş grubunda kullanımı tavsiye edilmez.
Geriyatrik popülasyon:
65 yaşın üzerindeki hastalarda frovatriptan verileri sınırlıdır. Bu yüzden bu gruptaki hastaların
ilacı kullanması tavsiye edilmez.
4.3 Kontrendikasyonlar
● Frovatriptan veya yardımcı maddelerin herhangi birine karşı aşırı duyarlılığı olanlar
● Miyokardiyal enfarktüs, iskemik kalp hastalığı, koroner vazospazm (örneğin
Prinzmetal anjina), periferal vasküler hastalıklar geçirmiş olan hastalar (iskemik barsak
hastalığı dahil), iskemik kalp hastalığı belirtileri olan hastalar
● Orta veya şiddetli hipertansiyon vakalarında ya da, kontrol edilmeyen hipertansiyon
vakalarında
● Daha önce serebrovasküler bir kriz (CVA) geçirmiş olan veya geçici iskemik krizler
(TIA) geçirmiş olan hastalar
● Ağır karaciğer yetmezliği (Child-Pugh C)
● Frovatriptanın ergotamin veya ergotamin türevleri (metiserjid dahil olmak üzere) ile
birlikte veya diğer 5-hidroksi triptamin (5-HT ) reseptör agonistleri ile birlikte alımı
1
● Frovatriptan hemiplejik, baziller veya oftalmoplejik migrenin kontrolünde
kontrendikedir.
4.4 Özel kullanım uyarıları ve önlemleri
Frovatriptan, sadece kesin migren teşhisi konmuş ise kullanılmalıdır.
2/11Migren ataklarının diğer tedavilerinde olduğu gibi, önceden migren tanısı konulmamış
hastalardaki başağrılarını tedavi etmeden önce ve atipik semptomları olan migrenlilerde diğer
potansiyel ciddi nörolojik durumları olabileceği ihtimalini ortadan kaldırmak için gerekli
araştırma yapılmalıdır. Migrenlilerin bazı serebrovasküler problemler açısından risk altında
olabilecekleri unutulmamalıdır. (örneğin CVA veya TIA)
Migrenin başağrısı evresinden önceki, aura evresi sırasında alınmasının güvenliği ve etkinliği
gösterilmemiştir.
Diğer 5-HT reseptör agonistlerinde olduğu gibi, sigara tiryakilerine, nikotin ile sigara
1
bırakma tedavisi altında olan nikotin kullanıcılarına, koroner arter hastalıkları (CAD) riskine
sahip olanlara bir kardiyovasküler değerlendirme yapılmaksızın frovatriptan verilmemelidir.
(bkz. Bölüm 4.3). Bu risk faktörlerini taşıyan menapoz sonrası dönemde bulunan kadınlara ve
40 yaşın üzerindeki erkeklere özellikle dikkat edilmelidir. Tüm bunlara karşın kardiyak
değerlendirmeler kardiyak hastalığı olan tüm hastaları tanımlamayabilir ve çok nadir olarak 5-
HT agonistlerinin uygulandığı altta yatan kardiyovasküler hastalığı olmayan kişilerde ciddi
1
kardiyovasküler olaylar meydana gelmiştir.
Frovatriptan göğüs ağrısı, sıkışma gibi şiddetli olabilen ve boğazı da etkileyen geçici
semptomlara neden olabilir (bkz. Bölüm 4.8).
Bu tip belirtilerin iskemik kalp hastalığını düşündürdüğü durumlarda, ilave frovatriptan
dozları alınmamalıdır ve ilave incelemeler yapılmalıdır.
Ergotamin içeren bir ilaç alınmışsa frovatriptanın ancak 24 saat sonra alınması tavsiye edilir.
Yine aynı şekilde frovatriptan alınmışsa ergotamin içeren bir ilacın ancak 24 saat sonra
alınması tavsiye edilir (bkz. Bölüm 4.3 ve Bölüm 4.5).
İlacın çok sık kullanımı durumunda (ürünün yanlış kullanımı anlamına gelen bir kaç gün arka
arkaya tekrarlı dozların alımı), etkin madde vücutta birikim yapabilir ve bu durum ilacın yan
etkilerini de arttırabilir. Bu durum gerçekleşir ya da bundan şüphe edilirse, doktora
danışılmalı ve tedavi kesilmelidir. Düzenli başağrısı ilacı kullanımına rağmen (ya da bu
nedenle), sıklıkla ya da günlük başağrısı olan hastalarda migren dışı başağrısı olasılığı dikkate
alınmalıdır.
Tavsiye edilen frovatriptan dozunu aşmayınız (bkz. Bölüm 4.2).
Triptanların (5-HT agonistler), St John’s Worth (Hypericum perforatum) içeren bitkisel
preparatlarla birlikte kullanımı sırasında istenmeyen etkiler daha sık görülebilir.
Bu ürün laktoz içermektedir. Bu nedenle, nadir kalıtımsal galaktoz intoleransı, total laktaz
yetmezliği ya da glukoz-galaktoz malabsorpsiyon problemi olan hastaların bu ilacı
kullanmamaları gerekir.
Bu ilaç her dozaj biriminde 1 mmol (23 mg)'dan daha az sodyum içerir, yani esasında
"sodyum içermez".
4.5 Diğer tıbbi ürünler ile etkileşimler ve diğer etkileşim şekilleri
Birlikte kullanımı kontrendike olanlar:
3/11Ergotamin ve ergotamin türevleri (metiserjid dahil olmak üzere) ve diğer 5 HT agonistleri
1
Aynı migren krizi için birlikte kullanıldıklarında ilave vazospastik etkileri yüzünden
hipertansiyon ve koroner arter konstrüksiyon riski bulunmaktadır (bkz. Bölüm 4.3).
Etkileri aditif olabilir. Frovatriptan alımından önce ergotamin tipi bir ilaç kullanılmışsa, en
az 24 saat beklenmesi tavsiye edilir. Aynı şekilde tersi söz konusu ise, ergotamin tipi bir ilaç
almadan önce frovatriptan alınmış ise, 24 saat beklenmesi tavsiye edilir. (bkz. Bölüm 4.4).
Birlikte kullanımı tavsiye edilmeyenler:
Monoaminooksidaz (MAO) inhibitörleri
Frovatriptan bir MAO-A substratı değildir, ancak bir serotonin sendromu veya hipertansiyon
açısından taşıdığı potansiyel risk ihmal edilemez (bkz. Bölüm 5.2).
Birlikte kullanımında dikkat gösterilmesi gerekenler:
Seçici serotonin geri alım inhibitörleri (sitalopram, fluoksetin, fluvoksamin, paroksetin,
sertralin)
Diğer triptanlarda olduğu gibi, hipertansiyon, koroner vasküler konstrüksiyon veya serotonin
sendromu açısından potansiyel riski vardır. Bu sendromun önlenmesinde tavsiyeedilen dozaja
tam uyum en önemli faktördür.
Selektif serotonin/norepinefrin geri alım inhibitörleri
Diğer triptanlarda olduğu gibi, serotonin sendromu açısından potansiyel riski vardır.
Metil ergometrin:
Hipertansiyon riski, koroner arter konstrüksiyonu
Fluvoksamin:
Fluvoksamin sitokrom CYP1A2’nin güçlü bir inhibitörüdür ve bu ilacın frovatriptanın kan
düzeylerini %27-49 arttırdığı gözlenmiştir.
Oral kontraseptifler:
Oral kontraseptif kullanmakta olan kadın bireylerde, frovatriptan konsantrasyonları oral
kontraseptif kullanmayan kadınlara göre %30 oranında daha fazladır. Advers etkilerin
profilinde artan bir sıklık rapor edilmemiştir.
Hypericum perforatum /St. John’s Worth (oral yolla):
Diğer triptanlarda olduğu gibi, serotonin sendromunun gerçekleşme riski artabilir.
Özel popülasyonlara ilişkin ek bilgiler
Özel populasyonlara ait etkileşim çalışması bulunmamaktadır.
Pediyatrik popülasyon:
Pediyatrik popülsayona ait etkileşim çalışması bulunmamaktadır.
4.6 Gebelik ve laktasyon
Genel tavsiye:
Gebelik kategorisi: C
4/11Çocuk doğurma potansiyeli bulunan kadınlar/doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımı ile ilgili klinik veri
bulunmamaktadır.
Gebelik dönemi
Hamile kadınlarda frovatriptan kullanımının güvenliği ile ilgili herhangi bir veri yoktur.
Hayvanlarda gerçekleştirilen çalışmalar üreme toksitesi göstermiştir (bkz. Bölüm 5.3).
İnsanlar için taşıdığı potansiyel risk bilinmemektedir. Frovatriptan çok zorunlu olmadıkça
hamilelikte kullanılmamalıdır.
Laktasyon dönemi
Frovatriptan ve/veya onun metabolitleri, sıçanların sütüne geçmektedir. Sütte bulunan
maksimum konsantrasyon, maksimum kan düzeylerinden dört kat fazladır. Frovatriptanın
veya onun metabolitlerinin, insan sütü ile atılıp atılmadığı bilinmemekle beraber, emzirmekte
olan annelere, çok zorunlu olmadıkça frovatriptan kullanımı önerilmemektedir. Kullanımı
zorunlu ise süt vermeye 24 saatlik ara verilmelidir.
Üreme Yeteneği/ Fertilite
Üreme yeteneği ve fertilite üzerine etkisi ile ilgili klinik veri bulunmamaktadır.
4.7 Araç ve makine kullanımı üzerindeki etkiler
İlacın, araç veya makine kullanımı üzerindeki etkileri için yapılmış herhangi bir çalışma
yoktur. Migren veya frovatriptan tedavisi, uyuklamaya neden olabilir. Hastaların, migren
atakları sırasında ve frovatriptan kullanımını takiben araç kullanma gibi kompleks işleri
gerçekleştirme yeteneklerini değerlendirmeleri tavsiye edilir.
4.8 İstenmeyen etkiler
Advers reaksiyonlar, MedDRA sistemine göre ve en sık görülenler en önce belirtilmek üzere
aşağıdaki başlıklar altında sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden
hareketle tahmin edilemiyor)
Frovatriptan, tavsiye edilen 2,5 mg’lık doz ile, 2.700’ün üzerinde hastaya verilmiştir ve en sık
rastlanan yan etkileri (< %10) baş dönmesi, yorgunluk, parestezi, başağrısı ve vasküler
kızarıklıktır. Frovatriptan ile gerçekleştirilen klinik denemelerde rapor edilen istenmeyen
etkiler, genellikle hafif veya orta derecede olup geçicidir. İstenmeyen etkiler olarak rapor
edilen belirtilerden bazıları migren belirtileri ile ilişkili olabilir.
Aşağıda, 2,5 mg frovatriptan tedavisi ile ilişkili olduğu düşünülen ve 4 plasebo kontrollü
denemede plasebo ile gerçekleşenden daha büyük bir sıklıkta görülmüş olan advers
reaksiyonlar gösterilmektedir. Vücut sisteminde azalan görülme sıklığına göre sırasıyla
listelenmiştir.
Kan ve lenf sistemi hastalıkları
Seyrek: Lenfodenopati
5/11Bağışıklık sistemi hastalıkları
Bilinmiyor: aşırı duyarlılık reaksiyonları (kutanöz bozukluklar, anjiyoödem ve anafilaksi
dahil)
Metabolizma ve beslenme hastalıkları
Yaygın olmayan: Dehidrasyon
Seyrek: Hipoglisemi
Psikiyatrik hastalıklar
Yaygın olmayan: Anksiyete, uykusuzluk, konfüzyon, sinirlilik, ajitasyon, depresyon,
depersonalizasyon
Seyrek: Anormal rüya görme, kişilik bozuklukları
Sinir sistemi hastalıkları
Yaygın: Sersemlik, parestezi, başağrısı, uyku hali, his duyarlılığı veya kaybı, hipoestezi,
Yaygın olmayan: Tat alma duyusunda bozukluk, tremor, dikkat eksikliği, uyuklama,
hiperestezi, sedasyon, baş dönmesi, istemsiz kas kasılmaları
Seyrek: Hafıza kaybı, kas kasılması, kas gevşemesi, yavaşlayan refleksler, hareket bozukluğu
Göz hastalıkları
Yaygın: Görme anormallikleri
Yaygın olmayan: Gözde ağrı, gözde iritasyon, fotofobi
Seyrek: Gece körlüğü
Kulak ve iç kulak hastalıkları
Yaygın olmayan: Kulak çınlaması, kulak ağrısı
Seyrek: Kulakta rahatsızlık, kulak hastalığı, kulak kaşıntısı, hiperakuzi
Kardiyak hastalıklar
Yaygın olmayan: Palpitasyonlar, taşikardi
Seyrek: Bradikardi
Bilinmiyor: Miyokard enfarktüsü, koroner arteriospazm
Vasküler hastalık
Yaygın: Yüzde Kızarma
Yaygın olmayan: Periferal soğukluk, hipertansiyon
Solunum, göğüs bozuklukları ve mediastinal hastalıklar
Yaygın: Boğazda sıkışma hissi
Yaygın olmayan: Rinit, sinüzit, boğaz ağrısı
Seyrek: Epistaksis, hıçkırık, hiperventilasyon, solunum bozukluğu, boğazda iritasyon
Gastrointestinal hastalıklar
Yaygın: Bulantı, ağız kuruluğu, dispepsi, karın ağrısı
Yaygın olmayan: İshal, disfaji, flatulans, midede rahatsızlık, abdominal distansiyon
Seyrek: Kabızlık, erüktasyon, gastroözofageal reflü, irritabl barsak sendromu, dudak blisteri,
dudakta ağrı, özefagus spazmı, ağız mukozası kabarması, peptik ülser, tükrük bezi ağrısı,
stomatit, diş ağrısı
6/11Deri ve derialtı doku hastalıkları
Yaygın: Terlemede artış
Yaygın olmayan: Pruritus
Seyrek: Eritem, piloereksiyon, purpura, ürtiker
Kas-iskelet bozuklukları, bağ doku ve kemik hastalıkları
Yaygın olmayan: Kas iskelet sistemi tutulması, kas iskelet sistemi ağrısı, eklem ağrısı, sırt
ağrısı, artralji
Böbrek ve idrar yolu hastalıkları
Yaygın olmayan: Pollakiüri, poliüri
Seyrek: Noktüri, böbrek ağrısı
Üreme sistemi ve meme hastalıkları
Seyrek: Memede hassasiyet
Genel bozukluklar ve uygulama bölgesine ilişkin hastalıklar
Yaygın: Halsizlik, göğüste rahatsızlık
Yaygın olmayan: Göğüs ağrısı, sıcak basması, sıcak intoleransı, ağrı, asteni, susuzluk,
tembellik, enerji artması, keyifsizlik
Seyrek: Yüksek ateş
Araştırmalar
Seyrek: Kanda bilirubin artışı, kan kalsiyum azalması, anormal ürin analizi
Yaralanma ve zehirlenme
Seyrek: Yaralanma
İki açık, uzun vadeli klinik çalışmada gözlenen yan etkiler yukarıda sıralananlardan farklı
değildir.
Kutanöz bozukluklar ve anafilaksiyi içeren sıklığı bilinmeyen hipersensitivite reaksiyonlarına
ait pazarlama sonrası raporlar mevcuttur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr tel: 0 800 314 00 08; faks: 0 312 218 35 99).
4.9 Doz aşımı ve tedavisi
Frovatriptan tabletler ile doz aşımı konusunda sınırlı bilgi bulunmaktadır. Migreni olan
erkek ve kadın hastalara verilen maksimum oral frovatriptan dozu 40 mg’dır (2,5 mg’lık
tavsiye edilen dozun 16 katı) ve sağlıklı erkek bireylere verilen maksimum tek dozaj 100
mg’dır (tavsiye edilen klinik dozajın 40 katı). Her iki durumda da Bölüm 4.8 içinde bahsi
geçen yan etkilerden farklı yan etkiler saptanmamıştır. Ancak, pazarlama sonrası deneyimde
ciddi bir koroner vazospazm olgusu yer almaktadır; migren profilaksisi için trisiklik
7/11antidepresan almakta olan hasta ardışık üç gün önerilen dozun 4 katı dozda frovatriptan
kullanmıştır. Hasta düzelmiştir.
Frovatriptanın bilinen spesifik herhangi bir antidotu bulunmamaktadır. Frovatriptanın
eliminasyon yarı ömrü yaklaşık 26 saattir (bkz. Bölüm 5.2).
Frovatriptanın serum konsantrasyonları üzerinde hemodiyalizin ve peritoneal diyalizin etkisi
bilinmemektedir.
Tedavisi
Frovatriptanın aşırı dozda alınması durumunda, hasta en az 48 saat boyunca gözlem altına
alınmalı ve gerekli olan tüm destekleyici tedaviler uygulanmalıdır.
5 FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Antimigren preperatları, Selektif 5-HT1 reseptör agonistleri
ATC kodu: N02CC07
Frovatriptan, radyoligand çalışmalarda 5-HT ve 5-HT bağlanma yerlerine yüksek afinitesi
1B 1D
olan 5-HT reseptörleri için selektif bir agonisttir ve fonksiyonel biyolojik çalışmalarda 5-HT
1B
ve 5-HT reseptörlerinde güçlü agonist etkiler gösterir. 5-HT reseptörleri için belirgin bir
1D 1B/1D
seçiciliğe sahiptir ve 5-HT , 5-HT , 5-HT , 5-HT , α-adreno reseptörler veya histamin
2 3 4 5
reseptörlerine anlamlı afinite göstermez. Frovatriptanın benzodiazepin bağlanma yerlerine
anlamlı afinitesi yoktur.
Frovatriptanın, migrende ekstraserebral ve intrakraniyal arterler üzerinde selektif bir etkisi
olduğu ve bu şekilde bu damarların aşırı dilatasyonlarını baskıladığı düşünülmektedir. Klinik
olarak ilgili konsantrasyonlarda frovatriptan, izole edilmiş koroner arterler üzerinde hiç bir
etki olmadan veya hafif bir etki ile, izole edilmiş serebral arterlerin konstrüksiyonunu sağlar.
Migren başağrıları ve bunlara eşlik eden belirtiler üzerinde frovatriptan tedavisinin klinik
etkinliği, üç çok merkezli plasebo kontrollü çalışmada incelenmiştir. Yapılan bu çalışmalarda
frovatriptan 2,5 mg, plasebo ile karşılaştırıldığında, başağrısı yanıtında ilk cevap ve doz
sonrası 2. ve 4. saatte üstün bulunmuştur.
Sağlıklı ve yaşlı deneklerde, 2,5 mg frovatriptanın tek bir oral dozunu takiben, bazı
deneklerde sistolik arter basıncında (normal sınırlar içinde kalmakla beraber) geçici
değişiklikler gözlenmiştir.
5.2 Farmakokinetik özellikler
Genel Özellikler:
Emilim:
Tek bir oral 2,5 mg’lık frovatriptan dozunun sağlıklı bireylere verilmesinden sonra, 2. ve 4.
saatte frovatriptanın ortalama maksimum kan konsantrasyonu (C ) erkeklerde 4,2 ng/mL ve
max
8/11kadınlarda 7,0 ng/mL’dir. Eğri altında kalan ortalama alan (AUC) erkekler için 42,9 ng.h/mL
ve kadınlarda 94,0 ng.h/mL’dir.
Oral biyoyararlanım erkeklerde %22 ve kadınlarda %30’dur. Frovatriptanın farmakokinetik
özellikleri, sağlıklı bireylerde ve migren hastalarında benzer özellikler göstermektedir ve bir
migren krizi geçiren migren hastasında görülen farmakokinetik parametreler ile krizler
arasındaki bir migren hastasındaki parametreler arasında, herhangi bir farklılık söz konusu
değildir.
Frovatriptan, klinik çalışmalarda kullanılan dozaj aralığında genel olarak doğrusal bir
farmako-kinetik yapı ortaya koymuştur (1 mg ile 40 mg arasında).
Frovatriptanın biyoyararlanımı üzerinde yiyeceklerin anlamlı bir etkisi yoktur, ancak
yiyeceklerin alımı yaklaşık olarak 1 saatlik bir süre ile t süresini geciktirir.
max
Dağılım:
0,8 mg frovatriptanın intravenöz verilmesini takiben, frovatriptanın kararlı durum hacmi,
erkeklerde 4,2 L/kg ve kadınlarda 3,0 L/kg’dır.
Frovatriptanın serum proteinlerine bağlanma oranı düşüktür (yaklaşık %15). Kararlı durumda
kan hücrelerine geri dönüşümlü bağlanma oranı, erkekler ve kadınlar arasında herhangi bir
farklılık olmayacak şekilde, yaklaşık %60’dır. Denge durumunda “kan: plazma” oranı
yaklaşık “2:1”dir.
Biyotransformasyon:
Radyolojik olarak işaretlenmiş olan 2,5 mg frovatriptan tabletlerinin sağlıklı erkek bireylere
oral yolla verilmesinden sonra, dozajın %32’si idrarda ve %62’si feçeste saptanmıştır. İdrarla
atılan radyolojik olarak işaretlenmiş bileşikler, değişime uğramamış frovatriptan, hidroksi
frovatriptan, N-asetil desmetil frovatriptan, hidroksi N-asetil desmetil frovatriptan ve
desmetil frovatriptan ile birlikte daha az önemli bir kaç diğer metabolitdir. Desmetil
frovatriptanın, ana bileşiğe göre 5- HT reseptörlerine yaklaşık 3 kat daha düşük afinitesi
1
bulunmaktadır. N-asetil desmetil frovatriptanın, 5-HT reseptörlerindeki afinitesi ihmal
1
edilebilecek düzeylerdedir. Diğer metabolitlerin etkinlikleri araştırılmamıştır.
İn vitro çalışmaların sonuçları, CYP1A2’nin, frovatriptan metabolizmasında temel etken olan
sitokrom P450 izoenzimi olduğu konusunda önemli bulgular sağlamıştır. Frovatriptan, in vitro
olarak CYP1A2’yi baskılamaz veya aktive etmez.
Frovatriptan insan monoaminooksidaz enzimlerinin (MAO) veya sitokrom P450
izoenzimlerinin bir inhibitörü değildir ve bu yüzden ilaç-ilaç etkileşimleri açısından düşük bir
potansiyeli bulunmaktadır (bkz. Bölüm 4.5). Frovatriptan bir MAO substratı değildir.
Eliminasyon:
Frovatriptanın eliminasyonu, 2 ila 6 saat arasında etki gösteren bir dağılıma sahip olarak,
bifaziktir. Ortalama sistemik klerens, erkeklerde 216 mL/dakika ve kadınlarda 132
mL/dakikadır. Renal klerens, erkeklerde toplam klerensin %38’ini (82 mL/dakika) ve
kadınlarda toplam klerensin %49’unu (65 mL/dakika) oluşturmaktadır. Terminal eliminasyon
yarı ömrü cinsiyet farkı olmaksızın yaklaşık 26 saattir. İlacın oral alımından 12 saat sonra
emilim ve dağılım aşamaları tamamlanır. Sonrasında ilacın plazma konsantrasyonundaki
azalmayı belirleyen faz eliminasyon fazıdır
Doğrusallık/Doğrusal olmayan durum:
MİGREX doğrusal farmakokinetik sergiler.
9/11Hastalardaki karakteristik özellikler
Cinsiyet
Frovatriptan için AUC ve C değerleri, erkeklerde kadınlara göre (yaklaşık olarak %50)
max
daha düşüktür. Bu kısmen de olsa oral kontraseptiflerin ilaç ile birlikte kullanılmasından
dolayıdır. Klinik kullanımda 2,5 mg dozajın etkinliği veya güvenliğine dayalı olarak,
cinsiyete göre dozaj ayarlamalarının yapılması gerekli değildir (bkz. Bölüm 4.2).
Yaşlılarda
Sağlıklı yaşlı bireylerde (65 ile 77 yaş arası) AUC, genç bireyler (18 ile 37 yaş arası) ile
kıyaslandığında, erkeklerde %73 ve kadınlarda %22 oranında artmıştır. İki popülasyon
arasında t veya t açısından bir farklılık söz konusu değildir (bkz. Bölüm 4.2).
max 1/2
Böbrek yetmezliği
Böbrek yetmezliği olan (kreatinin klerensi 16-73 mL/dakika) erkek ve kadın bireylerde,
frovatriptanın sistemik etkisi, sağlıklı bireyler ile kıyaslandığında anlamlı bir farklılık
göstermemektedir.
Karaciğer yetmezliği
Orta veya hafif düzeyde karaciğer yetmezliği (Child-Pugh derece A ve B) olan, 44 ile 57 yaş
arasındaki erkek ve kadın bireylerde oral yolla verilmesinden sonra, frovatriptanın ortalama
kan konsantrasyonları, sağlıklı genç ve yaşlı bireylerde gözlenen aralıktadır. Ağır karaciğer
yetmezliği olan bireylerde, frovatriptanın farmakokinetik veya klinik etkileri hakkında
herhangi bir veri bulunmamaktadır (bkz. Bölüm 4.3)
5.3 Klinik öncesi güvenlilik verileri
Tek veya tekrarlanan dozlar sonrasında gerçekleştirilen toksisite çalışmaları sırasında,
preklinik etkiler, sadece insanlardaki maksimum seviyeleri aşan düzeylerde gözlenmiştir.
Standart genotoksisite çalışmaları, frovatriptanın klinik olarak ilaç ile ilişkili genotoksik
potansiyeli olduğunu ortaya koymamıştır. Frovatriptan, sıçanlarda fototoksikdir, fakat
tavşanlarda fototoksite sadece maternal toksik dozaj düzeylerinde gözlenmiştir.
Frovatriptan, insanlarda beklendiğinden önemli ölçüde daha yüksek maruz kalma düzeyleri ile
gerçekleştirilen, p53 (+/-) fare çalışmalarında ve kemirgen karsinojenite çalışmalarında,
potansiyel olarak karsinojenik bulunmamıştır.
6 FARMASÖTİK ÖZELLİKLER
6.1 Yardımcı maddelerin listesi
Çekirdek tablet:
Laktoz, anhidrit (sığır sütü kaynaklı)
Mikrokristalin selüloz
Kollaidal silika anhidrit
Sodyum nişasta glikolat (TipA)
Magnezyum stearat
10/11Film kaplama:
Opadry beyaz:
Hipromelloz (E 464)
Titanyum dioksit (E 171)
Laktoz anhidrit
Makrogol 3000
Triasetin
6.2 Geçimsizlikler
Geçerli değildir.
6.3 Raf ömrü
36 ay
6.4 Saklamaya yönelik özel uyarılar
25 ºC altındaki ve oda sıcaklığında ışıktan korunacak şekilde saklayınız.
6.5 Ambalajın niteliği ve içeriği
1, 3, 6 ve 12 film kaplı tablet içeren PVC/PE/ACLAR/Alüminyum blister ambalajlar.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürün ya da atık materyaller, “Tıbbi Atıkların Kontrolü” ve “Ambalaj
Atıklarının Kontrolü” yönetmeliklerine uygun olarak imha edilmelidir.
7 RUHSAT SAHİBİ
Menarini İlaç Sanayi ve Tic. A.Ş.
Maslak Mah. Sümer Sok. No: 4
Maslak Office Building Kat: 7-8
34485 Maslak, Sarıyer/İstanbul
Tel.: (212) 467 11 11
Fax: (212) 467 12 12
8 RUHSAT NUMARASI
2021/254
9 İLK RUHSAT TARİHİ/RUHSAT YENİLEME TARİHİ
İlk ruhsat tarihi: 20.08.2021
Ruhsat yenileme tarihi: 18.04.2016
10 KÜB’ÜN YENİLENME TARİHİ
11/11