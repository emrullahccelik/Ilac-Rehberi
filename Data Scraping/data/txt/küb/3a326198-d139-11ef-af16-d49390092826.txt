KISA ÜRÜN BİLGİSİ
1. BEŞERİ TIBBİ ÜRÜNÜN ADI
MELANDA® 10 mg/g oral damla
2. KALİTATİF VE KANTİTATİF BİLEŞİM
Etkin madde:
1 g oral damla; 8.31 mg memantine eşdeğer 10 mg memantin HCI içerir. MELANDA®’nın 1
damlasında 0,5 mg memantin HCI bulunur.
1 ml oral damla 23 damla içerir.
Yardımcı maddeler:
Sorbitol (E420) Solüsyon, %70 78,00 mg/g
Potasyum sorbat 2,00 mg/g
Yardımcı maddeler için 6.1’e bakınız.
3. FARMASÖTİK FORM
Oral Damla
Renksiz, berrak ve kokusuz çözelti
4. KLİNİK ÖZELLİKLER
4.1 Terapötik endikasyonları
Orta ve şiddetli Alzheimer hastalığı tedavisinde kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Tedavi, Alzheimer demans tanı ve tedavisinde deneyimli bir hekim tarafından başlatılmalı ve
kontrol edilmelidir. Tedaviye sadece, hastanın ilaç almasını düzenli olarak izleyecek bir
bakıcının varlığında başlanmalıdır. Tanı, güncel kılavuzlar doğrultusunda yapılmalıdır.
Yetişkinler:
Doz titrasyonu
Maksimum günlük doz 20 mg'dir. Yan etki riskini azaltmak için, idame dozu ilk üç hafta
boyunca, haftada 5 mg'lik artışlarla şu şekilde yapılmalıdır:
1. hafta (1-7 gün):
Hasta 7 gün boyunca günlük 5 mg (sabahları 10 damla) almalıdır.
2. hafta (8-14 gün):
Hasta 7 gün boyunca günlük 10 mg (günde 2 kez 10 damla) almalıdır.
13. hafta (15-21 gün):
Hasta 7 gün boyunca günlük 15 mg (sabah 20 damla ve öğleden sonra veya akşam 10 damla)
almalıdır.
4. hafta sonrasında:
Hasta günlük 20 mg (günde 2 kez 20 damla) almalıdır.
İdame dozu:
Tavsiye edilen idame dozu günlük 20 mg (40 damla)’dır.
Uygulama şekli:
Ağızdan kullanım içindir. MELANDA® her gün aynı saatte kullanılmalıdır. Oral damla besin
alımından bağımsız olarak (aç ya da tok karna) alınabilir.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği hafif derecede olan hastalarda (kreatinin klerensi 50-80 ml/dak) doz
ayarlaması gerekmez. Böbrek yetmezliği orta derecede olan hastalarda (kreatinin klerensi 30-
49 ml/dak) günlük doz 10 mg olmalıdır. Eğer en az 7 günlük tedavi sonrasında, tedavi iyi
tolere edilmişse, doz standart titrasyon doz şemasına göre günlük 20 mg’a çıkarılabilir.
Şiddetli böbrek yetmezliği olan hastalarda (kreatinin klerensi 5-29 ml/dak) günlük doz 10 mg
olmalıdır.
Karaciğer yetmezliği:
Hafif ya da orta dereceli karaciğer yetmezliği olan hastalarda (Child-Pugh A ve Child Pugh
B) doz ayarlaması gerekmez. Şiddetli karaciğer yetmezliği olan hastalarda memantin
kullanımına ilişkin veri mevcut değildir. Bu hastalarda MELANDA® kullanımı tavsiye
edilmez.
Pediyatrik popülasyon:
MELANDA®’nın 18 yaş altı çocuklarda, güvenilirlik ve etkinliği ile ilgili veri olmaması
sebebiyle kullanılması tavsiye edilmez.
Geriyatrik popülasyon:
Yapılan klinik çalışmalara göre, 65 yaş üstü hastalara önerilen doz, yukarıda belirtildiği gibi,
günde 20 mg'dir (günde 2 kez 20 damla).
4.3 Kontrendikasyonlar
İlacın bileşiminde yer alan aktif maddeye ya da herhangi bir yardımcı maddeye karşı aşırı
duyarlılığı olan hastalarda kontrendikedir.
24.4 Özel kullanım uyarıları ve önlemleri
Epilepsi hastalarında ve konvülsiyon öyküsü bulunan veya epilepsiye eğilimi olan hastalarda
dikkatli olunması tavsiye edilir.
Amantadin, ketamin veya dekstrometorfan gibi NMDA antagonistleri ile birlikte
kullanımından kaçınılmalıdır. Bu bileşikler memantin ile aynı reseptör sistemine etki edip,
advers etkilerin (özellikle merkezi sinir sistemi ile ilişkili olanlar) daha sık ya da daha
kuvvetli görülmesine sebep olabilir (Bkz. Bölüm 4.5 Diğer tıbbi ürünler ile etkileşimler ve
diğer etkileşim şekilleri ).
İdrar pH'sını yükselten faktörler var ise (Bkz. Bölüm 5.2 “Eliminasyon”) hastanın dikkatli
izlenmesi gerekebilir. Bu faktörler diyetteki köklü değişim (örneğin etoburluktan vejetaryen
diyete geçiş gibi) veya alkalizan mide tamponlarının çok miktarda alınmasını içerir. İdrar
pH'ı ayrıca renal tübüler asidoz (RTA) veya Proteus bacteria'nın neden olduğu ciddi üriner
sistem enfeksiyonları ile de yükselebilir.
Birçok klinik çalışmada yakın tarihte geçirilmiş miyokard enfarktüsü, kompanse edilmemiş
konjestif kalp yetmezliği (New York Kalp Cemiyeti (NYHA) endeks III-IV) veya kontrol
altında olmayan hipertansiyonlu hastalar çalışma dışı bırakılmıştır. Sonuç olarak, sınırlı veri
mevcut olduğundan bu durumdaki hastalar yakın gözlem altında bulundurulmalıdır.
MELANDA® sorbitol (E420) içermektedir. Nadir kalıtımsal früktoz intolerans problemi olan
hastaların bu ilacı kullanmamaları gerekir.
4.5 Diğer tıbbi ürünlerle etkileşim ve diğer etkileşim şekilleri
Memantin'in farmakolojik etkileri ve etki mekanizması nedeni ile aşağıdaki etkileşmeler
oluşabilir:
• Memantinin etki şekli sebebiyle; L-dopa, dopaminerjik agonistler ve
antikolinerjiklerin etkileri, memantin gibi NMDA antagonistleri ile birlikte kullanıldığında
artabilir. Barbitüratların ve nöroleptiklerin etkilerini azaltabilir. Memantinin antispazmodik
ajanlar, dantrolen veya baklofen ile birlikte kullanımı; etkilerini değiştirebilir ve doz
ayarlaması gerektirebilir.
• Farmakotoksik psikoz riski nedeni ile memantinin amantadin ile birlikte kullanımından
kaçınılmalıdır. Her iki madde de NMDA-antagonistidir. Aynı yaklaşım ketamin ve
dekstrometorfan için de geçerli olabilir (Bkz. Bölüm 4.4 Özel kullanım uyarıları ve
önlemleri). Memantin ve fenitoin'in kombine kullanımına ilişkin ve risk ihtimali ile ilgili
yayınlanmış bir tane vaka raporu bulunmaktadır.
• Amantadin ile aynı renal katyonik nakil sistemini kullanan simetidin, ranitidin,
prokainamid, kinidin, kinin ve nikotin de muhtemel olarak memantin ile etkileşip, plazma
düzeyinde artış riski oluşturabilir.
• Memantin, hidroklorotiyazid (HCT) veya HCT'li herhangi bir kombinasyon ile birlikte
kullanılırsa, HCT serum seviyesinde azalma muhtemeldir.
• Pazarlama sonrası deneyimlerde; varfarin ile birlikte kullanılan hastalarda, izole
vakalardaki uluslararası normalleştirme oranı (İNO) artışı bildirilmiştir. Nedensel ilişki
belirlenmiş olmamasına rağmen, oral antikoagülanlar ile birlikte kullanılan hastalarda
protrombin zamanı ve İNO’nun yakın gözetim altında tutulması tavsiye edilir.
3Genç sağlıklı deneklerde yapılan tekli doz farmakokinetik (FK) çalışmalarında,
gliburid/metformin ya da donepezil ile memantinin aktif madde- aktif madde etkileşimi
görülmemiştir.
Genç sağlıklı gönüllülerde yapılan klinik çalışmalarda, memantinin galantamin
farmakokinetiği üzerine herhangi bir etkisi görülmemiştir.
Memantin; CYP 1A2, 2A6, 2C9, 2D6, 2E1, 3A, flavin içeren monooksijenaz, epoksit
hidrolaz veya sülfasyonunu in vitro olarak inhibe etmemiştir.
Özel popülasyonlara ilişkin ek bilgiler
Özel popülasyonlara ait bir etkileşim çalışması yapılmamıştır.
Pediyatrik popülasyon
Pediyatrik papülasyona ait bir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi B'dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Memantin için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, insanlarda kullanılan düzeylere eşit veya az daha
yüksek düzeyde uygulamaların rahim içi büyümede azalma potansiyeline işaret etmektedir.
İnsanlardaki potansiyel riski bilinmemektedir.
Çocuk doğurma potansiyeli olan kadınlar uygun doğum kontrolü uygulamalıdır.
Gebelik dönemi
MELANDA® gerekli olmadıkça gebelik döneminde kullanılmamalıdır.
Laktasyon dönemi
Memantinin insan sütüne geçişine ilişkin bilgi yoktur. Ancak, maddenin lipofilitesi nedeni ile
bunun olması muhtemeldir. Emzirmenin durdurulup durdurulmayacağına ya da MELANDA®
tedavisinin durdurulup durdurulmayacağına ilişkin karar verilirken, emzirmenin çocuk
açısından faydası ve MELANDA® tedavisinin emziren anne açısından faydası dikkate
alınmalıdır.
Üreme yeteneği / Fertilite
Memantin’in üreme üzerine herhangi bir yan etkisi bildirilmemiştir. Sıçanlarda insanlardaki
maruz kalma limitlerine eşit ya da biraz daha fazla olan maruz kalma limitlerinde fetal
büyümede azalma bildirilmiştir.
44.7 Araç ve makine kullanma yeteneği üzerindeki etkiler
Orta ve şiddetli Alzheimer hastalığı genellikle araba kullanma performansının veya makine
kullanma yeteneğinin azalmasına neden olabilir. Ayakta tedavi gören hastaların, araba veya
makine kullanırken dikkatli olmaları konusunda uyarılmaları gerekmektedir.
4.8. İstenmeyen etkiler
Hafif, orta ve şiddetli demans hastalığında yapılan ve memantin ile tedavi edilen 1784 ve
plasebo ile tedavi edilen 1595 hastayı kapsayan klinik çalışmalarda memantin ile görülen
advers etkilerin toplam insidans oranı plasebo ile görülenlerden farklılık göstermemiştir;
advers etkiler genellikle hafif ve orta şiddettedir. Memantin grubunda plasebo grubundan
daha yüksek insidans ile en sık oluşan yan etkiler: sersemlik hali (sırasıyla %6,3 - %5,6), baş
ağrısı (%5,2 - %3,9), konstipasyon (%4,6 - %2,6), somnolans (%3,4 - %2,2), hipertansiyon
(%4,1 -%2,8)
Aşağıdaki tabloda listelenen advers ilaç reaksiyonları memantinin klinik çalışmalarından ve
pazara girişinden itibaren toplanmıştır.
Advers etkiler sistem-organ sınıfına göre: Çok yaygın (≥1/10); yaygın (≥1/100,<1/10);
yaygın olmayan ( ≥ 1/1000, <1/100); seyrek (≥1/10000, <1/1000); çok seyrek (<1/10000),
bilinmiyor (eldeki verilerden hareketle tahmin edilemiyor).
Enfeksiyonlar ve enfestasyonlar Yaygın olmayan Mantar enfeksiyonları
Psikiyatrik bozukluklar Yaygın Somnolans
Yaygın olmayan Konfüzyon
Yaygın olmayan Halüsinasyon1
Bilinmiyor Psikotik Reaksiyonlar2
Sinir sistemi bozuklukları Yaygın Sersemlik
Yaygın olmayan Yürüyüş anormalliği
Çok seyrek Nöbetler
Kardiyak bozukluklar Yaygın olmayan Kalp yetmezliği
Vasküler bozukluklar Yaygın Hipertansiyon
Yaygın olmayan Derin ven trombozu,
Gastrointestinal bozukluklar Yaygın Konstipasyon
Yaygın olmayan Kusma
Bilinmiyor Pankreatit2
Genel bozukluklar ve uygulama Yaygın Baş ağrısı
bölgesine ilişkin hastalıklar
Yaygın olmayan Yorgunluk
1 Halüsinasyonlar çoğunlukla şiddetli Alzheimer hastalarında gözlemlenmiştir.
2 İzole vakalar pazarlama sonrası gözlemler bildirilmiştir.
5Depresyon, intihar düşüncesi ve intihar Alzheimer hastalığına bağlı olarak gelişir. Pazarlama
sonrasında memantin ile tedavi olan hastalarda bu olaylar gözlemlenmiştir.
4.9 Doz aşımı ve tedavisi
Pazarlama sonrası gözlemlerde ve klinik çalışmalarda sınırlı sayıda doz aşımı
gözlemlenmiştir.
Semptomlar: Birbirlerine göre yüksek doz aşımı vakalarında (sırasıyla, 3 gün boyunca 200
mg ve 105 mg/gün) ya sadece yorgunluk, halsizlik ve/veya diyare semptomları gelişmiş ya da
herhangi bir semptom gelişmemiştir. 140 mg’ın altındaki ya da bilinmeyen dozlarlardaki doz
aşımı vakalarında hastalarda sinir sistemi semptomları (konfüzyon, uyuşukluk, somnolans,
vertigo, ajitasyon, sinirlilik, halüsinasyon, yürüyüş bozukluğu) ve/veya gastrointestinal
kaynaklı semptomlar (kusma ve diyare) ortaya çıkmıştır.
En aşırı doz aşımı vakasında, toplam 2000 mg memantini oral olarak alan hastanın merkezi
sinir sistemi etkilenmiş (10 gün koma, sonra diplopi ve ajitasyon) bununla beraber hayatta
kalmıştır. Hasta semptomatik tedavi ve plazmaferez almıştır. Hasta kalıcı sekeller dışında
iyileştirilmiştir.
Fazla doz aşımı vakalarından bir diğerinde de, 400 mg memantini oral yoldan alan hasta
hayatta kalmıştır ve iyileştirilmiştir. Bu hastada ilacın santral sinir sistemi üzerine
semptomları olan huzursuzluk, psikoz, halüsinasyon görme, kasılma hali, somnolans,
baygınlık ve bilinç kaybı görülmüştür.
Tedavi: Doz aşımı vakalarında tedavi semptomatik olmalıdır. Doz aşımı ya da intoksikasyon
için özel bir antidot yoktur. Aktif maddeyi uzaklaştırmak için standart klinik prosedürler
örneğin gastrik lavaj, aktif kömür (potansiyel entero-hepatik sirkülasyonun durdurulması),
idrarın asitleştirilmesi, zorlu diürez uygulanmalıdır.
Genel merkezi sinir sisteminin (MSS) aşırı uyarılma belirtileri ve semptomlarında dikkatli
semptomatik klinik tedaviler düşünülmelidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Anti demans ilaçları
ATC kodu: N06DX01
Özellikle N-metil-D-aspartat (NMDA) reseptörlerindeki glutamaterjik nörotransmisyon
fonksiyon bozukluğunun, nörodejeneratif demanslarda semptomların belirmesi ve de
hastalığın ilerlemesine katkıda bulunduğuna dair gittikçe artan kanıtlar mevcuttur.
Memantin; voltaja bağlı, orta afiniteli ve kompetitif olmayan NMDA reseptör antagonistidir.
Patolojik olarak yükselmiş glutamat seviyelerinin nöron işlev kaybına yol açabilen etkilerini
düzenler.
Klinik çalışmalar: Orta ile şiddetli Alzheimer hastalığı (mini mental durum incelemesi
(MMSE) başlangıçtaki toplam skor 3-14) olan hasta popülasyonlarında asıl monoterapi
çalışmaları, ayakta tedavi gören toplam 252 hasta üzerinde yapılmıştır. Çalışma, 6. ayda
plaseboya kıyasla memantin tedavisinin olumlu etkilerini ortaya koymuştur: (gözlenen
6vakaların analizinde klinisyenin görüşmeye dayalı değişim izlenimi (CIBIC-plus): p= 0,025;
Alzheimer hastalığı ortak çalışma- gündelik yaşam etkinlikleri (ADCS-ADL sev): p=0,003;
Şiddetli bozukluk bataryası (SIB): p=0,002)
Hafif ile orta dereceli Alzheimer hastalığının (MMSE ana çizgideki toplam skoru 10-22)
tedavisinde memantinin asıl monoterapi çalışmaları toplam 403 hasta üzerinde yapılmıştır.
Birincil bitiş noktasındaki sonuçlarda memantin ile tedavi edilen hasta grubu plaseboya göre
istatistiksel olarak anlamlı bir iyileşme göstermiştir: 24. haftadaki (LOCF: son gözlemin
ileriye taşınması) Alzheimer hastalığının değerlendirme skalası (ADAS-cog) (p=0,003) ve
CIBIC-plus (p=0,004). Hafif ile orta şiddetli Alzheimer hastalığındaki diğer bir monoterapi
çalışmasında toplam 470 hasta (MMSE ana çizgideki toplam skor 11-23) randomize
seçilmiştir. 24. haftadaki birincil etkinlik bitiş noktasında, olması beklenen tanımlanan
birincil analiz için istatistiki anlamlılığa ulaşılamamıştır.
Orta ile şiddetli Alzheimer hastalığı olan (MMSE toplam skor < 20) hastalarda yapılan, Faz
III, plasebo kontrollü, 6 aylık altı çalışmanın (monoterapi çalışmaları ve asetilkolinesteraz
inhibitörlerinin kararlı dozları ile hastalarda yapılan çalışmalar da dahil olmak üzere) meta-
analizi; kavramsal, global ve fonksiyonel alanlar için memantin tedavi desteğinin istatistiksel
açıdan önemli etkisi olduğunu gösterir. Hastalarda her üç alanda da eşzamanlı kötüleşme
görüldüğünde, plasebo uygulanan hastalarda memantin uygulanan hastalara oranla yaklaşık
iki katına yakın (%21-%11, p<0,0001) bir kötüleşme olduğunu gösteren sonuçlar,
kötüleşmenin önlenmesinde memantinin istatistiksel açıdan anlamlı bir etkisi olduğunu
ortaya koymaktadır.
5.2 Farmakokinetik özellikler
Emilim:
Memantin yaklaşık %100'lük mutlak biyoyararlanıma sahiptir. t değeri 3-8 saattir.
max
Memantin emilimi gıda alımından etkilenmez.
Dağılım:
Günlük olarak alınan 20 mg dozlar, 70-150 ng/ml (0.5-1 μmol) arasında kişiden kişiye büyük
değişim gösteren sabit durum plazma konsantrasyonları ile sonlanmıştır. 5-30 mg'lık günlük
dozlar alındığında, ortalama beyin omurilik sıvısı (BOS)/serum oranı 0.52 olarak
hesaplanmıştır. Dağılım hacmi yaklaşık 10 L/kg'dır. Memantin'in %45'i plazma proteinlerine
bağlanır.
Biyotransformasyon:
İnsanlarda dolaşımdaki memantinle ilişkili maddelerin %80'i ana bileşik biçimindedir.
İnsanlardaki ana metabolitler N-3,5-dimetil-gludantan, 4- ve 6-hidroksi-memantin izomerik
karışımı ve l-nitrozo-3,5-dimetil-adamantandır. Bu metabolitlerin hiçbirinin NMDA-
antagonisti aktivitesi yoktur. Sitokrom P450 enzimlerinin katalizlediği metabolizma in vitro
olarak tespit edilmemiştir.
Oral yoldan alınan 14C-memantin ile ilgili yapılan bir çalışmada, %99'dan fazlası renal
yoldan olmak üzere ortalama %84'luk doz 20 gün içinde geri kazanılmıştır.
7Eliminasyon:
Memantin’in terminal yarı ömrü t 60-100 saattir. Monoeksponansiyel biçimde elimine
1/2
olur. Normal böbrek fonksiyonuna sahip gönüllülerde, toplam klerens (Cl ) 170 ml/dak/1,73
tot
m2'dir ve toplam renal klerensin bir kısmı tübüler sekresyon ile sağlanır.
Renal klirens, muhtemelen katyonik taşıyıcı proteinler vasıtasıyla, tübüler reabsorbsiyonu da
içerir. Memantin'in renal eliminasyon hızı alkali idrar koşullarında 7-9 faktör azalabilir (Bkz.
Bölüm 4.4 Özel kullanım uyarıları ve önlemleri). İdrar alkalizasyonu, diyetteki köklü
degişim örneğin etoburluktan vejetaryen diyete geçiş gibi veya alkalizan mide tamponlarının
çok miktarda alınması sonucu oluşabilir.
Doğrusallık:
Gönüllülerde yapılan çalışmalarda, 10-40 mg'lık dozlarda lineer farmakokinetik gösterdiği
saptanmıştır.
Farmokinetik / farmodinamik ilişki:
Günde 20 mg memantin dozunda, beyin omurilik sıvısı (BOS) seviyeleri memantinin frontal
kortekste 0.5 μmol olan k değerini (k = inhibisyonu sabiti) karşılamaktadır.
i i
5.3 Klinik öncesi güvenlilik verileri
Sıçanlarda kısa dönem çalışmalarda, diğer NMDA-antagonistleri gibi memantin de çok
yüksek serum pik konsantrasyonlarına sebep olan yüksek doz alımlarında nöronal
vakuolizasyon ve nekroza neden olmaktadır. Vakuolizasyon ve nekrozun neden olduğu ataksi
ve diğer preklinik belirtiler ortaya çıkmaktadır. Kemirgenlerde ve kemirgen olmayanlardaki
uzun dönem çalışmalarda etki gözlenmemiş olduğundan bu bulguların klinik ilişkisi
bilinmemektedir.
Kemirgenlerde ve köpeklerde tekrarlı doz toksisite çalışmalarında oküler değişiklikler
tutarsız şekilde görülmüştür, ama maymunlarda görülmemiştir. Klinik çalışmalardaki
memantin ile yapılan özel oftalmaskopik incelemeler hiçbir oküler değişiklik göstermemiştir.
Kemirgenlerde memantinin lizozomlardaki birikimine bağlı olarak pulmoner
makrofajlarındaki fosfolipidozis gözlemlenmiştir. Bu etki katyonik amfifilik özellikli diğer
aktif maddelerden bilinir. Bu birikim ile akciğerlerde görülen vakuolizasyon arasında
muhtemel bir bağlantı vardır. Bu etki yalnızca yüksek dozlarda kemirgenlerde görülmüştür.
Klinik olarak ise bulgular bilinmemektedir.
Standart çalışmalarda, memantin alınımını takiben herhangi bir genotoksisite
gözlemlenmemiştir. Fare ve sıçanlarda hayat boyu uzun süreli çalışmalarda karsinojenite
belirtisine rastlanmamıştır. Memantin sıçanlarda ve tavşanlarda teratojenik etkiye neden
olmamaktadır. Memantin’in üreme üzerine herhangi bir yan etkisi bildirilmemiştir.
Sıçanlarda insanlardaki uygulama limitlerine eşit ya da biraz daha fazla olan uygulama
limitlerinde fetal büyümede azalma bildirilmiştir.
86. FARMASÖTİK ÖZELLİKLER
6.1 Yardımcı Maddelerin Listesi
Sorbitol (E420) Solüsyon, %70
Potasyum sorbat
Saf su
6.2 Geçimsizlikler
Uygulanabilir değildir.
6.3 Raf ömrü
24 ay
6.4 Saklamaya yönelik özel tedbirler
25 ºC’nin altındaki oda sıcaklığında saklayınız.
Şişe açıldıktan sonra 3 ay içerisinde tüketilmelidir.
6.5 Ambalajın niteliği ve içeriği
Kutuda, 100 g damlalıklı amber renkli cam şişelerde
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Ali Raif İlaç San. A.Ş.
İkitelli Organize Sanayi Bölgesi
Haseyad II.Kısım No:228
34306 İkitelli/İstanbul
8. RUHSAT NUMARASI
222/40
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 18.12.2009
Ruhsat yenileme tarihi: -
10. KÜB’ÜN YENİLENME TARİHİ
-
9