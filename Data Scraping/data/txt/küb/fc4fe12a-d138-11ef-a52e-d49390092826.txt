KISA ÜRÜN BİLGİSİ
1. BEŞERİ TIBBİ ÜRÜNÜN ADI
LEFOSİN 500 mg Film Kaplı Tablet
2. KALİTATİF VE KANTİTATİF BİLEŞİM
Etkin madde:
Levofloksasin Hemihidrat 512.460 mg
(500 mg levofloksasine eşdeğer)
Yardımcı maddeler:
FD&C Sarısı #6 Alüminyum Lak 0.038 mg
Diğer yardımcı maddeler için 6.1’e bakınız.
3. FARMASÖTİK FORM
Film Kaplı Tablet
Açık turuncu renkli, bikonveks, kenarları düz, oblong, bir yüzü düz, diğer yüzü ortadan
çentikli film kaplı tabletler. Çentiğin amacı tableti eşit yarımlara bölmek içindir. Tablet eşit
yarımlara bölünebilir.
4. KLİNİK ÖZELLİKLER
4.1. Terapötik endikasyonlar
LEFOSİN, duyarlı mikroorganizmaların etken olduğu aşağıda belirtilen erişkinlerdeki
enfeksiyonların tedavisinde endikedir.
• Hastane kaynaklı (nozokomiyal) pnömoni: Metisiline duyarlı Staphylococcus aureus,
Pseudomonas aeruginosa, Serratia marcescens, Escherichia coli, Klebsiella pneumoniae,
Haemophilus influenzae, veya Streptococcus pneumoniae’nın etken olduğu hastane
kaynaklı pnömoni;
• Toplum kökenli pnömoni:7-14 günlük Tedavi Rejimi
Metisiline duyarlı Staphylococcus aureus, Streptococcus pneumoniae (çoklu-ilaç-dirençli
kökenler dahil), Haemophilus influenzae, Haemophilus parainfluenzae, Moraxella
catarrhalis, Klebsiella pneumoniae, Legionella pneumophila, Chlamydia pneumoniae ve
Mycoplasma pneumoniae kökenlerinin etken olduğu infeksiyonlarda.
1 / 15• Toplum kökenli pnömoni:5- günlük Tedavi Rejimi
Streptococcus pneumoniae (çoklu-ilaç-dirençli kökenler hariç), Haemophilus influenzae,
Haemophilus parainfluenzae, Mycoplasma pneumoniae, Chlamydia pneumoniae kökenlerinin
etken olduğu infeksiyonlarda.
• Akut bakteriyel sinüzit:5-gün ve 10-14 gün Tedavi Rejimi
Streptococcus pneumoniae, Haemophilus influenzae veya Moraxella catarrhalis kökenlerinin
etken olduğu infeksiyonlarda.
• Kronik bronşitin akut alevlenmesi: Metisiline-duyarlı Staphylococcus aureus, Streptococcus
pneumoniae, Haemophilus influenzae, Haemophilus parainfluenzae veya Moraxella
catarrhalis kökenlerinin etken olduğu infeksiyonlarda.
• Komplikasyon yapmış deri ve yumuşak doku enfeksiyonları: Metisiline duyarlı
Staphylococcus aureus, Enterococcus faecalis, Streptococcus pyogenes veya Proteus
mirabilis kökenlerinin etken olduğu infeksiyonlarda
• Komplikasyon yapmamış deri ve yumuşak doku enfeksiyonları: Metisiline duyarlı
Staphylococcus aureus, veya Streptococcus pyogenes kökenlerinin etken olduğu
infeksiyonlarda
• Kronik bakteriyel prostatit: Escherichia coli, Enterococcus faecalis veya metisilin-
duyarlı Staphylococcus epidermidis’in etken olduğu kronik bakteriyel prostatit
• Komplikasyon yapmış üriner sistem enfeksiyonları: 5-gün Tedavi
Escherichia coli, Klebsiella pneumoniae, veya Proteus mirabilis kökenlerinin etken olduğu
infeksiyonlarda.
• Komplikasyon yapmış üriner sistem enfeksiyonları: 10-gün Tedavi Rejimi
Enterococcus faecalis Enterobacter cloacae, Escherichia coli, Klebsiella pneumoniae,
Proteus mirabilis, veya Pseudomonas aeruginosa kökenlerinin etken olduğu hafif-orta
infeksiyonlarda.
• Komplikasyon yapmamış üriner sistem enfeksiyonları:
Escherichia coli, Klebsiella pneumoniae, Proteus mirabilis, veya Staphylococcus
saprophyticus kökenlerinin etken olduğu hafif-orta infeksiyonlarda.
• Akut Pyelonefrit: 5 veya10-gün Tedavi Rejimi:
Eşlik eden bakteriyemi dahil Escherichia coli kökenli infeksiyonlarda.
İnhale Şarbon(Maruz-Kalma Sonrası):
2 / 15Bacillus anthracis ile kontamine havaya maruz kalmayı takiben hastalık sıklığını ya da
ilerlemesini azaltmak için inhale şarbon tedavisinde (Maruz-Kalma Sonrası). Yetişkinlerde
28 günü geçen sürede LEFOSİN’in güvenilirliğini gösteren çalışma yapılmamıştır.
4.2. Pozoloji ve uygulama şekli
Pozoloji/Uygulama sıklığı ve süresi :
LEFOSİN günde tek doz olarak önerilmektedir. Dozaj, enfeksiyonun tipine, şiddetine ve etken
patojenin duyarlılığına bağlı olarak ayarlanır.
Tedavi süresi hastalığın gidişine bağlı olarak değişir. Genel olarak tüm antibiyotik
tedavilerinde olduğu gibi LEFOSİN tedavisi de hastanın afebril olmasından veya bakteriyel
eradikasyonun sağlanmasından sonra 48 - 72 saat daha sürdürülmelidir.
LEFOSİN 'nin aşağıda belirtilen dozlarda uygulanması önerilir:
Böbrek fonksiyonları normal (kreatinin klerensi > 50 ml/dakika) olan hastalarda dozaj:
Endikasyon Günlük dozaj Tedavi süresi
(enfeksiyonun şiddetine göre)
Akut bakteriyel sinüzit Günde tek doz 500 mg 10-14 gün
Günde tek doz 750 mg 5 gün
Kronik bronşitin akut alevlenmesi Günde tek doz 500 mg 7 gün
Toplum kökenli pnömoni Günde tek doz 500 mg 7-14 gün
Günde tek doz 750 mg 5 gün
Nozokomial pnömoni Günde tek doz 750 mg 7-14 gün
Akut Piyelonefrit dahil, Günde tek doz 250 mg 10 gün
komplikasyon yapmış üriner sistem Günde tek doz 750 mg 5 gün
enfeksiyonları
Komplikasyon yapmamış üriner
sistem enfeksiyonları Günde tek doz 250 mg 3 gün
Kronik bakteriyel prostatit Günde tek doz 500 mg 28 gün
Komplikasyon yapmamış deri ve Günde tek doz 500 mg 7-10 gün
yumuşak doku enfeksiyonları
Komplikasyon yapmış deri ve Günde tek doz 750 mg 7-14 gün
yumuşak doku enfeksiyonları
İnhale Şarbon (Maruz kalma Günde tek doz 500 mg 60 gün
sonrası), yetişkinlerde
3 / 15Uygulama şekli:
LEFOSİN çiğnenmeden, yeterli miktarda sıvı ile alınmalıdır. Doz ayarlaması için,
gereğinde tabletler bölünebilir. Tabletler yemek sırasında veya yemek aralarında alınabilir.
LEFOSİN’in emiliminin azalmasını önlemek için, demir tuzları, antasidler ve sukralfat
uygulamasından 2 saat önce alınmalıdır (İLAÇ ETKİLEŞİMLERİ bölümüne bakınız).
Ağız yolu ile alınır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliği (kreatinin klerensi < 50 ml/dakika) olan hastalarda dozaj (İnfeksiyonun
şiddetine göre)
250mg / 24 saat 500mg / 24 saat 500mg / 12 saat
Kreatinin klerensi ilk doz 250mg ilk doz 500mg ilk doz 500mg
50 - 20ml/dakika sonra: 125mg/24 saat sonra: 250mg/24 saat sonra: 250mg/12 saat
19 - 10 ml / dakika sonra: 125mg/48 saat sonra: 125mg/24 saat sonra: 125mg/12 saat
< 10ml / dakika sonra: 125mg/48 saat sonra: 125mg/24 saat sonra: 125mg/24 saat
(hemodiyaliz ve
sürekli ambulatuvar
peritoneal diyaliz ile
birlikte)*
*Hemodiyalizi takiben veya sürekli ambulatuvar peritoneal diyalizde ek bir doza gerek
yoktur.
LEFOSİN karaciğerde çok düşük miktarlarda metabolize olur ve esas olarak böbrekler yoluyla
vücuttan atılır. Bu nedenle, karaciğer yetmezliğinde dozaj ayarlamasına gerek yoktur.
Pediyatrik popülasyon:
LEFOSİN pediyatrik hastalarda ve 18 yaşın altındaki çocuklarda kullanılmamalıdır.
Geriyatrik popülasyon:
Yaşlı hastalarda böbrek fonksiyonları yeterli düzeyde ise dozaj ayarlamasına gerek yoktur.
4.3. Kontrendikasyonlar
LEFOSİN’in bileşiminde bulunan maddelerden herhangi birine veya kinolon grubu bir diğer
antibakteriyel ilaca karşı aşırı duyarlılığı olduğu bilinen hastalarda kontrendikedir.
4 / 154.4. Özel kullanım uyarıları ve önlemleri
LEFOSİN pediyatrik hastalarda ve 18 yaşın altındaki çocuklarda, hamile kadınlarda ve
emziren annelerde güvenilirliği ve etkinliği kanıtlanmamıştır.
İmmatür sıçanlarda ve köpeklerde LEFOSİN’in oral ve intravenöz uygulamaları
osteokondrozis insidansını arttırmıştır. Diğer fluorokinolonlar da yük taşıyan eklemlerde
benzer erozyonlar ve değişik immatür hayvan türlerinde artropatinin diğer işaretlerini
oluşturmuşlardır.
LEFOSİN’i de içeren kinolon alan hastalarda konvülziyonlar ve toksik psikoz bildirilmiştir.
Kinolonlar intrakaniyal basınç artışına ve SSS stimülasyonuna (tremor, huzursuzluk,
anksiyete, konfüzyon, halüsinasyon, paranoya, depresyon, kabus görme, uykusuzluk ve
nadiren de intihar düşünce ve girişimleri gibi) neden olabilirler.
Diğer kinolonlarla da olduğu gibi LEFOSİN da SSS hastalığı olduğu bilinen kişilerde
dikkatli kullanılmalıdır.
LEFOSİN ile diğer kinolonlarla olduğu gibi ciddi ve bazen fatal hipersensitivite ve/veya
anafilaktik reaksiyonlar bildirilmiştir. Deri döküntüsü veya hipersensitivitenin herhangi bir
belirtisi ortaya çıktığında LEFOSİN kullanımı derhal sonlandırılmalıdır.
LEFOSİN’i de içeren hemen hemen tüm antibakteriyel ajanlarla psödomembranöz enterokolit
bildirilmiştir. Antibakteriyel ajanlarla yapılan tedavi normal kolon florasını değiştirmekte
clostridia’nın aşırı çoğalmasına neden olmaktadır. Yapılan çalışmalar, Clostridium difficile
tarafından üretilen toksinin antibiyotikle ilişkili kolitin primer nedeni olduğunu
göstermiştir. Hafif vakalarda ilacın kesilmesi yeterli olurken orta derecede ve ciddi vakalarda
sıvı, elektrolit, protein desteği ve Clostridium difficile’ye etkili bir antibakteriyel ajan
verilmesi gerekebilir. LEFOSİN’i de içeren kinolon tedavisi alan hastalarda cerrahi tedaviyi
gerektirebilecek veya uzamış malüliyete neden olabildiği bildirilmiştir. Pazarlama sonrası
izleme çalışmalarında riskin özellikle yaşlı ve eşzamanlı kortikosteroid kullanan
hastalarda arttığı bildirilmiştir. Tendon rüptürü LEFOSİN içeren kinolonlarla tedavi
esnasında veya sonrasında gelişebilir. Eğer hastanın tendonunda ağrı, inflamasyon veya
rüptür gelişirse LEFOSİN tedavisi sonlandırılmalıdır.
5 / 15Genel:
LEFOSİN diğer kinolonlara göre daha çözünebilir olduğu halde idrardaki yoğunlaşmayı
engellemek için hastalar yeterince hidrate edilmelidir.
Böbrek yetmezliği durumunda LEFOSİN dikkatle uygulanmalıdır. Kreatinin klerensi <50
mL/dak. Olan hastalarda doz ayarlaması gerekmektedir.(Bkz. DOZAJ ve UYGULAMA)
Bu sınıfa ait ilaç kullanan hastalarda direkt güneş ışınlarına maruz kalmaları
durumunda ılımlıdan ciddiye kadar fototoksisite reaksiyonları gözlenmiştir. Güneş ışınlarına
aşırı maruz kalmaktan kaçınılmalıdır. Bununla birlikte LEFOSİN ile yapılan klinik
çalışmalarda fototoksisite hastaların %0.1’inden daha azında gözlenmiştir. Eğer fototoksisite
ortaya çıkarsa ilaç kesilmelidir.
Diğer kinolonlarla da olduğu gibi LEFOSİN SSS hastalığı olan kişilerde dikkatle
kullanılmalıdır. Risk faktörlerinin varlığı durumunda konvülziyon eşiğini düşürebilir.
Diğer kinolonlarla da olduğu gibi diyabetik hastalarda özellikle eşzamanlı oral
hipoglisemik ajan veya insülin tedavisi alanlarda kan glikoz düzeylerinde bozulmalar-
semptomatik hiper veya hipoglisemi gözlenmiştir. Eğer LEFOSİN tedavisi alan bir hastada
hipoglisemi ortaya çıkarsa LEFOSİN derhal kesilmelidir.
LEFOSİN uzun QT sendromu / Torsades de Pointes’e neden olabilir. Bu nedenle tanısı
konmuş veya şüpheli konjenital uzamış QT sendromu veya Torsades de Pointes hastalarında
kullanılmamalıdır.
Her güçlü antimikrobiyal ilaçta olduğu gibi organ sistem (renal, hepatik ve hemapoetik)
fonksiyonlarının periyodik değerlendirmesi önerilmektedir.
Bu ürün FD&C Sarısı #6 Alüminyum Lak içermektedir ve allerjik reaksiyonlara neden
olabilir.
4.5. Diğer tıbbi ürünler ile etkileşimler ve diğer etkileşim şekilleri
Demir tuzları, çinko içeren multivitaminler, magnezyum veya alüminyum içeren antasidler
ve sukralfat:
Demir tuzları, çinko içeren multivitaminler, magnezyum veya alüminyum içeren antasidler
ve sukralfat ile LEFOSİN birlikte alındığında, LEFOSİN’in emilimi belirgin şekilde
azaldığından bu ilaçlar, LEFOSİN uygulanmasından en az iki saat önce veya iki saat sonra
uygulanmalıdır.
Teofilin:
LEFOSİN ile teofilin arasında bir etkileşim bildirilmemiştir. Diğer kinolonlarla teofilin
6 / 15düzeylerinde artış saptandığı için LEFOSİN ile birlikte kullanımında teofilin düzeyleri
izlenmelidir.
Varfarin:
LEFOSİN ile varfarin arasında anlamlı bir etkileşim bildirilmemiştir. Bununla birlikte
LEFOSİN varfarinin birlikte kullanımı esnasında protrombin zamanı ve kanama belirtileri
açısından hastalar izlenmelidir.
Siklosporin: LEFOSİN ve siklosporinin birlikte kullanımı esnasında anlamlı bir etkileşim
bildirilmemiştir. Birlikte kullanımlarında doz ayarlaması gerekmemektedir.
Digoksin:
LEFOSİN ve digoksinin birlikte kullanımı esnasında anlamlı bir etkileşim bildirilmemiştir.
Birlikte kullanımlarında doz ayarlaması gerekmemektedir.
Probenesid ve simetidin:
LEFOSİN, probenesid veya simetidinin birlikte kullanımı esnasında LEFOSİN’in EAA
(Eğri Altında kalan Alan) ve yarılanma ömrü sırasıyla %27-38 ve %30 daha yüksek,
kreatinin klerensi de %21-35 daha düşük olarak tespit edilmiştir. Bu farklar istatistiksel
olarak anlamlı olmasına rağmen LEFOSİN’i probenesid ve simetidin ile birlikte kullanıldığında
doz ayarlamasını gerektirmeyecek düzeydedir.
Non-steroidal antienflamatuvar ilaçlar:
Nonsteroidal antienflamatuvar bir ilacın, LEFOSİN’i de içeren kinolon grubu bir antibiyotik
ile birlikte kullanılması halinde, beyin konvülsiyon eşiğinde düşme riski artabilir.
Antidiyabetik ilaçlar:
Kinolonlar ve antidiyabetik ilaçların birlikte kullanımı esnasında hiperglisemi ve
hipoglisemi bildirilmiştir. Bu nedenle birlikte kullanımlarında kan şeker düzeyleri
izlenmelidir.
Özel popülasyonlara ilişkin ek bilgiler
Hiç bir etkileşim çalışması yapılmamıştır.
Pediyatrik popülasyon:
Hiç bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
7 / 15Çocuk doğurma potansiyeli bulunan kadınlar/ Doğum kontrolü(Kontrasepsiyon)
LEFOSİN’ in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar üreme toksisitesinin bulunduğunu göstermiştir (bkz.
kısım 5.3). İnsanlara yönelik potansiyel risk bilinmemektedir.
Gebelik dönemi
LEFOSİN hamilelikte sadece anneye sağlaması beklenen yarar fetusta neden olabileceği olası
zararlardan daha fazla ise kullanılmalıdır.
Laktasyon dönemi
LEFOSİN anne sütünde ölçülmemiştir. Ofloksasinle ilgili verilere dayanarak LEFOSİN’in de
anne sütüne geçebileceği öngörülebilir. Ciddi potansiyel yan etkiler nedeniyle emziren
annelerde emzirmenin mi yoksa ilacın mı kesileceğine karar verilmelidir.
Üreme yeteneği/Fertilite
LEFOSİN’in fertilite, embriyotoksisite ve peri / post natal fonksiyonlar üzerine olan toksisite
potansiyeli, oral uygulama ile sıçanlar üzerinde, ayrıca tavşanlar üzerinde de
embriyotoksisite potansiyeli ile ilgili çalışmalar yapılmıştır.
LEFOSİN’in fertilite üzerine bir etkisi görülmemiştir. Teratojenik etki görülmekle birlikte
fetus üzerinde büyümenin gecikmesi etkisi görülmüştür.
4.7. Araç ve makine kullanımı üzerindeki etkiler
LEFOSİN ’in araç ve makine kullanımı üzerine herhangi bir etkisi bildirilmemiştir.
4.8. İstenmeyen etkiler
Advers reaksiyonların sıklığı aşağıdaki gibi sıralanmıştır:
Çok yaygın (≥1/10); yaygın (≥1/100 ile <1/10); yaygın olmayan (≥1/1.000 ile <1/100); seyrek
(≥1/10.000 ile <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi bozuklukları
Yaygın olmayan: Eozinofili, lökopeni
Seyrek: Nötropeni, trombositopeni
Çok seyrek: Agranuloz
Bilinmeyen: Hemolitik anemi, pansitopeni
Metabolizma bozuklukları
Çok seyrek: Hipoglisemi (özellikle diyabet hastalarında)
8 / 15Psikiyatrik bozukluklar
Seyrek: Anksiyete, depresyon, psikotik reaksiyonlar, ajitasyon
Çok seyrek: Hallüsinasyonlar, kendine zarar verme ile seyreden psikotik reaksiyonlar
Sinir sistemi bozuklukları
Yaygın olmayan: Baş ağrısı, baş dönmesi, kulak çınlaması, uykusuzluk
Seyrek: Uyuşma, titreme, konfüzyon, konvülzüyon
Çok seyrek: Hipoastezi, görme ve duyma bozuklukları, tat ve koku bozuklukları
Kardiyak bozukluklar
Seyrek: Taşikardi
Bilinmeyen: QT aralığında uzama
Vasküler bozukluklar
Seyrek: Hipotansiyon
Çok seyrek: Şok
Solunum sistemi, göğüs hastalıkları ve mediastinal bozukluklar
Seyrek: Bronkospazm/nefes darlığı
Çok seyrek: Alerjik pnomoni
Gastrointestinal bozukluklar
Yaygın: Bulantı, ishal, karaciğer enzimlerinde (ALT,AST) yükselme
Yaygın olmayan: İştahsızlık, kusma, karın ağrısı, dispepsi, bilirubinde artış
Seyrek: Kanlı ishal (nadiren psödomembranöz kolit)
Çok seyrek: Hepatit
Deri ve deri altı bozuklukları
Yaygın olmayan: Kaşıntı, deri döküntüsü
Seyrek: Kızarıklık
Çok seyrek: Fotosensitivite
Bilinmeyen: Steven-Johnson sendromu, toksik epidermal nekroz, eritema multiforme
Kas-iskelet sistemi bozuklukları, bağ dokusu ve kemik hastalıkları
Seyrek: Eklem ağrısı, kas ağrısı, tendon iltihabı
Çok seyrek: Tendon kopması, kas yorgunluğu
Bilinmeyen: Rabdomiyoliz
Böbrek ve üriner sistem hastalıkları
Yaygın olmayan: Serum kreatininde artış
Çok seyrek: Akut renal yetersizlik
9 / 15Diğer:
Yaygın: Asteni, mantar ve diğer dirençli mikroorganizmaların üremesinde artış
Çok seyrek: Ateş, anaflaktik benzeri şok
Özel popülasyonlara ilişkin ek bilgiler:
Hiç bir etkileşim çalışması yapılmamıştır.
Pediyatrik popülasyon:
18 yaşın altındaki pediyatrik hastalar ve adolesanlarda güvenilirliği ve etkinliği
saptanmamıştır. Çeşitli türlere ait juvenil dönemdeki hayvanlarda levofloksasin dahil
kinolonlar artropati ve osteokondrosise neden olmuştur.
4.9. Doz aşımı ve tedavisi
Hayvanlarda yapılan toksisite çalışmalarına dayanarak LEFOSİN’in akut aşırı doz belirtisi
olarak konfüzyon, baş dönmesi, şuur kaybı ve konvülsif kasılmalar gibi santral sinir sistemi
belirtileri ile bulantı ve mukoza erezyonları gibi gastrointestinal sistem reaksiyonları
beklenmelidir.
Akut aşırı doz durumunda gastrik lavaj göz önüne alınmalı, semptomatik tedavi
uygulanmalıdır. Mide mukozasının korunması için antasidler uygulanabilir. Hemodiyaliz,
peritoneal diyaliz veya sürekli ambulatuvar peritoneal diyaliz, LEFOSİN’in vücuttan
uzaklaştırılmasında etkili değildir. Spesifik bir antidodu yoktur.
LEFOSİN’in özel bir antidotu yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup:Kinolon antibakteriyeller
ATC kodu: J01M A12
LEFOSİN’in bakterisidal etkisi, diğer florokinolonlarda olduğu gibi, bakterilerin
deoksiribonükleik asit (DNA) giraz enzimini inhibe ederek gerçekleşir.
Direnç oranları coğrafik olarak ve seçilen suş için zamana bağlı olarak değişebilir ve
direnç paternleri için lokal bilgiler, özellikle şiddetli enfeksiyonların tedavisinde göz önünde
bulundurulmalıdır.
İn vitro olarak LEFOSİN’in aşağıda belirtilen patojenlere etkin olduğu gösterilmiştir.
Gram-pozitif aerob: Enterococcus faecalis*(çok sayıda suşu sadece orta derecede duyarlıdır),
Staphylococcus aureus* (metisiline duyarlı suşlar)*, Staphylococcus epidermidis* (metisiline
10 / 15duyarlı), Staphylococcus saprophyticus*, Streptococcus pneumoniae (çok ilaca dirençli suşlar
dahil [MDRSP#])*, Streptococcus pyogenes*. Staphylococcus haemolyticus, Streptococcus
(Grup C/F), Streptococcus (Grup G), Streptococcus agalactiae , Streptococcus milleri
Viridans grup streptococci
#MDRSP (çok ilaca dirençli Streptococcus pneumoniae) izolatları, penisilin (MİK 2µg/ml),
2. kuşak sefalosporinler, makrolidler, tetrasiklinler ve trimetoprim sülfametoksazolden 2
veya daha fazla antibiyotiğe dirençli olan suşları kapsamaktadır.
Gram-negatif aerob: Enterobacter cloacae*, Escherichia coli*, Haemophilus influenzae*, H.
parainfluenzae*, Klebsiella pneumoniae*, Legionella pneumophilia*, Moraxella catarrhalis,
Proteus mirabilis*, Pseudomonas aeruginosa*, Serratia marcescens*. Acinetobacter
baumannii, Acinetobacter lwoffi, Bordetella pertussis, Citrobacter (diversus) koseri ,
Citrobacter freundii, Enterobacter aerogenes, Enterobacter sakazakii, Klebsiella oxytoca,
Morganella morganii, Pantoea (Enterobacter) agglomerans, Proteus vulgaris, Providencia
rettgeri, Providencia stuartii, Pseudomonas fluorescens
Gram-pozitif anaerob: Clostridium perfringens
Diğer mikroorganizmalar: Chlamydia pneumoniae*, Mycoplasma pneumoniae*.
LEFOSİN’in Bacillus anthracis’e karşı etkinliği, hem in vitro hem de in vivo olarak
kanıtlanmıştır.
* Klinik etkinlikleri klinik araştırmalarda kanıtlanmıştır.
5.2. Farmakokinetik özellikler
Genel özellikler
LEFOSİN’in oral ve intravenöz yoldan uygulanmasının farmakokinetiğinde önemli bir fark
bulunmamaktadır, bu nedenle oral yolla uygulamanın birinden diğerine geçiş
yapılabilmektedir.
Emilim:
Oral yoldan uygulanan LEFOSİN gastrointestinal sistemden hızla ve tamamen emilir. Oral
uygulamadan sonra serum doruk konsantrasyonlarına ortalama 1 saat içinde ulaşılır.
LEFOSİN’in 500 mg veya 750 mg uygulanmasından 48 saat sonra kararlı durum
konsantrasyonlarına ulaşılır. Mutlak biyoyararlanım yaklaşık %99’dur. 50-600mg doz
aralığında LEFOSİN doğrusal bir farmakokinetik izler. LEFOSİN’in yiyeceklerle birlikte
11 / 15alınması doruk kan konsantrasyonlarını %14 oranında azaltır ve doruk kan
konsantrasyonlarına ulaşma süresini de yaklaşık 1 saat geciktirir. Bununla birlikte LEFOSİN
yemeklerden bağımsız olarak uygulanabilir.
Dağılım:
LEFOSİN’in tek doz ve 500 veya 750 mg çoklu dozlarının uygulanmasının ardından ortalama
dağılım hacmi 74-112 L’dir. LEFOSİN vücut dokularına yaygın bir dağılım gösterir.
LEFOSİN akciğer dokusuna da iyi penetre olur ve tek doz uygulanmasının ardından akciğer
doku konsantrasyonları plazma konsantrasyonlarının 2-5 katına ulaşır ve LEFOSİN serum
proteinlerine yaklaşık %24-%38 oranında ve esas olarak albümine bağlanır.
Biyotransformasyon:
LEFOSİN çok az oranda metabolize olur ve esas olarak idrarda değişmemiş halde bulunur.
Oral uygulamayı takiben yaklaşık olarak uygulanan dozun %87’si 48 saat içinde idrarda
değişmemiş ilaç olarak saptanır. Uygulanan dozun %5’den daha azı metabolitleri halinde
idrarda saptanır.
Eliminasyon:
LEFOSİN büyük oranda değişmemiş ilaç olarak idrarla atılır. Oral veya intravenöz yolla tek
veya çoklu doz olarak uygulanan LEFOSİN’in ortalama terminal plazma yarı-ömrü 6-8 saat
arasında bulunmuştur. Ortalama total vücut klerensi ve renal klerensi sırasıyla yaklaşık
olarak 144-226 mL/dak. ve 96 mL/dak. olarak saptanmıştır.
Doğrusallık/doğrusal olmayan durum:
Doğrusal bir farmakokinetik gösterir.
Hastalardaki karakteristik özellikler
Yaşlı hastalarda farmakokinetik:
LEFOSİN’in yaşlı ve genç hastalardaki farmakokinetiğinde anlamlı bir fark gözlenmemiştir.
LEFOSİN dozunun tek başına yaşa göre ayarlanması gerekmemektedir.
Pediatrik hastalarda farmakokinetik:
Pediatrik hastalarda herhangi bir çalışma yapılmamıştır.
Cinsiyet:
Kadın ve erkek hastalar arasında LEFOSİN’in farmakokinetiği açısından anlamlı bir fark
saptanmamıştır.
Böbrek yetmezliği:
LEFOSİN’in klerensi ve plazma eliminasyon yarı-ömrü, böbrek yetmezliği olan hastalarda
12 / 15(kreatinin klerensi <500 mL/dak.) anlamlı olarak azalmıştır ve bu hastalarda birikimi
önlemek için doz ayarlaması gerekmektedir. Hemodiyalizin ve sürekli ambulatuar peritoneal
diyalizin LEFOSİN’in vücuttan uzaklaştırılmasında etkisi yoktur.
Karaciğer yetmezliği:
Karaciğer yetmezliği olan hastalarla yapılmış çalışma bulunmamaktadır. LEFOSİN’in çok
sınırlı metabolizasyonuna dayanarak farmakokinetiğinin karaciğer yetmezliğinde
etkilenmediği düşünülmektedir.
5.3. Klinik öncesi güvenilirlik verileri
Akut toksisite
Letal doz 50 (LD50) değerleri fare ve sıçanlarda 1500 - 2000mg/kg olarak saptanmıştır.
Tedaviye reaksiyon olarak lokomotor aktivitede azalma, salivasyonda artma, pitosis ve
solunum depresyonu gözlenmiştir. Daha yüksek dozlarda tremor ve konvülsiyonları takiben
ölüm meydana gelmiştir.
Maymunlara oral yoldan 500mg/kg dozunun uygulanmasının, kusma dışında bir etkisi
olmamıştır.
Tekrarlayan dozlarda toksisite
Sıçanlar ve maymunlar üzerinde, bir ay ve altı ay süreyle yapılan çalışmalarda yan etki
gözlenmeme doz düzeyi sıçanlarda 20mg/kg/gün, maymunlarda 62mg/kg/gün olarak
bulunmuştur.
Mutajenik toksisite
LEFOSİN bakteriyel veya memeli hücrelerinde gen mutasyonuna neden olmamaktadır.
Ancak, hamster cinsi kemirgenlerin akciğer hücrelerinde kromozom anomalilerine yol açtığı in
vitro olarak, metabolik aktivasyon yokken, 100 µg/mL ve üzerindeki konsantrasyonlarda
gösterilmiştir. İn vitro testlerde mutajenik toksisite gösterilmemiştir.
Karsinojenik potansiyel
Sıçanlar üzerinde 10, 30 ve 100mg/kg/gün oral dozlarında yapılan 2 yıl süreli çalışmalarda
karsinojenik potansiyel gösterilmemiştir.
Eklemler üzerine toksisite
Diğer florokinolonlarda olduğu gibi, LEFOSİN’in da eklem kıkırdakları üzerine etkisi
(blister ve kavite oluşumu) olduğu sıçanlar ve köpekler üzerinde yapılan çalışmalarda
gösterilmiştir. Bu bulgular genç hayvanlarda daha belirgin gözlenmiştir.
13 / 156. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz
Hidroksipropil selüloz
Krospovidon
Magnezyum stearat
Opadry Turuncu OY-S-33016
Hipromelloz,
FD&C Mavisi #2 Alüminyum Lak
FD&C Sarısı #6 Alüminyum Lak
Kırmızı demir oksit
Polietilen glikol
Titanyum dioksit
Sarı demir oksit
6.2. Geçimsizlikler
Preparatın yapılan preformülasyon, formülasyon ve stabilite incelemelerinde aktif madde-
yardımcı maddeler-iç ambalaj materyalleri üçgeninde herhangi bir ters etkileşim
gözlenmemiştir.
İlacın oral kullanım sonrası meydana gelebilecek tıbbi geçimsizlikleri ile ilgili olarak
prospektüste "İlaç Etkileşimleri" bölümünde detaylı bilgi verilmektedir.
6.3. Raf ömrü
24 ay
6.4. Saklamaya yönelik özel tedbirler
30ºC’nin altındaki oda sıcaklığında ve kuru bir yerde muhafaza edilmelidir. Işıktan
koruyunuz.
6.5. Ambalajın niteliği ve içeriği
Kutuda, bir adet kullanma talimatı ve 500 mg levofloksasin içeren 7 film tabletlik
PVC/PE/PVDC alüminyum folyo blisterden oluşan ambalajlardadır.
14 / 156.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur. Gerekli olduğu takdirde kullanılmamış olan ürünler yada atık
materyaller “Tıbbi atıkların kontrolü yönetmeliği” ve “Ambalaj ve Ambalaj Atıklarının
Kontrolü yönetmelikleri’ne uygun olarak imha edilmelidir.
7. RUHSAT SAHİBİ
Münir Şahin İlaç Sanayi ve Ticaret A.Ş.
Yunus Mah. Sanayi Cad. No:22
Kartal/İSTANBUL
Tel: 0 216 306 62 60 - 5 hat
Faks: 0 216 353 94 26
8. RUHSAT NUMARASI (LARI)
227/47
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 09.12.2010
Ruhsat yenileme tarihi: -
10. KÜB’ÜN YENİLENME TARİHİ
-
15 / 15