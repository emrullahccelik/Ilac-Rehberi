KISA ÜRÜN BİLGİSİ
1.BEŞERİ TIBBİ ÜRÜNÜN ADI
LEVOKAST 5 mg/10 mg film kaplı tablet
2.KALİTATİF VE KANTİTATİF BİLEŞİMİ
Etkin maddeler:
Levosetirizin dihidroklorür 5,0 mg
Montelukast (10,4 mg Montelukast sodyuma eşdeğer) 10,0 mg
Yardımcı maddeler:
Yardımcı maddeler için bölüm 6.1’e bakınız.
3.FARMASÖTİK FORM
Film kaplı tablet.
Pembe renkli, yuvarlak bikonveks film kaplı tablet.
4.KLİNİK ÖZELLİKLER
4.1 Terapötik endikasyonlar
Alerjik rinit ve alerjik rinitle birlikte olan astım tedavisinde ve semptomlarının giderilmesinde
endikedir.
15 yaş ve üzeri hastalarda antihistaminiklere dirençli kronik idiyopatik ürtikerin kombine
tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Önerilen doz 15 yaş ve üzeri erişkinler için günde bir tablettir (5 mg levosetirizin
dihidroklorür ve 10 mg montelukast).
Uyum için ayrı tabletler halinde levosetirizin ve montelukast alan hastalar aynı bileşen
dozlarını içeren LEVOKAST’a geçebilirler.
Alerjik rinit ve alerjik kökenli astım üzerinde LEVOKAST’ın terapötik etkisi bir gün içinde
başlar. Hastalara, alerjik temasın yer aldığı dönemlerde de LEVOKAST almaya devam
etmeleri tavsiye edilmelidir.
Kullanım süresi şikayetlerin türüne, süresine ve seyrine bağlıdır. Saman nezlesi için 3-6 hafta;
kısa süre polene maruz kalma durumunda ise bir haftalık bir süre genellikle yeterli
olmaktadır.
Sayfa 1İntermittan alerjik rinit (haftada 4 günden az ya da 4 haftadan kısa süren belirtiler) hastalığa
ve öyküye göre tedavi edilir; belirtiler geçtiğinde tedavi kesilebilir ve belirtiler tekrar
görüldüğünde tedaviye yeniden başlanabilir.
Persistan alerjik rinit durumunda (haftada 4 günden fazla ve 4 haftadan uzun süren belirtiler),
hastanın, alerjenlere maruz kaldığı dönem boyunca tedavinin sürdürülmesi önerilir.
Kronik idiyopatik ürtiker için LEVOKAST günde bir kez alınmalıdır. Uygulama zamanı
hastanın ihtiyaçlarına göre kişiselleştirilebilir.
Uygulama şekli:
LEVOKAST, ağız yoluyla, bir miktar su ile birlikte ve bütün olarak alınmalıdır.
LEVOKAST’ın aç veya tok karnına alınmasında herhangi bir sakınca yoktur. Film kaplı
tabletler çiğnenmemeli veya ezilmemelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Doz aralıkları kişinin böbrek fonksiyonlarına göre bireyselleştirilir. Doz ayarlaması, aşağıdaki
tablo uyarınca yapılır. Bu doz tablosunu kullanmak için hastanın kreatinin klerensi (CL ) mL/
cr
dak. olarak hesaplanmalıdır. CL mL/ dak. değeri, serum kreatinin (mg/ dL) değerinin
cr
aşağıdaki formüle uygulanmasıyla hesaplanır:
CL = [140 – yaş (yıl)] x ağırlık (kg) (x 0,85 [kadınlar için])
cr
72 x serum kreatinin değeri (mg/dL)
Böbrek fonksiyon bozukluğu olan hastalarda doz ayarlaması
Grup Kreatinin klerensi Doz ve doz sıklığı
(mL/ dakika)
Normal ≥ 80 Günde bir kez 5 mg
levosetirizin
Hafif 50 – 79 Günde bir kez 5 mg
levosetirizin
Orta 30 – 49 İki günde bir kez 5 mg
levosetirizin
Ağır < 30 Üç günde bir kez 5 mg
levosetirizin
Son dönem böbrek yetmezliği ve < 10 Kontrendike
diyalizdeki hastalarda
Diyaliz hastaları
Karaciğer ve böbrek yetmezliği bir arada olan hastalarda doz ayarlaması önerilmektedir.
Hafif ve orta derecede karaciğer yetmezliği olan hastalarda herhangi bir doz ayarlamasına
gerek yoktur. Ancak ciddi karaciğer yetmezliği olan hastalar üzerine veri bulunmamaktadır.
Sayfa 2Pediyatrik popülasyon:
Pediyatrik popülasyonlarda 15 yaşından küçük çocuklarda etkililik ve güvenliliği
belirlenmemiştir.
Geriyatrik popülasyon:
Geriyatrik popülasyonlarda orta dereceli ve şiddetli böbrek yetmezliği olan yaşlı hastalarda
doz ayarlaması önerilir (“Böbrek/Karaciğer yetmezliği” bölümüne bakınız.).
Diğer astım tedavileriyle birlikte LEVOKAST ile tedavi
LEVOKAST hastanın var olan tedavisine eklenebilir.
Birlikte uygulanan tedavilerde dozun azaltılması
Bronkodilatörlerle tedavi:
Tek bronkodilatör kullanımı ile yeterli düzeyde kontrol altına alınamayan hastaların tedavi
rejimine LEVOKAST eklenebilir. Klinik yanıt alındığında (genellikle ilk dozdan sonra)
hastanın bronkodilatör tedavisi tolere edildiği kadar azaltılabilir.
İnhale kortikosteroidler:
İnhale kortikosteroid ile tedavi edilen hastalarda LEVOKAST tedavisi ek klinik yarar sağlar.
Kortikosteroid dozu tolere edildiği oranda azaltılabilir. Doz, tıbbi denetim altında kademeli
olarak azaltılmalıdır. Bazı hastalarda, inhale kortikosteroidin dozu yavaş yavaş tamamen
kesilebilir. Bazı hastalarda inhale kortikosteroidlerin yerine hemen LEVMONT tedavisine
başlanmamalıdır.
4.3 Kontrendikasyonlar
İçeriğindeki maddelerin herhangi birine ya da piperazin türevlerine karşı aşırı duyarlılığı
olanlarda kontrendike olmakla beraber;
• Ağır böbrek yetmezliği (kreatinin klerensi 10mL/dak.’ın altında) olan hastalarda
kontrendikedir.
4.4 Özel kullanım uyarıları ve önlemleri
Genel
Mevcut film tabletlerin farmasötik şekli doz ayarlamasına imkan tanımadığından,
LEVOKAST’ın 15 yaşından küçük çocuklarda kullanımı önerilmez.
Alkol ile birlikte alındığında dikkatli olunması önerilir (Bkz. Bölüm 4.5).
Levosetirizin üriner retansiyon riskini artırabileceğinden, üriner retansiyonun (örn. omurilik
lezyonu, prostatik hiperplazi) predispozan faktörleri bulunan hastalarda dikkatli
kullanılmalıdır.
Hastalara LEVOKAST’ın akut astım ataklarının tedavisi için hiçbir zaman kullanmamaları ve
kendi olağan kurtarıcı ilaçlarını bu amaçla kullanmak üzere kolayca erişebilecekleri bir yerde
göz önünde tutmaları gerektiği söylenmelidir.
Sayfa 3Akut bir atak yaşandığında kısa etkili inhale bir beta-agonist kullanılmalıdır. Hastalar kısa
etkili beta-agonistlerin normalden daha fazla inhalasyonuna ihtiyaç duyduklarında mümkün
olan en kısa sürede doktorlarına başvurmalıdır.
LEVOKAST inhale veya oral kortikosteroidler kesilerek bunların yerine ani olarak
başlanmamalıdır.
Eş zamanlı olarak montelukast verildiğinde oral kortikosteroidlerin kesilebileceğini gösteren
hiçbir veri yoktur.
Nöropsikiyatrik olaylar
Montelukast/levosetirizin kombinasyonu kullanan yetişkin, adölesan ve pediatrik hastalarda
nöropsikiyatrik olaylar bildirilmiştir. Pazarlama sonrası verilerde montelukast/levosetirizin
kombinasyonu kullanımı sırasında ajitasyon, saldırgan davranışlar veya düşmanlık hissetme,
endişe, depresyon, disoryantasyon, rüya anormallikleri, halüsinasyonlar, uykusuzluk,
huzursuzluk, hareketlilik, uyurgezerlik, intihar düşüncesi ve davranışı (intihar girişimi dahil)
ve tremor gibi bozukluklar bildirilmiştir.
Montelukast/levosetirizin kombinasyonu ile ilgili olarak bildirilen pazarlama sonrası bazı
raporların klinik özellikleri ile advers etkiler arasında tutarlı bir ilişkinin varlığı belirlenmiştir.
Hastalar ve doktorlar nöropsikiyatrik olaylar yönünden dikkatli olmalıdırlar. Hastalar, bu tür
değişiklikler ile karşılaşmaları halinde doktorlarını bilgilendirmeleri gerektiği konusunda
uyarılmalıdır. Doktorlar bu tür durumların ortaya çıkması halinde LEVOKAST tedavisine
devam etmek için ilacın riskleri ve yararlarını dikkatlice değerlendirmelidirler. (bkz. bölüm
4.8)
Eozinofilik durumlar
Nadir durumlarda, LEVOKAST gibi antiastım ajanlarıyla tedavi edilen hastalar sistemik
eozinofili tablosuyla başvurabilirler; bu tabloya, genellikle sistemik kortikosteroid ilaçlar ile
tedavi edilen ve Churg-Strauss sendromu adı verilen bir bozuklukla uyumlu vaskülitin klinik
özellikleri zaman zaman eşlik edebilir. Bu olaylar her zaman olmamakla birlikte genellikle
oral kortikosteroid tedavisinin azaltımı ya da kesilmesi ile ilişkilendirilmiştir. Lökotrien
reseptör antagonistlerinin Churg-Strauss sendromunun ortaya çıkışıyla ilişkili olma olasılığı
dışlanamamakta veya ispatlanamamaktadır. Hekimler hastalarındaki eozinofili, vaskülitik
döküntü, kötüleşen akciğer semptomları, kardiyak komplikasyonlar ve/veya nöropatiye karşı
dikkatli olmalıdır. Bu semptomların geliştiği hastalar tekrar değerlendirilmeli ve aldıkları
tedavi rejimleri gözden geçirilmelidir. LEVOKAST tedavisi, aspirine duyarlı hastaların
aspirin ve diğer non-steroid antienflamatuvar ilaçları almaktan kaçınma gerekliliğini
değiştirmez.
4.5 Diğer tıbbi ürünler ile etkileşimler ve diğer etkileşim şekilleri
Levosetirizin ile bağlantılı etkileşimler
Levosetirizin ile yapılmış etkileşim çalışması yoktur (CYP3A4 indükleyicileri ile yapılan bir
çalışma da yoktur). Levosetirizinin rasemat bileşiği olan setirizin ile yapılan çalışmalarda,
klinikte anlamlı advers etkileşimlerin (psödoefedrin, simetidin, ketokonazol, eritromisin,
azitromisin, glipizid ve diazepam ile) olmadığı gösterilmiştir. Teofilin (günde bir kez 400 mg)
Sayfa 4ile yapılan çok dozlu bir çalışmada setirizin klerensinde küçük bir azalma (%16) gözlenmiş;
ancak setirizin ile birlikte uygulandığında teofilinin dağılımı değişmemiştir.
Ritonavir (günde iki kez 600 mg) ve setirizin (günde bir kez 10 mg) ile yapılan bir çoklu doz
çalışmasında, setirizine maruziyet %40 artmış, setirizin ile birlikte uygulandığında ritonavirin
dağılımı hafifçe azalmıştır.
Gıdalar ile birlikte alındığında levosetirizinin emilim hızında azalma olmasına karşın emilim
miktarı değişmemektedir.
Levosetirizinin rasemat bileşiği olan setirizinin alkolün etkisini artırmadığı gösterilmiş olsa
da, hassas hastalarda, alkol veya diğer sinir sistemi depresanlarının setirizin veya levosetirizin
ile birlikte eş zamanlı kullanımının, santral sinir sistemi üzerine etkisi olabilir.
Montelukast ile bağlantılı etkileşimler
Montelukast astım profilaksisinde ve astımın kronik tedavisinde rutin olarak kullanılan diğer
tedavilerle birlikte uygulanmıştır. İlaç etkileşim çalışmalarında montelukastın önerilen klinik
dozu aşağıdaki ilaçların farmakokinetik özellikleri üzerinde klinik yönden önemli etkilere yol
açmamıştır:
Teofilin, prednizon, prednizolon, oral kontraseptifler (etinil estradiol/ noretindron 35/1),
terfenadin, digoksin ve varfarin.
Montelukast plazma konsantrasyon eğrisi altında kalan alanı (EAA) fenobarbital uygulanan
hastalarda yaklaşık %40 azalmıştır. Montelukast CYP 3A4, 2C8 ve 2C9 ile metabolize
olduğundan, özellikle çocuklara fenitoin, fenobarbital ve rifampisin gibi CYP 3A4, 2C8 ve
2C9 indükleyicileriyle birlikte montelukast uygulanırken dikkatli olunmalıdır.
İn vitro çalışmalar montelukastın CYP 2C8’in güçlü bir inhibitörü olduğunu göstermiştir.
Ancak montelukast ve roziglitazonu (esas olarak CYP 2C8 ile metabolize edilen tıbbi ürünleri
temsil eden bir araştırma substratı) içeren bir klinik ilaç etkileşim çalışmalarının verileri
montelukastın CYP 2C8’i in vivo koşullarda inhibe etmediğini göstermiştir. Bu nedenle,
montelukastın bu enzim tarafından metabolize edilen tıbbi ürünlerin (örn. paklitaksel,
roziglitazon ve repaglinid) metabolizmasını kayda değer biçimde değiştirmesi beklenmez.
İn vitro çalışmalar montelukastın CYP 2C8,2C9 ve 3A4’ün bir substratı olduğunu
göstermiştir. Montelukast ve gemfibrozili (hem CYP 2C8 hem de 2C9’un bir inhibitörü)
içeren bir klinik ilaç etkileşim çalışmasının verileri, gemfibrozilin sistemik maruz kalımını 4,4
kat artırdığını göstermiştir. Güçlü bir CYP3A4 inhibitörü olan itrakonazolün gemfibrozil ve
montelukast ile birlikte uygulanması montelukastın sistemik maruz kalımını daha da fazla
artırmamıştır. Yetişkinlerde onaylanmış 10 mg dozundan daha yüksek dozlarda (örn. yetişkin
hastalarda 22 hafta süreyle günde 200 mg ve yaklaşık bir hafta süreyle günde 900 mg’a kadar)
klinik yönden önemli istenmeyen olayların gözlenmemiş olmasına dayanarak, gemfibrozilin
montelukastın sistemik maruz kalımı üzerindeki etkisinin klinik yönden anlamlı olduğu
düşünülmemektedir. Dolayısıyla gemfibrozil ile birlikte uygulandığında montelukast dozunda
ayarlama yapılması gerekmez. İn vitro verilere göre CYP 2C8’in bilinen diğer inhibitörleri
(örn, trimetoprim) ile klinik yönden önemli ilaç etkileşimleri beklenmemektedir. Ayrıca,
Sayfa 5montelukastın sadece itrakonazol ile birlikte uygulanması montelukastın sistemik maruz
kalımında anlamlı artışa yol açmamıştır.
4.6 Gebelik ve laktasyon
Genel tavsiye
Gebelik kategorisi: C’dir
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda üreme yeteneği üzerine etkilerine ilişkin
yeterli veri mevcut değildir.
Gebelik dönemi
LEVOKAST’ın gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan araştırmalar, üreme toksisitesinin bulunduğunu göstermiştir (bkz. bölüm
5.3.). İnsanlara yönelik potansiyel risk bilinmemektedir.
LEVOKAST gerekli olmadıkça gebelik döneminde kullanılmamalıdır.
Laktasyon dönemi
Montelukastın insan sütüyle atılıp atılmadığı bilinmemektedir. Setirizin insan sütüne
geçmektedir.
LEVOKAST’ın emziren kadınların kullanması önerilmez.
Üreme yeteneği/Fertilite
Dişi sıçanlarda yapılan fertilite çalışmalarında montelukastın 200 mg/ kg oral dozu
(hesaplanan maruz kalım önerilen maksimum günlük oral dozda erişkinlerin EAA’sının
yaklaşık 70 katıydı) fertilite ve fekondite (doğurganlık) göstergelerinde azalmalara yol
açmıştır. 100 mg/kg (hesaplanan maruz kalım önerilen maksimum günlük oral dozda
erişkinlerin EAA’sının yaklaşık 20 katıydı) oral dozda dişilerde fertilite veya fekondite
üzerinde hiçbir etki gözlenmemiştir. Montelukast 800 mg/kg’a (hesaplanan maruz kalım
önerilen maksimum günlük oral dozda erişkinlerin EAA’sının yaklaşık 160 katıydı) kadar
oral dozlarda erkek sıçanlarda fertilite üzerinde hiçbir etki göstermemiştir.
Hayvanlarda yapılan çalışmalar, levosetirizinin fertiliteye bir etkisinin olmadığını
göstermiştir.
LEVOKAST’ın insanlar üzerindeki üreme yeteneğine ilişkin yeterli veri mevcut değildir.
4.7 Araç ve makine kullanımı üzerindeki etkiler
Montelukastın hastaların araç ve makine kullanma yeteneğini etkilemesi beklenmez. Ancak
çok nadir vakalarda uyuşukluk ve baş dönmesi bildirilmiştir.
Karşılaştırmalı klinik çalışmalarda levosetirizin, önerilen dozlarda kullanıldığında, zihinsel
dikkati, refleksleri veya araç kullanma yeteneğini olumsuz etkilediğine dair herhangi bir
bulgu ortaya çıkmamıştır. Ancak levosetirizin kullanan bazı hastalarda somnolans, yorgunluk
Sayfa 6ve asteni görülebilir. Bu nedenle, araç kullanması gereken, potansiyel olarak tehlikeli
aktivitelerde bulunan veya makine kullanmak zorunda olan hastalar, ilaca verdikleri yanıtı
dikkate almalı ve dikkatli olmalıdırlar.
4.8 İstenmeyen etkiler
Levosetirizin
12–71 yaş grubundaki kadın ve erkeklerde yapılan terapötik çalışmalarda, levosetirizin 5 mg
grubundaki hastaların %15,1’inde, plasebo grubundaki hastaların %11,3’ünde en az bir advers
ilaç reaksiyonu görülmüştür.
Terapötik çalışmalarda, advers olaylara bağlı olarak tedaviyi bırakanların oranı, levosetirizin
5 mg ile %1,0 (9/935); plasebo ile %1,8 (14/771) idi.
Levosetirizin ile yapılan klinik çalışmalarda 935 gönüllü, tavsiye edilen 5 mg’lık günlük dozu
almıştır. Levosetirizin 5 mg ya da plasebo alan hastalarda elde edilen bu verilerde, %1 ya da
daha fazla oranda (yaygın:≥1/100, <1/10) aşağıdaki advers ilaç reaksiyon insidansları
bildirilmiştir:
Advers etki Plasebo Levosetirizin 5 mg
(n=771) (n=935)
Baş ağrısı 25 (%3,2) 24 (%2,6)
Somnolans 11 (%1,4) 49 (%5,2)
Ağız kuruluğu 12 (%1,6) 24 (%2,6)
Yorgunluk 9 (%1,2) 23 (%2,5)
Ayrıca istenmeyen etkilerin yaygın olmayan (≥1/1.000 ila <1/100), sıklığında asteni veya
karın ağrısı gözlemlenmiştir.
Somnolans, yorgunluk ve asteni gibi sedatif advers ilaç reaksiyonlarının tamamı, levosetirizin
5 mg’da (%8,1) plaseboya göre (%3,1) daha sıktır.
Pediyatrik Popülasyon
Yaşları 6–11 ay ve 1 yaş ile 6 yaştan küçük pediyatrik hastalarda gerçekleştirilen iki plasebo
kontrollü çalışmalarda, 159 gönüllüye sırasıyla 2 hafta boyunca günlük 1,25 mg ve günde iki
kez 1,25 mg levosetirizin verilmiştir. Levosetirizin veya plasebo tedavisi altındakilerde
aşağıda belirtilen sıklıkta %1 veya daha fazla oranlarda istenmeyen reaksiyonlar bildirilmiştir:
Sistem Organ Sınıfı ve Tercih Edilen İsim Plasebo (n=83) Levosetirizin (n=159)
Gastrointestinal Bozukluklar
Diyare 0 3 (%1,9)
Kusma 1 (%1,2) 1 (%0,6)
Konstipasyon 0 2 (%1,3)
Sinir Sistemi Hastalıkları
Somnolans 2 (%2,4) 3 (%1,9)
Psikiyatrik Hastalıklar
Uygu bozuklukları 0 2 (%1,3)
Sayfa 71 haftadan daha az ile 13 haftaya kadar değişen çeşitli periyotlarda 5 mg levosetirizine maruz
kalan yaşları 6–15 yaş arasındaki çocuklarda çift kör plasebo kontrollü çalışmalar
gerçekleştirilmiştir. Levosetirizin veya plasebo tedavisi altındakilerde aşağıda belirtilen
sıklıkta %1 veya daha fazla oranlarda istenmeyen reaksiyonlar bildirilmiştir:
Tercih edilen isim Plasebo (n=240) Levosetirizin 5 mg (n=243)
Baş ağrısı 5 (%2,1) 2 (%0,8)
Somnolans 1 (%0,4) 7 (%2,9)
Pazarlama sonrası deneyim
Pazarlama sonrası deneyimden elde edilen istenmeyen etkiler, sistem organ sınıf ve görülme
sıklığında göre verilmektedir: Çok yaygın (≥1/10); yaygın (≥1/100 ila <1/10); yaygın
olmayan (≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000),
bilinmiyor (eldeki verilerden hareketle tahmin edilemiyor).
Bağışıklık sistemi hastalıkları
Çok seyrek: Anafilaktik şok dahil aşırı duyarlılık
Bilinmiyor: Anafilaksiyi içeren hipersensitive reaksiyonu
Metabolizma ve beslenme hastalıkları
Bilinmiyor: İştah artışı
Psikiyatrik hastalıklar
Bilinmiyor: Agresyon, ajitasyon, halüsinasyon, depresyon, insomnia, intihar düşüncesi
Sinir sistemi hastalıkları
Yaygın: Somnolans, baş ağrısı
Bilinmiyor: Konvülsiyon, sersemlik, parestezi, baş dönmesi, senkop, titreme, disgözi
Göz hastalıkları
Bilinmiyor: Görme bozukluğu, bulanık görme, okülojirasyon
Kulak ve iç kulak hastalıkları
Bilinmiyor: Vertigo
Kardiyak hastalıklar
Çok seyrek: Palpitasyonlar, taşikardi
Solunum, göğüs hastalıkları ve mediastinal hastalıklar
Bilinmiyor: Dispne
Gastrointestinal hastalıklar
Yaygın: Ağız kuruluğu
Yaygın olmayan: Karın ağrısı
Bilinmiyor: Bulantı, kusma
Hepato-bilier hastalıklar
Bilinmiyor: Hepatit
Sayfa 8Deri ve derialtı doku hastalıkları
Bilinmiyor: Anjiyonörotik ödem, sabit ilaç erüpsiyonu, kaşıntı, döküntü, ürtiker
Kas-iskelet bozuklukları, bağ doku ve kemik hastalıkları
Bilinmiyor: Kas ağrısı (miyalji)
Böbrek ve idrar yolu hastalıkları
Bilinmiyor: Dizüri, idrar retansiyonu
Genel bozukluklar ve uygulama bölgesine ilişkin hastalıklar
Yaygın: Halsizlik
Yaygın olmayan: Asteni
Bilinmiyor: Ödem
Araştırmalar
Bilinmiyor: Kilo artışı, karaciğer fonksiyon testlerinde anormallik
Montelukast
Klinik çalışmalarda montelukast aşağıdaki şekillerde değerlendirilmiştir:
• 10 mg film kaplı tabletler 15 yaş ve üstündeki yaklaşık 4000 erişkin astımlı hastada
• 10 mg film kaplı tabletler 15 yaş ve üstündeki yaklaşık 400 mevsimsel alerjik rinitli erişkin
astımlı hastada
Montelukastla tedavi edilen 15 yaş ve üstü (iki 12 haftalık çalışma n=795) astımlı hastalarda
yapılan klinik çalışmalarda, plaseboya göre daha yüksek oranda rapor edilen, ilaçla ilişkili,
yaygın olarak ((≥1/100, <1/10) görülen, advers reaksiyonlar aşağıdaki gibidir:
Sinir sistemi hastalıkları
Yaygın: Baş ağrısı
Gastrointestinal hastalıklar
Yaygın: Karın ağrısı
Pazarlama Sonrası Deneyim
Pazarlama sonrası kullanımda bildirilen istenmeyen reaksiyonlar Sistem Organ Sınıfı ve
spesifik İstenmeyen Olay Terimine göre listelenmektedir. Sıklık Kategorileri, ilgili klinik
çalışmalara dayanarak hesaplanmıştır. Sıklık Kategorisi: Her bir istenmeyen olay terimi için,
klinik çalışmalar veri tabanında bildirilen insidans olarak tanımlanır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000)
Enfeksiyonlar ve enfestasyonlar
Çok yaygın: Üst solunum yolu enfeksiyonu*
Kan ve lenf sistemi hastalıkları
Seyrek: Kanama eğiliminde artış
Sayfa 9Bağışıklık sistemi hastalıkları
Yaygın olmayan: Anafilaksiyi içeren aşırı duyarlılık reaksiyonu
Çok seyrek: Karaciğere eozinofilik infiltrasyon
Psikiyatrik hastalıklar
Yaygın olmayan: Kabuslar dahil rüya anormallikleri, uykusuzluk, irritabilite, anksiyete,
huzursuzluk, agresif davranışı içeren ajitasyon ya da düşmanlık hissetme, depresyon,
uyurgezerlik,
Seyrek: Titreme, dikkat eksikliği, unutkanlık
Çok seyrek: Halüsinasyonlar, intihar düşüncesi ve davranışı (intihar eğilimi), davranış
değişiklikleri
Sinir sistemi hastalıkları
Yaygın olmayan: Baş dönmesi, rehavet, parestezi/ hipoestezi, nöbet
Kardiyak hastalıklar
Seyrek: Çarpıntı
Solunum, göğüs hastalıkları ve mediastinal hastalıklar
Yaygın olmayan: Epistaksis
Çok seyrek: Churg-Strauss Sendromu (CSS) (bkz. bölüm 4.4), pulmoner eozinofili
Gastrointestinal hastalıklar
Yaygın: Diyare**, bulantı**, kusma**
Yaygın olmayan: Ağız kuruluğu, dispepsi
Hepato-bilier hastalıklar
Yaygın: Serum transaminaz (ALT, AST) seviyelerinde yükselme
Çok seyrek: Hepatit (hepatoselüler ve karışık düzenli karaciğer yarasının da dahil olduğu
kolestatik hepatit)
Deri ve deri altı doku hastalıkları
Yaygın Döküntü‡
Yaygın olmayan: Morluk, ürtiker, prurit
Seyrek: Anjiyoödem
Çok seyrek: Eritema nodozum, eritema multiforme
Kas-iskelet bozuklukları; bağ doku ve kemik hastalıkları
Yaygın olmayan: Artralji, kas krampları dahil miyalji
Genel bozukluklar ve uygulama bölgesine ilişkin hastalıklar
Yaygın: Pireksi**
Yaygın olmayan: Bitkinlik/halsizlik, huzursuzluk, ödem
*Montelukast alan hastalarda çok yaygın olarak bildirilen bu istenmeyen olay, klinik
çalışmalarda plasebo alan hastalarda da çok yaygın” olarak bildirilmiştir.
**Montelukast alan hastalarda yaygın olarak bildirilen bu istenmeyen olay, klinik çalışmalarda
plasebo alan hastalarda da yaygın olarak bildirilmiştir.
Sayfa 10Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
LEVOKAST ile henüz doz aşımı deneyimi yoktur.
Levosetirizin
Semptomlar
Doz aşımının belirtileri yetişkinlerde uyuşukluk; çocuklarda ise önce ajitasyon ve
huzursuzluk, ardından da uyuşukluk olabilir.
Tedavi
Levosetirizinin bilinen belirli bir antidotu yoktur. Doz aşımı meydana geldiğinde,
semptomatik veya destekleyici tedavi önerilir. İlaç alındıktan sonra kısa bir süre geçmişse
mide lavajı düşünülmelidir. Levosetirizin, vücuttan hemodiyaliz ile etkili bir şekilde atılamaz.
Montelukast
Montelukast ile doz aşımı tedavisi hakkında ilgili spesifik bir bilgi yoktur. Kronik astım
çalışmalarında 22 hafta süreyle günde 200 mg’a kadar olan dozlarda ve kısa süreli
çalışmalarda yaklaşık 1 hafta süreyle günde 900 mg’a kadar dozlarda montelukast uygulanmış
ve klinik yönden önemli istenmeyen olaylarla karşılaşılmamıştır.
Pazarlama sonrası deneyimde ve montelukast ile yapılan klinik çalışmalarda akut doz aşımı
bildirimleri yapılmıştır. Bunlar erişkinlerde ve çocuklarda 1000 mg kadar yüksek dozları
bildiren raporları içermektedir (42 aylık bir çocukta yaklaşık 61 mg/kg). Gözlenen klinik ve
laboratuvar bulgular erişkin ve pediatrik hastalardaki güvenlilik profiliyle uyumludur. Doz
aşımı raporlarının büyük kısmında hiçbir istenmeyen olay yoktur. En sık görülen istenmeyen
olaylar montelukastın güvenlilik profiliyle uyumludur ve abdominal ağrı, midriyazis, uyku
hali, susama, baş ağrısı, kusma ve psikomotor hiperaktivitedir.
Montelukastın peritoneal diyaliz ya da hemodiyaliz yoluyla uzaklaştırılabildiğine ilişkin bilgi
yoktur.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Sistemik antihistaminik, piperazin türevi ve lökotrien reseptör
antagonisti kombinasyonu
ATC kodu: R03DC53
Sayfa 11Levosetirizin
Levosetirizin, setirizinin (R) enantiyomeri, güçlü ve selektif bir periferik H -reseptör
1
antagonistidir.
Bağlanma çalışmaları, levosetirizinin insan H -reseptörlerine yüksek afinitesi olduğunu
1
göstermektedir (K=3,2 nmol/ L). Levosetirizin afinitesi, setirizininkinin (K= 6,3 nmol/ L) iki
i i
katıdır. Levosetirizin, 115±38 dakikalık bir yarılanma ömrü ile H -reseptörlerinden ayrılır.
1
Tek uygulama sonrasında, levosetirizinin reseptör tutma oranı 4 saatte %90,24 saatte %57’dir.
Sağlıklı gönüllülerde yapılan farmakodinamik çalışmalar, yarı dozda levosetirizinin, hem
deride hem de burunda setirizin ile benzer aktiviteye sahip olduğunu göstermektedir.
Levosetirizinin farmakodinamik aktivitesi randomize, kontrollü çalışmalarda incelenmiştir:
Levosetirizin 5 mg, desloratadin 5 mg ve plasebonun, histamin ile indüklenen kabarıklık ve
kızarıklıklar üzerindeki etkilerini karşılaştıran bir çalışmada, plasebo ve desloratadin ile
karşılaştırıldığında levosetirizin tedavisi kabarıklık ve kızarıklık oluşumunu, ilk 12 saatte en
yüksek olmak üzere 24 saat süren etki ile anlamlı derecede (p<0,001) azaltmıştır.
Alerjene maruziyet testi odası modelinde yapılan plasebo kontrollü çalışmalarda, polen ile
indüklenen belirtilerin kontrolünde, levosetirizin 5 mg’ın etki başlangıcı, ilaç alımından 1 saat
sonra gözlenmiştir.
İn vitro çalışmalarda (“Boyden Chamber” ve hücre tabakalama teknikleri), levosetirizinin cilt
ve akciğer hücreleri boyunca eotaksin ile indüklenen, eozinofil transendoteliyal migrasyonunu
inhibe ettiği gösterilmiştir. İn vivo (“skin chamber” tekniği ile), 14 yetişkin hastada yapılan
farmakodinamik deneysel bir çalışmada, polen ile indüklenen reaksiyonunun ilk 6 saatinde,
plaseboya kıyasla, levosetirizin 5 mg’ın 3 ana inhibitör etkisi saptanmıştır: Vasküler Hücre
Adezyon Molekülü-1 (VCAM-1) salıverilmesinin inhibisyonu, vasküler permeabilitenin
modülasyonu ve eozinofil toplanmasında azalma.
Mevsimsel alerjik rinit, pereniyal alerjik rinit ya da persistan alerjik rinitli yetişkin hastalarda
yapılan çok sayıda çift-kör, plasebo kontrollü klinik çalışmada, levosetirizinin etkililiği ve
güvenliliği gösterilmiştir. Bazı çalışmalarda, levosetirizinin alerjik rinitin, nazal obstüksiyon
dahil, tüm belirtilerini önemli derecede iyileştirdiği gösterilmiştir.
Persistan alerjik rinitli (belirtilerin haftada 4 gün ve en az 4 ardışık hafta sürmesi) ve ev tozu
akarlarına ve çim polenine karşı duyarlı olan 551 yetişkin hastada (levosetirizin kullanan 276
hasta dahil) yapılan 6 aylık klinik çalışmada, 5 mg levosetirizinin, tüm çalışma süresi boyunca
taşifilaksi gelişmeden, alerjik rinit toplam semptom skorunu azalttığı, plaseboya göre klinik
ve istatistiksel olarak anlamlı derecede daha etkili olduğu gösterilmiştir. Tüm çalışma
boyunca, levosetirizinin hastaların yaşam kalitesini anlamlı şekilde iyileştirdiği görülmüştür.
Histamin ile indüklenen deri reaksiyonlarına etkisi, plazma konsantrasyonlarına bağımlı
değildir.
EKG’lerde levosetirizinin QT aralığı üzerine etkisi görülmemiştir.
Sayfa 12Montelukast
Sisteinil lökotrienler (LTC , LTD , LTE ) mast hücreleri ve eozinofiller dahil çeşitli
4 4 4
hücrelerden salınan güçlü inflamatuvar eikozanoidlerdir. Bu önemli pro-astmatik
mediyatörler sisteinil lökotrien (CysLT) reseptörlerine bağlanırlar. CysLT tip-1 (CysLT )
1
reseptörü, insan solunum yolunda (solunum yolundaki düz kas hücreleri ve solunum
yolundaki makrofajlar) ve diğer pro-enflamatuvar hücrelerde (eozinofiller ve belirli miyeloid
kök hücreleri) bulunur. CysLT’ler astım ve alerjik rinitin patofizyolojisiyle ilişkilendirilmiştir.
Astımda lökotrienlerin aracılık ettiği etkiler bronkokonstriksiyon, muköz sekresyon, damar
geçirgenliği ve eozinofil birikimini içerir. Alerjik rinitte CysLT’ler alerjen ile karşılaşmadan
sonra hem erken hem de geç faz reaksiyonlarında burun mukozasından salıverilir ve alerjik
rinit semptomlarıyla ilişkilidirler. CysLT’lerin intranazal yolla burun hava yolu direnci ve
burun tıkanıklığı semptomlarını artırdığı gösterilmiştir.
Levosetirizin/Montelukast
Persistan alerjik riniti olan 20 hasta ile yapılan 32 haftalık randomize, çift kör, plasebo
kontrollü, çapraz geçişli bir çalışmada, hastalara montelukast 10 mg/gün ve/veya levosetirizin
5 mg/gün veya plasebo verilmiştir. Uyku problemlerinin yanı sıra, yaşam kaliteleri tedaviye
başlamadan önce ve tedavinin son gününde Rinokonjunktivit Yaşam Kalitesi Ölçeği
kullanılarak değerlendirilmiştir. Çalışmada tedavi öncesi ortalama yaşam kalitesi skoru 2,58
(0,49) iken, plasebo tedavisi sonrasında 1,78 (0,46), levosetirizin tedavisi sonrasında 1,38
(0,42), montelukast tedavisi sonrasında 1,36 (0,37) ve montelukast ile birlikte levosetirizin
tedavisi sonrası ise 1,26 (0,39) gözlenmiştir. Persistan alerjik rinit tedavisinde, monoterapi ile
karşılaştırıldığında, kombine tedavinin daha etkili olduğu gözlenmiştir.
Randomize, çift kör, plasebo kontrollü, çapraz geçişli bir çalışmada, persistan alerjik riniti
olan hastalara levosetirizin (5 mg/gün), montelukast (10 mg/gün), plasebo veya levosetirizin
ve montelukast kombinasyonu verilmiştir. Tedavi süreci 2 haftalık arınma periyoduna
ayrılmıştır. Tedavi öncesinde ve tedavinin son gününde semptom skorlama, deri prick testleri,
spirometri, ortalamaları ile değerlendirilmiştir. Ortalama SD total başlangıç nazal semptom
skoru tedaviden önce 7,95+/-0,68 iken levosetirizinle 3,02+/-0,64, montelukastla 3,44+/-0,55
ve montelukast/levosetirizin kombine kullanımında 2,14+/-0,39 bulunmuştur. Nazal
semptomlarda en büyük iyileşme kombinasyon tedavisinden sonra oluşmuştur. Eozinofil
katyonik protein seviyelerinde azalma en fazla montelukastın levosetirizin ile kombine
kullanımında elde edilmiştir.
5.2 Farmakokinetik özellikler
Genel özellikler
LEVOKAST, oral olarak verildikten sonra, levosetirizin ve montelukast doruk plazma
konsantrasyonlarına 3 saat sonra ulaşmaktadırlar. Levosetirizin/Montelukast 5 mg/10 mg film
kaplı tablet’in emilim hızı ve miktarı tek tablet olarak verilen levosetirizin ve montelukastın
biyoyararlanımına eşdeğerdir.
Levosetirizin
Levosetirizinin farmakokinetiği, denekler arası değişkenliği düşük, doz ve zamandan
bağımsız olarak doğrusaldır. Farmakokinetik profil, tek enantiyomer veya setirizin olarak
verildiğinde aynıdır. Emilim ve atılım sürecinde hiçbir kiral inversiyon olmaz.
Sayfa 13Emilim:
Levosetirizin, oral yolla alındığında hızla ve büyük oranda emilmektedir. Yetişkinlerde,
plazma doruk konsantrasyonlarına dozdan 0,9 saat sonra ulaşılmaktadır. Kararlı duruma iki
gün sonra ulaşılır. Tek ve tekrarlanan, günde bir kez 5 mg’lık dozun uygulanmasını takiben
saptanan doruk konsantrasyonları, sırasıyla 270 ng/ mL ve 308 ng/ mL’dir. Emilim miktarı
dozdan bağımsızdır ve gıdalar ile birlikte alındığında değişmez fakat doruk konsantrasyonu
azalır ve gecikir.
Dağılım:
Levosetirizinin insanlarda doku dağılımına ve kan-beyin engelini aşmasına dair bilgi
bulunmamaktadır. Sıçan ve köpeklerde, en yüksek doku konsantrasyonu karaciğer ve
böbreklerde, en düşük olanı ise santral sinir sisteminde saptanmıştır.
İnsanlarda, levosetirizin plazma proteinlerine %90 oranında bağlanır. Levosetirizinin dağılım
hacmi 0,4 L/ kg olduğundan, dağılımı sınırlıdır.
Biyotransformasyon:
İnsanlarda levosetirizin biyotransformasyon oranı dozun %14’ünden azdır ve bu nedenle
genetik polimorfizmden veya enzim inhibitörlerinin eş zamanlı alımından kaynaklanan
farkların ihmal edilebilir olması beklenmektedir. Metabolik yolaklar, aromatik oksidasyonu,
N- ve O- dealkilasyonu ve taurin konjugasyonunu kapsar. Dealkilasyon yolaklarında birincil
olarak CYP 3A4 ile düzenlenirken; aromatik oksidasyon, çoklu ve/veya tanımlanmamış CYP
izoformlarını içerir. Levosetirizin 5 mg oral doz ile ulaşılan doruk konsantrasyonların üstünde
bile 1A2, 2C9, 2C19, 2D6, 2E1 ve 3A4 CYP izoenzimlerinin aktiviteleri üzerinde herhangi
bir etki göstermemiştir.
Düşük metabolizması ve metabolik inhibisyon potansiyelinin olmamasından dolayı,
levosetirizinin diğer maddelerle, diğer maddelerin de levosetirizin ile etkileşimi beklenmez.
Eliminasyon:
Yetişkinlerdeki plazma yarılanma ömrü, 7,9 ± 1,9 saattir. Küçük çocuklarda yarılanma ömrü
daha kısadır. Yetişkinlerde ortalama görünür toplam vücut klerensi 0,63 mL/ dak./ kg’dır.
Levosetirizin ve metabolitlerinin başlıca eliminasyon yolu idrardır, dozun ortalama %85,4’ü
idrarla vücuttan atılırl. Dozun sadece %12,9’u dışkı yoluyla atılmaktadır. Levosetirizin hem
glomerül filtrasyonu, hem de aktif tübüler sekresyonla vücuttan atılır.
Doğrusallık/Doğrusal olmayan durum:
Levosetirizin, doğrusal farmakokinetik sergiler.
Montelukast
Emilim:
Montelukast oral uygulamadan sonra gastrointestinal kanaldan hızla emilir. 10 mg’lık film
kaplı tablet erişkinlere aç karnına uygulandıktan sonra montelukast ortalama plazma pik
konsantrasyonuna (C ) 3 saatte (T ) ulaşır. Ortalama oral biyoyararlanım %64’tür. Oral
maks maks
biyoyararlanım ve C alınan standart öğünden etkilenmez.
maks
Sayfa 14Güvenlilik ve etkinlik, 10 mg film tabletin gıdanın alınma zamanından bağımsız olarak
uygulandığı klinik çalışmalarda gösterilmiştir.
5 mg çiğneme tabletiyle C ’a yetişkinlerde açken uygulamadan 2 saat sonra ulaşılır.
maks
Ortalama biyoyararlanım %73’tür ve standart bir öğünle %63’e düşer.
Dağılım:
Montelukast plazma proteinlerine % 99’dan daha yüksek oranda bağlanır. Montelukastın
kararlı durum dağılım hacmi 8–11 litre arasındadır.
Radyoizotopla işaretlenmiş montelukast ile sıçanlarda yapılan çalışmalar kan-beyin bariyerini
minimal olarak geçtiğini göstermektedir. Ayrıca, radyoizotopla işaretlenmiş materyalin
dozdan sonra 24 saatteki konsantrasyonları diğer tüm dokularda minimaldir.
Biyotransformasyon:
Montelukast yaygın bir şekilde metabolize olur. Terapötik dozlarda yapılan çalışmalarda
montelukast metabolitlerinin plazma konsantrasyonları erişkin ve çocuk hastalarda kararlı
durumda ölçülemeyecek kadar düşüktür.
Sitokrom P450 2C8, montelukastın metabolizmasında majör enzimdir. Ayrıca insan karaciğer
mikrozomlarının kullanıldığı in vitro çalışmalar P450 3A4 ve 2C9 sitokromlarının
montelukast metabolizmasında rol oynadığını göstermektedir. İnsan karaciğer
mikrozomlarından elde edilen ek in vitro sonuçlara göre, montelukastın terapötik plazma
konsantrasyonları P450 3A4, 2C9, 1A2, 2A6, 2C19 veya 2D6 sitokromlarını inhibe etmez.
Metabolitlerin montelukastın terapötik etkisine katkısı minimal düzeydedir.
Eliminasyon:
Sağlıklı erişkinlerde montelukastın plazma klerensi ortalama 45 mL/ dakikadır.
Radyoizotopla işaretlenmiş montelukastın oral bir dozunu takiben, radyoaktivitenin %86’sı 5
günlük feçes örneklerinde ve <%0,2’si idrarda saptanmıştır. Montelukastın oral
biyoyararlanım rakamlarıyla birlikte ele alındığında bu, montelukast ve metabolitlerinin
neredeyse sadece safrayla atıldığını gösterir.
Doğrusallık/Doğrusal olmayan durum:
Montelukastın farmakokinetik verileri 50 mg’ye kadar oral dozlarda lineere yakındır.
10 mg montelukastın günde tek doz kullanımı sırasında ana ilaç plazmada çok az miktarda
birikmiştir (yaklaşık %14).
Hastalardaki karakteristik özellikler
Irk:
İlacın emilim ve biyotransformasyon özelliklerine bakılarak hastanın etnik orijininin
levosetirizinin farmakokinetik parametreleri üzerine bir etkisinin olmayacağı beklenir.
Cinsiyet:
Levosetirizin doruk plazma konsantrasyonları ve total emilimi erkeklere kıyasla kadınlarda
yaklaşık %20 ve %15 daha yüksektir. Genellikle, yarılanma ömrü kadınlarda (7,1 saat),
erkeklere (8,6 saat) göre kısmen daha kısa olma eğilimindedir. Bununla birlikte, vücut
ağırlığına göre ayarlanmış klerensler kadınlarda (0,67 mL/ dak./ kg) erkeklerdekine (0,59 mL/
Sayfa 15dak./ kg) benzerdir. Bu farklar klinik olarak anlamlı değildir ve bu nedenle benzer günlük
dozlar ve dozlama aralıkları kadın ve erkeğe uygulanabilir.
Böbrek/Karaciğer yetmezliği:
Levosetirizinin vücuttan görünen temizlenmesi ile kreatinin klerensi arasında bir korelasyon
vardır. Bu yüzden, levosetirizinin alım aralıklarının, orta ve ağır şiddette böbrek yetmezliği
olan hastalarda, kreatinin klerensine göre ayarlanması önerilir. Anürik son evre böbrek hastası
olan gönüllülerde, toplam vücut klerensi, normal gönüllülerle karşılaştırıldığında yaklaşık
%80 azalmaktadır. Standart 4 saatlik bir hemodiyaliz sırasında atılan levosetirizin miktarı
<%10’dur. Hafif-orta derecede karaciğer yetmezliği olan hastalarda doz ayarlaması gerekmez.
Ciddi karaciğer yetmezliği (Child-Pugh skoru >9) olan hastalarda montelukastın
farmakokinetiğine ilişkin hiçbir veri yoktur.
Montelukastın yüksek dozlarının kullanımı ile (tavsiye edilen yetişkin dozunun 20–60 katı)
plazma teofilin konsantrasyonlarında azalma gözlenmiştir. Bu etki günlük 10 mg’lık tavsiye
edilen dozda görülmemiştir.
5.3 Klinik öncesi güvenlilik verileri
Levosetirizin
Klinik öncesi verilerde, geleneksel güvenlilik farmakolojisi, tekrarlı doz toksisitesi, üreme
toksisitesi, genotoksisite veya karsinojenisite ve üreme çalışmalarına dayalı olarak insanlar
için herhangi bir özel tehlike ortaya çıkmamıştır.
Montelukast
Montelukast ile ilgili hayvan toksisite çalışmalarında, serum biyokimyasında ALT, glukoz,
fosfor ve trigliserit düzeylerinde küçük, geçici değişiklikler görülmüştür. Hayvanlardaki
toksisite bulguları artmış tükürük salgılanması, gastrointestinal semptomlar, yumuşak dışkı ve
iyon dengesizliğidir. Bu olaylar klinik dozajda görülen sistemik maruz kalımın >17 katına yol
açan dozajlarda ortaya çıkmıştır.
Maymunlarda istenmeyen etkiler günde 150 mg/ kg’dan yüksek dozlarda (klinik dozda
görülen sistemik maruz kalımın >232 katı) görülmüştür. Hayvan çalışmalarında montelukast
klinik sistemik maruz kalımın 24 katından daha fazla sistemik maruz kalımda fertilite veya
üreme performansını etkilememiştir. Günde 200 mg/ kg (klinik sistemik maruz kalımın >69
katı) dozunu alan sıçanlarda yapılan dişi fertilite çalışmasında yavruların vücut ağırlığında
küçük bir azalma kaydedilmiştir. Tavşanlarda yapılan çalışmalarda, klinik dozda görülen
klinik sistemik maruz kalımın >24 kat üzerindeki sistemik maruz kalımda eş zamanlı
incelenen kontrol hayvanlara göre yetersiz kemik gelişimi insidansının daha yüksek olduğu
görülmüştür. Sıçanlarda hiçbir anormallik görülmemiştir. Montelukastın hayvanlarda
plasentadan geçtiği ve anne sütüne geçtiği gösterilmiştir.
Farelerde ve sıçanlarda 5000 mg/ kg’a (test edilen maksimum doz) kadar montelukast sodyum
dozlarının (farelerde 15.000 mg/ m2 ve sıçanlarda 30.000 mg/ m2) tekli oral uygulanmasından
sonra hiçbir ölüm gözlenmemiştir. Bu doz, önerilen günlük erişkin insan dozunun (50 kg
ağırlığındaki hasta baz alınarak) 25.000 katına denktir.
Sayfa 16Farelerde günde 500 mg/ kg’a kadar (sistemik maruz kalımın yaklaşık >200 katı) montelukast
dozlarının UVA, UVB veya görünür ışık spektrumlarında fototoksik olmadığı saptanmıştır.
Montelukast kemirgen türlerinde in vitro ve in vivo testlerde mutajenite veya tümör oluşumu
göstermemiştir.
6. FARMASÖTİK ÖZELLİKLER
6.1 Yardımcı maddelerin listesi
Mikrokristalin selüloz
Kroskarmeloz sodyum
Hidroksipropil selüloz
Magnezyum stearat
Titanyum dioksit
Kırmızı demir oksit
Sarı demir oksit
Nişasta 1500
Kolloidal anhidrus silika
Makrogol (Polietilen glikol)
Talk
Polivinil alkol-hidrolize
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
24 ay
6.4 Saklamaya yönelik özel tedbirler
25ºC’nin altındaki oda sıcaklığında saklayınız. Nemden ve ışıktan koruyunuz.
6.5 Ambalajın niteliği ve içeriği
Karton kutuda, 30 ve 90 tablet içeren Al/Al folyo blister ambalajlarda, kullanma talimatı ile
birlikte sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
Sayfa 177. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mah. Zincirlikuyu Cad.
No:184 34440 Beyoğlu-İSTANBUL
Tel: (212) 365 15 00
Faks: (212) 276 29 19
8. RUHSAT NUMARASI
2017/230
9. RUHSAT TARİHİ/RUHSAT YENİLEME TARİHİ
İlk ruhsat tarihi: 07.04.2017
Ruhsat yenileme tarihi:
10. KÜB’ÜN YENİLENME TARİHİ
Sayfa 18