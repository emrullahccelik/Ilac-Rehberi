15 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans alınmıştır.
KISA ÜRÜN BİLGİSİ
1. BEŞERİ TIBBİ ÜRÜNÜN ADI
KETALAR® 500 mg/10 ml enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Ketamin hidroklorür 576 mg (500 mg ketamin baza eşdeğer)
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Enjektabl flakon.
Renksiz, berrak bir likittir.
4. KLİNİK ÖZELLİKLER
4.1. Terapötik endikasyonlar
Ketamin, çocuk ve yetişkin hastalarda endikedir.
KETALAR teşhis amaçlı girişimlerde ve cerrahi müdahalelerde anestezi için kullanılır.
KETALAR’ın intravenöz veya intramusküler enjeksiyon yoluyla kullanımı kısa süreli
işlemler için uygundur. Ek dozlar veya intravenöz infüzyon yoluyla KETALAR daha uzun
süreli işlemler için de kullanılabilir.
Eğer kas gevşemesi isteniyorsa bir kas gevşetici de verilmeli ve solunum desteklenmelidir.
KETALAR, diğer genel anesteziklerin kullanımından önce anestezinin başlatılmasında
(indüksiyon) kullanılabilir.
KETALAR ayrıca, diğer anesteziklerin desteklenmesinde kullanılabilir.
KETALAR’ın kullanıldığı özel durumlar:
İntramuskuler uygulama tercih edildiğinde,
Yanıklı hastalarda yara debridmanı, ağrılı pansuman ve deri dokusu naklinde ve diğer yüzeyel
cerrahi uygulamalarında,
Miyelogram, ventrikulogramlar, pnömoensefalogramlar ve lomber ponksiyon gibi
nörodiagnostik işlemlerde,
Göz, kulak, burun ve diş çekimi dahil ağza yapılan diagnostik ve cerrahi işlemlerde,
Not: Oftalmolojik işlemler sırasında göz hareketi sürebilir.
Eğer mümkünse hayati fonksiyonlarında azalma olan ya da hayati fonksiyonları azalmış zayıf-
riskli hastalarda, anestezi yapılmasından kaçınılmalıdır.
Kapalı redüksiyon, manipülasyon, femoral çivileme, ampütasyon ve biyopsi gibi ortopedik
işlemler,
Sigmoidoskopi ve anüs ve rektumun minör cerrahisi, sünnet ve pilonidal sinus,
Kardiyak kateterizasyon işlemleri,
Sezaryen ameliyatlarında; kan basıncı yüksekliği olmadığında bir indüksiyon ajanı olarak,
Astımlı hastalarda anestezide bronkospazm gelişme riskini en aza indirmek için veya
bronkospazm varlığında anestezinin ertelenemeyeceği durumlardaki anestezide kullanılabilir.
115 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans alınmıştır.
4.2. Pozoloji ve uygulama şekli
NOT: Tüm dozlar baz ketamin cinsinden verilmektedir.
Yetişkinler, yaşlılar (65 yaş üstü) ve çocuklar:
Yaşlı hastalarda cerrahi işlemlerde, ketamin, tek başına kullanılabilir veya diğer anestezik
ajanlarla desteklenebilir.
Pozoloji/uygulama sıklığı ve süresi:
Ameliyat öncesi hazırlıklar:
KETALAR midesi boş olmayan hastada tek başına güvenle kullanılabilir. Ancak destekleyici
ilaçlar veya kas gevşeticiler için ihtiyaç öngörülemediğinden elektif ameliyat için hazırlık
yapılırken, anestezi öncesinde en az altı saat ağızdan hiçbir şeyin verilmemesi tavsiye edilir.
Ketamin uygulamasını takiben kusma bildirildiğinden, aktif gırtlak-yutak reflekslerinden
dolayı hava yolunu koruyucu birtakım önlemler alınabilir. Ketamin ile birlikte destekleyici
olarak uygulanan anestezik ve kas gevşeticilerin koruyucu refleksleri azaltma ihtimali
nedeniyle aspirasyon ortaya çıkma olasılığı göz ardı edilmemelidir.
Ketaminin neden olduğu aşırı tükürük salgılanmasını azaltmak için başlamadan önce uygun
bir zamanda antikolinerjik bir ilaç (örneğin; atropin, hiyosin veya glikopirolat) veya diğer
kurutucu ilaçlar ile ön tedavi uygulanmalıdır. Ön tedavi ilacı olarak veya ketamin ile birlikte
uygulanan midazolam, diazepam, lorazepam veya flunitrazepam uyanma reaksiyonları
insidansının azaltılmasında etkin olmuştur.
Etkinin başlangıcı ve devamı:
Diğer genel anestezik ajanlarla olduğu gibi, ketamine bireysel cevap doza, uygulama yoluna
ve yaşa bağlı olarak değişkenlik gösterir. Bu nedenle sabit bir doz önerisinde bulunulamaz.
Doz, hastanın ihtiyacına göre titre edilmelidir.
İntravenöz enjeksiyonun başlangıcını takiben anestezinin hızla oluşması sebebiyle hasta
uygulama esnasında desteklenen bir pozisyonda olmalıdır. Ketaminin etkisi hızla başlar; kilo
başına 2 mg’lık doz genellikle intravenöz enjeksiyondan 30 saniye sonra başlayan ve 5-10
dakika süren cerrahi anestezi sağlar. Daha uzun süreli bir etki isteniyorsa, ciddi birikim etkisi
yaratmaksızın anestezinin devamı için intramuskuler veya intravenöz ek dozlar uygulanabilir.
Kas içine uygulanan 10 mg/kg’lık doz, genellikle enjeksiyonu takiben 3 ila 4 dakika içinde
cerrahi anestezi sağlar ve anestezik etki genellikle 12 ila 25 dakika sürer. Uyanma
kademelidir.
A. Anestezik ajan olarak sadece KETALAR:
İntravenöz infüzyon:
KETALAR’ın aralıksız infüzyon ile uygulanması dozun daha yakından titre edilebilmesine
olanak sağlar ve dolayısıyla aralıklı uygulama ile karşılaştırıldığında uygulanan ilaç
miktarının azalmasını sağlar. Bu da hastanın uyanma süresini kısaltır ve yaşamsal belirtilerin
daha stabil olması ile sonuçlanır.
%5 dekstroz veya %0,9 sodyum klorür içinde 1 mg/ml ketamin içeren çözelti infüzyonla
uygulama için uygundur.
Genel anestezinin indüksiyonu:
Tam indüksiyon dozu olarak 0,5 – 2 mg/kg’a karşılık gelen infüzyon
215 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans alınmıştır.
Anestezinin sürdürülmesi:
Anestezi 10 – 45 mikrogram/kg/dk. (yaklaşık 1 – 3 mg/dk.) mikro damla infüzyonu
kullanılarak sürdürülebilir.
İnfüzyon hızı, hastanın reaksiyonuna ve anesteziye yanıtına bağlı olarak ayarlanmalıdır. Uzun
etkili nöromüsküler blokör ilaç kullanıldığında gerekli olan dozaj azaltılabilir.
Aralıklı enjeksiyon:
İndüksiyon:
İntravenöz yol
İntravenöz ketamin uygulanmasında başlangıç dozu 1 mg/kg – 4,5 mg/kg aralığında (ketamin
baz açısından) değişebilir. 5-10 dakika cerrahi anestezi oluşturmak için gereken ortalama
miktar 2 mg/kg’dır.
Uygulama hızı:
Ketaminin yavaş (60 saniyeyi geçecek şekilde) uygulanması tavsiye edilir. Daha hızlı
uygulama solunum depresyonu ve kan basıncı artışı ile cevapla sonuçlanabilir.
Obstetrikte dozaj:
Obstetrikte normal doğum ve sezaryen ameliyatı için, 0,2 – 1 mg/kg arasında değişen
intravenöz dozlar tavsiye edilmektedir (bkz. bölüm 4.6).
İntramuskuler yol:
İntramuskuler ketamin uygulamasında başlangıç dozu 6,5-13 mg/kg aralığında değişebilir.
Şiddetli ağrılı uyaran içermeyen işlemlerde veya tanısal işlemlerde 4 mg/kg’lık düşük
başlangıç kas içi doz kullanılmıştır. 10 mg/kg’lık doz genellikle 12 ile 25 dakika cerrahi
anestezi oluşturur.
Obstetrikte dozaj:
Doğum eylemi başlayanlarda intramuskuler enjeksiyon ve ketamin infüzyon idamesi için
veriler yetersizdir ve önerilmemektedir. Mevcut veriler Bölüm 5.2’de sunulmuştur.
Anestezinin devamı:
Anestezinin hafiflemesi gözlerde titreme, uyarana yanıt olarak hareket ve ses verme ile belli
olabilir. Anestezi, intravenöz veya intramuskuler yolla ilave KETALAR dozları uygulanarak
sürdürülür.
İdame dozu hastanın anestezik ihtiyacına ve eğer varsa kullanılan ek anestezik ajana bağlı
olarak ayarlanmalıdır.
Anestezinin sürekliliğini sağlamak için başlangıç dozunun yarısı ya da bütünü gerektikçe
tekrarlanabilir. Ancak, anestezi sırasında, istemsiz ve tonik-klonik ekstremite hareketlerinin
oluşabileceği unutulmamalıdır. Bu hareketler anestezinin hafiflediği anlamına gelmez ve ek
anestezik dozlara ihtiyacın belirtisi değildir. Uygulanan total ketamin dozunun arttırılmasının,
uyanmanın tamamlanma sürecini uzatacağı unutulmamalıdır.
Seyreltme:
Her ml’de 1 mg ketamin içeren seyreltilmiş solüsyon hazırlamak için, aseptik koşullarda 10ml
(50 mg/ml flakon) ketamin 500 ml %5’lik enjeksiyonluk dekstroz ya da % 0,9 sodyum klorür
çözeltisine transfer edilir ve iyice karıştırılır. Elde edilen solüsyon ml’de 1 mg ketamin içerir.
Ketamin için uygun seyreltme yöntemi seçilirken hastanın sıvı ihtiyacı ve anestezinin süresi
göz önünde bulundurulmalıdır. Eğer sıvı kısıtlaması gerekiyorsa, ketamin konsantrasyonunun
2 mg/ml olması sağlanacak şekilde, yukarıda tarif edildiği gibi ketamin 250 ml infüzyona
ilave edilebilir.
315 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans alınmıştır.
B. Diğer genel anesteziklerin kullanımından önce KETALAR’ın indüksiyon ilacı olarak
kullanılması:
İndüksiyon yukarıda anlatıldığı gibi tam intravenöz veya intramuskuler KETALAR dozu
uygulanarak sağlanır. Eğer KETALAR intravenöz olarak uygulandıysa ve ana anestezik yavaş
etkili ise, ilk dozu takiben 5 ila 8 dakika sonra ikinci KETALAR dozu gerekebilir. Eğer
KETALAR intramuskuler olarak uygulandıysa ve ana anestezik çabuk etkili ise ana
anesteziğin uygulanması KETALAR enjeksiyonunu takiben 15 dakikaya kadar ertelenebilir.
C. Anestezik ajana tamamlayıcı olarak KETALAR:
Ketamin, yeterli solunum değişimi sağlandığında sıklıkla kullanılan genel ve lokal anestezik
ilaçlarla klinik olarak geçimlidir. Diğer anestezik ilaçlar ile birlikte kullanım için KETALAR
dozu genellikle yukarıda belirtilen doz aralığındadır; ancak diğer bir anestezik ilacın kullanımı
KETALAR dozunun azaltılmasına izin verebilir.
D. Uyanma sırasında hastaların kontrol altında tutulması:
İşlemin ardından hasta gözlem altında tutulmalı ancak rahatsız edilmemelidir. Bu, yaşamsal
belirtilerin izlenmesini engellemez. Eğer uyanma sırasında, hasta uyanma hezeyanı belirtisi
sergilerse, diazepam kullanımı (yetişkinlerde 5 ila 10 mg IV) düşünülmelidir. Şiddetli uyanma
reaksiyonlarını sona erdirmek için hipnotik tiyobarbitürat dozu (50 ila 100 mg IV)
kullanılabilir. Eğer bu ilaçlardan birisi kullanılırsa, hasta daha uzun uyanma süresi ile karşı
karşıya kalabilir.
Uygulama şekli:
İntravenöz infüzyon, intravenöz enjeksiyon veya intramuskuler enjeksiyon şeklinde
uygulanır.
Özel popülasyonlara ilişkin ek bilgiler:
Böbrek yetmezliği:
Veri mevcut değildir.
Karaciğer yetmezliği:
Sirozlu veya diğer türden karaciğer yetmezliği olan hastalarda dozun azaltılması
düşünülmelidir (bkz. bölüm 4.4).
Pediyatrik popülasyon:
Pediyatrik kullanımı mevcuttur.
Geriyatrik popülasyon:
Yaşlı hastalarda ameliyatlar için ketaminin tek başına veya diğer anestezik ilaçlar ile
desteklenerek kullanılmasının uygun olduğu gösterilmiştir.
4.3. Kontrendikasyonlar
KETALAR,
• Etken madde veya bölüm 6.1'de listelenen yardımcı maddelerden herhangi birine karşı
aşırı duyarlılığı olanlarda,
415 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans alınmıştır.
• Kan basıncı artışının ciddi bir tehlike arz edeceği hastalarda (bkz. bölüm 4.8),
• Eklampsi veya pre-eklampsi hastalarında,
• Şiddetli koroner veya miyokardiyal hastalığı olanlarda,
• Serebrovasküler olay veya beyin travması geçiren hastalarda kontrendikedir.
4.4. Özel kullanım uyarıları ve önlemleri
Acil durumlar dışında, KETALAR yalnızca hastanelerde, deneyimli anestezi uzmanları
eşliğinde kullanılmalıdır.
Uyanma dönemi sırasında ameliyat sonrası konfüzyon durumları görülebilir.
Herhangi bir genel anestezi ajanında olduğu gibi resüsitatif cihazlar olmalı ve kullanıma hazır
bulundurulmalıdır.
Aşırı KETALAR dozu ile solunum depresyonu meydana gelebilir. Bu durumda destekleyici
ventilasyon kullanılmalıdır. Solunumun mekanik olarak desteklenmesi, analeptiklerin
uygulanmasına tercih edilmektedir.
İntravenöz doz uygulama süresi 60 saniyeyi geçecek şekilde ayarlanmalıdır. Daha hızlı
uygulama solunum depresyonu ya da apne ve kan basıncındaki artışla sonuçlanabilir.
Hastaların yutak ve gırtlak refleksleri ortadan kalkmadığından ketamin yutak, gırtlak ve
bronşlara yapılacak cerrahi ve diagnostik işlemlerde tek başına kullanılmamalıdır. Ketaminin
yalnız başına kullanımının mümkün olduğu durumlarda, yutağın mekanik uyarılmasından
kaçınılmalıdır. Her iki durumda da solunum dikkatle izlenmeli, gerekirse kas gevşetici
verilerek mekanik solunum desteği sağlanmalıdır.
Her ne kadar deneysel koşullar altında, KETALAR anestezisi sırasında kontrast madde
aspirasyonu bildirilmiş olsa da klinik uygulamada aspirasyon nadir olarak ortaya çıkan bir
sorundur.
Viseral ağrı yollarını ilgilendiren cerrahi işlemlerde ketamin ile birlikte viseral ağrıyı giderici
bir ilaç kullanılmalıdır.
KETALAR ayakta tedavi gören hastaya uygulandığında; hasta anesteziden tamamen çıkıp
uyanana kadar gözlem altında tutulmalı ve sonrasında sorumlu yetişkin bir kişi eşliğinde
bulundurulmalıdır.
KETALAR aşağıdaki hastalıkları olan hastalarda dikkatle kullanılmalıdır:
Kronik alkol bağımlısı ve akut alkol-intoksikasyonu olan hastalarda dikkatle kullanılmalıdır.
Ketamin karaciğerde metabolize olur ve klinik etkilerin sona ermesi için hepatik klerens
gereklidir. Ketamin kullanımı sonucu, genellikle uzun süreli kullanımda (> 3 gün) veya ilacın
kötüye kullanımı nedeniyle, karaciğer fonksiyon testlerinde anormallik bildirilmiştir. Sirozlu
veya diğer karaciğer yetmezliği türleri olan hastalarda ketaminin etki süresi uzayabilir. Bu
hastalarda doz azaltılması düşünülmelidir.
Ketamin hidroklorürün uygulanmasını takiben beyin omurilik sıvısı (BOS) basıncında artış
bildirilmiştir. Anestezi öncesi BOS basıncı yüksek hastalarda özellikle dikkat edilmelidir.
515 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans alınmıştır.
Ketaminin tek doz uygulanmasından sonra basınç anlamlı düzeyde artabileceğinden, göz
küresinde hasar olan ve intraoküler basıncı yükselmiş olan (örneğin; glokom) hastalarda
dikkatle kullanılmalıdır.
Nevrotik davranışları veya psikiyatrik hastalıkları (örneğin; şizofreni ve akut psikoz) olan
hastalarda dikkatle kullanılmalıdır.
Akut intermitan porfiri hastalarında dikkatle kullanılmalıdır.
Nöbet geçiren hastalarda dikkatle kullanılmalıdır.
Hipertiroidizmi olan hastalarda veya tiroid replasman tedavisi gören hastalarda dikkatle
kullanılmalıdır (hipertansiyon ve taşikardi riskinde artış).
Pulmoner veya üst solunum yolu enfeksiyonu olan hastalarda dikkatle kullanılmalıdır
(ketamin öğürme refleksini sensitize ederek, potansiyel olarak larengospazma neden olabilir).
İntrakraniyal kitle lezyonları, kafa travması veya hidrosefalisi olan hastalarda dikkatle
kullanılmalıdır.
Uyanma reaksiyonları:
Psikolojik belirtilerin şiddeti hafif rüya benzeri durumlar, gerçek benzeri hayaller,
halüsinasyonlar, kabuslar ve uyanma deliryumu (çoğu kez dissosiyatif veya dalgalanan duygu
durumundan oluşur) arasında değişir. Bazen bu durumlara konfüzyon, heyecan ve az sayıda
hastanın hoş olmayan tecrübe olarak hatırlayacakları mantıksız davranışlar eşlik eder (bkz.
bölüm 4.8).
İyileşme döneminde deliryum olayları ortaya çıkabilir. Uyanma döneminde eğer hastaya
yapılan sözlü ve dokunma uyarıları minimuma indirilirse bu reaksiyonların insidansı
azalabilir. Bu durum hayati işaretleri izlemeye engel olmaz.
Kardiyovasküler:
Miyokardiyal oksijen tüketimindeki anlamlı artış nedeniyle hipovolemi, dehidrasyon veya
kardiyak hastalıklar, özellikle de koroner arter hastalığı (örneğin; konjestif kalp yetmezliği,
miyokardiyal iskemi ve miyokardiyal enfarktüs) olan hastalarda ketamin dikkatle
kullanılmalıdır. Ayrıca, ketamin hafif ila orta derece hipertansiyonu veya taşiaritmisi olan
hastalarda dikkatle kullanılmalıdır.
Hipertansiyon ve kalp yetmezliği olan hastalarda, işlem sırasında kalp fonksiyonları sürekli
izlenmelidir.
Kan basıncındaki artış enjeksiyonu takiben kısa sürede başlar ve birkaç dakika içinde
maksimuma ulaşarak, genellikle enjeksiyonu takiben 15 dakika içinde anestezi öncesi
değerlere döner. Klinik çalışmalarda kan basıncı median pik yükselişi, anestezi öncesi
değerlerinin yüzde 20 ila 25’i arasında değişmektedir. Hastanın durumuna bağlı olarak, kan
basıncındaki bu yükseliş yarar veya advers reaksiyon olarak değerlendirilebilir.
Uzun süreli kullanım
Uzun süreli ketamin kullanan hastalarda özellikle ketamin kullanımının suistimal edildiği
durumlarda; hemorajik sistit dahil, sistit, akut böbrek yaralanmaları, hidronefroz ve üretral
hastalık vakaları rapor edilmiştir (bu advers reaksiyonlar, uzun süreli ketamin tedavisi alan
615 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans alınmıştır.
hastalarda, 1 aydan birkaç yıla kadar değişen bir süre ketamin kullanımı sonrasında gelişir.).
Ketaminin uzun süreli kullanım endikasyonu yoktur ve önerilmemektedir.
Uzun süreli kullanımda (> 3 gün) hastalarda hepatotoksisite bildirilmiştir.
İlaç kötüye kullanımı ve bağımlılık
Ketamin, kötüye kullanılan bir ilaç olarak bildirilmiştir. Bildirilen raporlara göre ketamin;
geçmişi anımsama, halüsinasyonlar, disfori, anksiyete, uykusuzluk ya da disoryantasyonu
içeren fakat bunlarla sınırlı olmayan çeşitli semptomlar meydana getirmektedir. Raporlanan
advers etkiler için; bkz “Uzun süreli kullanım”. Birkaç hafta süreyle her gün kullanıldığında
bağımlılık ve tolerans gelişebilir. Bu durum özellikle ilacı kötüye kullanım ve bağımlılık
hikayesi olan kişilerde ortaya çıkabilir. Bu sebeple KETALAR dikkatle reçetelenmeli ve
uygulanmalıdır.
4.5. Diğer tıbbi ürünler ile etkileşimler ve diğer etkileşim şekilleri
KETALAR ile birlikte barbitüratlar ve/veya narkotikler kullanıldığında hastanın uyanma
dönemi uzayabilir.
Diazepamın ketaminin yarılanma ömrünü arttırdığı ve farmakodinamik etkilerini uzattığı
bilinmektedir. Bu nedenle doz ayarlamaları gerekli olabilir.
KETALAR, çökelti oluşumundan dolayı barbitüratlar ve diazepam ile kimyasal olarak
geçimsizdir. Dolayısıyla bunlar aynı şırıngada veya infüzyon sıvısında karıştırılmamalıdır.
Ketamin, atraküryum ve tubokürarinin nöromüsküler blokör etkilerini (apne ile solunum
depresyonu dahil) güçlendirebilir.
Ketamin ile halojenli anesteziklerin eşzamanlı kullanımı ketaminin eliminasyon yarılanma
ömrünü uzatabilir ve anesteziden uyanmayı geciktirebilir. Ketaminin (özellikle de yüksek
dozlarda veya hızla uygulandığında) halojenli anestezikler ile eşzamanlı kullanımı bradikardi,
hipotansiyon veya azalmış kalp debisi gelişimi riskini artırabilir.
Ketaminin diğer santral sinir sistemi (SSS) baskılayıcı ilaçlar (örneğin; etanol, fenotiyazinler,
sedatif H1-blokörleri ve iskelet kası gevşeticileri) ile kullanımı SSS depresyonunu
güçlendirebilir ve/veya solunum depresyonu gelişimi riskini artırabilir. Diğer anksiyolitikler,
sedatifler ve hipnotiklerin eşzamanlı uygulanması sırasında ketamin dozlarının azaltılması
gerekebilir. Ketamin, yeterli solunum değişimi sağlandığında, klinik olarak sıklıkla kullanılan
genel ve lokal anestezik ajanlarla geçimlidir.
Ketaminin tiyopentalin hipnotik etkisini antagonize ettiği bildirilmiştir.
Tiroid hormonları alan hastalarda ketamin uygulandığında hipertansiyon ve taşikardi gelişimi
riski artmaktadır.
Antihipertansif ilaçlar ve ketaminin eş zamanlı uygulanması hipotansiyon gelişimi riskini
artırır.
Sempatomimetikler (doğrudan veya dolaylı olarak etki gösteren) ve vazopressin kullanımı,
ketaminin sempatomimetik etkilerini artırabilir.
Ergometrin ile ketaminin birlikte kullanımı kan basıncında artışa neden olabilir.
715 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans alınmıştır.
Ketamin ve teofilin ya da aminofilin eş zamanlı uygulandığında, nöbet eşiğinde klinik olarak
anlamlı azalma gözlenebilir. Bu ilaçların eş zamanlı uygulanması sırasında, öngörülemeyen
ekstansör tipte nöbetler bildirilmiştir.
CYP3A4 enzim aktivitesini inhibe eden ilaçlar genellikle hepatik klerensi düşürür ve ketamin
gibi CYP3A4 substrat ilaçlarının plazma konsantrasyonunda artışa neden olur. İstenen klinik
sonuca ulaşmak için ketamin ile CYP3A4 enzimini inhibe eden ilaçların birlikte uygulanması,
ketamin dozajında azalma gerektirebilir.
CYP3A4 enzim aktivitesini indükleyen ilaçlar genellikle hepatik klerensi arttırır ve ketamin
gibi CYP3A4 substrat ilaçlarının plazma konsantrasyonunda azalmaya neden olur. İstenen
klinik sonuca ulaşmak için ketamin ile CYP3A4 enzimini uyaran ilaçların birlikte
uygulanması, ketamin dozajında bir artış gerektirebilir.
Özel popülasyonlara ilişkin ek bilgiler:
Özel veri bulunmamaktadır.
Pediyatrik popülasyon:
Özel veri bulunmamaktadır.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınların, KETALAR kullanımı sırasında gebelikten
kaçınmaları önerilmelidir.
Gebelik dönemi
Ketaminin gebelik ve/veya fetüs/yenidoğan üzerinde zararlı farmakolojik etkileri
bulunmaktadır.
KETALAR gerekli olmadıkça (bunun koşulları belirtilmelidir) gebelik döneminde
kullanılmamalıdır.
KETALAR plasentaya geçer. Bu, gebelikte cerrahi obstetrik işlemler sırasında akılda
tutulmalıdır. Gebelikte kontrollü klinik çalışmalar yapılmamıştır. Gebelikte kullanım
güvenliliği kanıtlanmamıştır ve ketamin uygulamasının yapıldığı normal doğum ve sezaryen
ile doğum ameliyatları dışında kullanımı önerilmez.
Doğum sırasında ≥1,5 mg/kg olan maternal intravenöz dozlardaki ketamine maruz kalan bazı
yenidoğanlarda, solunum depresyonu ve resüsitasyon gerektiren düşük Apgar skoru
gözlenmiştir.
2 mg/kg’den daha yüksek dozlarda, maternal kan basıncı ve rahim tonusunda belirgin artış
gözlemlenmiştir.
Doğum eylemi başlayanlarda intramusküler enjeksiyon ve ketamin infüzyon idamesi için
veriler yetersizdir ve önerilmemektedir. Mevcut veriler Bölüm 5.2’de sunulmuştur.
Laktasyon dönemi
Ketaminin insan ya da hayvan sütü ile atıldığına ilişkin yetersiz/sınırlı bilgi mevcuttur.
Ketaminin süt ile atılmasına yönelik fizikokimyasal ve eldeki farmakodinamik/toksikolojik
815 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans alınmıştır.
veriler nedeniyle memedeki çocuk açısından bir risk olduğu göz ardı edilemez. KETALAR
emzirme döneminde kullanılmamalıdır.
Üreme yeteneği/Fertilite
Hayvanlarda yapılan çalışmalar üreme toksisitesi göstermiştir (bkz. bölüm 5.3).
4.7. Araç ve makine kullanımı üzerindeki etkiler
Hastalar, anestezi sonrasındaki 24 saat içinde (kullanılan ketamin dozuna ve kullanılan diğer
ilaçlara bağlı olarak bu süre daha uzun olabilir) tehlikeli aktivitelerle meşgul olmamaları, araç
ve tehlikeli makine kullanmamaları konusunda uyarılmalıdır. Uygun olduğu şekilde, özellikle
de erken taburcu olmanın mümkün olduğu durumlarda, anestezinin uygulanması sırasında
kullanılan ketamin ve diğer ilaçların etkilerinin devamı süresi dikkate alınmalıdır.
4.8. İstenmeyen etkiler
Advers olayların sıklığı aşağıdaki sıralamaya göre listelenmiştir.
Çok yaygın (≥ 1/10); yaygın (≥1/100 ila <1/10); yaygın olmayan (≥ 1/1.000 ila < 1/100); seyrek
(≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden hareketle
tahmin edilemiyor).
MedDRA Sistem Sıklık İstenmeyen etkiler
Organ Sınıfı
Bağışıklık Sistemi Seyrek Anafilaktik reaksiyonlar*
Hastalıkları
Metabolizma ve Yaygın olmayan Anoreksi
Beslenme Hastalıkları
Psikiyatrik Hastalıklar Yaygın Halüsinasyon, anormal rüyalar,
kabus, konfüzyon, ajitasyon,
anormal davranışlar
Yaygın olmayan Anksiyete
Seyrek Deliryum*, dezoryantasyon*,
geçmişe dönüş (flashback)*,
disfori*, insomnia,
Sinir Sistemi Yaygın Nistagmus, hipertoni, tonik ve
Hastalıkları klonik hareketler
Göz Hastalıkları Yaygın Diplopi
Bilinmiyor İntraoküler basınç artışı
Kardiyak Hastalıklar Yaygın Kan basıncı artışı, kalp atım
hızında artış
Yaygın olmayan Bradikardi, aritmi
Vasküler Hastalıklar Yaygın olmayan Hipotansiyon
Solunum, Göğüs Yaygın Solunum hızında artma
Hastalıkları ve Yaygın olmayan Solunum depresyonu,
Mediastinal Hastalıklar laringospazm
Seyrek Obstrüktif havayolu
bozukluğu*, apne*
Gasrointestinal Sistem Yaygın Bulantı, kusma
Hastalıkları Seyrek Tükürük hipersekresyonu*
915 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans alınmıştır.
Hepatobilier Hastalıklar Bilinmiyor Karaciğer fonksiyon testlerinde
anormallik*, ilaca bağlı
karaciğer hasarı*, **
Deri ve Deri Altı Doku Yaygın Eritem, morbiliform döküntü
Hastalıkları
Böbrek ve İdrar Yolu Seyrek Hemorajik sistit*, ***, sistit*,
Hastalıkları
Genel ve Uygulama Yaygın olmayan Enjeksiyon bölgesinde ağrı,
Bölgesine İlişkin enjeksiyon bölgesinde kızarıklık
Hastalıklar
* Pazarlama sonrası kullanım sırasında tanımlanan advers ilaç reaksiyonları.
**Uzun süreli kullanım (> 3 gün) veya ilacın kötüye kullanımı
***Uzun süreli kullanım (1 aydan birkaç yıla kadar), özellikle ketaminin kötüye kullanımı
durumunda
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TUFAM)'ne bildirmeleri gerekmektedir (www.titck.gov.tr; eposta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Ketaminin yüksek dozda ya da hızla uygulanması sonucu solunum depresyonu oluşabilir. Bu
gibi durumlarda destekleyici ventilasyon kullanılmalıdır. Yeterli kan oksijen satürasyonunu
ve karbondioksit eliminasyonunu koruyacak olan solunumun mekanik olarak desteklenmesi
analeptiklerin uygulanmasına tercih edilir.
KETALAR’ın güvenlilik marjı geniştir; birden fazla istem dışı aşırı doz KETALAR
uygulaması (genellikle gereken miktarın 10 katına kadar), uzamış ancak tam düzelme ile
sonuçlanmıştır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anestezikler - Diğer genel anestezikler
ATC kodu: N01AX03
Ketamin intravenöz ve intramusküler kullanım için farklı bir farmakolojik etkisi olan hızlı
etkili bir genel anesteziktir. Ketamin hidroklorür katalepsi, amnezi ve düzelme döneminde de
sürebilen derin analjezi ile karakterize olan dissosiyatif anestezi sağlar. Normal yutak-gırtlak
refleksleri ve normal ya da hafif artmış iskelet kas tonusu ile karakterize bir anestezi hali
meydana getirir. Kalp ve solunum sisteminde hafif uyarılma ve ara sıra solunum depresyonu
oluşur.
Enjeksiyondan kısa bir süre sonra kan basıncında yükselme başlar, birkaç dakika içinde
maksimuma ulaşır ve genellikle enjeksiyondan 15 dakika sonra anestezi öncesi değerlere
döner.
1015 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans alınmıştır.
Etki mekanizması:
Ketamin, sedasyon, hareketsizlik, amnezi ve belirgin analjeziye neden olur.
Ketamin, somastatik duyu blokajı yapmadan önce beyindeki asosiyasyon yollarını selektif
olarak bloke ettiğinden, sağladığı anestezi durumuna ‘disosiyasyon anestezisi’ adı verilmiştir.
Ketamin, retiküler aktive edici sistem ve limbik sistem gibi serebral merkezleri ve yolları
belirgin bir şekilde etkilemeden önce selektif olarak talamo-neokortikal sistemi deprese eder.
Ketaminin etkilerini açıklamak için çeşitli teoriler önerilmiştir. Bunlar arasında, santral sinir
sisteminde (SSS) N-metil-D-aspartat (NMDA) reseptörlerine bağlanma, santral ve spinal
bölgelerde opiat reseptörleri ile etkileşim ve norepinefrin, serotonin ve muskarinik kolinerjik
reseptörler ile etkileşim yer almaktadır. NMDA reseptörleri üzerindeki etki ketaminin hem
analjezik hem de psikiyatrik (psikoz) etkilerinden sorumlu olabilir. Ketamin taşikardi,
hipotansiyon, miyokardiyal ve serebral oksijen tüketiminde artış, artmış serebral kan akımı
ve artmış intrakraniyal ve intraoküler basınca yol açan sempatomimetik aktiviteye sahiptir.
Ketamin ayrıca güçlü bir bronkodilatördür. Ketamin uygulamasını takiben gözlenen klinik
etkiler arasında, artmış kan basıncı, artmış kas tonusu (katatoniye benzeyebilir), gözlerin
açılması (genellikle nistagmus eşlik eder) ve artmış miyokardiyal oksijen tüketimi
bulunmaktadır.
5.2. Farmakokinetik özellikler
Genel özellikler
Emilim:
Ketamin, intramüsküler uygulamayı takiben hızla emilir.
Dağılım:
Ketamin yüksek oranda perfüze olduğu dokulara (örneğin, beyin ve plasenta), insanlarda
anestezik etkinin süresine bağlı olarak (yaklaşık 20 dakika) 2,5 mg/kg’lik intravenöz bolus
doz uygulandığında dağılım fazı yaklaşık 45 dakika sürer, yarılanma ömrü ise 10 ila 15
dakikadır ve klinik olarak ilacın anestezik etkisine karşılık gelir.
Dozun verilmesinden 1 saat sonra ölçülen doruk plazma seviyeleri ortalama 0,75 µg/ml ve
BOS seviyeleri yaklaşık 0,2 µg/ml’dir.
Hayvan çalışmaları ketaminin vücut yağı, karaciğer ve akciğerde oldukça yoğunlaştığını
göstermiştir. Yetişkinlerde ve çocuklarda plazma ketamin konsantrasyonu, 2 mg/kg’lık
intravenöz bolus enjeksiyonundan 5 dakika sonrasında yaklaşık olarak 1,8 ila 2 µg/ml’dir; 6
mg/kg’lık intramuskuler enjeksiyonundan 15 dakika sonrasında ise yaklaşık olarak 1,7 ile 2,2
µg/ml’dir.
250 mg’lık (yaklaşık 4,2 mg/kg) intramuskuler doz alan doğum eylemi başlayanlarda,
ketaminin maternal arterdeki göbek kordon damarlarına plasental transfer hızı doğum anında
%47’dir (1,72’ye karşılık 0,75 µg/ml). Bu doğum eylemi başlayanlar için ortalama doğum
süresi, ketamin enjeksiyonundan yenidoğanın normal doğumuna kadar 12 dakikadır.
Biyotransformasyon:
Biyotransformasyon karaciğerde gerçekleşir. Anestezinin sona ermesi kısmen beyinden diğer
dokulara geri dağılım ve kısmen metabolizma ile gerçekleşir. CYP2B6 ve CYP2C9
enzimlerinin minör yardımıyla CYP3A4 enzimi, insan karaciğer mikrozomlarında
norketamine ketamin N-demetilasyonundan sorumlu birincil enzimdir.
Ketaminin sikloheksanon halkası N-demetilasyon (sitokrom P 450 sistemi ile) ve
hidroksilasyona uğrar ve suda çözünen konjugatları halinde idrarla atılır. Ayrıca oksidasyona
da uğrar. Konjuge olmayan N-dimetil metaboliti ketaminine göre daha az potenttir. Konjuge
olmayan dimetil siklohekzanon türevi ise ketaminine göre çok daha az potenttir.
1115 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans alınmıştır.
Eliminasyon:
Eliminasyon yarılanma ömrü yaklaşık 2-3 saattir ve atılım, genellikle konjuge metabolitler
yoluyla renal yoldan olur.
Doğrusallık/Doğrusal olmayan durum:
Veri mevcut değildir.
Hastalardaki karakteristik özellikler
Veri mevcut değildir.
5.3. Klinik öncesi güvenlilik verileri
Hayvan araştırmaları ketaminin, yüksek dozlarda, uzun süreler boyunca veya her iki şekilde
uygulandığında jüvenil hayvanlardaki NMDA antagonisti tarafından uyarılan nöronal hücre
ölümünü (apopitoz) indükleyebildiğini göstermiştir. Bazı durumlarda bunun davranış,
öğrenme ve hafıza anormalliklerine yol açtığı görülmüştür. Bu bulgunun insan kullanımıyla
ilgisi bilinmiyor.
Hayvanlarda (primatlar dahil) yapılan, dozun hafif ile orta derecede anestezi ile sonuçlandığı
yayınlanmış çalışmalar, anestezik ajanların hızlı beyin büyümesi veya sinaptogenez süreçleri
esnasında kullanımının, gelişen beyinde uzun vadede bilişsel zayıflama ile
ilişkilendirilebilecek hücre kaybı ile sonuçlandığını göstermiştir. Bu klinik dışı bulguların
klinik önemi bilinmemektedir.
6. FARMASÖTİK ÖZELLİKLER
6.1 Yardımcı maddelerin listesi
Benzetonyum klorür
Enjeksiyonluk su
6.2. Geçimsizlikler
Barbitüratlarla ketamin kimyasal yönden geçimsiz olup, birlikte kullanıldıklarında çökelti
meydana getirdiklerinden enjeksiyon sırasında aynı enjektör kullanılmamalıdır.
Bu yüzden ketamin ve diazepamı aynı enjektör veya infüzyon şişesinde karıştırmayınız.
6.3. Raf ömrü
36 ay
6.4. Saklamaya yönelik özel tedbirler
15-30°C arasında ışıktan korunarak saklanmalıdır.
6.5. Ambalajın niteliği ve içeriği
USP Tip I bal renkli cam flakon şişede, butil lastik tapa ve flip-off alüminyum kapaklı, 10
ml’lik flakon.
6.6. Beşeri tıbbi üründen arta kalan maddelerin imhası ve diğer özel önlemler
Tek kullanım içindir. Her operasyon sonrası kullanılmamış olan ürün atılmalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
1215 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans alınmıştır.
7. RUHSAT SAHİBİ
Pfızer PFE İlaçları A.Ş.
Esentepe Mah. Büyükdere Cad.
Levent 199 Blok No: 199 İç Kapı No: 106
Şişli / İstanbul
8. RUHSAT NUMARASI
181/81
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 17.02.1997
Ruhsat yenileme tarihi: 15.10.2009
10. KÜB’ÜN YENİLENME TARİHİ
13