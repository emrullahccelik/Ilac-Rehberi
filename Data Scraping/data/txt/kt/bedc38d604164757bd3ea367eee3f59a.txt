1  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler  içermektedir.  
• Bu kullanma talimatını saklayınız. Daha sonra tekrar  okumaya ihtiyaç duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. KULLANMA TALİMATI  
 
TYLOL S upozituvar   
Rektal yoldan alınır  
 
• Etkin  madde: Bir supozituvar 120 mg mikronize parasetamol  içerir.  
• Yardımcı  maddeler: Supozituvar bazı ve aerosil 200 içerir.  
 
 
Bu Kullanma  Talimatında:  
 
1. TYLOL nedir  ve ne için  kullanılır?  
2. TYLOL’u  kullanmadan önce dikkat edilmesi gerekenler  
3. TYLOL nasıl  kullanılır?  
4. Olası  yan etkiler  nelerdir?  
5. TYLOL’u n saklanması  
 
Başlıkları yer almaktadır.  
 1. TYLOL nedir ve ne için  kullanılır?  
• İlacınızın  bir kutusu içinde her biri 120 mg parasetamol  içeren  10 adet supozituvar 
bulunur.  
• TYLOL  ağrı kesici ve ateş düşürücü ilaçlar grubuna dahildir (analjezik, antipiretik). 
TYLOL  etkilerini merkezi sinir sistemi üstünden gerçekleştirir. Ağrıya yol açan maddelerin  
üretilmesini engeller.  Beyindeki  ısı düzenleyici merkezi etkileyerek ateşi düşürür.  
• TYLOL  supozituvar , süt çocukları ve 12 yaşın altında çocuklarda, rektal yoldan 
kullanılır.  
• Doktorunuz çocuğunuzda hafif ve orta şiddetteki ağrı ve ateş belirtilerini tedavi etmek 
için TYLOL’u  reçete etmiştir.  
 2. TYLOL’u  kullanmadan önce dikkat  edilmesi  gerekenler  
 TYLOL’u  aşağıdaki durumlarda KULLANMAYINIZ  
Eğer,  
• Çocuğunuzda  TYLOL’u n içindeki etkin madde olan parasetamole veya ilacın içerdiği 
diğer  maddelerden birine karşı aşırı duyarlılık (alerji) varsa,  
• Çocuğunuzda  şiddetli karaciğer  yetmezliği varsa,  
• Çocuğunuzda  şiddetli böbrek yetmezliği varsa,  2  • Çocuğunuz  parasetamol  içeren  başka  bir ilaç kullanıyorsa  
 
TYLOL’u  aşağıdaki  durumlarda  DİKKATLİ  KULLANINIZ  
• Çocuğunuz TYLOL’u  ilk kez kullanıyorsa veya daha önce kullandıysa, ilk dozda veya 
sonraki dozlarda deride kızarıklık, döküntü veya bir deri reaksiyonu oluşabilir. Bu durumda doktor ile irtibata geçerek ilacın kullanımını bırakınız. Bu durumda doktorunuz size başka bir ilaç reçete edecektir. TYLOL’u n içerdiği parasetamol ile çocuğunuzda deri reaksiyonu 
gözlendiyse, bir daha bu ilacı veya parasetamol içeren başka bir ilacı kullanmayınız. Bu durum, ciddi ve ölümle sonuçlanabilen cilt reaksiyonlarına neden olabilmektedir.  
Eğer  çocuğunuzda  
• Kansızlığı (anemisi) olanlarda, akciğer hastalarında, karaciğer ve böbrek fonksiyon 
bozukluğu olan hastalarda doktor  kontrolü altında dikkatli kullanılmalıdır.  
• Karaciğer enzimlerinde yükselme ve gelip geçici sarılıkla karakterize kalıtsal bir hastalık 
olan Gilbert sendromu varsa  
• Astım, kronik rinit (uzun süreli devam eden nezle), kronik ürtiker (uzun süreli devam 
eden kurdeşen) ve özellikle diğer antienflamatuvar (iltihap önleyici) ilaçlara aşırı duyarlılığı varsa  
• Çocuğunuz karaciğer üstünde etki yapan ilaçlar (örneğin, sara ilaçları) veya parasetamol 
içeren başka ilaç alıyorsa, TYLOL’u  doktor  kontrolü altında  dikkatli kullanınız. 
• Çocuğunuz  bu ilacı kullanmasına  rağmen  ağrısı 5  günden uzun sürdüyse,  
• Çocuğunuzun ateşi 39,5°C’den yüksekse,  
• Çocuğunuzun ateşi 3 günden uzun sürdüyse, doktorunuza danışınız ve onun tavsiyesine  
göre tedaviyi sürdürünüz. 
• Çocuğunuzda belli gıda ve ilaçlarla sarılık gelişmesine yol açan glukoz -6-fosfat 
dehidrogenaz  adı verilen enzim eksikliği  varsa.  
• 12 yaşın altındaki çocuklarda, kilogram başına 150 mg ve üstündeki dozlar, 8 saat veya  
daha kısa sürede alınmışsa (bu doz miktarı aşırı kabul edilir ve karaciğere zararlı etki  
yapabilir)  
• Birden  (akut)  yüksek doz  verildiğinde  ciddi  karaciğer  toksisitesine  neden  olur.  
• Erişkinlerde  uzun süreli  (kronik)  günlük dozlarda  karaciğer  hasarına  neden  olabilir.  
• Alkolik  karaciğer  hastalarında  dikkatli  kullanılmalıdır.  
• Alkol alan kişilerde karaciğer zehirlenmesi (hepatotoksisite) riski nedeniyle günlük alınan 
parasetamol dozunun 2.000 mg’ı aşmaması gerekir. Yüksek dozda ve uzun süreli ya da diğer 
ağrı kesici ilaçlarla birlikte uzun süreli parasetamol kullanımı böbrek hasarına (analjezik 
nefropatisi) yol açabilir.  
 Bu uyarılar geçmişteki herhangi bir dönemde dahi olsa çocuğunuz için geçerliyse lütfen doktorunuza  danışınız.  
 TYLOL’u n yiyecek  ve içecek  ile kullanılması  
TYLOL  supozituvar, rektal  yoldan uygulanır. Uygulama  yolu nedeniyle yiyecek ve 
içeceklerle bir etkileşim beklenmez.  
 Hamilelik  
 İlacı kullanmadan önce  doktorunuza veya eczacınıza danışınız.  
 TYLOL  supozituvarı  hamilelik  döneminde  yalnızca doktor  tavsiyesi  ile kullanabilirsiniz.  
Hamilelik  döneminde  uzun süre,  doktorunuzun tavsiye  ettiği miktardan  fazla,  ya da başka 3  ilaçlarla  birlikte TYLOL  supozituvarı kullanmanız  tavsiye edilmemektedir.  
 
Tedaviniz  sırasında hamile  olduğunuzu fark ederseniz  hemen  doktorunuza veya eczacınıza 
danışınız.  
 Emzirme  İlacı kullanmadan önce  doktorunuza veya  eczacınıza danışınız.  
 TYLOL  içindeki  etkin madde  olan parasetamol  anne  sütüne az  miktarda  geçmektedir. 
TYLOL  emzirme döneminde, doktorun tavsiyesine uygun olarak kullanılabilir. 
 Araç ve makine  kullanımı  
Bazı hastalarda parasetamol  kullanımına  bağlı olarak baş dönmesi veya  uyku hali görülebilir.  
TYLOL  kullanan  hastaların  uyanık kalmalarını gerektiren  faaliyetler  esnasında dikkatli 
olmaları gerekmektedir.  
 TYLOL’u n içeriğinde bulunan bazı yardımcı  maddeler hakkında  önemli  bilgiler  
TYLOL’u n içeriğinde bulunan yardımcı maddeye  karşı aşırı bir duyarlılığınız  yoksa bu 
maddelere bağlı olumsuz bir etki beklenmez.  
 Diğer ilaçlar  ile birlikte  kullanımı  
• TYLOL  ile aşağıdaki  ilaçları  birlikte  kullanıyorsanız  parasetamolün  karaciğer 
üstünde  zararlı  etki yapma riski  artabilir: 
- Sara ilaçları  (glutetimid,  fenitoin, karbamazepin,  topiramat)  
- Uyku ilaçları  (fenobarbital)  
- Bazı depresyon ilaçları (trisiklik  antidepresanlar)  
- Bir antibiyotik  olan rifampisin  
• Bulantı  ve kusmayı  önleyen bir ilaç olan metoklopramid  (TYLOL’u n etkisi 
artabilir)  
• Propantelin gibi mide  boşalmasında  gecikme yaratan  ilaçlar  (TYLOL ’un etkisi geç 
başlayabilir)  
• Uzun  süreli  ve yüksek dozlarda alınan,  kanın pıhtılaşmasını engelleyen  ilaçlar  
- Antikoagülanlar, varfarin, K vitamini antagonistleri (kanama riskinde artış olabilir)  
- Diğer  ağrı kesici  ilaçlar  
Parasetamol  ile birlikte  alınan  bu ilaçlar  kanama riskini  artırabilir.  
• Psikiyatrik  hastalıkların  tedavisinde  kullanılan  fenotiyazinle birlikte  parasetamol 
kullanımında dikkatli olunmalıdır  (TYLOL’u n etkisi artabilir).  
• Bir antibiyotik  olan kloramfenikol  (TYLOL’u n etkisi  aratabilir)  
• Bulantı  ve kusmayı önleyici bazı ilaçlar (tropisetron, granisetron) TYLOL’un etkisini 
azaltabilir.  
• Viral  hastalıkların  tedavisinde  kullanılan  zidovudin ile birlikte  kullanılan  parasetamol,  
nötropeni  (kandaki  akyuvarların  azalması)  oluşum eğilimini artırabilir.  
• Ruhsal  çökkünlükte  kullanılan  St. John’s  Wort  (sarı kantaron) ( TYLOL’u n etkisi 
azalabilir)  
 Eğer  çocuğunuz  reçeteli  ya da reçetesiz  herhangi  bir ilacı şu anda kullanıyorsa veya son 
zamanlarda kullandı ise lütfen doktorunuza veya eczacınıza bunlar hakkında bilgi veriniz.   4  3. TYLOL nasıl  kullanılır?  
 
Uygun  kullanım  ve doz/uygulama sıklığı için talimatlar:  
Doktor  tarafından  farklı  bir dozaj  önerilmemişse;  
6 yaşından küçük çocuklarda 4-6 saatte  1 supozituvar, 6-12 yaş arasındaki çocuklarda 4-6 
saatte bir 2 supozituvar kullanılabilir. TYLOL ’u önerilenden  yüksek dozda  kullanmayınız:  
 
• 24 saat içinde  5 doz ve fazlası  (2,6 g, yaklaşık  20 TYLOL  Supozituvar) 
uygulanmamalıdır.  
 
Uygulama yolu ve metodu:  
TYLOL  makattan  uygulanır.  
 Supozituvar  tercihen  büyük abdest  sonrasında  tatbik  edilmelidir.  
Yaz aylarında supozituvar tatbik edilmeden önce ambalaj 5 dakika kadar soğuk suya batırılmalıdır.  
 Supozituvarı ambalajından çıkarınız, kullanmadan önce erimesinden kaçınmak için mümkün olduğunca kısa süre elinizde tutunuz. Çocuğunuzu sol yanına yatırınız ve sağ dizini kıvırınız. Parmağınızla supozituvarı makat içine yavaşça itiniz ve birkaç dakika daha yatmaya devam etmesini sağlayınız.  
 Supozituvar  bütün olarak  uygulanmalı  ve uygulama  öncesi kırılmamalıdır.  
 
Değişik  yaş grupları:  
TYLOL  supozituvar  12 yaşından  küçük çocuklarda kullanılır.  
 Özel  kullanım  durumları:  
Böbrek  yetmezliği:  
Ciddi böbrek hastalığı olanlarda kullanılmaz  
Hafif  ve orta derecede böbrek yetmezliği olanlarda dikkatli  kullanılmalıdır.  
 Karaciğer yetmezliği:  
Karaciğer  fonksiyonu  azalmış  hastalarda  TYLOL  dikkatli kullanılmalıdır.  Ciddi 
karaciğer  hastalığı olanlarda TYLOL  kullanılmaz.  
Alkol  alan kişilerde  karaciğer  zehirlenmesi  (hepatotoksisite)  riski nedeniyle  günlük alınan 
parasetamol dozunun 2.000 mg’ı aşmaması gerekir.  
Eğer  çocuğunuzda  karaciğer  veya  böbrekleri  ilgilendiren  bozukluklar  varsa,  doktorunuza 
danışmadan TYLOL  kullanmayınız.  
 Eğer  TYLOL’u n etkisinin  çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  Kullanmanız  gerekenden  daha  fazla  TYLOL kullandıysanız:  
TYLOL’dan kullanmanız  gerekenden fazlasını  kullanmışsanız  bir doktor  veya eczacı  ile 
konuşunuz.  
 Doz aşımında solgunluk, ishal, iştahsızlık, bulantı, kusma, mide krampları, aşırı terleme görülebilir.  5  Kısa sürede yüksek dozda alındığında karaciğer hasarına, pankreas iltihabına, böbrek 
yetmezliğine, bütün kan hücrelerinde azalmaya (pansitopeni) neden olabilir. Önerilen dozun üstüne çıkıldığı takdirde hemen doktora başvurulmalıdır.  TYLOL’u  kullanmayı  unutursanız:  
Bir dozu atlarsanız, daha sonraki dozu normal alım saatine göre önerilen dozda yeniden almaya devam ediniz.  
 Unutulan dozları  dengelemek için çift doz almayınız. 
 TYLOL ile tedavi sonlandırıldığındaki  oluşabilecek  etkiler:  
Tedavi  sonlandırıldığında  oluşabilecek  herhangi bir  etki bulunmamaktadır.  
 4. Olası yan etkiler nelerdir?  
Tüm ilaçlar gibi TYLOL’u  içeriğinde bulunan maddelere duyarlı olan kişilerde yan etkiler 
olabilir.  
 Aşağıdakilerden  biri olursa, TYLOL’u  kullanmayı durdurunuz ve DERHAL 
doktorunuza bildiriniz  veya size en yakın hastanenin acil bölümüne başvurunuz:  
• Yüz,  dil, boğazda  şişme  (anjiyoödem)  
• Ürtiker  (kurdeşen)  ve kaşıntı,  deri döküntüleri  
• Eller, ayaklar, bilekler, yüz ve dudakların şişmesi  ya da özellikle ağız veya boğazın  
yutmayı ve nefes almayı zorlaştıracak  şekilde şişmesi (anafilaktik şok)  
• Alerjik reaksiyona eşlik eden ve göğüs ağrısı, göğüste sıkışma hissi (Kounis sendromu)  
Bunların hepsi çok ciddi  yan etkilerdir.  
Eğer  bunlardan biri sizde mevcut  ise, sizin  TYLOL ’a karşı  ciddi  alerjiniz  var 
demektir. Acil  tıbbi müdahaleye veya hastaneye yatırılmanıza gerek olabilir. 
 Bu çok ciddi  yan etkilerin  hepsi oldukça seyrek  görülür.  
 Yan etkiler  aşağıdaki  kategorilerde gösterildiği  şekilde  sıralanmıştır:  
Yaygın:  10 hastanın birinden az, fakat  100 hastanın  birinden fazla görülebilir.  
Yaygın olmayan:  100 hastanın  birinden az, fakat  1.000 hastanın  birinden fazla görülebilir. 
Seyrek: 1.000 hastanın birinden az, fakat 10.000 hastanın birinden fazla görülebilir. Çok seyrek:  10.000 hastanın birinden az görülebilir.  
Bilinmiyor: Mevcut  verilerden  sıklık tahmin  edilememektedir.  
 
Diğer yan etkiler  
 Yaygın  
• Uygulama yerinde  kızarıklık  ve ağrı 
 Seyrek  
• Yüz,  dudak,  dil ve boğazda  şişlik  gibi alerjik  reaksiyonlar  
• Stevens -Johnson sendromu (ciltte ve göz çevresinde kan oturması, şişlik ve kızarıklıkla 
seyreden iltihap), toksik epidermal nekroliz (deride içi sıvı dolu kabarcıklarla seyreden ciddi 
bir hastalık), akut jeneralize eksantematöz püstülozis (yaygın kızarık cilt üzerinde, çok sayıda 
toplu iğne başı büyüklüğünde içi iltihapla dolu kabartılar  ve yüksek ateşin  eşlik  ettiği, sıklıkla 
ilaç kullanımı sonrası, gelişen bir hastalık), fiks ilaç erüpsiyonu (neden olan ilaç alındıktan sonra hep aynı  yerde çıkan, madeni  para büyüklüğünde yuvarlak kızarıklıklar)  6  • Döküntü ve kaşıntı  gibi deri sorunları  
• Kan ile ilgili bozukluklar (çocuğunuzda kolay kanama, berelenme, enfeksiyon sıklığında 
artış, ateş, ağız ve boğazda yara)  
• Yüksek dozlarda mide bulantısı, kusma, mide rahatsızlıkları, ishal ve karın ağrısı gibi 
bozukluklar  
 
Bilinmiyor  
• Glukoz-6- fosfat -dehidrojenaz  adı verilen  enzimini eksikliğinde  kırmızı kan 
hücrelerinin parçalanmasına  bağlı kansızlık 
• Kan hücrelerinde  azalma (agranülositoz)  
• Nefes  darlığına yol  açan akciğer  hava keseciklerinde daralma  
• Karaciğer  yetmezliğine  yol açabilen,  halsizlik,  iştahsızlık  ve sarılık  ile görülen  
karaciğer enfeksiyonu (hepatit)  
• Ağrı kesiciye bağlı  böbrek bozukluğu  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma talimatında yer alan veya almayan herhangi bir yan etki meydana gelmesi durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç  Yan Etki Bildirimi”  ikonunu tıklayarak  ya da 
0 800 314 00 08 numaralı  yan etki  bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha  fazla bilgi edinilmesine  katkı  sağlamış  olacaksınız.  
 5. TYLOL’u  saklanması  
 TYLOL’u  çocukların  göremeyeceği,  erişemeyeceği  yerlerde ve ambalajında saklayınız.  
 
15°C –30°C arasında, ışıktan koruyarak ve ambalajında saklayınız.  
 
Son kullanma  tarihiyle  uyumlu olarak kullanınız . 
 Ambalajdaki son kullanma tarihinden sonra TYLOL’u  kullanmayınız.  
 Son kullanma tarihi geçmiş veya kullanılmayan ilaçları çöpe atmayınız! Çevr e, Şehircilik ve 
İklim Değişikliği Bakanlığınca belirlenen toplama sistemine veriniz. 
 Ruhsat  sahibi : 
NOBEL İLAÇ SAN. ve TİC. A.Ş.  
İnkılap Mah. Akçakoca Sok. No:10 34768 Ümraniye / İSTANBUL  
 Üretim yeri: 
BİOFARMA İLAÇ SANAYİİ ve TİCARET A.Ş.  
Veysel Karani Mah. Samandra Beldesi  
Kartal/İSTANBUL  
 Bu kullanma talimatı … tarihinde onaylanmıştır.  