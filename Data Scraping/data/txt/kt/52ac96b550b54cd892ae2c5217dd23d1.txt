1 / 10 
 KULLANMA TAL İMATI  
TADAMED  5 mg film kaplı tablet  
Ağızdan alınır.  
 
• Etkin madde : Tadalafil  
Her film kaplı tablet 5  mg tadalafil içerir.  
• Yardımcı maddeler:  Laktoz anhidrus  (inek sütü kaynaklı) , kroskarmeloz sodyum, sodyum 
lauril sülfat , hidroksipropil  selüloz,  mikrokristalin  selüloz, magnezyum stearat, Opadry II 
Sarı 31F38002  (içeriği: laktoz monohidrat  (inek sütü kaynaklı) , hipromelloz, titanyum 
dioksit (E171),  polietilen glikol/ makrogol  ve sarı demir oksit (E172))  
 
 
 
 
 
 
 
 
 
Bu kullanma talimatında : 
1. TADAMED  nedir ve ne için kullanılır?  
2. TADAMED ’i kullanmadan önce dikkat edilmesi gerekenler  
3. TADAMED  nasıl kullanılır?  
4. Olası yan etkiler nelerdir?  
5. TADAMED ’in saklanması  
 
Başlıkları yer almaktadır.  
1. TADAMED  nedir ve ne için kullanılır?  
TADAMED  5 mg , sarı renkli, damla şeklinde film tablet halindedir . 14, 28 veya 56 tabletlik 
blister ambalajdadır.   Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı 
kullandığınızı doktorunuza söyleyiniz.  
• Bu talimatta yazılanlara aynen uyunuz. İlaç hakkında  size önerilen dozun dışında 
yüksek veya düşük  doz kullanmayınız.  2 / 10 
 TADAMED , fosfodiesteraz  tip 5 inhibitörleri olarak adlandırılan ilaç grubuna dahildir.  
TADAMED  5 mg yetişkin erkeklerde aşağıdaki hastalıkların tedavisinde kullanılır:  
Erektil disfonksiyon , cinsel aktivite için gerekli pen is sertleşmesinin sağlanamaması veya  
sertliğin korunamama sı durumudur. TADAMED’i n cinsel aktivite için uygun penis 
sertleşmesinin sağlanması yeteneğini önemli ölçüde geliştirdiği gösterilmiştir. Cinsel uyarıyı 
takiben TADAMED , penis içerisindeki kan damarlarının gevşemesine yardımcı olarak kanın 
penis içerisine akışını sağlar. Bunun sonucunda peniste sertleşme gerçekleşir. Eğer sertleşme 
sorununuz yoksa TADAMED  yardımcı olmayacaktır.  
Cinsel uyarının olmadığı durumlarda TADAMED’i n tek başına işe yaramayacağı önemle göz 
önünde bulundurulmalıdır . Bu nedenle sizin ve  partnerinizin, sertleşme sorunu tedavisi için ilaç 
almıyormuş gibi, ön cinsel aktivitede bulunması gerekmektedir.  
İyi huylu prostat büyümesine (benign prostat hiperplazisi) bağlı alt idrar yolları bulguları , 
prostatın yaşla birlikte büyüyerek, idrar yapma ya başlamada zorlanma, idrar torbasının tam 
boşalamaması ve daha sık olarak hatta gece bile idrara çıkma gerekliliği şeklinde 
tanımlanabilen bir durumdur. TADAMED , kan akımını artırarak, prostat ve mesane kaslarını 
gevşeterek benign prostat hiperplazisinin  semptomlarını azaltabilir. Tedaviye başladıktan sonra 
TADAMED’i n 2 hafta içinde  üriner semptomlarda düzelme sağlamaya başladığı gösterilmiştir.  
 
2. TADAMED ’i kullanmadan önce dikkat edilmesi gerekenler  
TADAMED’i  aşağıdaki  durumlarda KULLANMAYINIZ  
Eğer,  
• Tadalafil veya TADAMED’i n içinde yer alan diğer maddelerden herhangi birine karşı 
alerjiniz (aşırı hassasiyet) varsa.  
• Herhangi bir formda organik nitrat veya amil nitrit gibi nitrik oksit içeren ilaçlar 
kullanıyorsanız. Bu grup ilaçlar (nitratlar),  koroner kalp hastalığına bağlı  göğüs ağrısı 
(anjina pektoris) tedavisinde kullanılmaktadır. TADAMED ’in bu ilaçların etkilerini 
arttırdığı gösterilmiştir. Eğer herhangi bir formda n itrat kullanıyorsanız veya emin 
değilseniz doktorunuzu bilgilendiriniz.  
• Ciddi kalp rahatsızlığınız varsa ya da yakın zamanda  (son 90 gün içinde) kalp krizi 
geçirdiyseniz.  
• Stabil olmayan  göğüs ağrısı ya da cinsel birleşme sırasında göğüs ağrınız varsa.  
• Son 6 ayda New York Heart Association  sınıflandırmasına göre “Sınıf 2” ya da daha ağır  
kalp yetmezliğiniz varsa.  3 / 10 
 • Kontrol edilemeyen kalp  ritim bozukluğunuz (aritmi) varsa.  
• Tansiyonunuz çok düşükse 90/50 mmHg’dan azsa ya da kontrol altına alınamamış yüksek  
tansiyonunuz varsa.  
• Yakın zamanda  (son 6 ay içerisinde)  felç geçirdiyseniz.  
• Göz felci olarak da tanımlanan non -arteritik anterior  iskemik optik nöropati (NAION) 
nedeniyle görme kaybınız olduysa.  
• Riosiguat kullanıyorsanız. Bu ilaç akciğerde yüksek kan basıncı (pulmoner arteriyel  
hipertans iyon) ve kan pıhtısına bağlı akciğerde yüksek kan basıncı (kronik tromboembolik 
pulmoner hipertansiyon) tedavisi için kullanılır. TADAMED  gibi PDE5 inhibitörlerinin bu 
ilacın tansiyon düşürücü etkisini arttırdığı gösterilmiştir. Riosiguat kullanıyorsanız v eya 
emin değilseniz doktorunuzla konuşunuz.  
 
TADAMED ’i aşağıdaki  durumlarda D İKKATL İ KULLANINIZ  
TADAMED ’i kullanmadan önce doktorunuzla konuşunuz.  
Cinsel aktivite kalbinize ekstra bir zorlama yaptığından, kalp hastalığı olan hastalarda olası bir 
risk taşır. Bu nedenle, kalp probleminiz varsa doktorunuzu bilgilendirmelisiniz.  
İyi huylu prostat büyümesi (benign prostat hiperplazisi) ve prostat kanseri benzer belirtiler 
gösterebilir, doktorunuz benign prostat hiperplazisi tedavisine başlamadan önce sizi p rostat 
kanseri ya da benzer diğer ürolojik belirtiler açısından kontrol etmelidir. TADAMED ’in prostat 
kanseri tedavisinde kullanılması önerilmemektedir.  
Aşağıdaki nedenler, TADAMED’i n sizin için neden uygun olmayabileceğini gösteren 
nedenlerdir. Eğer bunlardan herhangi bir tanesi size uyuyorsa, ilacı almadan önce doktorunuz 
ile konuşunuz:  
• Kırmızı kan hücrelerinin anormalliği (orak hücreli anemi), kemik iliği kanseri (multipl 
miyelom), kan hücrelerinin kanseri (lösemi) veya peniste şekil bozukluğunuz varsa.  
• Ciddi karaciğer probleminiz varsa.  
• Ciddi böbrek rahatsızlığınız varsa.  
• Peniste herhangi bir cinsel isteğe bağlı olmaksızın sık  ve uzun süreli sertleşme  varsa.  
Bel ve l eğen kemiğinin içindeki oluşumları ilgilendiren cerrahi girişim (pelvik cerrahi) veya 
prostat bezinin etrafındaki bazı dokularla birlikte alınması olarak tanımlanan sinirin 
korunmadığı radikal prostatektomi geçiren hastalarda TADAMED ’in etkili olup olmadığı 
bilinmemekted ir. 4 / 10 
 TADAMED kullanırken g örmede ani azalma ya da görme kaybı ya da görme bozukluğu 
yaşarsanız , TADAMED  kullanmayı bırakınız ve derhal doktorunuza başvurunuz.  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
Tadalafil kullanan bazı hastalarda azalmış veya ani işitme kaybı kaydedilmiştir. Olayın 
doğrudan tadalafille ilişkili olup olmadığı bilinmese de, işitmede azalma veya ani işitme kaybı 
yaşarsanız, TADAMED  kullanmayı bırakınız ve derhal doktorunuz a başvurunuz  
TADAMED , kadınların  kullanımı için değildir.  
TADAMED’i n yiyecek ve içecek ile kullanılması  
TADAMED ’i aç veya tok karna kullanabilirsiniz.  
Alkol ile birlikte kullanımının etkileri için bölüm 3'e bakınız.  Greyfurt suyu TADAMED ’in 
etkisi  üzerine etkili olabilir ve dikkatle kullanılmalıdır. Daha fazla bilgi için doktorunuzla 
konuşunuz.  
 
Hamilelik  
Geçerli değildir  
 
Emzirme  
Geçerli değildir  
  
Fertilite  
Köpekler tedavi edildiğinde testislerde sperm gelişiminde azalma meydana gelmiştir. Sperm 
sayısında  azalma bazı erkeklerde görülmüştür. Bu etkilerin doğurganlık eksikliğine yol açması 
olası değildir.  
 
Araç ve makine kullanımı  
Klinik araştırmalarda  TADAMED  kullanan erkeklerin bazılarında baş dönmesi bildirilmiştir. 
Bu nedenle, taşıt veya makine kullanmadan önce tabletlere  karşı nasıl bir tepki gösterdiğinizi 
bilmeniz gerekir.  
 
TADAMED’i n içeriğinde bulunan bazı yardımcı maddeler hakkında önemli bilgiler  5 / 10 
 TADAMED , laktoz (inek sütü kaynaklı) içermektedir.  Eğer daha önceden doktorunuz 
tarafından bazı şekerlere intoleransınız  olduğu söylenmişse , bu t ıbbi ürünü almadan  önce 
doktorunuzla temasa geçiniz.  
 
Diğer ilaçlar ile birlikte kullanımı  
Özellikle nitratlarla tedavi görüyorsanız doktorunuzu veya eczacınızı bilgilendirmeniz çok 
önemlidir çünkü nitratlarla birlikte TADAMED  kullanmamalısınız.  
Aşağıdaki ilaçları TADAMED  ile birlikte kullanacaksanız TADAMED  ya da belirtilen ilaçlar  
etkilenebile ceği için doktorunuz ya da eczacınıza bilgi veriniz:  
-  Seçici olmayan alfa blokör olarak adlandırılan ilaçlar, (bazen yüksek tansiyonu ya da iyi  
huylu prostat büyümesine eşlik eden idrar yolu bulgularının tedavisinde kullanılır.)  
-   Yüksek tansiyonu teda vi eden diğer ilaçlar  
-   Riosiguat  
-   5 alfa redüktaz inhibitörü (büyümüş prostatın tedavisinde kullanılır)  
-  Ketokonazol gibi ilaçlar (mantar enfeksiyonlarının tedavisi için) ve AIDS ya da HIV  
enfeksiyonu tedavisi için proteaz inhibitörleri  
-   Fenobarbital, fenitoin ve karbamazepin (konvülziyona karşı kullanılan ilaçlar)  
- Rifampisin, eritromisin, klaritromisin veya itrakonazol (gibi bakteri ve mantar  
enfeksiyonlarının tedavisinde kullanılan ilaçlar)  
-   Sertleşme tedavisinde kullanılan diğer ilaçlar  
Eğer doktorunuz kullanamayacağınızı söylediyse, diğer ilaçlar ile birlikte TADAMED  
kullanmayınız.  
Eğer, erektil disfonksiyon tedavisi oluyorsanız, TADAMED ’i diğer ilaçlar ile birlikte 
kullanmayınız.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3. TADAMED  nasıl kullanılır?  
Uygun kullanım ve doz/uygulama sıklığı için talimatlar:  
TADAMED ’i kullanırken her zaman doktorunuzun söylediği şekilde alınız. Eğer emin 
değilseniz doktorunuza ya da eczacınıza danışınız.  6 / 10 
 Önerilen doz, her gün yaklaşık aynı saatte alınan günde bir kez 5 mg’lık tablettir. Doktorunuz 
TADAMED’e verdiğiniz cevaba göre doz a yarlaması yapabilir. TADAMED tabletler ağız 
yoluyla kullanılır.  
Alkol kullanımı  geçici olarak tansiyonunuzu düşürebilir. Eğer TADAMED  aldıysanız ya da 
almayı düşünüyorsanız, ayağa kalktığınızda baş dönmesi riskini artıracağından, fazla alkol 
alımından (kan daki alkol oranı %0.08 ya da daha fazla olmamalı) kaçınınız.  
Erektil disfonksiyon tedavisi  
Genel olarak önerilen doz öngörülen cinsel aktiviteden en az 30 dakika önce alınan 10 mg’dır. 
10 mg tadalafilin  yeterli bir etki göstermediği hastalarda doz 20 mg’a yükseltilebilir.  
 
Günlük maksimum 1 doz kullanılmalıdır.  
 
Tadalafilin  10 mg  (2x5 mg)  veya 20 mg’lık dozları öngörülen cinsel aktiviteden önce 
alınmalıdır ve sürekli günlük kullanım için önerilmemekted ir.  
 
İlişki öncesi tadalafilin  daha sık kullanımına (ör. en az haftada 2 kez) ihtiyaç duyan hastalarda, 
hastanın tercihine ve hekimin değerlendirmesine göre en düşük günlük doz düşünülebilir. Bu 
hastalarda önerilen doz günde 1 defa 5 mg olmakla birlikte bireysel tolerabiliteye göre doz 
günde 1 defa 2,5 mg’a düşürülebilir. Günlük rejimin sürekli kullanım uygunluğu periyodik 
olarak tekrar değerlendirilmelidir.  
Günde bir kez alınan TADAMED, günün 24 saati içinde cinsel uyarı olduğu herhangi bir 
zamanda sertleşme sağlar. Günde 1 kez kullanıl an TADAMED, haftada iki veya daha sık cinsel 
aktivite beklentisi olan erkekler için uygundur. Cinsel uyarı olmadığı durumlarda 
TADAMED’in etki etmeyeceğini bilmeniz gerekmektedir. Bu nedenle sizin ve partnerinizin, 
sertleşme sorunu tedavisi için ilaç almıy ormuş gibi, ön cinsel aktivitede bulunmanız 
gerekmektedir.  
Alkol kullanımı sertleşme yeteneğini olumsuz yönde etkileyebilir.  
İyi huylu prostat büyümesi (benign prostat hiperplazisi) ne bağlı alt idrar yolları bulgularının  
tedavisinde ve hem erektil disfonksiyon hem de iyi huylu prostat büyümesi (benign prostat 
hiperplazisi) olan hastaların tedavisinde:  7 / 10 
 Önerilen doz, her gün yaklaşık aynı saatte alınan, günde 1 kez 5 mg’lık tablettir. Benign prostat 
hiperplazisi  için 5 mg tadalafil  kullanımını tolere  edemeyen ya da bu dozun etkili olmadığı 
hastalarda alternatif tedavi seçenekleri değerlendirilmelidir  
5 mg tadalafil içeren ürünler için (çentikli tabletler hariç) ürünün bölünerek kullanılması 
uygun değildir.  
 
TADAMED ’i günde 1 kezden fazla ALMAMALISINIZ . 
 
Uygulama yolu ve metodu:  
TADAMED  tabletle r yalnız erkeklerde  ağız yoluyla kullanım içindir. Tableti bütün olarak bir 
miktar su ile yutunuz. TADAMED  aç veya tok karna alınabilir.  
 
Değişik  yaş grupları:  
Çocuklarda kullanımı:  
TADAMED , 18 yaş ın alt ındaki çocuklar ve ergenlerin kullanımı için uygun değildir.  
 
Özel kullanım durumları  
Özel kullanımı yoktur.  
Eğer TADAMED ’in etkisinin çok güçlü veya zayıf olduğuna dair bir izleniminiz var ise 
doktorunuz  veya eczacınız ile konu şunuz.  
 
Kullanmanız gerekenden fazla TADAMED  kullandıysanız  
TADAMED ’den kullanmanız gerekenden fazlasını kullanmışsanız  bir doktor veya eczacı ile  
konu şunuz.  
Bölüm 4’de belirtilen yan etkiler ile karşılaşabilirsiniz.  
TADAMED ’i kullanmayı unutursanız  
Hatırlar hatırlamaz dozunuzu hemen alınız ancak unutulan dozları dengelemek için çift doz 
almayınız.  
Bu ürünün kullanımıyla ilgili başka  herhangi bir sorunuz varsa doktorunuza ya da eczacınıza  
danışınız . TADAMED ’i günde bir kezden fazla almamalısınız.  
 
 8 / 10 
 TADAMED  ile tedavi sonlandırıldığında ki oluşabilecek  etkiler  
Bulunmamaktadır.  
 
4. Olası yan etkiler nelerdir?  
Tüm ilaçlar gibi, bu ilacın içeriğinde bulunan maddelere duyarlı olan kişilerde yan etkiler 
olabilir. Bu etkiler normalde hafifle orta derece arasındadır.  
Yan etkiler aşağıdaki kategorilerde gösterildiği şekilde sınıflandırılmaktadır.  
Çok yaygın       : 10 hastanın en az birinde görülebilir.  
Yaygın             : 10 hastanın birinden az, fakat 100 hastanın birinden fazla görülebilir.  
Yaygın olmayan :  100 hastanın birinden az,  fakat 1000 hastanın birinden fazla görülebilir.  
Seyrek               : 1 .000 hastanın birinden az fakat 10.000 hastanın birinden fazla görülebilir.  
Çok seyrek         :10.000 hastanın birinden az görülebilir.  
Bilinmiyor           : Eldeki veriler den hareketle tahmin edilemiyor.  
 
Aşağıdakilerden biri olursa, TADAMED ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Alerjik reaksiyon (döküntü dahil) (sıklık: yaygın olmaya n) 
• Göğüs ağrısı -nitrat  kullanmayınız,  derhal medikal yardım ı aramalısınız (sıklık: yaygın 
olmayan)  
• TADAMED  kullandıktan s onra uzamış ve ağrılı sertleşme, priapizm  (sıklık: seyrek). 
Eğer bu nun gibi 4 saatten daha uzun süren sertleşme ile karşılaşırsanız hemen 
doktorunuza başvurunuz.  
• Ani görüş kaybı (sıklık: seyrek) , görmede bozulma, karartılı görme, bulanık santral 
görüş veya ani görüş azalması (sıklık: bilinmiyor).  
Raporlanan diğer yan etkile r: 
Yaygın : 
Baş ağrısı, sırt ağrısı, kas ağrıları, kollar ve bacaklarda ağrı, yüzde kızarma, burun tıkanıklığı, 
hazımsızlık.  
 
Yaygın olmayan : 9 / 10 
 Baş dönmesi, mide ağrısı, bulantı, kusma, reflü, bulanık görme, göz ağrısı, nefes almada zorluk, 
idrarda  kan varlığı, uzamış sertleşme, çarpıntı hissi, hızlı kalp atımı, yüksek tansiyon, düşük 
tansiyon, burun kanaması ve kulaklarda çınlama, ellerde, ayaklarda ve bileklerde şişme ve 
yorgun hissetme.  
Seyrek : 
Bayılma, nöbet ve geçici hafıza kaybı, göz kapakları nın şişmesi, kırmızı gözler, ani duyma 
azalması ya da kaybı, kurdeşen (cilt yüzeyindeki kaşıntılı kırmızı şerit şeklinde döküntüdür), 
idrar yolundan kan gelmesi, menide kan varlığı ve terlemede artış.  
Tadalafil kullanan erkeklerde kalp krizi ve inme rapor edilmiştir. Bu erkeklerin çoğunda bu 
ilacı kullanmadan önce kalp problemleri olduğu biliniyordu.  
Tek veya her iki gözde seyrek olarak görme yeteneğinde kısmi, geçici veya kalıcı azalma veya 
görme kaybı rapor edilmiştir.  
 
Klinik araştırmalarda tadalafil kullanan erkeklerde görülen bazı ilave seyrek yan etkiler:  
Migren, yüzün şişmesi, yüzün ya da boğazın şişmesine neden olan ciddi alerjik reaksiyonlar, 
ciltte kızarıklık, gözlere giden kan akışını etkileyen bazı bozukluklar, düzensiz kalp atımı, 
angina ve ani kardiyak ölüm, görmede bozulma, karartılı görme, bulanık santral görüş veya ani 
görüş azalması (sıklık: bilinmiyor).  
 
75 yaş üzerinde tadalafil kullanan erkeklerde baş dönmesi  yan etkisi daha sıklıkla rapor 
edilmiştir. 65 yaş üzerinde tadalafil kullanan erkeklerde ishal yan etk isi daha sıklıkla rapor 
edilmiştir . 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya al mayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı ya n etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 10 / 10 
 5. TADAMED ’in Saklanması  
TADAMED ’i çocukların göremeyeceği, erişemeyeceği  yerlerde ve ambalajında saklayınız.  
TADAMED  tabletler , nemden korumak için orijinal ambalajında ve 25ºC’nin altındaki oda 
sıcaklığında saklanmalıdır.  
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra TADAMED ’i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Bakanlığınca belirlenen to plama sistemine veriniz.  
Eğer üründe ve/veya ambalajında bozukluklar fark ederseniz TADAMED’i  kullanmayınız.  
 
Ruhsat sahibi:   
TK İlaç Mümessillik Ltd. Şti.  
Bağcılar/İ stanbul  
 
Üreti m yeri:  
World Medicine İlaç San. ve Tic. A.Ş.  
Bağcılar/ İstanbul  
 
Bu kullanma talimatı  ……….  tarihinde onaylanmıştır.  
 