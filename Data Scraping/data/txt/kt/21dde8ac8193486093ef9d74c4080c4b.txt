1 KULLANMA TALİMATI 
 
CLINDOXYL %5+%1 Jel  
Cilt üzerine uygulanır.  
 
Etkin maddeler: 1 gram jel % 1 a/a (10 mg/g) klindamisine eşdeğer % 1,28 a/a klindamisin 
fosfat, %5 a/a (50 mg/g) susuz benzoil peroksit’e eşdeğer % 6,67 a/a sulu formda benzoil 
peroksit içerir.  
Yardımcı maddeler: Karbomer, dimetikon, disodyum lauril sülfosüksinat, disodyum EDTA, 
gliserol, kolloidal sulu formda silika, poloksamer 182, sodyum hidroksit, saf su. 
 
 
 
 
 
 
 
 
 
 
 
 
Bu Kullanma Talimatında:  
1. CLINDOXYL nedir ve ne için kullanılır?  
2. CLINDOXYL’i kullanmadan önce dikkat edilmesi gerekenler  
3. CLINDOXYL nasıl kullanılır?  
4. Olası yan etkiler nelerdir?  
5. CLINDOXYL’in saklanması  
 
Başlıkları yer almaktadır.  
 
1. CLINDOXYL nedir ve ne için kullanılır? 
CLINDOXYL, klindamisin ve benzoil peroksit içermektedir ve  anti-akne preparatları olarak 
isimlendirilen ilaç grubuna dahildir.  
 
Klindamisin, aknedeki bakterilere karşı etkinliği olan bir antibiyotiktir. Benzoil peroksit 
komedonların (siyah nokta ve beyaz nokta) azaltılmasında etkilidir. Aynı zamanda aknedeki 
bakterileri öldürücü etkiye de sahiptir ve cildi daha az yağlı yapar.  
 
CLINDOXYL hafif ila orta düzeydeki akne tedavisinde kullanılıp, aşağıda belirtilen 
hususlarda yardımcı olur:  
• Aknelere sebep olan bakterilerin azaltılması 
• Kırmızı, iltihaplı akne sayısının azaltılması 
• Siyah nokta, beyaz nokta ve akneli bölgelerin tedavisi 
 
CLINDOXYL, rengi, beyazdan hafif sarıya kadar değişen homojen jel formunda olup, 25 ve 
50 g’lık tüplerde bulunmaktadır.  
 
CLINDOXYL, 12 yaş üstü ergen ve yetişkinlerin kullanımına uygundur. 
  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız.  
 2 2. CLINDOXYL’i kullanmadan önce dikkat edilmesi gerekenler  
CLINDOXYL’i aşağıdaki durumlarda KULLANMAYINIZ  
Eğer;  
• İlacın formülasyonunda bulunan etkin (klindamisin ve benzoil peroksit), yardımcı 
maddelerden herhangi birine (bu kullanma talimatının başında listelenmektedir) ve/veya 
linkomisine karşı alerjiniz var ise.  
 
 Bir bağırsak hastalığı olan bölgesel enterit (Crohn’s hastalığı), ülseratif kolit (kalın 
bağırsak hastalığı) veya bir antibiyotiğin neden olduğu kolit geçiriyorsanız veya geçmişte 
bunları geçirmiş iseniz, CLINDOXYL’i kullanmadan önce doktorunuza danışmalısınız.  
 
CLINDOXYL’i aşağıdaki durumlarda DİKKATLİ KULLANINIZ  
• CLINDOXYL’i göz, dudak, ağız, diğer mukoz membranlara ve cildinizdeki kesik, yara, 
güneş yanığı ve egzama gibi tahriş olmuş alanlara uygulamayınız.  
• CLINDOXYL cildinizi güneşin zararlı etkilerine karşı hassaslaştırabilir. Kullanım 
esnasında ultraviyole lambası kullanılmamalı ve güneş ışığına maruz kalma süresi 
minimumda tutulmalıdır. Güneş ışığına maruziyet önlenemediğinde, güneş koruyucu 
ürünler ve koruyucu giysiler kullanılmalıdır. Tedavinin ilk haftalarında hastaların çoğunda 
soyulma ve kızarıklıkta artış ortaya çıkmaktadır. Cildin tahriş olması durumunda, yağsız 
bir nemlendirici kullanabilir, uygulama sıklığını geçici olarak azaltabilir ya da 
kesebilirsiniz ve tedaviye yeniden başlayabilirsiniz. 
• Ciltteki tahriş ciddileşirse (şiddetli kızarıklık, kuruluk, kaşıntı, batma veya yanma) veya 
geçmezse tedaviyi bırakınız ve doktorunuza danışınız. 
• Birlikte kullanıldığında, tahriş edici bir etki ortaya çıkabileceğinden, topikal 
antibiyotikleri, tedavi edici veya cilt soyma (peeling) özelliği olan sabun ve temizleyiciler, 
güçlü kurutucu etkisi olan sabun ve kozmetikler, yüksek konsantrasyonda alkol ve/veya 
astrenjan (doku sıkılaştırıcı ilaçlar) içeren ürünler ile dikkatli kullanınız.  
• CLINDOXYL yanlışlıkla kesik ya da yaralı cilt bölgesine, gözünüze, ağzınıza, dudağınıza 
veya burnunuzun içine kaçarsa hemen bol su ile yıkayınız. 
• CLINDOXYL renkli kumaştan yapılmış kıyafet, havlu ve yatak çarşaflarının rengini 
açabilir, saçları beyazlatabilir.  
• Tedavi sonrası birkaç hafta içinde uzun süreli veya şiddetli ishal  veya karın bölgesinde 
kramp ortaya çıkarsa uygulamayı durdurunuz ve doktorunuza bildiriniz . Fakat 
antibiyotiklerin bu etkileri daha çok sistemik kullanımda ortaya çıkmaktadır ve 
CLINDOXYL cilde uygulandığından böyle bir durumun ortaya çıkması beklenmez.  
• Yakın zamanda başka klindamisin veya eritromisin içeren ilaçlar kullanmışsanız 
CLINDOXYL’in istendiği etkiyi gösterememe ihtimali daha yüksektir. Yakın zamanda 
klindamisin veya eritromisin içeren ilaçlar kullanıldıysa doktorunuza bildiriniz.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız. 
 
CLINDOXYL’in yiyecek ve içecek ile kullanılması  
CLINDOXYL’in yiyecek ve içecekler ile bilinen bir etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
 
CLINDOXYL’in hamilelik sırasında kullanımı ile ilgili sınırlı bilgi bulunmaktadır. 
Hamileyseniz veya hamile kalmayı planlıyorsanız CLINDOXYL’i kullanmadan önce 3 doktorunuza danışınız. Doktorunuz hamilelik döneminde CLINDOXYL kullanımının size 
olan yararını ve bebeğinize olan riskini değerlendirecektir. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
CLINDOXYL’in uygulamayı takiben anne sütüne geçip geçmediği bilinmemektedir.  
 
CLINDOXYL’in etkin maddelerinden biri olan klindamisinin ağız veya enjeksiyon yoluya 
uygulanması sonucunda anne sütüne geçme ihtimali olduğu bilinmektedir. Eğer 
emziriyorsanız CLINDOXYL kullanmadan önce doktorunuza danışınız. 
 
Emziriyorsanız, meme bölgesine CLINDOXYL’i uygulamayınız.  
 
Araç ve makine kullanımı 
CLINDOXYL’in araç ve makine kullanımına etkisi yoktur.  
 
CLINDOXYL’in içeriğinde bulunan bazı yardımcı maddeler hakkında önemli bilgiler  
Uyarı gerektiren yardımcı madde içermemektedir. 
 
Diğer ilaçlar ile birlikte kullanımı  
Herhangi bir ilaç kullanıyorsanız, yakın zamanda kullanmışsanız veya kullanma ihtimaliniz 
varsa doktorunuza veya eczacınıza söyleyiniz. 
 
Aşağıda belirtilen ürünleri kullanıyorsanız, doktorunuza veya eczacınıza söyleyiniz:  
• Antibiyotikler dahil olmak üzere, herhangi bir akne tedavisi,  
• İlaçlı veya ‘aşındırıcı’ sabunlar ve temizleyiciler, 
• Güçlü kurutucu etkiye sahip sabunlar veya kozmetik ürünler, 
• Yüksek miktarlarda alkol içeren veya ‘damarları büzücü etkisi’ olan ürünler. 
Çünkü bu ürünler CLINDOXYL ile birlikte kullanıldığında, cildinizi tahriş edebilir. 
 
CLINDOXYL aynı anda kullanıldığında bazı akne ilaçlarının etkisini azaltabilir: 
CLINDOXYL’i tretinoin, izotretinoin ya da tazaroten içeren bölgesel akne ilaçları ile aynı 
anda kullanmayınız.  
 
Ayrıca bu ilaçlardan birini kullanıyorsanız doktorunuza veya eczacınıza söyleyiniz. İki ürünü 
günün farklı saatlerinde kullanmanız gerekebilir (örneğin birini sabahları, diğerini akşamları). 
CLINDOXYL ile aynı zamanda diğer akne ilaçlarının kullanılması deri tahrişi riskini 
artırabilir. 
 Deri tahrişi ciddileşirse (şiddetli kızarıklık, kuruluk, kaşıntı, batma veya yanma) 
tedaviyi bırakın ve doktorunuza danışın. 
 CLINDOXYL eritromisin içeren ilaçlarla aynı zamanda kullanılmamalıdır. 
 CLINDOXYL’in dapson ve sülfasetamid gibi ilaçlarla aynı zamanda kullanılması deri 
veya yüz kıllarının renginde geçici bir değişikliğe neden olabilir (sarı/turuncu renk). 
Bu durum kalıcı değildir. 
 CLINDOXYL’deki ilaçlardan biri bazı genel anestezi ilaçlarının (“nöromüsküler 
bloker ajanlar” olarak adlandırılan) çalışma şeklini etkileyebilir. 4 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. CLINDOXYL nasıl kullanılır?  
Uygun kullanım ve doz/uygulama sıklığı için talimatlar: 
Doktorunuzun veya eczacınızın belirttiği şekilde kullanınız. Eğer emin değilseniz 
doktorunuza veya eczacınıza danışınız.  
 
Günde bir kez akşamları cilt ılık su ile yıkanıp, tamamiyle temizlendikten ve kurulandıktan 
sonra, akneli bölgelere yaygın olarak ince bir tabaka halinde uygulayınız. Jeli uyguladıktan 
sonra ellerinizi yıkayınız.  
 
Eğer jel cildiniz tarafından emilmiyorsa çok fazla kullanıyor olabilirsiniz. 
 
CLINDOXYL günde 1 kez akşamları uygulanmalıdır. 
 
CLINDOXYL’in etkisini görmeniz 2 ila 5 hafta sürebilir. 
 
Her seferinde 12 haftadan uzun süre kullanmayın. Doktorunuz tedavinizin ne kadar süreceğini 
size söyleyecektir.  
 
• CLINDOXYL ile tedavinizin ne kadar süreceği konusunda doktorunuz size bilgi 
verecektir.  
• Tedaviyi erken kesmeyiniz, çünkü bu durumda tam etkisini gösteremez.  
• Eğer cildinizde aşırı kuruluk ya da soyulma görülüyorsa yağsız bir nemlendirici kullanınız 
ya da CLINDOXYL’in kullanım sıklığını azaltabilir veya kullanımına kısa süreliğine ara 
verebilirsiniz. CLINDOXYL her gün kullanılmadığı sürece etkisini göstermeyebilir.  
• CLINDOXYL kuruduktan sonra cildi yağlandırmayan bir makyaj yapılabilir. 
 
Eğer CLINDOXYL’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Uygulama yolu ve metodu:  
CLINDOXYL’i parmak ucunuzla cilt üzerine uygulayınız.  
 
Değişik yaş grupları:  
Çocuklarda kullanımı: 12 yaşın altındaki çocuklarda etkinlik ve güvenilirliği 
incelenmemiştir.  
 
Yaşlılarda kullanımı: Yaşlılar için özel kullanım önerisi yoktur.  
 
Özel kullanım durumları  
Böbrek/Karaciğer yetmezliği: Özel kullanımı yoktur.  
 
Kullanmanız gerekenden daha fazla CLINDOXYL kullandıysanız:  
CLINDOXYL’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Kullanmanız gerekenden daha fazla kullanmamaya özen gösteriniz. CLINDOXYL’in 
gerekenden çok daha fazla kullanımı iyileşmeyi çabuklaştırmayacaktır. Bu durum ciltte 5 tahrişe sebebiyet verebilir. Böyle bir durumda ilacın kullanım sıklığı azaltılmalı veya birkaç 
gün ara verilmelidir.  
 
Eğer CLINDOXYL’i yanlışlıkla yutarsanız, doktorunuza danışınız. Ağız yoluyla alınan 
antibiyotiklerle görülen benzer belirtiler sizde görülebilir (mide rahatsızlığı). 
 
CLINDOXYL’i kullanmayı unutursanız:  
Unutulan dozları dengelemek için iki defa üst üste uygulamayınız. Bir sonraki uygulamayı 
normal zamanında yapınız. Doktorunuza danışmadan CLINDOXYL’i  12 haftadan uzun süre 
kullanmayınız. Doktorunuzun tavsiye ettiği süre boyunca kullanınız.  
 
CLINDOXYL ile tedavi sonlandırıldığında oluşabilecek etkiler  
Tedaviyi doktorunuzun tavsiye ettiğinden daha erken sonlandırmanız durumunda akne 
oluşumu tekrarlayabilir. Bu nedenle doktorunuzun tavsiye ettiği süre boyunca kullanınız. 
 
4. Olası yan etkiler nelerdir?  
Tüm ilaçlar gibi, CLINDOXYL’in içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa CLINDOXYL’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz: 
 Kaşıntılı ve ilerleyen döküntü, nefes almayı zorlayan yüzde ve ağızda şişlik, nefes 
tıkanıklığı gibi aşırı duyarlılık reaksiyonları, 
 Şiddetli ve uzun süreli ishal ya da karın ağrısı, 
 Şiddetli yanma, soyulma veya kaşıntı. 
 
Bunların hepsi çok ciddi yan etkilerdir. 
Eğer bunlardan biri sizde mevcut ise  CLINDOXYL’e  karşı alerjiniz var demektir. Acil tıbbi 
müdahaleye veya hastaneye yatırılmanıza gerek olabilir. 
 
Çok yaygın:  10 hastanın en az birinde görülebilir. 
Yaygın:  10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek: 1.000 hastanın birinden az, fakat 10.000 hastanın birinden fazla 
görülebilir. 
Çok seyrek:  10.000 hastanın birinden az görülebilir. 
Bilinmiyor:  Eldeki verilerden hareketle tahmin edilemiyor. 
 
Çok yaygın 
 Deride kızarıklık (özellikle kullanımın ilk birkaç haftası), soyulma, kuruluk.  
Bu etkiler genellikle hafif düzeydedir. 
  
Yaygın 
 Deride yanma hissi, 
 Uygulama bölgesindeki ciltte ağrı, 
 Baş ağrısı, 
 Güneşe hassasiyet. 
 
 
 6 Yaygın  
 Karıncalanma ( parestezi),  
 Kızarık, kaşıntılı deri döküntüsü ( dermatit, eritematöz döküntü),  
 Kaşıntı, 
 Akne durumunun kötüleşmesi.  
  
Bilinmiyor 
Çok az sayıda kişide görülen ancak sıklığı bilinmeyen diğer yan etkiler: 
 Alerjik reaksiyonlar, 
 Kanlı ishal ve karın ağrısı dahil, bağırsak inflamasyonu, ishal  
 Uygulama bölgesinde kaşıntılı döküntü (ürtiker), 
 Uygulama bölgesinde renk değişikliği dahil deri reaksiyonları. 
 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi“ ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)‘ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. CLINDOXYL’in saklanması  
CLINDOXYL’i çocukların göremeyeceği, erişemeyeceği yerlerde ve ambalajında saklayınız.  
 
Eczanede: 2°C-8°C arasındaki sıcaklıklarda (buzdolabında) saklanmalıdır. Dondurmayınız.  
 
Hasta ilacı satın aldıktan sonra: 25°C altındaki oda sıcaklığında saklayınız.  
 
Son kullanma tarihi geçmemiş olsa dahi, ilacı satın aldıktan 2 ay sonra atınız .  
Ambalajdaki son kullanma tarihinden sonra CLINDOXYL’i kullanmayınız. 
  
Eğer üründe ve/veya ambalajında bozukluklar fark ederseniz CLINDOXYL’i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat sahibi:  
GlaxoSmithKline İlaçları San. ve Tic. A.Ş., 1. Levent Plaza Büyükdere Cad. No: 173 B Blok 
34394 1.Levent / İSTANBUL  
 
Üretim yeri:  
Pharmactive İlaç San. ve Tic. A.Ş. Kapaklı, Tekirdağ 
 
Bu kullanma talimatı..../..../....  tarihinde onaylanmıştır. 
 
 
 