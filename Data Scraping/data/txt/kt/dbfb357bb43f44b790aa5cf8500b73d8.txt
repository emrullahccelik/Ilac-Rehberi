1 
 KULLANMA TALİMATI  
 
İESPOR® 250 mg IM/IV en jeksiyonluk çözelti tozu  
Damar veya kas içine uygulanır.  
Steril  
 
 
• Etkin madde: Her flakonda 250 mg sefazoline eşdeğer 262.09 mg sefazolin sodyum 
bulunur. 
 
• Yardımcı madde: Enjeksiyonluk su  
 
Bu ilacı kullanmaya başla madan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
 
•  Bu kullanma talimatı nı saklayınız. Daha sonra tekrar okumaya ihtiyaç duyabilirsiniz.  
•  Eğer ilave sorularınız olursa, lütfen doktorunuza veya eczacınıza danışınız. 
•  Bu ilaç kişisel olarak sizin için reçete edilmiştir, başkalarına vermeyiniz. 
•  Bu ilacın kullanımı sırasında, doktora veya hastaneye gittiğinizde doktorunuza bu ilacı  
    kullandığınızı söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında 
    yüksek veya düşük doz kullanmayınız.  
 
Bu Kullanma Talimatında:   
 
 
1. İESPOR nedir ve ne için kullanılır?  
2. İESPOR’u  kullanmadan önce dikkat edilmesi gerekenler  
3. İESPOR nasıl kullanılır?  
4. Olası yan etkiler nelerdir?  
5. İESPOR ’un saklanması  
 
Başlıkları yer almaktadır.  1. İESPOR  nedir ve ne için kullanılır?  
 
İESPOR bir antibiyotiktir. Her flakon 250 mg sefazolin ( sodyum olarak) içerir.  
250 mg sefazolin ( sodyum olarak) içeren 1 flakon ve 2 ml enjeksiyonluk su içeren             
1 çözücü ampul bulunan ambalajlarda sunulmaktadır. 
 İESPOR, duyarlı mikroorganizmaların yol açtığı aşağıdaki enfeksiyonların (iltihap oluşturan mikrobik hastalık) tedavisinde kullanılır:  
 
• Solunum yolu enfeksiyonları  
• İdrar yolu enfeksiyonları  
• Deri ve yumuşak doku enfeksiyonları  
• Safra yolu enfeksiyonları  
• Kemik ve eklem enfeksiyonları  
• Genital (cinsel organlar) enfeksiyonlar  
• Septisemi (kanda bakteri bulunması)  
• Endokardit (kalp zarının iltihabı)  2 
 • Perioperatif profilaksi (ameliyat öncesi koruma önlemleri içi n) 
 
2. İESPOR’u kullanmadan önce dikkat edilmesi gerekenler  
 
İESPOR’u aşağıdaki durumlarda KULLANMAYINIZ  
 
Eğer;  
• Ürünün içerisinde bulunan etkin ya da yardımcı maddelerin herhangi birine karşı 
alerjiniz varsa,  
• Bazı tip lokal anesteziklere ( ağrı hissedilmeme sini sağlayan ilaç) karşı aşırı 
duyarlılığınız varsa,  
• Kalp bloğu denilen bir kalp hastalığınız varsa,  
• Bazı antibiyotiklere ( sefazolin, sefalosporin, penisilin veya betalaktam antibiyotikler 
gibi) alerjiniz varsa. Bu gibi durumlarda acil tıbbi müdahele gere kebilir.  
• İlaç tedavisi sırasında ishal olursanız ( psödomembranöz kolite -bir tür kalın bağırsak 
iltihabı-  neden olabilir),  
• Bir aylıktan küçük bebeklerde kullanmayınız. 
 İESPOR’u aşağıdaki durumlarda DİKKATLİ KULLANINIZ  
 Eğer;  
• Antibiyotik ilaç tedaviniz uzun sürdüyse,  
• Böbrek fonksiyonlarınızdaki azalma sonucunda idrar miktarınız azaldıysa daha 
dikkatli ve düşük dozlarda kullanmalısınız. Yüksek dozlarda, nöbetlere (kasılmalara) 
neden olabilir.  
• Kolit (bağırsak iltihabı) veya mide -bağırsak problemleriniz varsa, 
• Kanı sulandırmak için bir ilaç alıyorsanız, 
• K vitamini alıyorsanız,  
• Sizde idrarda glukoz arama tetkikleri yapılıyorsa,  
• Ailevi veya kişisel döküntü ve kurdeşen hikayeniz varsa.  
 Bu uyarılar, geçmişteki herhangi bir dönemde dahi olsa sizin için geçerliyse l ütfen 
doktorunuza danışınız.  
 
İESPOR’un yiyecek ve içecek ile kullanılması  
 
Uygulama yöntemi açısından yiyecek ve içeceklerle etkileşimi yoktur.  
 Hamilelik  
 İlacı kullanmadan önce doktorunuza veya eczacınıza danışınız.  
 
Gebelikte zorunlu olmadıkça kullanıl mamalıdır. Doktorunuz bu ilacı kullanıp 
kullanamayacağınızı size bildirecektir.  
 
 Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
 3 
 Emzirme  
 
İlacı kullanmadan önce doktorunuza veya eczacınıza danışınız.  
 Sefazolin, anne sütüne düşük miktarda geçer. Bu nedenle, emziren anneler bu ilacı 
kullanmamalı veya emzirmeyi durdurmalıdır.  
 Araç ve makine kullanımı  
 Araç ve makine kullanma yeteneği üzerinde bilinen bir etkisi yoktur.  
 İESPOR’un içeriğinde bulunan bazı yar dımcı maddeler hakkında önemli bilgiler  
 Uyarı gerektiren yardımcı madde içermemektedir.  
 
Diğer ilaçlar ile birlikte kullanımı 
 
Probenesid denilen ilaçla birlikte kullanılması durumunda ilacınızın böbreklerden atılımı azalarak, ilacın kan düzeylerinin daha  yüksek olmasına ve daha uzun süre devam etmesine 
yol açar. İstenmeyen etkiler artabilir.  
Kanı sulandıran bir ilaç (varfarin) ile birlikte kullanıldığında etkisini artırabilir.  
İdrar atılımını artıran (diüretik) bir ilaçla birlikte kullanıldığında, böbrek bozukluğu 
şiddetlenebilir.  
Bazı aşılarla (tifo, BCG gibi) birlikte kullanımı aşının etkisini azaltabilir.  
İdrarda yapılan şeker (glukoz arama) testlerinde yalancı pozitif reaksiyona neden olabilir.  
Coombs denilen testte pozitif sonuçlara yol açabilir. Doğumdan önce anneler ine 
sefalosporin uygulanan yeni doğanlarda da Coombs testinde pozitiflik görülebilir. 
Laboratuvar testi yaptıracağınız zaman doktorunuza bu ilacı kullandığınızı söyleyiniz.  Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınızsa lütfen doktorunuza veya eczacınıza bunlar hakkında bilgi veriniz.  
 
3. İESPOR nasıl kullanılır?  
 
• Uygun kullanım ve doz/uygulama sıklığı için talimatlar:  
 
Bu ürün yalnızca kas içi veya damar içi yoldan doktorunuz tara fından size uygulanacaktır. 
Çözücü olarak su içeren İESPOR damar içi veya kas içi yoldan uygulanabilir. Çözücü olarak lidokain hidroklorür kullanılarak hazırlandığından yalnızca kas içi yoldan verilmelidir.  
 Erişkinler  
 
Enfeksiyonun türü  Doz Uygulama sıklı ğı 
Orta-ağır enfeksiyonlar  500 mg -1 gram  6-8 saatte bir  
Duyarlı gram pozitif bakterilerin yol 
açtığı hafif enfeksiyonlar  250-500 mg  8 saatte bir  
 
Akut, komplikasyonsuz idrar yolu  
enfeksiyonları  1 gram  12 saatte bir  
 4 
 Pnömokoksik pnömoni (Bir tür akciğer  
iltihabı)  500 mg  12 saatte bir  
 
Ağır, hayatı tehdit eden enfeksiyonlar  
(Endokardit, septisemi gibi)*  1 gram -1.5 gram  6 saatte bir  
 
 
*Nadir durumlarda günde 12 grama kadar kullanılmıştır.  
 
Operasyon sırasında veya koruyucu amaçlı kullanım:  
Riskli cerrahi  girişimlerde ameliyat sonrası enfeksiyonları önlemek için aşağıda belirtilen 
dozlarda doktorunuz tarafından uygulanır:  
 
a. Ameliyat başlamadan ½ -1 saat önce, 1 gram uygulanır.  
b. Uzun süreli cerrahi girişimlerde (örneğin 2 saat ya da daha uzun), ameliyat sırasında 500 
mg-1 gram uygulanır (uygulama cerrahi girişimin süresine göre ayarlanır).  
c. Ameliyattan sonra 24 saat süreyle her 6- 8 saatte bir, 500 mg -1 gram uygulanır. 
 Operasyon öncesi dozun ameliyat başlangıcından tam 1/2 saat – 1 saat önce verilmesi 
önemlidir. Ayrıca, İESPOR gerekirse enfektif mikroorganizmalara en çok maruz kalınacak 
anlarda yeterli antibiyotik düzeyi sağlamak için ameliyat sırasında uygun aralıklarla 
uygulanır.  
Açık kalp ameliyatı ve protez takılması gibi enfeksiyon oluşmasının ciddi  bir sorun 
oluşturabileceği cerrahi girişimlerde, koruyucu tedaviye operasyondan sonra 3- 5 gün 
boyunca devam edilebilir.  
• Uygulama yolu ve metodu:  
 
Dozaj ve uygulama yolu, yaşınız ve vücut ağırlığınız, enfeksiyonun türü ve enfeksiyona yol açan organizmanın duyarlılığı göz önüne alınarak doktorunuz tarafından belirlenir.  
 
• Değişik yaş grupları:  
 
Çocuklarda kullanımı:  
Çocuklarda hafif ve orta şiddetteki enfeksiyonların çoğunda günde toplam 25- 50 mg/kg’lık 
doz etkilidir. Doktorunuz bu dozu üç ya da dört eşit doza bölerek uygular. Ağır 
enfeksiyonlarda doktorunuz günlük toplam dozu 100 mg/kg’a yükseltilebilir. Yenidoğan 
ve bir aylıktan küçük bebeklerde etkililiği ve güvenliliği henüz gösterilmediğinden, kullanılması önerilmez.  
Çocuklara aşağıdaki tabloda belirtile n dozlarda verilir. 
 
50 mg/kg/gün  
 
Vücut ağırlığı  8 saatte bir ortalama doz  6 saatte bir ortalama doz  
4.5 kg  75 mg  55 mg  
9.0 kg  150 mg  110 mg  
13.6 kg  225 mg  170 mg  
18.1 kg  300 mg  225 mg  
22.7 kg  375 mg  285 mg  
 
25 mg/kg/gün  
 5 
 Vücut ağırlığı  8 saatte bir  ortalama doz  6 saatte bir ortalama doz  
4.5 kg  40 mg  30 mg  
9.0 kg  75 mg  55 mg  
13.6 kg  115 mg  85 mg  
18.1 kg  150 mg  115 mg  
22.7 kg  190 mg  140 mg  
 
Böbrek yetmezliği olan çocuk hastalarda doz  
Öncelikle doktorunuz ilk dozu normal günlük dozda uygulayacakt ır. Çocuğunuzda hafif -
orta arasındaki şiddette böbrek yetmezliği varsa doktorunuz normal günlük dozun %60’ını 
ikiye bölerek 12 saatte bir uygulayacaktır. Çocuğunuzda orta şiddette böbrek yetmezli ği 
varsa doktorunuz normal günlük dozun %25’ini ikiye bölerek 12 saatte bir uygulayacaktır. Çocuğunuzda ağır böbrek yetmezliği varsa doktorunuz normal günlük dozun %10’unu 24 saat aralıklarla uygulayacaktır.  
 Yaşlılarda kullanımı:  
Doktorunuz klinik gözleml ere dayanarak, yaşınıza göre dozunuzu ayarlayacaktır.  
 
• Özel kullanım durumları:  
 
Böbrek yetmezliği:  
Böbrek yetmezliğiniz varsa doktorunuz ilk olarak normal günlük dozu verecektir. Daha sonra böbrek (kreatin klerensi) ölçümlerinizin sonuçlarına göre dozunuz u ayarlayacaktır.  
Kreatinin klerensiniz 55 ml/dakika ya da daha yüksekse veya serum kreatininiz 1.5 mg/dl ya da daha az ise doz ayarlamasına gerek yoktur. Kreatinin klerensiniz, 35- 54 ml/dakika ya 
da serum kreatininiz 1.6- 3.0 mg/dl ise de tam doz uygulanabilir, ancak dozlar en az 8 
saatlik aralıklarla size uygulanacaktır. Kreatinin klerensiniz 11 -34 ml/dakika ya da serum 
kreatininiz 3.1- 4.5 mg/dl ise normal dozun yarısı 12 saatte bir size uygulanacaktır. 
Kreatinin klerensiniz 10 ml/dakika ya da daha düşük i se veya serum kreatininiz 4.6 mg/dl 
ya da daha yüksek ise, normal dozun yarısı 18- 24 saatlik aralarla size verilecektir.  
 Karaciğer yetmezliği:  
Tedaviniz sırasında karaciğerle ilgili yan etkiler görülürse doktorunuz tedaviyi kesebilir.  
 Eğer İESPOR’un etki sinin çok güçlü veya zayıf olduğuna dair bir izleniminiz var ise, 
doktorunuz veya eczacınız ile konuşunuz. 
 
Kullanmanız gerekenden daha fazla İESPOR kullandıysanız:  
Doktorunuzun size verdiği dozu aşmayınız.  
İESPOR’dan kullanmanız gerekenden fazlasını kullanmışsanız, bir doktor veya eczacı ile konuşunuz.  
İESPOR’u kullanmayı unutursanız  
Doktorunuz atlanan dozun ne zaman uygulanacağına karar verecektir.  
Takip eden dozun yeni uygulama zamanı için doktorunuzun talimatlarına uymanız 
önemlidir.  
Unutulan dozları dengelemek için çift doz almayınız. 
 
İESPOR ile tedavi sonlandırıldığındaki oluşabilecek etkiler  
Tedavinizi doktorunuza bildirmeden, kendi kendinize sonlandırmayınız. 6 
  
4. Olası yan etkiler nelerdir?  
 Tüm ilaçlar gibi, İESPOR’un içeriğinde bulunan maddelere duyarlı olan kişilerde yan 
etkiler olabilir.  
 
Yaygın yan etkiler (Her 100 kişiden 1 ila 10 kişinin yaşama olasılığı bulunan yan etkiler):  
 
• Karaciğer enzimlerinde yükselme (AST, ALT ya da ALP artışı),  
• Ciltte döküntü, kurdeşen, cilt kızarıklığı, 
• Kanda granül er lökositlerin ( bir tür akyuvar) normalden az sayıda bulunma durumu 
(granülositopeni), kanda eozinofil ( bir tür alerji hücresi) sayısında artış ( eozinofili),  
• Kan üre azotu artışı, 
• Bulantı, kusma.  
 
Seyrek yan etkiler (Her 10.000 kişiden 1 ila 10 kişinin ya şama olasılığı bulunan yan 
etkiler):  
 
• Şok ( kötü hissetme, ağız boşluğunda rahatsızlık, hırıltılı solunum, dışkı yapma isteği, 
kulak çınlaması, ya da terleme),  
• Aşırı duyarlılık reaksiyonları ( nefes darlığı, yaygın ani ateş basması, alerji sonucu yüz 
ve boğa zda şişme, kurdeşen vb.),  
• Pansitopeni ( kanda her türdeki hücrelerin sayıca azalması), agranülositoz ( bir tür 
akyuvarın sayısının artması) (Başlangıç belirtileri: Ateş, boğaz ağrısı, baş ağrısı, 
halsizlik), hemolitik anemi ( kansızlık) (Başlangıç belirtileri: Ateş, kanlı idrar, 
kansızlık belirtileri vb.) ya da trombositopeni ( kan pulcuklarında azalma) (Başlangıç 
belirtileri: Deri altında nokta şeklinde veya daha büyük kanamalar vb.),  
• Sarılık,  
• Ciddi böbrek bozukluğu ( akut böbrek yetmezliği gibi),  
• Ciddi kolit ( bir tür kalın bağırsak iltihabı) . Belirtiler: Karın ağrısı ya da sıklaşan ishal,  
• Ciltte ve göz çevresinde kan oturması, şişlik ve kızarıklık ile seyreden iltihap 
(Stevens -Johnson sendromu) ya da ciltte yaygın kabarık kanamalar (Lyell sendromu) . 
Belirtiler: Ateş, baş ağrısı, artralji ( eklem ağrısı), ciltte ya da ağız içinde 
kızarıklık/kabarıklık ya da ciltte gergin his/yanma duygusu/ağrısı,  
• Zatürre ( interstisyel pnömoni ya da PIE sendromu) . Belirtiler: Ateş, öksürük, nefes 
almada güçlük, anormal akciğer rönt geni ve eozinofili ( bir tür alerji hücre sayısında 
artış) ile görülür,  
• Kaşıntı, ateş, şişlik,  
• Kan kreatinininde artış (böbrek fonksiyonlarını gösteren bir kan tahlili),  
• İştahsızlık, diyare,  
• Ağız içinde iltihap, mantar enfeksiyonu,  
• K vitamini eksikliği ( kanama eğilimi), B vitamini eksikliği ( ağız içi ve dilde yaralar, 
iştahsızlık veya sinir iltihabı),  
• Baş ağrısı, sersemlik, genel yorgunluk. 
 
Bilinmiyor (Eldeki verilerden hareketle tahmin edilemiyor)  
 
• Böbrek yetmezliği olan hastalara yüksek dozlarda verildiğ inde havale gibi merkezi 
sinir sistemi belirtileri ortaya çıkabilir.  7 
  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 5. İESPOR’u n saklanması  
 
İESPOR’u çocukların göremeyeceği, erişemeyeceği yerlerde ve ambalajında saklayınız. 
 
25ºC altındaki oda sıcaklığında saklayınız. Işıktan koruyunuz.  
 
Rekonstütiye edildikten sonra oda sıcaklığında 24 saat, buzdolabında (2- 8°C’de) 96 saat 
dayan ıklıdır.  
 
Son kullanma tarihiyle uyumlu olarak kullanınız . 
 
Ambalajdaki son kullanma tarihinden sonra İESPOR’u kullanmayınız.  
 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz. 
 
Ruhsat sahibi:   İ.E. Ulagay İlaç Sanayii Türk A.Ş. Maslak Mah. Sümer Sok. No: 4 Maslak 
Office Building Kat: 7 -8 34485 Maslak, Sarıyer/İstanbul  
 
Üretim yeri: İ.E. Ulagay İlaç Sanayii Türk A.Ş.  Davutpaşa Cad. No: 12 34010 
Topkapı/İstanbul  
  Bu kullanma talimatı             tarihinde onaylanmıştır.  
   -----------------------------------------------------------------------------------------------------------  
  AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR.  
 Parenteral Solüsyonu n Hazırlanması ve Uygulama  
Parenteral yoldan kullanılacak ilaçlar, rekonstitüsyondan sonra iyice çalkalanmalı ve uygulanmadan önce gözle incelenerek partikül içermediğinden emin olunmalıdır. Hazırlanan çözeltide partikül bulunuyorsa kullanılmamalıdır. İESP OR, aşağıda belirtildiği 8 
 şekilde hazırlandığında, 25°C altında oda sıcaklığında 24 saat, buzdolabında (2- 8°C) 96 
saat süreyle stabildir. Hazırlanan çözeltinin renginde, etkisinde herhangi bir değişiklik 
olmaksızın, açık sarıdan sarıya kadar değişiklik göst erebilir.  
 
İntramüsküler uygulama  
İESPOR 250 mg IM/IV, intramüsküler enjeksiyon amacıyla hazırlanırken, 2 ml 
enjeksiyonluk su (ambalajda bulunan çözücü ampul 2 ml enjeksiyonluk su içerir) ya da     2 ml %0.5 lidokain hidroklorür solüsyonu (İESPOR’un IM for mları, çözücü olarak %0.5 
lidokain hidroklorür içerir) içinde eritilmelidir. Hazırlanan çözelti büyük bir kas kitlesi (örn: kalça) içine enjekte edilmelidir. Lidokain hidroklorür kullanılarak hazırlanan 
çözeltiler asla intravenöz yoldan kullanılmamalıdır. 
 
İntravenöz uygulama  
İntravenöz enjeksiyon  
İESPOR 250 mg IM/IV, intravenöz uygulama amacıyla hazırlanırken, en az 3 ml 
enjeksiyonluk su, %0.9 sodyum klorür solüsyonu ya da %5 dekstroz solüsyonu içinde 
eritilmelidir. Hazırlanan çözelti, doğrudan ven içine y a da parenteral sıvı tedavisi gören 
hastalarda lateks tüp aracılığıyla yavaş olarak (3 -5 dakika) enjekte edilebilir. 
 
İntravenöz infüzyon  
İESPOR 250 mg IM/IV , intravenöz enjeksiyon bölümünde belirtildiği şekilde 
hazırlandıktan sonra, aşağıdaki solüsyonlardan herhangi biri ile 50 -100 ml’lik bir hacimde 
seyreltilerek aralıklı ya da sürekli infüzyon şeklinde uygulanabilir:  
%0.9 sodyum klorür  
%5 dekstroz laktatlı ringer  
%5 dekstroz + %0.9 sodyum klorür  
%5 dekstroz + %0.45 sodyum klorür  
%5 dekstroz + %0.2 sodyum  klorür  
Laktatlı ringer  
Ringer solüsyonu  
%5 sodyum bikarbonat solüsyonu  
 