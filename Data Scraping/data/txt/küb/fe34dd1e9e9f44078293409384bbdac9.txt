1 / 8  KISA  ÜRÜN  BİLGİSİ  
 
 
1. BEŞERİ  TIBBİ  ÜRÜNÜN  ADI 
SALOFALK® 4g/60g  rektal  süspansiyon  
2. KALİTATİF  VE KANTİTATİF  BİLEŞİMİ  
 
Etkin  madde:  
 
Her bir rektal  süspansiyon  (60 g süspansiyon),  etkin  madde  olarak  4 g mesalazin  içerir.  
 
Yardımcı  madde(ler ): 
Sodyum  benzoat  (E 211) .......................  0,06 g 
Potasyum  metabisülfit (E  224) ..............  0,2808 g 
 
Yardımcı  maddeler  için 6.1’e  bakınız.  
 
3. FARMASÖTİK  FORM  
Rektal  Süspansiyon.  
SALOFALK® açık - mat kahverengiye  yakın  krem  renkte  homojen  süspansiyondur.  
 
4. KLİNİK  ÖZELLİKLER  
 
4.1. Terapötik  endikasyonlar  
Ülseratif  kolitin  (kalın  bağırsaktaki  bir kronik  inflamatuvar  hastalık)  akut ataklarının 
tedavisinde endikedir.  
 
4.2. Pozoloji ve uygulama şekli 
Pozoloji/uygulama  sıklığı  ve süresi:  
 
Yetişkinler:  
 
Akut inflamasyon semptomları olan hastalarda, bir süspansiyon şişesinin (60 g rektal 
süspansiyon) içeriği günde bir kez yatmadan önce lavman olarak bir defada bağırsağa 
uygulanır.  
 
En iyi sonuç  SALOFALK® uygulamasından  önce  bağırsaklar  boşaltıldığında  elde edilir.  
 
SALOFALK® düzenli ve devamlı kullanılmalıdır, çünkü başarılı bir iyileşme ancak bu 
şekilde sağlanabilir.  
 
Kullanım  süresi  hekim  tarafından  belirlenir.  
 
Uygulama  şekli:  
Rektal  kullanım.  SALOFALK® rektal  süspansiyon  günde  bir defa yatmadan  önce  uygulanır.  
 
Hazırlanışı:  
• 30 saniye  boyunca  şişe çalkalanır.  
• Aplikatörün  koruyucu  kapağı  çıkarılır.  
• Şişe alttan ve  üstten tutulur.  
2 / 8  Uygulama  için doğru  pozisyon:  
• Hasta sol tarafının üzerine sol bacağını uzatıp, sağ bacağını karnına doğru çekerek uzanır.  
Bu pozisyonla SALOFALK® daha kolay uygulanır ve daha etkili olur.  
 
 
Rektal  süspansiyonun  uygulanması:  
• Aplikatörün  ucu rektumun  içine  sokulur.  
• Şişenin  ucu hafif  aşağı bakacak  şekilde  eğilir  ve yavaşça  sıkılır.  
• Kullandıktan  sonra  boş şişenin  aplikatör  ucu yavaşça  rektumdan  çıkarılır.  
• İlacın  rektumda  dengeli  bir şekilde  dağılımı  sağlanması  için ilacın  uygulandığı  yatar 
pozisyon, 30 dakika süre ile korunmalıdır.  
• Mümkünse,  rektal  süspansiyonun  gece boyunca  etki sağlanmasına  izin verilmelidir.  
 
 
Özel  popülasyonlara  ilişkin  ek bilgiler:  
 
Böbrek/Karaciğer  yetmezliği:  
 
Karaciğer  fonksiyon  bozukluğu  olan hastalarda  dikkatli  kullanılmalıdır.  
 
Böbrek  fonsiyonları  bozuk  olan hastalarda kullanılması  önerilmez.  Tedavi  sırasında  böbrek 
fonsiyonları bozulursa, mesalazinin yol açtığı renal toksisite düşünülmelidir.  
 
Şiddetli  böbrek  ve karaciğer  yetmezliği  olan hastalarda  kontrendikedir.  
 
Pediyatrik  popülasyon:  
SALOFALK®’ın çocuklarda etkili olduğuna dair çok az deneyim ve sınırlı sayıda doküman  
vardır.  
 
Geriyatrik  popülasyon:  
Yetişkinler  için verilen  pozoloji  ve uygulama  şekli  geriyatrik  popülasyon  için de geçerlidir.  
 
 
 
 
 
 
3 / 8  4.3. Kontrendikasyonlar  
SALOFALK® aşağıdaki  durumlarda  kontrendikedir:  
- Etkin maddeye, salisilatlara ya da 6.1 bölümünde listelenen diğer bileşenlere karşı bilinen 
duyarlılığı olanlarda  
- Şiddetli  karaciğer  veya  böbrek  fonksiyonu bozuklu ğu olanlarda   
 
4.4. Özel  kullanım  uyarıları  ve önlemleri  
Tedaviye başlamadan önce ve tedavi sırasında hekimin isteğine göre kan testleri (tam kan 
sayımı; ALT ve ya AST gibi karaciğer fonksiyon testleri ; serum kreatinin) ve idrar  tahlili  
(dipstick test)  yapılmalıdır . Kılavuz olarak , kontroller tedaviye başlandıktan 14  gün sonra 
yapılmalı ve 4 haftalık aralarla 2 -3 kez tekrarlanmalıdır.  
Bulgular normal ise tedavi sonrası kontroller 3 aylık aralarla yapılabilir.  Ek semptomlar 
ortaya çıkarsa, bu testler  hemen yapılmalıdır.  
Karaciğer  fonksiyon  bozukluğu  olan hastalarda  dikkatli  kullanılmalıdır.  
Böbrek fonksiyonları bozuk olan hastalarda kullanılması önerilmez. Tedavi sırasında böbrek 
fonksiyonları bozulursa, mesalazinin yol açtığı renal toksisite düşünülmelidir.  Bu durumda, 
SALOFALK® derhal kesilmelidir.  
Mesalazin kullanımı ile %100 mesalazin içerikli taşlar içeren nefrolitiazis vakaları rapor 
edilmiştir. Tedavi sırasında yeterli sıvı alımının sağlanması önerilir.  
Mesalazin, sodyum hipokloritli ağartıcıyla temas ettikten sonra (örneğin, bazı ağartıcılarda 
bulunan sodyum hipokloritle temizlenen tuvaletlerde) idrarda kırmızı -kahverengi renk 
değişikliğine neden olabilir.  
Mesalazin ile çok seyrek olarak ciddi kan diskrazileri bildirilmiştir. Hastalarda açıklanamayan 
kanamalar, morluklar, purpura, anemi, ateş veya faringolaringeal ağrı varsa hematolojik 
incelemeler yapılmalıdır. Şüpheli veya doğrulanmış kan diskrazisi durumunda SALOFALK® 
kesilmelidir.  
Mesalazinin  neden olduğu kardiyak aşırı duyarlılık reaksiyonları (miyokardit ve perikardit) 
nadiren bildirilmiştir. Bu durumda, SALOFALK® derhal kesilmelidir.  
Özellikle astım olmak üzere akciğer hastalığı olan hastalar SALOFALK® tedavisi sırasında 
çok dikkatli bir şekilde izlenmelidir.  
Şiddetli  kutanöz  advers  reaksiyonlar  
Mesalazin tedavisi ile ilişkili olarak; eozinofilinin ve sistemik semptomların eşlik ettiği ilaç 
reaksiyonu  (DRESS), Stevens -Johnson sendromu (SJS) ve toksik epidermal nekroliz (TEN) 
dahil olmak üzere şiddetli kutanöz advers reaksiyonlar (SCAR) bildirilmiştir  
Deri döküntüsü, mukozal lezyonlar veya diğer herhangi bir aşırı duyarlılık belirtisi gibi ciddi 
cilt reaksiyonlarının belirti ve semptomları görüldüğü anda mesalazin tedavisi kesilmelidir.  
Sülfasalazin içeren ilaçlarla yan etki görülme öyküsü olan hastalar, SALOFALK® tedavisine  
başlan ıldığında yakın t ıbbi gözetim altında tutulmalıdır . SALOFALK® abdominal kramplar, 
akut karın ağrısı, ateş, şiddetli baş ağrısı ve deride döküntü gibi akut intolerans 
reaksiyonlarına neden olursa tedavi hemen kesilmelidir.  
SALOFALK® 0,2808 g potasyum metabisülfit içerir. Bu nedenle, özellikle astım  hastaları ve  
alerji öyküsü olanlarda  nadir olarak şiddetli aşırı duyarlılık reaksiyonları ve bron kospazma 
(bronşların daralması) neden olabilir.  
SALOFALK® 0,06 g sodyum  benzoat içerir. Bu nedenle deriye, göze ve mukoz 
membranlarına  hafif derecede irritan (tahriş edici) olabilir . 4 / 8  4.5. Diğer tıbbi ürünler ile etkileşimler ve diğer etkileşim şekilleri  
  Spesifik  etkileşim  çalışmaları  yapılmamıştır.  
 
Mesalazin beraberinde azatiyoprin, 6 -merkaptopürin ya da tioguanin ile tedavi görmekte olan 
hastalarda, azatiyoprinin, 6 -merkaptopürinin ya da tioguaninin miyelosüpresif etkilerinde  
artış olasılığı akılda bulundurulmalıdır.  
Mesalazinin,  varfarinin  antikoagülan  etkisini  azaltmasına  dair zayıf kanıtlar va rdır. 
 
Özel  popülasyonlara  ilişkin  ek bilgiler 
Pediyatrik popülasyon:   
SALOFALK®’ın çocuklarda etkili olduğuna dair çok az deneyim ve sınırlı sayıda doküman  
vardır.  
 
4.6. Gebelik  ve laktasyon  
 Genel tavsiye  
Gebelik  kategorisi:  B 
Çocuk  doğurma  potansiyeli  bulunan  kadınlar/  Doğum  kontrolü  (Kontrasepsiyon)  
 
SALOFALK®’ın çocuk doğurma potansiyeli bulunan kadınlara herhangi bir etkisi veya 
doğum kontrolü (kontrasepsiyon) için kullanılan ilaçlarla herhangi bir etkileşimi 
bildirilmemiştir.  
 
Gebelik  dönemi  
 
SALOFALK®’ın gebe kadınlarda  kullanımına  ilişkin  yeterli  veri yoktur.  Sınırlı  sayıda  
gebelikte maruz kalma olgularına ilişkin veriler, mesalazinin gebelik üzerinde ya da 
fetüs/yenidoğan  çocuğun  sağlığı  üzerinde  advers  etkileri  olduğunu göstermemektedir.  Bugüne 
kadar herhangi önemli bir epidemiyolojik veri elde edilmemiştir.  
 
Oral yol ile alınan mesalazinde hayvanlar üzerinde yapılan çalışmalar gebelik, 
embriyonal/fetal gelişim/doğum ya da doğum sonrası gelişim ile ilgili olarak doğrudan ya da 
dolaylı zararlı etkiler olduğunu göstermemektedir.  
 
İzole tek bir vakada gebelik sırasında yüksek mesalazin dozunun uzun süreli uygulanması 
neticesinde (2 – 4 g/gün, oral) yenidoğanda böbrek yetmezliği bildirilmiştir.  
 
SALOFALK®, gebelik sırasında ancak beklenen faydanın potansiyel riskten fazla olması 
halinde uygulanmalıdır . 
 
Laktasyon  dönemi  
N-asetil -5 amino salisilik asit ve  daha düşük oranda  mesalazin anne sütüne geçmektedir. 
Mesalazinin kadınlarda emzirme dönemine etkisi ile ilgili sınırlı deneyim mevcuttur. Diyare 
gibi aşırı duyarlılık reaksiyonları emzirilen bebeklerde gözardı edilemez. Bu nedenle 
SALOFALK®, emzirme döneminde potansiyel yararın olası riskten fazla olması halinde 
kullanılmalıdır. Emzirilen bebekte diyare gelişirse emzirmeye son verilmelidir.  
 
Üreme  yeteneği/Fertilite  
İnsanlarda  üreme  yeteneği/fertilite  üzerine  etkisi  bilinmemektedir.  
 5 / 8  4.7. Araç  ve makine  kullanımı  üzerindeki  etkileri  
SALOFALK®’ın araç ve makine kullanma yeteneği üzerinde hiçbir etkisi görülmemiş ya da 
ihmal edilebilir düzeyde etki görülmüştür.  
 
4.8. İstenmeyen  etkiler  
 
Mesalazin  uygulandıktan  sonra  aşağıdaki  istenmeyen  etkiler  gözlenmiştir:  
 
Çok yaygın (≥1/10), yaygın (≥1/100, <1/10), Yaygın olmayan (≥1/1.000, <1/100), seyrek 
(≥1/10.000, <1/1.000), çok seyrek (<1/10.000), bilinmiyor (eldeki verilerden hareketle sıklık 
tahmin edilemiyor).  
 
Kan ve  lenf sistemi hastalıkları  
Çok seyrek:  Bozulan  kan sayımı  (aplastik  anemi,  agranülositoz,  pansitopeni,  
nötropeni, lökopeni, trombositopeni)  
 
Bağışıklık  sistemi  hastalıkları  
Çok seyrek:  Alerjik  egzantem,  ilaç ateşi,  lupus  eritomatozus  sendromu,  pankolit  gibi 
hipersensitivite reaksiyonları  
 
Sinir sistemi hastalıkları  
Seyrek:  Baş ağrısı, s ersemlik   
Çok seyrek:  Perifer al nöropati  
 
Kardiyak hastalıklar  
Seyrek:  Miyokardit,  perikardit  
 
Solunum,  göğüs  bozuklukları  ve mediastinal  hastalıkları  
Çok seyrek:  Alerjik  ve fibrotik  akciğer  reaksiyonları  (dispne,  öksürük, 
bronkospazm, alveolit, pulmoner eozinofili, akciğer infiltrasyonu, pnömoni)  
 
Gastrointestinal  hastalıklar  
Seyrek : Karın  ağrısı,  diyare,  gaz, bulantı,  kusma  
Çok seyrek: Akut pankreatit  
 
Hepato -bilier  hastalıklar  
Çok seyrek:  Karaciğer  fonksiyon  parametrelerinde  değişiklikler  (transaminazlarda  ve 
kolestaz parametrelerinde artış), hepatit, kolestatik hepatit  
 
Deri  ve deri altı doku  hastalıkları  
Yaygın: Döküntü, kaşıntı  
Seyrek:  Işığa  duyarlılık* 
Çok seyrek: Alopesi  
Bilinmiyor : Eozinofilinin ve sistemik semptomların eşlik ettiği ilaç reaksiyonu (DRESS), Stevens - 
Johnson sendromu (SJS), toksik epidermal nekroliz (TEN)  
 
 
*Işığa  duyarlılık  
Atopik dermatit ve atopik egzama gibi önceden var olan cilt rahatsızlığı olan hastalarda daha  
ciddi  reaksiyonlar bildirilmiştir.  
 6 / 8  Mesalazin tedavisi ile ilişkili olarak; eozinofilinin ve sistemik semptomların eşlik ettiği ilaç 
reaksiyonu (DRESS), Stevens -Johnson sendromu (SJS) ve toksik epidermal nekroliz (TEN) 
dahil olmak üzere şiddetli kutanöz advers reaksiyonlar (SCAR'lar) bildirilmiştir (bkz. Bölüm 
4.4). 
 
Kas-iskelet bozuklukları, bağ doku ve kemik hastalıkları  
Çok seyrek:  Miyalji,  artralji  
 
Böbrek  ve idrar  yolu hastalıkları  
Çok seyrek:  Akut  ve kronik  interstisyel  nefrit  ve böbrek  yetmezliğini  içeren  böbrek 
fonksiyon bozuklukları  
Bilinmiyor:  Nefrolitiazis  (bkz.  Bölüm  4.4) 
 
Üreme  sistemi  hastalıkları  
Çok seyrek:  Oligospermi  (geri  dönüşümlü)  
 
Şüpheli  advers  reaksiyonların  raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e - 
posta: tufam@titck.gov.tr; tel: 0 800 314 00 08; faks: 0 312 218 35 99).  
 
4.9. Doz aşımı ve tedavisi  
 
Aşırı doz üzerine (örneğin oral olarak aşırı dozda mesalazin ile intihar teşebbüsü) renal veya 
hepatik toksisite göstermeyen seyrek veriler vardır. Özel bir antidotu yoktur, tedavi 
semptomatik ve destekleyicidir.  
5. FARMAKOLOJİK  ÖZELLİKLER  
5.1 Farmakodinamik  özellikler  
Farmakoterapötik grup:  Sindirim sistemi ve metabolizma; antidiyareik, intestinal 
antiinflamatuvar/antiinfektif ajanlar; intestinal antiinflamatuvar ajanlar; aminosalisilik asit ve 
benzeri ajanlar  
ATC  kodu:  A07EC02  
 
Etki mekanizması  
Antienflamatuvar etki mekanizması bilinmemektedir. İn vitro çalışmaların sonuçları 
lipoksijenaz inhibisyonunun etkili olabileceğini göstermektedir.  
Bağırsak mukozasındaki prostaglandin konsantrasyonları üzerine etkisi de gösterilmiştir. 
Mesalazin (5 -Aminosalisilik asit/5 -ASA) aynı zamanda reaktif oksijen bileşiklerinin radikal 
temizleyicisi olarak da işlev görebilir.  
 
Farmakodinamik  etkiler  
Rektal yol ile  uygulanan  mesalazin, bağırsağın luminal bölümüne  eriştiğinde, bağırsağın 
mukoza ve submukoza dokusunda büyük oranda lokal etki gösterir.  
 
5.2 Farmakokinetik  Özellikler  
 
Emilim:  
Mesalazin  emilimi en yüksek proksimal barsak bölgelerinde, en düşük oranda da bağırsağın  7 / 8  distfal bölgelerinde gerçekleşir.  
 
Kararlı durum koşulları altında remisyondaki ülseratif kolitli hastaların üzerinde yapılan bir 
çalışmada,  pik plazma  konsantrasyonlarına  (0,92  mikrogram/ mL 5-ASA  ve 1.62 
mikrogram /mL N-Ac-5-ASA)  yaklaşık  11 – 12 saat sonra  ulaşılmıştır.  
 
SALOFALK® ile tedavi edilen kronik enflamatuvar bağırsak hastalığı olan çocuklarda kararlı 
durum plazma konsantrasyonları; 0,5 – 2,8 mikrogram /mL 5-ASA ve 0,9 – 4,1 
mikrogram/ mL N-Ac-5-ASA’dır.  
 
Dağılım:  
Hafif – orta dereceli akut ülseratif kolitli hastalarda yapılan bir görüntüleme çalışması, 
tedavinin başlangıcında ve 12 hafta sonra remisyonunda rektal süspansiyonun çoğunlukla 
rektum, sigmoid kolon ve daha az olmak üzere  kolonun geri kalanına dağıldığını göstermiştir.  
 
Biyotransformasyon:  
Mesalazin presistemik olarak bağırsak mukozasında ve karaciğerde farmakolojik açıdan 
inaktif metaboliti olan N -asetil -5-aminosalisilik asite (N -Ac-5-ASA) dönüşür. Asetilasyon, 
hastanın asetilatör fenotipinden bağımsız olarak gerçekleşmektedir. Bazı asetilasyon işlemleri 
kalın bağırsak bakterileri tarafından oluşmaktadır. Mesalazin ve N -Ac-5-ASA’nın proteine 
bağlanma oranları sırasıyla % 43 ve % 78’dir.  
 
Eliminasyon:  
Mesalazin ve metaboliti olan N -Ac-5-ASA feçes (büyük kısmı) ile birlikte renal (miktarı 
uygulama şekline, farmasötik formuna ve mesalazinin salınma yoluna bağlı olarak %20 - % 
50 arasında değişir) ve biliyer (küçük bir kısmı) yollarıyla atılmaktadır. Renal atılım temelde 
N-Ac-5-ASA şeklinde gerçekleşir. Ağız yoluyla toplam uygulanan mesalazin dozunun 
yaklaşık % 1’i temelde N -Ac-5-ASA şeklinde anne sütüne geçer. Mesalazinin eliminasyon 
oranı;  en çok elimine  edilen  (yaklaşık  %85)  metabolit  formundaki  N-Ac-5-ASA  ile yaklaşık  
%13’tür (45 saatlik değer). 
Doğrusallık/Doğrusal  olmayan  durum:  
Veri yoktur.  
 
5.3 Klinik  öncesi  güvenlilik  verileri  
 
Güvenlilik farmakolojisi, genotoksisite, karsinojenite (sıçanlarda) veya üreme toksisitesi 
çalışmalarından elde edilen klinik öncesi veriler, insanlar için özellikli bir tehlike 
göstermemiştir.  
 
Toksisite çalışmalarında, mesalazinin oral olarak yüksek dozda tekrarlı uygulanmasından 
sonra böbrek toksisitesi (böbrek papiller nekrozu ve tüm nefron veya proksimal kıvrımlı (pars 
convoluta) tübüllerinin epitelyal hasarı) gözlenmiştir. Bu bulguların klinik önemi 
bilinmemektedir.  
 
6. FARMASÖTİK  ÖZELLİKLER  
6.1. Yardımcı  maddelerin  listesi  
Karbomer  974 P 
Potasyum  asetat  
Potasyum  metabisülfit  (E 224) [maks.  0.28 g=maks.  0.16 g SO 2'ye eşdeğer) 8 / 8  Sodyum benzoat (E 211)  
Disodyum  edetat  (Ph.Eur.) 
Saf su  
Ksantan  gam 
 
6.2. Geçimsizlikler  
Geçerli  değildir.  
 
6.3. Raf ömrü  
24 ay 
 
6.4. Saklamaya  yönelik  özel tedbirler  
30oC altında  oda sıcaklığında  saklayınız.  
6.5. Ambalajın  niteliği  ve içeriği  
7 adet yeşil  koruyucu  LDPE  kapak  ile yuvarlak,  beyaz,  akordeon  şekilli  LDPE  şişe içeren 
karton kutuda.  
 
6.6. Beşeri  tıbbi üründen arta kalan maddelerin imhası ve diğer özel önlemler 
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve 
‘Ambalaj Atıklarının Kontrolü Yönetmelikleri’ne uygun olarak imha edilmelidir.  
 
7. RUHSAT  SAHİBİ  
 
ALİ RAİF  İLAÇ  SAN.  A.Ş. 
Kağıthane  / İSTANBUL  
 
8. RUHSAT  NUMARASI  
 
89/72  
 
9. İLK RUHSAT  TARİHİ/RUHSAT  YENİLEME  TARİHİ  
İlk ruhsat tarihi: 08.08.1990  
Ruhsat  yenileme  tarihi:  22.10.2009  
 
10. KÜB’ÜN  YENİLENME  TARİHİ  