KISA ÜRÜN BİLGİSİ
1. BEŞERİ TIBBİ ÜRÜNÜN ADI
İOPAMİRO® 370 solüsyon
2. KALİTATİF VE KANTİTATİF
Etkin madde:
1 ml’de 370 mg iyoda eşdeğer 755,3 mg iopamidol bulunmaktadır.
Yardımcı madde(ler):
Kalsiyum disodyum EDTA dihidrat (0,41 mg) içermektedir.
Yardımcı maddeler için 6.1’e bakınız.
3. FARMASÖTİK FORM
Enjektabl Çözelti
Berrak çözelti, gözle görülür partikül içermez.
4. KLİNİK BİLGİLER
4.1. Terapötik endikasyonlar
Non-iyonik, suda çözünen ve yalnızca tanısal kullanım amaçlı radyografik kontrast
madde.
Nöroradyoloji
- Myeloradikülografi
- Sisternografi
- Ventrikülografi
Anjiyografi
- Serebral arteriografi
- Koroner arteriografi
- Torasik aortografi
- Abdominal aortografi
- Anjiyokardiografi
- Selektif visseral arteriografi
- Periferik arteriografi
- Venografi
Dijital substraksiyon anjiyografi (DSA)
- Serebral arterlerin DSA’sı
- Periferik arterlerin DSA’sı
- Abdominal arterlerin DSA’sı
Ürografi
- İntravenöz ürografi
Diğer endikasyonlar
1- BT’de kontrast artırma
- Artrografi
- Fistülografi
- Histerosalpingografi
4.2. Pozoloji ve uygulama şekli
Pozoloji/uygulama sıklığı ve süresi: Dozaj ve uygulama hızı; uygulama yolu, klinik
sorun, teknik, görüntülenecek bölge ve donanımın yanısıra hastanın yaşı, vücut
ağırlığı ve durumuna (böbrek fonksiyonu, kalp fonksiyonu, v.b.) bağlı olarak
değişebilir. Dozlar volüm (ml) cinsinden; kilogram (kg) başına, tek enjeksiyon
miktarı başına ya da özellikle pediatrik kullanımda kilogram (kg) vücut ağırlığı başına
olacak şekilde tanımlanabilir.
Etkili olan en düşük doz kullanılmalıdır.
Nöroradyoloji
Konsantrasyon Önerilen Doz
(mg I/ml) (ml)
Myeloradikülografi 300 5-15
Sisternografi ve 300 3-15
ventrikülografi
Anjiyografi
Konsantrasyon Önerilen Dozaj
(mg I/ml) (ml)
Serebral arteriyografi 300 bolus başına 5-10
Koroner arteriyografi 370 bolus başına 8-15
Anjiyokardiyografi 370 1,0-1,2/kg
Torasik aortografi 370 1,0-1,2/kg
Abdominal aortografi 370 1,0-1,2/kg
Selektif viseral 300-370 incelenecek damar
arteriyografi bölgesine
bağlıdır
Periferik arteriyografi 300-370 40-50
Dijital substraksiyon 370 incelenecek damar
anjiyografi bölgesine
bağlıdır
Venografi (flebografi) 300 30-50
Ürografi
Bu tip inceleme için önerilen dozaj erişkinler için 30-50 ml’dir. Non-iyonik ajanla
daha az belirgin osmotik diürez oluşumu, IOPAMIRO® 370’i özellikle hafif ve orta
derecede böbrek yetmezliği olan hastalar ve yenidoğanlar için uygun hale
getirmektedir. Bu yeni kontrast madde majör böbrek yetmezliği olan hastalarda dahi
tanısal olarak yararlı nefrografi yapılmasını sağlamaktadır.
2Diğer tanısal işlemler
Konsantrasyon Önerilen Dozaj
(mg I/ml) (ml)
BT taramasında kontrastın 300-370 0,5-2/kg
arttırılması
Artrografi 300
Fistülografi 300
Histerosalpingografi 300-370 5-20
BT taramalarında kontrastın arttırılması için IOPAMIRO® intravenöz yolla bolus
şeklinde, damla infüzyonu şeklinde ya da bu iki yöntemin kombinasyonu şeklinde
enjekte edilebilir.
İnfüzyon şeklinde uygulama eski jenerasyon BT donanımına sınırlı iken spiral BT ve
yeni multislice (çok kesitli) BT ile özellikle arteriyel fazda kontrast artışının
hedeflendiği incelemelerde bolus uygulanması önerilmektedir.
Yavaş donanımda infüzyon önerilirken hızlı donanımda bolus enjeksiyonu tercih
edilir.
Histerosalpingografide, artrografi ve fistülografide olduğu gibi enjekte edilecek total
doz hastanın yaşına, vücut ağırlığına ve klinik durumuna bağlıdır.
Uygulama şekli: İntravasküler ve intratekal kullanım için kontrast madde solüsyonu
vücut ısısına kadar ısıtılmalıdır.
Kullanımdan önce kabın ve kapağın hasar görmemiş olduğundan emin olmak için
ürünü inceleyiniz.
Kontrast solüsyonu aseptik koşullar altında ve steril şırıngalar kullanılarak
çekilmelidir.
Kateterler ve kanüller ile ya da bunlar olmaksızın yapılan intravasküler ya da
intratekal uygulama maksimum aseptik koşullar altında gerçekleştirilmelidir.
Şişe açıldığı zaman derhal kullanılmalıdır. Kontrast maddenin herhangi bir artığı
atılmalıdır.
Tekrar kullanılabilir donanım kullanıldığı takdirde, geriye kalan arıtıcı ile
kontaminasyon kalıntısı olmadığından emin olmak için özel bir dikkat gösterilmelidir.
Diğer iyotlu kontrast maddelerde olduğu gibi IOPAMIRO® da bakır içeren metal
yüzeylerle (örneğin; pirinç) reaksiyona girebilir ve dolayısıyla kontrast maddeyle
bakır içeren donanımın kullanımından kaçınılmalıdır.
Özel popülasyonlara ilişkin ek bilgiler
Böbrek yetmezliği: “Pozoloji/uygulama sıklığı ve süresi” başlığı altındaki
“Ürografi” bölümüne bakınız.
Karaciğer yetmezliği: Karaciğer yetmezliğinde kullanımına ilişkin özel bir durum
bulunmamaktadır.
3Pediyatrik popülasyon: IOPAMIRO® 370 enjeksiyonluk solüsyon, pediyatrik
ürografide özellikle yenidoğanlarda ve böbrek yetmezliği olan hastalarda
önerilmektedir.
Geriyatrik popülasyon: Doz ayarlaması gerekmemektedir.
4.3. Kontrendikasyonlar
• Etkin maddeye ve suda çözünür kontrast maddeye ve/veya iyota ya da yardımcı
maddelerden herhangi birine karşı aşırı duyarlık.
• İntratekal uygulama: Kortikosteroidlerin iopamidol ile birlikte intratekal
uygulanması kontrendikedir (“4.5. Diğer tıbbi ürünler ile etkileşimler ve diğer
etkileşim şekilleri” bölümüne bakınız).
• Doz aşımı riski nedeniyle teknik yetersizlik durumunda acil myelografi tekrarı
kontrendikedir.
• Histerosalpingografi: Gebelerde veya gebelik şüphesi olanlarda ya da akut
inflamasyon durumunda kadın üreme sisteminin incelenmesi kontrendikedir (“4.6.
Gebelik ve laktasyon” bölümüne bakınız).
4.4. Özel kullanım uyarıları ve önlemleri
Nadiren iopamidol solüsyonlarında kristalizasyon olayı meydana gelebilir. Böyle bir
olaya hasar görmüş ya da kusurlu bir şişenin neden olduğu gösterilmiştir ve
dolayısıyla bu durumda ürün kullanılmamalıdır.
Kontrast madde kullanımı, tanısal işlemin kesin olarak endike olduğu olgularla sınırlı
tutulmalıdır.
Kontrast maddenin kardiyoanjiyografi için kullanımı, sadece hastanelerde ya da
yoğun bakım için yetkili personel ve donanımın derhal bulunabileceği yerlerde
gerçekleştirilmelidir.
Kontrast maddenin kullanıldığı diğer genel rutin tanısal işlemlerde, resusitasyon için
gereken donanımın ve ilaçların (ambu balonu, oksijen tüpleri, antihistaminikler,
vazopressör ilaçlar, kortizonlar) radyoloji bölümünde hazır bulunması gereklidir.
IOPAMIRO®, her dozunda 1 mmol (23 mg)’den daha az sodyum ihtiva eder; yani
esasında “sodyum içermez” olarak kabul edilebilir.
Özel popülasyonlarda kullanımı
Yeni doğanlar, çocuklar
Bebekler (yaş < 1 yıl) ve özellikle yeni doğanlar elektrolit dengesizliklerine ve
hemodinamik değişikliklere karşı özellikle duyarlıdır. Kullanılacak dozaja, işlemin
detaylarına ve hastanın durumuna dikkat edilmelidir.
Yaşlılar
Yaşlılar, özellikle yüksek dozajda kontrast madde kullanıldığında, fizyolojik
fonksiyonlardaki azalmaya bağlı reaksiyonların görülmesi açısından özel bir risk
altındadırlar. Bu hastalarda miyokard iskemisi, majör aritmiler ve prematüre
ventriküler kompleksler oluşma olasılığı daha fazladır. Bu hastalarda akut böbrek
yetersizliği olasılığı daha yüksektir.
Çocuk doğurma potansiyeline sahip olan kadınlar
4Çocuk doğurma potansiyeline sahip olan kadınlarda kontrast maddeyle ya da kontrast
madde olmaksızın röntgen ışını ile herhangi bir tetkik yapılacağında uygun
incelemeler yapılmalı ve önlemler alınmalıdır.
Ciddi advers olay riskinde artışla sonuçlanabilecek durumlar
Aşağıdaki durumların tümünde, ciddi advers olay riskinde artış nedeniyle tıbbi ürünün
uygulanmasından önce dikkatli bir risk/yarar değerlendirmesi yapılmalıdır.
Advers reaksiyon riski artmış olan hastalar bir kontrast maddeye ya da iyota karşı
daha önce kuşkulu bir reaksiyon göstermiş olan ya da bilinen bir alerji hikayesi
(bronşiyal astım, saman nezlesi ve gıda alerjileri) olan hastalardır.
Waldenström paraproteinemisi, mültipl myelomu ya da ağır karaciğer ve böbrek
fonksiyon bozukluğu olan hastalar da daha yüksek risk altındadır. Bu olgularda
kontrast madde uygulamasından sonra yeterli hidrasyon önerilmektedir.
Hipertiroidisi olan hastalarda radyolojik inceleme ancak hekim tarafından gerekli
olduğu düşünüldüğünde yapılmalıdır.
Radyoaktif işaretli iyotla tiroid tetkiki ve/veya tedavisi planlanan hastalarda,
böbrekler yoluyla elimine edilen iyotlu bir kontrast madde dozajından sonra tiroid
bezinde iyot uptake’i birkaç gün için, bazen de 2 haftaya kadar azalacaktır.
Önceden mevcut olan böbrek fonksiyon bozukluğu, kontrast madde uygulanmasını
takiben akut böbrek disfonksiyonuna eğilimi tetikleyebilir. Koruyucu önlemler
şunlardır: Yüksek risk altındaki hastaların saptanması; kontrast madde
uygulanmasından önce, tercihen i.v. infüzyonun işlemden önce ve işlem sırasında
sürdürülmesi yoluyla ve kontrast madde temizleninceye kadar yeterli hidrasyonun
sağlanması; mümkün olduğu takdirde nefrotoksik ilaçların verilmesinden kaçınılması
ya da kontrast madde temizleninceye kadar majör cerrahi veya renal anjiyoplasti gibi
işlemlerin gerçekleştirilmesinden kaçınılması; böbrek fonksiyonunun bir önceki
incelemeyle tehlikeye girmediği belirleninceye ya da fonksiyon incelemeden önceki
düzeylere geri dönünceye kadar yeni bir kontrast ajanla incelemenin ertelenmesi.
Diyaliz uygulanan hastalara, kolaylıkla diyalizle uzaklaştırılabilen IOPAMİRO® gibi
kontrast maddeler uygulanabilir.
Bu hipertonik kontrast solüsyonu uygulanmadan önce sıvı alımı kısıtlanmamalı ve
mevcut herhangi bir sıvı ve elektrolit dengesizliği düzeltilmelidir.
Özellikle yeni doğanlarda ve çocuklarda sıvı alımı kısıtlanmamalı ve ayrıca
hipertonik kontrast madde uygulanmadan önce mevcut herhangi bir sıvı ve elektrolit
dengesizliği düzeltilmelidir.
Diyabetik hastalarda böbrek harabiyetinin mevcudiyeti, intravasküler kontrast madde
uygulanmasını takiben akut böbrek yetmezliğine yatkınlığı sağlayan faktörlerden
biridir. Bu, biguanidleri kullanmakta olan hastalarda laktik asidozu çabuklaştırabiir.
(“4.5. Diğer tıbbi ürünler ile etkileşimler ve diğer etkileşim şekilleri” bölümüne
bakınız).
Kontrast madde, intravenöz yolla ve intra-arteriyel yolla enjekte edildiğinde orak
hücre hastalığı için homozigot olan bireylerde oraklaşmayı arttırabilir. Yeterli
hidrasyon önerilmektedir.
Feokromositomalı hastalarda uygulama, kontrast madde uygulaması sırasında ağır
hipertansif krizle (nadiren kontrol dışı) sonuçlanabilir.
İyotlu kontrast madde uygulanması myastenia gravis semptomlarını alevlendirebilir.
Diğer kontrast maddelerde olduğu gibi, semptomatik serebrovasküler hastalık, yeni
inme ya da sık TIA (geçici iskemik atak), kronik intrakraniyel hemoraji, Kan-Beyin
Bariyeri’nin permeabilitesinde değişiklik, serebral ödem, akut demiyelinizasyon
5durumlarında ve epilepsi hikayesi olan hastalarda nörolojik komplikasyon riski
yüksektir.
Nöroradyoloji
Spinal sıvı blokajı durumunda kontrast madde olabildiğince uzaklaştırılmalıdır.
Konvülziyon yakınması olduğu bilinen hastalarda antikonvülzan tedaviye radyolojik
işlemlerden önce ve bu işlemleri takiben devam edilmelidir.
İşlem sırasında bir konvülzif kriz meydana geldiği takdirde intravenöz yolla diazepam
ya da fenobarbital uygulanması önerilmektedir.
İntratekal uygulama
Klinik anamnezde daha önce bir epilepsi hikayesi varsa veya serebrospinal sıvıda kan
mevcutsa ya da bakteriyeminin olası olduğu lokal ya da sistemik enfeksiyon
varlığında risk/yarar oranının dikkatle değerlendirilmesi gerekmektedir.
Uygulayıcı bu gibi olgularda, tanısal gereksinimi hasta için olası riske karşı
değerlendirmelidir.
Direkt servikal ya da lumbo-servikal işlemlerin tamamlanmasından sonra:
- Masanın başını yaklaşık iki dakika süreyle dikleştiriniz (45° açı), böylece kontrast
madde kaudal uca doğru ilerler.
- Özellikle ilk birkaç saatte hastanın aşırı ve özellikle aktif hareket yapmasından ya da
zorlanmasından kaçınınız; hastayı yakın gözlem altında, sakin ve başı yukarıda bir
konumda tutunuz. Bu dönem esnasında hasta sırt üstü pozisyonda ve yatak istirahati
durumunda tutulmalıdır.
- Hastayı, eğer yapabiliyorsa sıvıları ağız yoluyla alması ve yemek yemesi konusunda
teşvik ediniz.
Anjiyografi
Bu özel incelemeyle ilişkili risk ileri arterioskleroz ve hipertansiyon gibi durumlarda
artabilir.
Anjiyokardiyografik işlemlerin uygulanacağı hastalarda sağ kalbin ve pulmoner
dolaşımın durumuna özel bir dikkat gösterilmelidir. Sağ kalp yetersizliği ve pulmoner
hipertansiyon, organik iyot solüsyonu enjekte edildiğinde bradikardiyi ve sistemik
hipotansiyonu hızlandırabilir.
Kontrast madde kalp odacıklarına enjekte edildiğinde, özellikle de pulmoner
hipertansiyonu olan ve kardiak fonksiyonu bozulmuş olan siyanotik yeni doğanlarda
büyük bir itina gösterilmelidir.
Konjestif kalp yetmezliği olan hastalarda, enjeksiyon sırasında, pulmoner ödemi
hızlandırabileceği için dolaşımsal osmotik yüklenmedeki potansiyel artışa dikkat
edilmesi gerekmektedir.
Aort kavisinin incelemelerinde, kateterin ucu, enjektör pompasından aortun
brakiosefalik dallarına iletilen aşırı basınca bağlı hipotansiyon, bradikardi ve MSS
hasarını önlemek amacıyla dikkatle yerleştirilmelidir.
Kontrast maddenin intra-arteriyel enjeksiyonları vazospazma ve bunu izleyen serebral
iskemik fenomenlere neden olabilir.
Abdominal anjiyografide otomatik enjektör pompasından iletilen aşırı basınç bir
böbrek infaktüsüne, spinal kanalda lezyona, retroperitoneal kanamaya ve intestinal
infaktüs ile nekroza neden olabilir.
Periferik anjiyografi yapılacak olan hastalarda IOPAMIRO® 370 mg/ml
enjeksiyonluk solüsyon kullanımı, 300 mg/ml konsantrasyon ile görülmeyen bir
ağrıya neden olabilir.
6Non-iyonik kontrast maddenin hemostaz mekanizması üzerindeki inhibitör etkisinin,
aynı konsantrasyondaki iyonik kontrast maddeye göre daha alt düzeyde olduğu in
vitro olarak gösterilmiştir.
Bu nedenle, kanül ve kateter manipülasyonuna yakın takibi, dağıtım sistemlerinin
ve/veya üç yönlü vanaların kullanımı, kateterin heparinli serum fizyolojikle sık sık
temizlenmesi ve işlem süresinin en aza indirgenmesi dahil olmak üzere titiz
anjiyografik teknikler önerilmektedir.
4.5. Diğer tıbbi ürünler ile etkileşimler ve diğer etkileşim şekilleri
Biguanid sınıfından oral antidiyabetik ajanlarla tedavi edilmekte olan diyabetik
hastalarda laktik asidoz ortaya çıkışını önlemek için, biguanidler kontrast madde
uygulandıktan sonra 48 saat süreyle kesilmeli ve ancak böbrek fonksiyonunun tetkik
öncesi değerlere geri döndüğü gösterildikten sonra yeniden başlanmalıdır (“4.4. Özel
kullanım uyarıları ve önlemleri” bölümüne bakınız).
Diüretik, ACE-inhibitörü ve/veya beta-blokör ajanlarla tedavi edilmekte olan
kardiyak ve/veya hipertansif hastalarda, iyotlu kontrast madde uygulandığında advers
reaksiyon riski daha yüksek olmaktadır.
İnterlökin-2 ve interferon gibi immünomodülatörlerle tedavi edilen hastalarda,
kontrast maddeye karşı alerji benzeri reaksiyonlar daha sık görülmektedir ve bunlar
geç reaksiyonlar şeklinde kendini göstermektedir.
İntratekal uygulama
Kortikosteroidlerin iopamidol ile birlikte intratekal uygulanması kontrendikedir.
Bir konvülsif hastalığı bulunduğu bilinen hastalarda, antikonvülzan tedavi
myelografik işlemlerden önce ve bu işlemleri takiben sürdürülmelidir.
Nöbet eşiğini düşürdükleri için nöroleptiklerden kaçınılmalıdır. Bu durum aynı
zamanda analjezik, antiemetik, antihistaminik ya da fenotiazin grubu sedatif ilaçlar
için de geçerlidir. Mümkün olduğu durumlarda bu gibi ilaçlarla tedavi radyolojik
tetkikten en az 48 saat önce kesilmeli ve tedaviye 24 saat geçmeden yeniden
başlanmamalıdır.
Alkolizm ya da ilaç bağımlılığı Kan-Beyin Bariyeri’nin permeabilitesini arttırır. Bu
da iyotlu ajanın beyin dokusundaki penetrasyonunu kolaylaştırarak olası MSS
bozukluklarıyla sonuçlanabilir.
Nöbet eşiğinde olası bir düşüş dikkate alınmalıdır.
Özel popülasyonlara ilişkin ek bilgiler: Özel popülasyonlara ilişkin etkileşim
çalışması yapılmamıştır.
Pediyatrik popülasyon: Pediyatrik popülasyona ilişkin etkileşim çalışması
yapılmamıştır.
4.6. Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeline sahip olan kadınlarda kontrast maddeyle ya da kontrast
madde olmaksızın röntgen ışını ile herhangi bir tetkik yapılacağında uygun
incelemeler yapılmalı ve önlemler alınmalıdır.
7Gebelik dönemi
İopamidol uygulanan gebe kadınlara ilişkin klinik veri mevcut değildir. Hayvan
çalışmaları, fertilite bozukluğuna ya da fetus/embriyoya zarar verdiğine ilişkin bir
kanıt ortaya çıkarmamıştır. Gebe kadınlara kontrast madde reçete ederken dikkatli
olunması gerekmektedir.
Histerosalpingografi: Kadın üreme sisteminin tetkiki, gebe olanlarda ya da gebelik
şüphesi olanlarda ya da akut inflamasyon durumunda kontrendikedir (“4.3.
Kontrendikasyonlar” bölümüne bakınız).
Laktasyon dönemi
İopamidolün insan sütüne geçip geçmediği bilinmemektedir. Yeni doğanlarda ciddi
advers reaksiyonlar bildirilmemiş olmasına karşın, enjektabl kontrast ajanların
birçoğu insan sütüne geçtiği için, emziren bir kadına iopamidol uygulandığında
dikkatli olunmalıdır.
Üreme yeteneği /Fertilite
Hayvan çalışmaları, fertilite bozukluğuna ya da fetus/embriyoya zarar verdiğine
ilişkin bir kanıt ortaya çıkarmamıştır.
4.7. Araç ve makine kullanımı üzerindeki etkiler
Araç ve makine kullanma becerisi üzerinde bilinen bir etkisi bulunmamaktadır.
Bununla birlikte, erken reaksiyon riski nedeniyle son enjeksiyonu takiben bir saat
süreyle araç ya da makine kullanılmaması önerilmektedir.
4.8. İstenmeyen etkiler
İyotlu bileşiklerin kullanımı istenmeyen yan etkilere neden olabilir.
Yaklaşık olarak milyonda 0,7 hastada iopamidole karşı advers bir olay meydana
gelebilir, bunlar genellikle hafif ya da orta derecededir; ancak nadiren ciddi de
olabilirler ve ölüme yol açtıkları da bildirilmiştir.
Semptomlar bulantı, kusma, baş ağrısı, ateş ya da rinit belirtilerinden oluşur.
Belirgin hipotansiyonla birlikte vazodilatasyon, taşikardi, dispne, ajitasyon, siyanoz,
bilinç kaybı gibi kardiyovasküler sistemle ilişkili daha ciddi reaksiyonlarda acil
müdahale gerekebilir. Olguların büyük bir çoğunluğunda advers olay, uygulamadan
birkaç dakika sonra ortaya çıkar. Bununla birlikte, kontrast ajanın uygulanmasından
2-3 gün sonrasına kadar ya da daha nadir olarak 7 gün sonrasına kadar, en çok
kutanöz reaksiyonlar olmak üzere geç reaksiyonlar oluştuğu bildirilmiştir.
Anafilaksi
Anafilaktoid reaksiyonlar/aşırı duyarlılık aşağıdakilerle kendini belli edebilir:
Hafif lokalize ya da daha diffüz anjiyonörotik ödem, dilde ödem, laringospazm ya da
larinks ödemi, disfaji, farenjit ve boğazda darlık hissi, faringolaringeal ağrı, öksürük,
konjunktivit, rinit, hapşırma, sıcak basması, terlemede artış, asteni, baş dönmesi,
yüzde solukluk, dispne, hırıltı, bronkospazm ve orta derecede hipotansiyon.
Deri reaksiyonları çeşitli döküntü tipleri, yaygın eritem, yaygın blister, ürtiker ve
kaşıntı şeklinde meydana gelebilir. Uygulanan dozdan ve uygulama yolundan
bağımsız olarak oluşan bu reaksiyonlar şokun başlangıç aşamasının ilk belirtilerini
temsil ediyor olabilir. Bu durumda, kontrast madde uygulaması hemen kesilmeli ve
gerektiği takdirde venöz yolla spesifik tedavi başlatılmalıdır.
8Belirgin hipotansiyonla birlikte vazodilatasyon, taşikardi, dispne, ajitasyon, siyanoz
ve bilinç kaybı (senkop) gibi kardiyovasküler sistemle ilişkili daha ciddi
reaksiyonlarda acil tedavi gerekebilir.
Enjeksiyon bölgesinde ağrı ve şişlik meydana gelebilir. Çok nadir durumlarda,
kontrast maddenin damar dışına çıkması enflamasyona, deri nekrozuna ve
kompartman sendromuna neden olabilir.
Ciddi deri patolojileri:
Diğer iyotlu kontrast maddelerde olduğu gibi, iopamidol uygulanmasını takiben çok
nadir olarak Stevens- Johnson sendromu, toksik epidermal nekroliz (Lyell sendromu)
ve eritema multiforme gibi mukokutanöz sendrom vakaları bildirilmiştir.
Yukarıda sözü edilen advers olaylara ek olarak, aşağıdaki tablolarda bildirildiği üzere
farklı uygulama yolları için daha spesifik advers olaylar da bulunmaktadır.
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila <
1/100); seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki
verilerden hareketle tahmin edilemiyor).
İntravasküler uygulama
Sistem Organ Sınıfı Çok seyrek (<1/10.000) İzole olgular
Kan ve lenfatik Trombositopeni
sistem bozuklukları
Metabolizma ve Anoreksi, asidoz
beslenme
bozuklukları
Psikiyatrik Konfüzyon durumu
bozukluklar
Sinir sistemi Baş ağrısı, vazovagal senkop, geçici iskemik Parezi
bozuklukları atak, senkop, amnezi, baskılanmış bilinç düzeyi
ya da bilinç kaybı, koma, parestezi, baş
dönmesi, paralizi, tremor, konvülsiyon, istemsiz
kas kontraksiyonları, somnolans, tat duyusu
değişiklikleri
Göz bozuklukları Görme bozukluğu, gözyaşında artış, gözde
kaşıntı, konjunktivit, fotofobi, geçici körlük
Kulak ve labirent İşitmede bozukluk Geçici progresif
bozuklukları sağırlık
Kalp bozuklukları Taşikardi, bradikardi; miyokard iskemisi ya da
infarktüsü, kalp yetmezliği; angina pektoris,
kalp-solunum durması, siyanoz.
Ventriküler bigemini, ekstrasistoller, atrial
fibrilasyon, ventriküler taşikardi ve ventriküler
fibrilasyon gibi kardiyak ritm bozuklukları
genellikle kardiyak anjiyografik ve koroner
kateterizasyon işlemlerinden sonra meydana
gelebilir.
9Vasküler Hipotansiyon, hipertansiyon, dolaşım kollapsı, Arteriyel tromboz,
bozukluklar tramboflebit, arteriyel spazm, yüzde kızarıklık, flebotromboz
vazodilatasyon, tromboembolizm ve solukluk
ile kendini gösteren hemodinamik değişiklikler.
Respiratuvar, torasik Dispne, solunum sıkıntısı, astım, apne, boğazda
ve mediastinal darlık hissi, öksürük, nefes tıkanıklığı,
bozukluklar hapşırma, rinit, solunum ritminde bozukluk,
pulmoner ödem, larinks ödemi, solunum
durması, solunum yetmezliği, akut solunum
sıkıntısı sendromu
Gastrointestinal Bulantı, kusma, şiddetli öğürme, abdominal
bozukluklar ağrı, aşırı ya da az tükrük salgılama, tükrük
bezinde büyüme
Deri ve subkutan Terlemede artış, ürtiker, kaşıntı, döküntü,
doku bozuklukları periorbital ödem, yüz ödemi
Kas-iskelet sistemi Sırt ağrısı, kas spazmları, kas ağrısı, kas
ve bağ dokusu krampları, kas zafiyeti
bozuklukları
Renal ve üriner Geçici böbrek yetmezliği, akut böbrek Üriner retansiyon
bozukluklar yetmezliği, anüri, oligüri, üriner inkontinans,
üriner sistemde ağrı, hematüri
Genel bozukluklar Ateş yükselmesi, titreme, kırıklık, genel ağrı,
ve uygulama göğüs ağrısı, göğüste sıkışma hissi, sıcak basma
bölgesine ilişkin ya da üşüme
bozukluklar Enjeksiyon bölgesi reaksiyonu enjeksiyon ağrısı
ve/veya eritem ve/veya şişlik ile karakterizedir.
Araştırmalar Ventriküler preload artışı, ST segment Elektrokardiyogramd
depresyonu dahil olmak üzere a QT uzaması
elektrokardiyogram değişiklikleri, anormal
elektrokardiyogram, elektrokardiyogramda T
dalgası amplitüdünde artış, sistolik kan
basıncında düşme, böbrek fonksiyon testinde
geçici bozukluk, anormal kan elektrolitleri
Zedelenme, Prosedürün bir sonucu olarak koroner arter Aksiller arter
zehirlenme ve diseksiyonu, periferik embolizm meydana ponksiyonunu takiben
prosedürel gelebilir. brakial pleksusta
komplikasyonlar zedelenme
Prosedürel hasarın bir
sonucu olarak
vasküler
psödoanevrizma
bildirilmiştir.
İntratekal uygulama
Uygulama yolu nedeniyle myelografiden sonraki yan etkilerin çoğu, uygulama
bölgesinden yavaş emilime ve bütün vücuda dağılıma bağlı olarak intratekal
uygulamadan birkaç saat sonra meydana gelir. Reaksiyonlar genellikle enjeksiyondan
sonraki 24 saat içinde oluşur. Advers olaylar aşağıdaki tabloda bildirilmiştir:
10Sistem Organ Sınıfı Çok seyrek (<1/10.000) İzole olgular
Enfeksiyonlar ve Aseptik menenjit
enfestasyonlar İşlemin verdiği hasarın bir sonucu olarak bakteriyel
menenjit gözlenmiştir.
Metabolizma ve Asidoz
beslenme
bozuklukları
Psikiyatrik Konfüzyon durumu, oryantasyon bozukluğu, Emosyonel
bozukluklar halusinasyon, depersonalizasyon, anksiyete, sıkıntı
depresyon, huzursuzluk, ekolali, ajitasyon, geçici
psikoz
Sinir sistemi Baş dönmesi, baş ağrısı, baskılanmış bilinç düzeyi ya
bozuklukları da bilinç kaybı, senkop, hipoestezi, parestezi, servikal
kök ağrısı, meninjizm, radikülit, amnezi, somnolans,
yanma hissi, Guillain-Barre sendromu, sinir sistemi
bozukluğu, ataksi, paralizi, konvülsiyon, hipertoni,
hipotoni, tremor, disfazi, miyelit, istemsiz kas
kontraksiyonları, kas spastisitesi, sensorimotor
bozukluk, radikülopati ya da cauda equina sendromu
gibi periferik nöropati
Göz bozuklukları Ekstraoküler kas bozukluğu, gözyaşında artış, gözde Geçici görme
kaşıntı, konjunktivit, fotofobi bozukluğu
Kulak ve labirent Geçici progresif sağırlık, işitmede bozukluk Tinnitus
bozuklukları
Kalp bozuklukları Taşikardi, siyanoz Aritmi
Vasküler bozukluklar Yüzde kızarıklık, hipertansiyon, periferik soğukluk
Respiratuvar, torasik Dispne, solunum durması, solunum yetmezliği Apne
ve mediastinal
bozukluklar
Gastrointestinal Bulantı, kusma Diyare
bozukluklar
Deri ve subkutan Terlemede artış
doku bozuklukları
Kas-iskelet sistemi ve Sırt ağrısı, kas-iskelet sistemi ağrısı, kas krampı, Kas zafiyeti
bağ dokusu ekstremitede ağrı
bozuklukları
Renal ve üriner Akut böbrek yetmezliği, üriner retansiyon, üriner Böbrek
bozukluklar inkontinans yetmezliği,
oligüri,
hematüri
Genel bozukluklar ve Kırıklık, yorgunluk, titreme, ateş yükselmesi,
uygulama bölgesine irritabilite
ilişkin bozukluklar
Araştırmalar Anormal kan elektrolitleri Böbrek
fonksiyon
testlerinde
geçici
11bozukluk
Ürografi
İntravenöz ürografi olgularında bildirilen reaksiyonlar bölümün başlangıcında
açıklanmıştır.
Diğer tetkikler
Artrografi ve fistülografi olgularında bildirilen reaksiyonlar genellikle mevcut doku
enflamasyonu üzerine eklenen irritatif belirtileri göstermektedir.
Histerosalpingografi işlemi sırasında vazo-vagal reaksiyonlar meydana gelebilir.
4.9. Doz aşımı ve tedavisi
Doz aşımına ilişkin bildirim bulunmamaktadır.
Advers olayların büyük bir çoğunluğu (“4.8. İstenmeyen etkiler” bölümüne bakınız)
doza bağımlı değildir ve bu nedenle “4.4. Özel kullanım uyarıları ve önlemleri”
bölümünde bildirildiği şekilde terapötik müdahale gerektirir.
Yanlışlıkla olan doz aşımı durumunda; hemen hemen tamamen böbrekler yoluyla
gerçekleşen atılımı kolaylaştırmak amacıyla hastanın hidrasyonunun yeterli olması
sağlanmalıdır.
Daha önceden mevcut veya kontrast madde uygulamasını takiben gelişen böbrek
yetmezliği ilacın eliminasyonu için hemodiyaliz uygulanabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Düşük osmolariteli non-iyonik radyografik kontrast madde,
ATC kodu: V08AB04
İopamidol non-iyonik, suda çözünen bir radyoopak maddedir. Toksisitesi düşüktür ve
teratojenik etkisi bulunmamaktadır.
Köpeklerde yapılan araştırmaların sonuçları, klinik kullanım için uygulanan dozun iki
ya da dört katı dozlardaki iopamidolün, geçici bradikardi ve hipotansiyonu takiben
hafif hipertansiyon ve solunum sayısında artışa neden olabileceğini göstermektedir.
Bu etkilerin tedavi kesildikten sonra 2-4 dakika içinde geri döndüğü gösterilmiştir.
Multislice BT ile gerçekleştirilen bir prospektif araştırmanın sonuçları, daha önce orta
derecede ve ağır böbrek bozukluğu olan (kreatinin klerensi 10-59 ml/dakika/1,73 m2
arasında bulunan) hastalarda, 40 g iyoda karşılık gelen bir dozda intravenöz
uygulamayla BT tetkiki yapıldığında kontrastla oluşan nefropati insidansının düşük
olduğunu ve non-iyonik düşük osmolaliteli monomer iopamidol ile non-iyonik
izoosmolar dimer arasında anlamlı bir farklılık olmadığını göstermiştir.
İopamidol ile serum kreatininde 0,5 mg/dl’ye eşit ya da daha fazla bir artış
görülmemiş, buna karşın iopamidolle ya da non-iyonik dimerle tedavi uygulanan
hastaların %3,9-4,0’ında kreatinin değerinde başlangıca göre %25’e eşit ya da daha
fazla bir artış olmuştur.
İopamidol ile kardiyoanjiyografik tetkikler uygulanan hastalarda kontrast maddeye
bağlı nefropati insidansı, bir non-iyonik izoosmolar dimerin uygulanmasını takiben
gözlenen insidansa benzer bulunmuştur.
125.2. Farmakokinetik özellikler
Metabolizma: İopamidol hayvanlarda ve insanlarda önemli ölçüde metabolize
edilmez.
İopamidol enjeksiyonundan sonra atılım ağırlıklı olarak böbrekler yoluyla
gerçekleşmektedir. Gerçekten de köpeklerde dozun %93-95’i böbrekler yoluyla ve
%0,5’i de safra yoluyla 7-10 saat içinde atılmaktadır. İnsanlarda verilen dozun
%90’dan fazlası 24 saat içinde böbrekler yoluyla itrah edilmektedir. Atılım fazında
kan düzeyinin yarılanma ömrü yaklaşık olarak köpeklerde 60 dakika, insanlarda 90-
120 dakikadır. İntratekal uygulamadan sonra doruk plazma düzeyine 90-150 dakika
içinde erişilmekte ve total atılım 24 saatte gerçekleşmektedir.
5.3. Klinik öncesi güvenlilik verileri
Preklinik veriler, insanlarda farmakoloji, genotoksisite ve üreme toksisitesi açısından
gerçekleştirilen konvansiyonel araştırmalara dayanarak özel bir risk olmadığını ortaya
çıkarmaktadır.
6. FARMASÖTİK ÖZELLİKLERİ
6.1. Yardımcı maddelerin listesi
Trometamol (Tromethamine)
Kalsiyum disodyum EDTA dihidrat
Hidroklorik asit %32’lik (takriben)
Enjeksiyonluk su
6.2 Geçimsizlikler
Heparin haricinde diğer hiç bir ilaç kontrast maddeyle karıştırılmamalıdır.
6.3 Raf ömrü
60 aydır.
6.4 Saklamaya yönelik özel tedbirler
Kuvvetli ışıktan koruyunuz, 25 °C’nin altında saklayınız.
6.5 Ambalajın niteliği ve içeriği
Avrupa Farmakopesi’ne uygun tip I camdan yapılmış 30, 50,100 ve 200 ml flakon.
Flakonlarda halobutil tıpa, aluminyum kapsül, polipropilen disk.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların kontrolü
yönetmeliği" ve "Ambalaj ve Ambalaj Atıklarının Kontrolü yönetmelikleri’ne uygun
olarak imha edilmelidir.
7. RUHSAT SAHİBİ
Bracco S.p.A. Milano-İTALYA lisansı ile
Gürel İlaç Ticaret A.Ş.
13Okmeydanı, Boruçiçeği Sok.No.16, 34382 Şişli-İstanbul
Tel no: (0212) 220 64 00
Faks no:(0212) 222 57 59
8. RUHSAT NUMARASI(LARI)
87/79
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 27.01.1988
Ruhsat yenileme tarihi: 24.03.2009
10. KÜB’ÜN YENİLENME TARİHİ
--
14