1 
 KULLANMA TALİMATI  
 
CLİN® ampul  600 mg  
Kas veya damar  içine uygulanır.  
 
• Etkin madde:  Her bir ampul de 600 mg klindamisin baza eşdeğer klindamisin fosfat  
bulunur.
   
• Yardımcı madde ler: Benzil alkol, disodyum  edetat  dihidrat , sodyum hidroksit, 
enjeksiyonluk su.  
 
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
 
•  Bu kullanma talimatı nı saklayınız. Daha sonra tekrar okumaya ihtiyaç duyabilirsiniz.  
•  Eğer ilave sorularınız olursa, lütfen doktorunuza veya eczacınıza danışınız. 
•  Bu ilaç kişisel olarak sizin için reçete edilmiştir, başkalarına vermeyiniz. 
•  Bu ilacın kullanımı sırasında, doktora veya hastaneye gittiğinizde doktorunuza bu ilacı      
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında       
yüksek veya düşük doz  kullanmayınız. 
 
 
Bu Kullanma Talimatında:  
 
1. CLİN  Ampul  nedir ve ne için kullanılır ? 
2. CLİN  Ampul’ü  kullanmadan önce dikkat edilmesi gerekenler  
3. CLİN  Ampul nasıl kullanılır ? 
4. Olası yan etkiler nelerdir ? 
5. CLİN  Ampul’ün  saklanması  
 
Başlıkları yer almaktadır. 
 
1. CLİN Ampul  nedir ve ne için kullanılır ? 
 
• CLİN  Ampul , kas veya damar içine uygulanan berrak, renksiz steril çözeltidir.  
 
• CLİN  Ampul , linkozamid grubu bir antibiyotik olan klindamisin (klindamisin fosfat 
şeklinde) içerir. Kutu içerisinde 4 ml’lik renksiz  cam ampul şeklinde bulunur. 
 
• CLİN  Ampul , doktorunuzun uygun görmesi durumunda, klindamisine duyarlı 
bakterilerin  duyarlı suşlarının, duyarlı Chlamydia trachomatis  suşlarının yol açtığı 
aşağıdaki enfeksiyonların tedavisinde kullanılır  
 
− Üst solunum yolu enfeksiyonları: Bademcik iltihabı, yutak- boğaz iltihabı 
(farenjit), orta kulak iltihabı ve kızıl . 
 
− Alt solunum yolu enfeksiyonları: Bronşit, akciğer iltihabı, ampiyem ve akciğer 
absesi.  
 
− Çeşitli deri enfeksiyonları: Akne, kıl dibi iltihabı (furonkül), selülit, derinin 2 
 bulaşıcı yüzeysel mikrobik enfeksiyonu (impetigo), abse ve yara, erizipel ve 
dolama  (paronişi).  
 
− Kemik ve eklem enfeksiyonları: Kemik ve kemik iliği iltihabı (osteomiyelit) 
ve kan iltihabı (septik artrit). 
 
− Jinekolojik (kadın üreme sistemi ile ilgili) hastalıklar  
 
− Karın içi enfeksiyonları: Karın zarı iltihabı (peritonit) ve karın içi absesi.  
 
− Diş ve diş eti enfeksiyonları: Diş eti absesi ve diş eti iltihabı (periodontit).  
 
CLİN  Ampul , enfeksiyonun kana yayıldığı durumlarda (septisemi), kalp iç yüzeyinin iltihabı 
(endokardit) ya da AIDS hastalarındaki bazı enfeksiyonlar gibi daha ciddi olguların 
tedavisinde de kullanılabilir. 
 
CLİN  beyne geçmez, beyindeki ciddi enfeksiyonların tedavisi için uygun değildir.  
 
Malarya tedavisinde CLİN ’in kapsül formu tek başına veya diğer ilaçlarla birlikte 
kullanıldığında etkilidir.  
 
2. CLİN Ampul ’ü kullanmadan önce dikkat edilmesi gerekenler  
 
CLİN Ampul ’ü aşağıdaki durumlarda KULLANMAYINIZ  
 
Eğer;  
 
• Klindamisin veya CLİN Ampul’ün içerdiği diğer maddelere karşı aşırı duyarlı 
(alerjik) iseniz.  
 
CLİN Ampul ’ü aşağıdaki durumlarda DİKKATLİ KULLANINIZ  
 
Eğer;  
 
• İshalseniz ya da antibiyotik aldığınızda genel olarak ishal oluyorsanız, ya da mide, 
barsak problemleriniz varsa. Eğer ilacı kullanırken ya da tedavi sonrasında şiddetli, 
uzun süreli ya da kanlı ishal meydana gelmişse derhal doktorunuza bildiriniz; 
doktorunuza danışmadan ishal kesici bir ilaç almayınız. Bu, antibiyotiklerle tedavi 
sonrasında oluşabilen barsak iltihaplanmasının (psödomembranöz kolit) bir göstergesi 
olabilir ve tedavinin sonlandırılması gerekebilir.  
 
• Diğer antibiyotiklerde olduğu gibi uzun süreli CLİN  Ampul  kullanımında dirençli 
bakteri ve mantar enfeksiyonları gelişebilir (süperenfeksiyon). Bu ağız ya da vajinada 
pamukçuk şeklinde ortaya çıkar. Bu olasılık ve acil müdahale için tedaviniz mutlaka 
doktor kontrolü altında yapılmalıdır. Eğer CLİN  Ampul  kullanırken ya da kullanımı 
tamamladıktan hemen sonra ağız ya da dilinizde beyazlaşma, ağrı ya da genital 
organlarınızda kaşıntı, akıntı varsa lütfen hemen doktorunuza bildiriniz.  
 
• Böbrek ya da karaciğer problemleriniz varsa (eğer CLİN  Ampul’ü  uzun süre 
kullanacaksanız doktorunuz sizden böbrek, karaciğer ve kan testleri isteyebilir. Bu 
kontrollerin kaçırılmadan, düzenli olarak yapılmasına dikkat ediniz). 3 
  
• Astım, egzema veya saman nezleniz varsa . 
 
1 aylıktan küçük bebeklerde güvenlik ve uygun dozaj belirlenmemiştir. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
CLİN Ampul ’ün yiyecek ve içecek ile kullanılması  
 
Yiyecek ve içeceklerle etkileşmediğinden aç veya tok karnına uygulanabilir. 
 
Hamilelik  
 
İlacı kullanmadan önce doktorunuza veya eczacınıza danışınız.  
 
CLİN Ampul’ün hamilelikte kullanılmasının güvenli olup olmadığı bilinmemektedir. Bu 
nedenle hamilelik döneminde doktorunuz önermedikçe CLİN Ampul  kullanmayınız.  
 
Tedavi niz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
 
İlacı kullanmadan önce doktorunuza veya eczacınıza danışınız . 
 
CLİN Ampul’ün anne sütüne geçtiği bilinmektedir. Bu nedenle emzirme  döneminde 
doktorunuz önermedikçe CLİN Ampul  kullanmayınız.  
 
Araç ve makine kullanımı  
 
CLİN Ampul’ün araba ve tehlikeli makineler kullanımına etkisi üzerine özel çalışmalar 
yapılmamıştır.  
 
CLİN Ampul  tedavisinin araba sürme kabiliyetine bir etkisi olabileceği düşünülmemesine 
rağmen, eğer bir sorunuz olursa doktorunuza danışınız.  
 
CLİN Ampul’ün içeriğinde bulunan bazı yardımcı maddeler hakkında önemli bilgiler  
 
Bu tıbbi ürün her ml’sinde 1 mmol’den daha az sodyum ihtiva eder; yani esasında “sodyum 
içermez”.  
 
Bu ürün her ml’sinde 37.8 mg benzil alkol içerir. Prematüre bebekler ve yeni doğanlara (1 
aydan küçük bebekler) uygulanmaması gerekir. Bebeklerde ve 3 yaşına kadar olan 
çocuklarda toksik reaksiyonlara ve alerjik reaksiyonlara sebebiyet verebilir.  
 
Diğer ilaçlar ile birlikte kullan ımı 
 
Bazı ilaçlarla birlikte alındığında CLİN Ampul’ü n ya da diğer ilacın etkisi değişebilir. 
Bunlar : 
 
• Eritromisin (bir antibiyotik); iki ilaç birbirinin etkisini yok eder.  
 4 
 • Kas gevşeticiler ( CLİN  Ampul  bu ilaçların etkisini artırabilir) . 
 
• Doğum kontrol hapları ( CLİN  tedavisi sırasında ya da CLİN  tedavisini bıraktıktan 
sonra 7 gün süre ile kondom gibi diğer doğum kontrol yöntemlerini denemelisiniz). 
 
• Klindamisine cevap vermeyen hastalar linkomisinden de fayda görmeyebilir. 
 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. CLİN A mpul  nasıl kullanılır ? 
 
Uygun kullanım ve doz/uygulama sıklığı için talimatlar:  
 
Doktorunuz CLİN Ampul’ü  hangi dozda ve ne sıklıkta almanız gerektiğine karar verecektir.  
 
Yetişkinlerde enfeksiyonun şiddetine göre, kas içine ya da damar içine günde 600 - 2700 mg 
2, 3 ya da 4 eşit doz halinde uygulanır.  
 
Çok ciddi enfeksiyonlarda daha yüksek dozlar (günl ük 4800 mg’a kadar) verilebilir. 
 
Doktorunuz, enfeksiyonun şiddetine göre dozu azaltabilir veya artırabilir.  
 
Klindamisin konsantrasyonu 18 mg/ml’den fazla olmamalı ve uygulama hızı dakikada 30 
mg’ı aşmamalıdır. Çok hızlı uygulandığı takdirde nadir olarak kalp krizine sebep olabilir.  
 
Doktorunuzun talimatlarını tam olarak takip ediniz ve asla dozda kendiniz bir değişiklik 
yapmayınız.  
 
Uzun süreli kullanım başka enfeksiyonlara yol açabilir. 
 
Uygulama yolu ve metodu:  
 
Kas içine ve damar içine uygulanır. Damar  içine uygulandığında şeker veya salin (tuz) 
çözeltisiyle karıştırılır ve damla halinde uygulanır.  
 
Değişik yaş grupları:  
 
Çocuklarda kullanımı:   
 
Çocuklarda (1 aylıktan büyük) kg vücut ağırlığı başına önerilen doz, günde 3 veya 4 eşit doz 
şeklinde 15 -  40 mg klindamisindir.  
 
Doktorunuz ciddi enfeksiyonlarda, tedaviye tam yanıt gözlenene kadar vücut ağırlığından 
bağımsız olarak günde 300 mg ’a kadar yüksek doz uygulayabilir.  
 
Doktorunuz CLİN Ampul’ü  hangi dozda ve ne sıklıkta almanız gerektiğine karar verece ktir. 
 
Yaşlılarda kullanımı:   
 
Yaşlılarda doz kısıtlamasına gerek yoktur. Yetişkinlerde uygulanan doz ile aynıdır.  
 5 
 Özel kullanım durumları:  
 
Böbrek yetmezliği:   
 
Herhangi bir doz ayarlaması yapılmasına gerek yoktur.  
 
Karaciğer yetmezliği:  
 
Herhangi bir doz ayarlaması yapılmasına gerek yoktur. 
 
Uzun süreli kullanmak gerektiğinde doktorunuz düzenli karaciğer, böbrek ve kan testleri 
isteyebilir.  
 
Eğer CLİN Ampul’ün etkisinin çok güçlü veya zayıf olduğuna dair bir izleniminiz var  ise 
doktorunuz veya eczacınız ile konuşunuz. 
 
Kullanmanız gerekenden daha fazla CLİN A mpul  kullandıysanız  
 
CLİN Ampul’den kullanmanız gerekenden fazlasını kullanmışsanız hemen bir doktora veya en 
yakın hastanenin aciline başvurunuz. 
 
CLİN Ampul  almayı  unutursanız  
 
Eğer bir CLİN  Ampul  dozunu tamamıyla unuttuysanız bu durumu doktorunuza haber veriniz. 
 
Unutulan dozları dengelemek için çift doz almayınız. 
 
CLİN A mpul  ile tedavi sonlandırıldığında oluşabilecek etkiler  
 
CLİN Ampul’ü düzenli olarak ve tam olarak doktorunuz un önerdiği şekilde kullanın. 
Kendinizi iyi hissetseniz dahi tedaviyi kesmeyin; çünkü tedavi erken sonlandırılırsa ilaç 
mikropların tamamını öldürmemiş olabilir ve enfeksiyon tekrarlanabilir.  
 
4. Olası yan etkiler ne lerdir? 
 
Tüm ilaçlarda olduğu gibi CLİN  Ampul  de yan etkilere neden olabilir; bununla beraber bu 
yan etkiler herkeste ortaya çıkmayabilir.  
 
Aşağıdakilerden biri olursa, CLİN Ampul  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Aniden hapşırma, soluk almada güçlük, yüz, göz kapağı ve dudaklarda şişkinlik, 
deride döküntü şeklinde kızarma, kaşıntı (özellikle tüm vücudu e tkiliyorsa) . 
 
Bunların hepsi çok ciddi yan etkilerdir.  
 
Eğer bunlardan biri sizde mevcut ise sizin CLİN Ampul’e  karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. 
 
Bu çok ciddi yan etkilerin hepsi çok seyrek görülür. 
 
CLİN  Ampul  ile görülen diğer yan etkiler aşağıdaki gibi olup yan etkiler aşağıdaki 
kategorilerde gösterildiği şekilde sırlanmıştır.  6 
  
Çok yaygın    : 10 hastanın en az birinde  görülebilir . 
Yaygın     : 10 hastanın birinden az, fakat 100 hasta nın birinden fazla görülebilir.  
Yaygın olmayan: 100 hastanın birinden az, fakat 1000 hastanın birinden fazla görülebilir.  
Seyrek     : 1.000 hastanın birinden az görülebilir.  
Çok seyr ek   : 10.000 hastanın birinden az görülebilir. 
Bilinmeyen    : Eldeki verilerden hareketle tahmin edilemiyor.  
 
Yaygın:  
• Anormal karaciğer fonksiyon testleri  
• Karın ağrısı, ishal  
• Tromboflebit (Toplardamarların iltihabına bağlı kan pıhtısı oluşumu) (intravenöz 
enjeksiyondan sonra)  
 
Yaygın olmayan:  
• Tat alma duyusunda bozulma  
• Düşük tansiyon (baş dönmesi veya bayılma), nadiren kalp krizi (enjeksiyon hızlı 
yapılırsa)  
• Bulantı ve kusma  
• Makülopapüler (deride hafif kabarık) döküntüler  
• Ağrı, apse oluşumu (kas içine uygulamadan sonra)  
 
Seyrek:  
• Birden fazla eklemde şişlik, ağrı, hassasi yet 
• Kan üre nitrojen (BUN) ve s erum kreatinin düzeylerinin art ması  
• Günlük idrar miktarının azalması (oligüri) ve/veya idrarda protein tespit edilmesi  
(proteinüri)  
 
Bilinmiyor:  
• Kadın cinsel organında iltihap 
• Geçici nötropeni (lökopeni), eozinofili, agranülositoz ve trombositopeni  
• Alerjik reaksiyonlar  
• Özofajit, özofageal ülser (yemek borusunda iltihap ve yara)  
• Sarılık (derinin sararması ya da gözlerde beyazlıklar şeklinde görülür)  
• Eritema multiforme ( ciltte ve göz çevresinde kan oturması, şişlik ve kı zarıklıkla 
seyreden iltihap), döküntü, kaşıntı  
• Steven s Johnson Sendromu ( ciltte ve göz çevresinde kan oturması, şişlik ve 
kızarıklıkla seyreden iltihap), toksik epidermal nekroz (deride içi sıvı dolu 
kabarcıklarla seyreden ciddi bir hastalık), eksfoliyatif  dermatit (bir tür deri hastalığı), 
morbilliform benzeri cilt kızarıklığı, vezikülobüllöz dermatit (bir çeşit deri hastalığı), 
deriye ait ciddi yan etki reaksiyonu (SCAR)  
• Uygulama yerinde şişkinlik, kızarıklık, sertleşme, tahriş (kas içine uygulamadan 
sonra) 
 
Yan etkilerin raporlanması  
Kullanma Talimatında yer alan veya almayan herh angi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 7 
 güvenliliği hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. CLİN Ampul’ün saklanması  
 
CLİN Ampul’ü çocukların göremeyeceği, erişemeyeceği yerlerde ve ambalajında saklayınız. 
 
30°C'nin altında oda sıcaklığında s aklayınız . 
 
Son kullanma tarihi ile uyumlu olarak kullanınız  
 
Ambalajdaki  son kullanma tarihinden sonra CLİN Ampul’ü kullanmayınız. 
 
Eğer üründe ve/veya ambalajında bozukluklar fark ederseniz CLİN Ampul’ü kullanmayınız.  
 
Ruhsat sahibi: İ.E.ULAGAY İlaç Sanayii TÜRK A.Ş.  Davutpaşa Cad. No:12, (34010) 
Topkapı – İSTANBUL  
 
Üretim yeri: İ.E.ULAGAY İlaç Sanayii TÜRK A.Ş.  Davutpaşa Cad. No:12, (34010) Topkapı 
– İSTANBUL  
 
Bu kullanma talimatı .......................  tarihinde onaylanmıştır.  