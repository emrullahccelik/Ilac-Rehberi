KISA ÜRÜN BİLGİSİ
1. BEŞERİ TIBBİ ÜRÜNÜN ADI
SUTRIL NEO 5 mg uzatılmış salımlı tablet
2. KALİTATİF VE KANTİTATİF BİLEŞİM
Etkin madde:
Torasemid..........................5 mg.
Yardımcı maddeler:
Laktoz............................... 45 mg ( yaklaşık olarak)
Yardımcı maddeler için Bölüm 6.1.’e bakınız.
3. FARMASÖTİK FORM
Uzatılmış salımlı tablet
Beyaz-beyazımsı, yuvarlak, bikonveks tabletler.
4. KLİNİK ÖZELLİKLER
4.1. Terapötik Endikasyonlar
• Konjestif kalp yetmezliğine, böbrek yetmezliğine ve karaciğer yetmezliğine bağlı
ödem tedavisinde
• Esansiyel hipertansiyon tedavisinde tek başına veya diğer antihipertansif ajanlarla
kombine olarak kullanımda
4.2. Pozoloji ve uygulama şekli
Pozoloji/uygulama sıklığı ve süresi :
Konjestif kalp yetmezliği: Genel başlangıç dozu, günde bir kez 10 mg ya da 20 mg’dır.
Yeterli diüretik yanıt alınamadığında, yanıt elde edilene dek, doz yaklaşık iki katına kadar
artırılabilir.
Kronik böbrek yetmezliği: Genel başlangıç dozu, günde bir kez 20 mg’dır. Yeterli diüretik
yanıt alınamadığında, yanıt elde edilene dek, doz yaklaşık iki katına kadar artırılabilir.
- 1 -Hepatik siroz: Genel başlangıç dozu, bir aldosteron antagonisti ya da potasyum tutucu diüretik
ile birlikte eşzamanlı olarak alınan günde bir kez 5 mg ya da 10 mg torasemiddir. Yeterli
diüretik yanıt sağlanamadığında, yeterli yanıt elde edilene dek, doz yaklaşık iki katına kadar
artırılabilir. 40 mg üzerinde tek dozlar çalışılmamıştır.
Hipertansiyon: Genel başlangıç dozu, günde bir kez 5 mg’dır. 4-6 hafta sonra kan basıncında
yeterli düşüş sağlanamadığında, doz günde bir kez 10 mg’a artırılır. Bu doz ile yeterli yanıt
alınamazsa tedaviye ek bir antihipertansif ilaç eklenir.
Uygulama Şekli:
Tabletler oral kullanım içindir. Sıvı ile birlikte alınır ve ezilmeden ve çiğnenmeden bütün
olarak yutulmalıdır. Tabletler yemeklerden bağımsız olarak uygun olan herhangi bir zamanda
alınabilir.
Özel Popülasyonlara ilişkin ek bilgiler :
Böbrek yetmezliği:
Torasemidin renal klirensi, böbrek işlevleri bozuk hastalarda azalabilir. Bu nedenle, istenen
diüretik etkinin sağlanabilmesi için daha yüksek doz gerekebilir (bkz. 5.2).
Karaciğer yetmezliği:
Ciddi karaciğer yetmezliği olan hastalarda torasemidin artan renal klirensi daha düşük
natriürez ile kompanse edilebilir.
Pediyatrik popülasyon :
Çocuklarda güvenlilik ve etkililiği değerlendirilmemiştir.
SUTRIL NEO 12 yaş ve altında kullanılmamalıdır.
Geriyatrik popülasyon:
Yaşlılarda özel bir doz ayarlaması gerekmez (bkz.5.2).
4.3. Kontrendikasyonlar
• Torasemid, sülfonilüre ya da tablet içindeki bileşenlerden herhangi birine karşı aşırı
duyarlılığı olan hastalarda kullanılmamalıdır.
• Anürik hastalarda kullanılmamalıdır.
• Böbrek yetmezliği ve anürinin birlikte olduğu durumlarda kullanılmamalıdır.
- 2 -4.4. Özel kullanım uyarıları ve önlemleri
Siroz ve asitli karaciğer hastalığı :
Sıvı ve elektrolit dengesindeki ani değişiklikler hepatik komaya yol açabileceğinden,
torasemid siroz ve asiti olan karaciğer hastalarında dikkatli kullanılmalıdır. Bu hastalarda
torasemidle (ya da diğer diüretiklerle) yapılan diüretik tedavisi hastanede ayarlanmalıdır.
Hipopotasemi ve metabolik alkaloz, aldosteron antagonisti ya da potasyum tutucu bir bileşikle
torasemid kombinasyonu kullanılarak önlenir.
Ototoksisite :
Etkin maddeden kaynaklandığı kesin olmamakla birlikte , torasemid kullanımı ardından kulak
çınlaması ve işitme kaybı (genellikle geri dönüşümlü) gözlenmiştir. Hayvan çalışmalarında
torasemidin yüksek plazma düzeylerinde ototoksisite de gözlenmiştir.
Kan hacmi ve elektrolit eksikliği :
Diüretik kullanan hastalar elekrolit dengesizliği, hipovolemi ya da prerenal azotemi klinik
belirtileri açısından izlenmelidir. Bu klinik durumların semptomları ağız kuruluğu, susama,
halsizlik, letarji, sersemlik, ajitasyon, kas ağrısı ve krampları, miyasteni, hipotansiyon, oligüri,
taşikardi, bulantı ve kusmadır. Aşırı diürez özellikle yaşlı hastalarda dehidrasyon, kan
hacminde azalma ve tromboz ve emboliye yol açabilir. Sıvı ve elektrolit dengesizliği,
hipovolemi ya da prerenal azotemi olan hastalarda gözlenen laboratuvar bozuklukları hiper ya
da hiponatremi, hiper ya da hipokloremi, hiper ya da hipopotasemi, asit-baz bozukluğu ve kan
üre nitrojeninde artıştır. Bunlardan herhangi biri ortaya çıktığında, durum düzelene dek
torasemid tedavisi kesilmeli ve daha sonra daha düşük dozda olmak üzere tekrar
başlanmalıdır.
ABD ve Avrupa’da yürütülmüş kontrollü çalışmalarda torasemid günde 5 mg ya da 10 mg
dozda hipertansif hastalara verilmiştir. Bir yılı aşkın izleme sürecinde ortalama serum
potasyum düzeylerinde değişiklik görülmemiştir. Antihipertansif çalışmalarında konjestif kalp
yetmezliği, karaciğer sirozu ya da böbrek hastalığı olup yukarıdaki dozlarda torasemid
kullanan hastalarda doza bağlı hipopotasemi daha sık görülmüştür.
- 3 -Özellikle dijital glukozidleri ile tedavi edilen kardiyovasküler hastalığı olan hastalarda
diüretik kaynaklı hipopotasemi aritmi gelişmesi için bir risk faktörü oluşturur. Hipopotasemi
riski en fazla, yoğun diürez uygulanan, ağızdan yeterli elektrolit desteği alamayan ve
eşzamanlı olarak kortikosteroid ya da ACTH tedavisi gören karaciğeri sirozu olan
hastalardadır.
Torasemid ile tedavi edilen hastaların düzenli olarak serum potasyum ve diğer elektrolit
düzeylerinin izlenmesi önerilir.
Laboratuar testleri:
Potasyum:
Hipertansif hastalardaki çalışmalarda torasemid tedaviden 12 hafta sonra serum potasyum
düzeylerini hafif derecede düşürmüştür. Diğer diüretiklerle karşılaştırmalı çalışmalarda,
torasemid serum potasyum düzeylerinde anlamlı değişime yol açmamıştır. Uzun süreli
çalışmalarda, torasemid serum potasyum düzeyini değiştirmemiştir (bkz. Özel kullanım
uyarıları ve önlemleri).
Kalsiyum:
Sağlıklı gönüllülerde tek doz torasemid kullanımı idrardan kalsiyum atılımını artırır fakat
hipertansiyon çalışmalarında 4. haftadan 6. haftaya kadar serum kalsiyum düzeylerinde hafif
artış görülmüştür. Konjestif kalp yetmezliği olan hastalarda yapılan uzun süreli çalışmalarda,
1 yılda serum kalsiyum düzeyindeki ortalama değişim 0.10 mg/dl (0.02 mmol/l) düşüş
olmuştur. Ortalama 11 ay torasemid ile tedavi edilen 426 hastada hipokalsemi advers olay
olarak bildirilmemiştir.
Magnezyum:
Tek doz torasemid, sağlıklı gönüllülerde idrardan magnezyum atılımını artırırken,
hipertansiyon çalışmalarında 4. haftadan 6. haftaya kadar serum düzeylerinde hafif artış
göstermiştir. Kronik hipertansiyonda 1 yılda serum magnezyum düzeyindeki ortalama
değişim 0.03 mg/dl (0.01 mmol/l) artış olmuştur. Ortalama 11 ay torasemid ile tedavi edilen
426 hastadan birinde advers olay olarak hipomagnezemi (1.3 mg/dl [0.53 mmol/l])
bildirilmiştir.
- 4 -Torasemid ile konjestif kalp yetmezliği hastalarında yürütülen uzun süreli bir çalışmada,
serum magnezyum düzeyinin hesaplanan yıllık değişiminde 0.2 mg/dl’lik (0.08 mmol/l) artış
olmuştur. Fakat bu veriler kuşkuludur; çünkü bu hastaların çoğu magnezyum desteği almıştır.
Magnezyum desteği almaksızın yürütülen 4 haftalık bir çalışmada, serum magnezyum
düzeyleri 5 mg’lık tedavi grubunda %6 oranında altında ve 10 mg’lık tedavi grubunda %9
oranında 1.7 mg/dl (0.70 mmol/l) altında bulunmuştur.
Kan üre nitrojeni (BUN), kreatinin ve ürik asit:
Torasemid bu parametrelerde küçük ve doza bağlı artışlara yol açar. 6 hafta boyunca günde 10
mg torasemid ile tedavi edilen hipertansif hastalarda, kan üre nitrojeninde ortalama 1.8 mg/dl
(0.6 mmol/l), serum kreatinininde 0.05 mg/dl (4 µmol/l) ve serum ürik asit düzeyinde 1.2
mg/dl (70 µmol/l) artış olmuştur. Kronik tedavilerde bu parametrelerde hafif artış olmakla
birlikte, tedavi kesildiğinde geri dönüşümlü olmuştur.
Torasemid ile tedavi edilen hastalarda semptomik gut bildirilmiştir fakat insidansı plasebo
kullanan hastalardaki oran ile benzer bulunmuştur.
Glukoz:
Günde 10 mg torasemid ile tedavi edilen hipertansif hastalarda 6 haftalık tedaviden sonra
serum glukoz konsantrasyonundaki ortalama artış 5.5 mg/dl (0.3 mmol/l) olmuştur, izlenen yıl
boyunca son artış 1.8 mg/dl (0.1 mmol/l) bulunmuştur. Diyabet hastaları ile yapılan kronik
çalışmalar ortalama açlık glukoz değerlerinde başlangıca göre anlamlı değişiklik olmadığını
göstermiştir. Hiperglisemi olguları bildirilmiştir fakat nadirdir.
Serum lipidleri:
Kısa süreli, kontrollü hipertansiyon çalışmaları, günlük 5, 10 ve 20 mg torasemidin total
plazma kolesterol konsantrasyonunda 4.4 ve 8 mg/dl (0.10 - 0.20 nmol/l) artışlarla ilişkili
olduğunu göstermiştir. Bu değişiklikler kronik tedavi sırasında zaman içinde düzelmiştir.
Aynı kısa süreli hipertansiyon çalışmasında, günlük 5, 10 ve 20 mg torasemidin plazma
trigliserid düzeyinde 16, 13 ve 71 mg/dl (0.15 - 0.80 mmol/l) artışlarla ilişkili olduğu
gösterilmiştir.
Günde 5-20 mg torasemid ile yürütülen uzun süreli çalışmalarda, bir yıllık tedavi sonunda
başlangıç lipid düzeylerine göre anlamlı fark gözlenmemiştir.
- 5 -Diğer:
Hipertansif hastalarla yapılan kronik çalışmalarda torasemid, hemoglobin, hematokrit,
eritrosit, lökosit, trombosit ve serum alkalin fosfataz değerlerinde küçük ortalama artışlarla
ilişkili bulunmuştur. İstatistiksel olarak anlamlı olmakla birlikte, bu değişiklikler klinik olarak
anlamlı olmamıştır. Alkalin fosfataz dışında karaciğer enzimlerinde önemli bir değişim
gözlenmemiştir.
Hepatik koma ve pre-koma, hipotansiyon, kardiyak aritmisi olan hastalarda dikkatli
kullanılmalıdır.
SUTRIL NEO laktoz içerir. Nadir kalıtımsal galaktoz intoleransı, Lapp laktoz yetmezliği ya
da glukoz-galaktoz malabsorpsiyon problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Torasemidin diğer ilaçlara etkisi:
Torasemid esansiyel hipertansiyonu olan hastalarda beta blokörler, kalsiyum antagonistleri ve
ADE inhibitörleri ile birlikte kullanılmaktadır. Torasemid konjestif kalp yetmezliği olan
hastalarda dijital glukozitleri, ADE inhibitörleri ve organik nitratlarla birlikte
kullanılmaktadır. Bu kombinasyonların hiçbiri yeni ya da beklenmedik advers olay ile ilişkili
bulunmamıştır.
Torasemid glibenklamid ya da varfarinin proteine bağlanmasını ya da fenprokumonun
(kumarin türevi) antikoagülan etkinliğini, digoksin ya da karvedilolün (vazodilatör/beta
blokör) farmakokinetiğini etkilemez. Sağlıklı gönüllülerde, eşzamanlı torasemid kullanımı
spironolaktonun renal klirensinde önemli düşüş ve eğri altında kalan alan (AUC) artışı ile
ilişkilidir. Bununla birlikte, klinik deneyim bu iki ilacın da dozunun ayarlanmasına gerek
olmadığını göstermektedir.
Diğer ilaçların torasemide etkisi:
Salisilatlar:
Torasemid ve salisilatlar renal tübüler sekresyon ile atıldığından, yüksek doz salisilat ile
tedavi edilen hastalarda eşzamanlı torasemid ile toksisite görülebilir. Diğer taraftan, torasemid
- 6 -ve nonsteroid antiinflamatuar ilaçların (aspirin dahil) olası etkileşimleri çalışılmamış olmakla
birlikte, bu ilaçların diğer Henle kulbu diüretikleri (furosemid) ile birlikte kullanılması
nadiren böbrek işlev bozukluğu ile ilişkili bulunmuştur.
İndometazin:
Torasemidin natriüretik etkisi (diğer birçok diüretik gibi) eşzamanlı indometazin kullanımı ile
kısmen baskılanır. Bu etki sodyum kısıtlamalı diyet (50 mEq/gün) koşulunda gösterilmiş
fakat normal sodyum alımı (150 mEq/gün) ile gösterilmemiştir.
Simetidin ve spironolakton:
Torasemidin farmakokinetik profil ve diüretik aktivitesi simetidin ve spironolakton ile
değişmemektedir.
Digoksin:
Digoksin ile eşzamanlı kullanımın torasemidin AUC değerini %50 oranında artırdığı
bildirilmiştir fakat doz ayarlamasını gerektirmez.
Kolestiramin:
Torasemid ve kolestiraminin eşzamanlı kullanımı insanlarda çalışılmamıştır. Hayvanlarda
yapılan bir çalışmada eşzamanlı kolestiramin oral verilen torasemidin emilimini azaltmıştır.
Torasemid ve kolestiramin eşzamanlı kullanılacağında, aynı anda alınmaması önerilir.
Probenesid:
Eşzamanlı probenesid kullanımı torasemidin proksimal tüplerden salgılanmasını ve bu
nedenle torasemidin diüretik aktivitesini azaltır.
Lityum:
Diğer diüretiklerin lityumun renal klirensini azalttığı ve toksisite riskini artırdığı
bilinmektedir. Bu nedenle, lityum ve bir diüretik birlikte kullanıldığında son derece dikkatli
olunmalıdır. Lityum ve torasemidin birlikte kullanımı çalışılmamıştır.
- 7 -Aminoglikosid antibiyotikler ve etakrinik asit:
Diğer diüretiklerin aminoglikosid antibiyotiklerin ve etakrinik asidin, özellikle renal işlev
yetmezliğinde ototoksik potansiyelini artırdığı bildirilmiştir. Torasemid ile bu etkileşimler
çalışılmamıştır.
Aminoglikozidler, sefalosporin veya böbrek hasarına neden olan ilaçlar nedeni ile böbrek
fonksiyon bozukluğunda eş zamanlı tedavi olarak kullanılması durumunda dikkatli
olunmalıdır.
4.6. Gebelik ve laktasyon
Genel tavsiye
Gebelik Kategorisi : B
Çocuk doğurma potansiyeli bulunan kadınlar/Doğum kontrolü (Kontrasepsiyon)
SUTRIL NEO’ nun çocuk doğurma potansiyeli bulunan kadınlar üzerinde kullanımı ve
doğum kontrol ilaçları üzerindeki etkisi hakkında mevcut veri yoktur.
Gebelik dönemi
Gebe kadınlara verilirken tedbirli olunmalıdır.
Torasemidin mutajenik ekisi bulunmamaktadır.
SUTRIL NEO için, gebeliklerde maruz kalmaya ilişkin veri mevcut değildir.
Hayvanlar üzerinde yapılan çalışmalar, gebelik/embriyonal/fetal gelişim, doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir. (bkz. Kısım 5.3).
Gebe kadınlara verilirken tedbirli olunmalıdır. Hamilelikte ancak gerçek bir fayda ihtiyacı
durumunda kullanılmalıdır.
Laktasyon dönemi
Torasemidin insan sütüyle atılıp atılmadıgı bilinmemektedir. Torasemidin süt ile atılımı
hayvanlar üzerinde araştırılmamıştır. Emzirmenin durdurulup durdurulmayacağına ya da
SUTRIL NEO’nun tedavisinin durdurulup durdurulmayacağına/tedaviden kaçınılıp
- 8 -kaçınılmayacağına ilişkin karar verilirken, emzirmenin çocuk açısından faydası ve SUTRIL
NEO tedavisinin emziren anne açısından faydası dikkate alınmalıdır.
Birçok ilaç anne sütüne geçtiği için emziren annelerde SUTRIL NEO kullanıldığında mutlaka
dikkatli olunmalıdır.
Üreme yeteneği/ Fertilite
Yapılan hayvan çalışmaları torasemidin fertilite üzerine olumsuz bir etkisi olduğunu
göstermemiştir.
4.7. Araç ve makine kullanımı üzerindeki etkiler
Önerilen dozlarda kullanıldığında bile torasemid reaksiyon kapasitesini değiştirebilir ve araç
ya da makine kullanma yeteneğini etkileyebilir. Bu durum özellikle eşzamanlı alkol
alındığında dikkate alınmalıdır.
4.8. İstenmeyen etkiler
Aşağıdaki advers reaksiyonlar belirtilen sıklıklarda bildirilmiştir:
Çok yaygın (≥1/10)
Yaygın (≥1/100 ila <1/10)
Yaygın olmayan (≥1/1.000 ila <1/100)
Seyrek (≥1/10.000 ila <1/1.000)
Çok seyrek (<1/10.000), izole bildirimler dahil.
Metabolizma ve beslenme hastalıkları:
Yaygın: Hiperürisemi, hipopotasemi
Yaygın olmayan: Hiperkolesterolemi, hiperlipidemi, polidipsi.
Seyrek: Hipoglisemi
Sinir sistemi hastalıkları:
Yaygın : Sersemlik, baş ağrısı, baş dönmesi
Yaygın olmayan: Alt ekstremitelerde kramp
Seyrek: Senkop
Kardiyak hastalıkları:
Yaygın: Hipotansiyon
- 9 -Yaygın olmayan: Ekstrasistol, palpitasyon, taşikardi
Vasküler hastalıkları:
Yaygın olmayan : Fasiyel kızarıklık.
Solunum, göğüs bozuklukları ve mediastinal hastalıkları:
Yaygın olmayan: Nazal hemoraji
Gastrointestinal hastalıklar:
Yaygın: Diyare, bulantı, kusma
Yaygın olmayan: Abdominal ağrı, gaz.
Deri ve deri altı dokusu hastalıkları:
Yaygın : Deri reaksiyonları
Böbrek ve idrar hastalıkları:
Yaygın: İdrar sıklığında artış, poliüri, noktüri
Yaygın olmayan: Acil idrara çıkma isteği
Genel bozukluklar ve uygulama bölgesine ilişkin hastalıkları:
Yaygın olmayan: Asteni, susuzluk, güçsüzlük, yorgunluk, hiperaktivite, sinirlilik.
Seyrek: İmpotans
Araştırmalar:
Yaygın olmayan: Trombosit artışı.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
- 10 -4.9. Doz aşımı ve tedavisi
Belirtiler ve işaretler :
Torasemid ile insanlarda doz aşımına ilişkin deneyim yoktur. Fakat doz aşımı semptomlarının
aşırı farmakolojik etkilerle ilişkili olması beklenir: dehidrasyon, hipovolemi, hipotansiyon,
hiponatremi, hipopotasemi, hipokloromik alkaloz ve hemokonsantrasyon.
Tedavi :
Doz aşımı tedavisi sıvı ve elektrolit yerine konmasını içermelidir.
Torasemid ve metabolitlerinin atılımını hızlandıracak fizyolojik bir yönteme ilişkin veri
yoktur (örn. İdrar pH değişikliği). Torasemid diyalizle uzaklaştırılamaz. Bu nedenle
hemodiyaliz, atılımı hızlandırmayacaktır.
5. FARMAKOLOJİK ÖZELLİKLER
5.1. Farmakodinamik Özellikler
Farmakoterapötik grup : Kıvrım diüretikleri
ATC kodu: C03C A04.
Etki Mekanizması :
Hayvanlarda yapılan (mikro delme) çalışmalar, torasemidin Henle kulpunun çıkan kolunun
+ + -
kalın kısmının lümenin içinden etki gösterdiğini ve Na /K /2Cl taşıyıcı sistemi inhibe ettiğini
göstermiştir. Klinik farmakoloji çalışmaları insanlarda bu etki bölgesini doğrulamış ve
nefronun başka segmentlerinde etkisi gösterilememiştir. Bu nedenle, diüretik etkisi kan
konsantrasyonu ile değil, bileşiğin idrardan atılma oranı ile korelasyon halindedir.
Torasemid glomerüler filtrasyon hızı, renal plazma akımı ya da asit-baz dengesinde önemli bir
değişikliğe yol açmaksızın idrardan sodyum, klor ve su atılımını artırır.
Klinik etkiler :
Bu uzatılmış salımlı formülasyon ile diürez bir saatlik periyotta başlar, 3-6 saat sonra en
yüksek düzeye ulaşır ve 8-10 saat sürer. Tek doz verilen sağlıklı kişilerde sodyum atılımı ile
ölçülen doz yanıt oranı 2.5-20 mg doz aralığında doğrusaldır. Potasyum atılımının artması 10
mg’lık tek doza kadar önemli düzeyde değildir ve 20 mg doz sonrasında hafif (5 -15 mEq)
artar.
- 11 -Esansiyel hipertansiyonlu hastalarda yapılan kontrollü çalışmalar torasemidin günde bir kez
5-10 mg dozda arteriyel basıncı düşürdüğünü göstermiştir. Antihipertansif etki 4-6 haftada en
yüksek düzeydedir fakat 12 haftaya dek etki artışı görülebilir. Ayakta ve otururken ölçülen
sistolik ve diyastolik basınç düşer. Önemli düzeyde ortostatik etkisi yoktur. İki pozisyondaki
kan basıncı düşüşleri arasında hafif fark vardır. Bir faz III çalışmada hızlı etkili torasemid ile
uzatılmış etkili formülasyon karşılaştırılmıştır. Uzatılmış salımlı formülasyonun diyastolik
arteriyel basıncı düşürmede hızlı salımlıdan zayıf olmadığı ve sistolik arteriyel basıncı benzer
biçimde düşürdüğü gösterilmiştir. Uzatılmış salımlı formülasyon, üç aylık tedavi sonrasında
kontrollü kan basıncına sahip hastaların daha büyük kısmında daha yüksek etkinlik
göstermiştir (uzatılmış salımlı formülasyonla tedavi edilen grubun %64’ünde ve hızlı salımlı
torasemid ile tedavi edilen grubun %51’inde, p=0,013).
Torasemid ilk kez verildiğinde idrarda günlük sodyum atılımı en az bir hafta artar. Bununla
birlikte, kronik kullanımda günlük sodyum kaybı diyetten alınan sodyum ile dengelenir.
Torasemid tedavisi aniden kesilirse, arteriyel basınç birkaç günde tedavi öncesindeki düzeyi
geçmeksizin bu düzeye döner.
Torasemid, beta blokörler, kalsiyum antagonistleri ve anjiyotensin dönüştürücü enzim
inhibitörleri (ADE) ile birlikte kullanılmıştır. Advers etkileşim gözlenmemiş ve özel bir
pozoloji gerekmemiştir.
ABD ve Avrupa’da yürütülen klinik çalışmalarda tedavi edilen hastalarda genç ve yaşlı
hastalar arasında etkinlik ya da güvenilirlik açısından fark saptanmamıştır.
5.2. Farmakokinetik özellikler
Genel özellikler
Uzatılmış salımlı formülasyon etkin madde torasemidin yavaş salınmasını sağlayarak, hızlı
salımlı formülasyonlarda görülen kan ilaç düzeyi dalgalanmalarını azaltır.
Emilim:
Çoklu doz alınmasından sonra torasemid uzatılmış salımlı tabletin relatif biyoyararlanımı
hızlı salımlı tablete göre %102’dir. Etkin madde ilk geçiş metabolizması ile sınırlı olarak
emilir ve oral alımdan 1.5 saat sonra serumda en yüksek konsantrasyona (C ) ulaşır.
max
Eşzamanlı gıda alınması Cmaxdüzeyini %21, global biyoyararlanımı (AUC) %11 azaltır. Bu
- 12 -düşüşe karşın gıdaların ilaç emilimini etkilemediği düşünülmemektedir. Emilim böbrek ya da
karaciğer yetmezliği olgularında değişmez.
Dağılım:
Torasemid plazma proteinlerine yüksek oranda bağlanır (>%99).
Torasemid dağılım hacmi normal yetişkinlerde, hafif ve orta şiddette böbrek yetmezliği ya da
konjestif kalp yetmezliği olan hastalarda 12-15 litredir. Karaciğer sirozu olan hastalarda
dağılım hacmi yaklaşık iki katına çıkar.
Biyotransformasyon:
İnsanda temel metaboliti karboksilik asit türevleridir ve biyolojik olarak aktif değildir. İki
minör metabolitin diüretik etkisi olmakla birlikte, bileşiğin etkisi metabolizma ile sonlanır.
Eliminasyon:
Torasemid eliminasyon yarı ömrü normal kişilerde yaklaşık 4 saattir. Torasemid dolaşımdan
karaciğer metabolizması (yaklaşık %80) ve idrar atılımı (normal böbrek işlevlerine sahip
hastalarda yaklaşık %20) ile uzaklaştırılır.
Torasemidin plazma proteinlerine bağlanma oranı yüksek olduğundan (>%99) glomerüler
filtrasyonla tüplerdeki idrara ulaşan miktarı çok düşüktür. Torasemid renal klirensinin büyük
kısmı, bileşiğin proksimal tüplerden tübüler idrara aktif salgılanması yoluyla olur.
Hastalardaki karakteristik özellikler:
Yaşlı hastalar/renal/hepatik bozukluklar:
Dekompanse konjestif kalp yetmezliği olan hastalarda hepatik ve renal klirens azalır;
muhtemelen karaciğer konjesyonu ve renal plazma akımının azalmasına bağlıdır. Torasemid
total klirensi sağlıklı gönüllülerdekine göre yaklaşık %50 olup, plazma yarı ömrü ve AUC
artar. Düşük renal klirens nedeniyle, verilen dozun daha az bir kısmı etkinlik göstereceği
intraluminal bölgeye ulaşır ve bu nedenle konjestif kalp yetmezliği hastalarında natriürez
normal kişilere göre daha düşüktür.
Böbrek yetmezliği olan hastalarda, torasemid renal klirensi belirgin düzeyde azalır fakat total
plazma klirensi önemli düzeyde değişmez. Verilen dozun daha az bir kısmı etkinlik
göstereceği intraluminal bölgeye ulaşır ve diüretik ilacın natriüretik etkisi azalır. Böbrek
- 13 -yetmezliğinde diüretik yanıt daha yüksek dozlarda alınabilir. Torasemid total plazma klirensi
ve eliminasyon yarı ömrü böbrek işlevleri azalmış kişilerde değişmez; karaciğer metabolik
eliminasyonu sağlamdır.
Karaciğer sirozu olan hastalarda dağılım hacmi, plazma yarı ömrü ve renal klirensi artmakla
birlikte total klirens değişmez.
Yaşlılarda torasemidin farmakokinetik profili, yaşa bağlı renal işlevlerdeki azalmaya bağlı
renal klirensin azaldığı kişiler dışında, gençlerle benzerdir. Bununla birlikte, total plazma
klirensi ve eliminasyon yarı ömrü değişmemiştir.
5.3. Klinik öncesi güvenlilik verileri
Sıçan ve farelere yaşam boyu torasemid verilmesi ardından toplam olarak tümör insidansında
artış gözlenmemiştir (9 mg/kg/gün (sıçan) ve 32 mg/kg/gün (fare)). Vücut ağırlığı dikkate
alındığında bu dozlar insanlarda 20 mg doza göre 27 ve 96 kat, vücut yüzeyi dikkate
alındığında 5 ve 8 kat fazladır.
Sıçanlarda yapılan bir çalışmada, yüksek doz grubunda renal tübüler hasar, intersitisyal
inflamasyon ve renal karsinom ve adenomda istatistiksel olarak artış saptanmıştır. Bununla
birlikte, bu gruptaki tümör insidansı tarihsel kontrol grubuna göre çok yüksek değildir. Kronik
neoplastik olmayan renal hasarla ilişkili benzer belirtiler furosemid ve hidroklorotiyazid gibi
diğer diüretiklerin yüksek doz hayvan çalışmalarında bildirilmiştir.
Torasemid ve metabolitleri ile yürütülen birkaç in vivo ve in vitro deneyde mutajenik aktivite
saptanmamıştır. Yürütülen çalışmalar bakterilerde Ames testi (metabolik aktivasyonlu ve
aktivasyonsuz), kromozomal kırılma ve insan lenfositlerinde kardeş kromatid değişim testi,
hamster ve kemirgen kemik iliği hücrelerinde çeşitli nükleer anomali testleri, fare ve
sıçanlarda plansız DNA sentez testlerini içermiştir.
Torasemid 25 mg/kg/gün doza dek erkek ve dişi sıçanlarda üreme aktivitesini olumsuz
etkilememiştir (insanda vücut ağırlığına göre 20 mg dozun 75 katı; vücut yüzey alanına göre
13 katı).
Sıçanlarda 5 mg/kg/gün dozda (ağırlığa göre, insanda günde 20 mg dozun 15 katı; vücut
yüzeyine göre insan dozunun 10 katı) ve tavşanlarda 1.6 mg/kg/gün dozda (ağırlığa göre insan
- 14 -dozunun 5 katı; vücut yüzeyine göre 1.7 katı) fetotoksisite ya da teratojenisite kanıtı
gözlenmemiştir. Tavşanlarda 4, sıçanlarda 5 kat yüksek dozda fötal ve maternal toksisite
(ortalama vücut ağırlığında azalma, fötal rezorbsiyon artışı ve fötal ossifikasyonda gecikme)
gözlenmiştir.
6. FARMASÖTİK ÖZELLİKLER
6. 1. Yardımcı maddelerin listesi
Guar gum
Mısır nişastası (glutensiz)
Kolloidal silikon dioksit
Magnezyum stearat
Laktoz
6.2. Geçimsizlikler
Geçerli değildir.
6.3. Raf ömrü
36 ay
6.4. Saklamaya yönelik özel tedbirler
25°C’nin altındaki oda sıcaklığında ve nemden korumak için orijinal ambalajında saklayınız.
6.5. Ambalajın niteliği ve içeriği
Tabletler aluminyum/PVC-PVDC blister ambalajdadır.
SUTRIL NEO 5 mg: 15 ve 30 tabletlik ambalajlar
6.6. Beşeri Tıbbi üründen arta kalan maddelerin imhası ve diğer özel önlemler
Kullanılmamış olan ürünler yada atık materyaller ‘Tıbbi atıkların kontrolü yönetmeliği ve
‘Ambalaj ve Ambalaj Atıklarının Kontrolü yönetmelikleri’ne uygun olarak imha edilmelidir.
- 15 -7. RUHSAT SAHİBİ
Ferrer Internacional S.A. / İspanya lisansı ile;
ADEKA İlaç Sanayi ve Tic. A.Ş.
Necipbey Cad. No: 88 55020 Samsun
Tel: (0362) 431 60 45
Tel: (0362) 431 60 46
Fax:(0362) 431 96 72
8. RUHSAT NUMARASI (LARI)
22.09.2016 - 2016/667
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 22.09.2016
Ruhsat yenileme tarihi: -
10. KÜB’ÜN YENİLENME TARİHİ
-
- 16 -