1/7 
 KULLANMA TAL İMATI  
 
AGRABAN 12,5 mg / 50 ml  iv infüzyon luk konsantre  çözelti  
Steril  
Damar içine uygulanır. 
 
• Etkin madde: Her bir flakon (50 m L) 12,5 mg tirofiban base içerir. Birim dozunda  
(1 mL’de) 0,25 mg tirofiban base bulunur.  
• Yardımcı madde (ler): Sodyum sitrat dihidrat, sodyum klorür, anhidröz sitrik asit, 
hidroklorik asit ve/veya sodyum hidroksit (pH ayarlaması için)  ve enjeksiyonluk su.  
 
Bu ilacı kullanmaya başlamadan önce KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size öneri len dozun dışında 
yüksek veya düşük doz kullanmayınız. 
 
 
Bu Kullanma Talimatında:  
 
1. AGRABAN  nedir ve ne için kullanılır?  
2. AGRABAN ’ı kullanmadan önce dikkat edilmesi gerekenler  
3. AGRABAN  nasıl kullanılır?  
4. Olası yan etkiler nelerdir? 
5. AGRABAN ’ın saklanması  
 
Başlıkları yer almaktadır.  1. AGRABAN nedir ve ne için kullanılır?  
AGRABAN seyreltilmek üzere, konsantre, steril, renksiz bir çözelti olup 50 mL'lik küçük 
cam şişelerde (flakonlarda) kullanı ma sunulmuştur. AGRABAN yalnızca doktorunuz 
tarafından hazırlanması ve uygulanması gereken bir ilaçtır. 
AGRABAN kan akımının kalbinize doğru gitmesine yardımcı olmak ve göğüs ağrısı ve kalp krizlerini önlemeye yardımcı olmak için kullanılır. 
Kanda bulunan hücreler olan trombositlerin pıhtı oluşturma sını engellemek suretiyle 
etkisini gösterir.  2/7 Bu ilaç aynı zamanda kalp damarları balon (perkütan koroner girişim veya PKG) ile 
genişletilmiş hastalarda da kullanılmaktadır. Bu, kan akımının kalbe doğru gidişini 
artırmak üzere, genellikle küçük bir tüpün (s tent) yerleştirilmesiyle yapılan bir işlemdir.  
AGRABAN diğer kan inceltici ilaçlar ile beraber kullanılma özelliğindedir.  
2. AGRABAN’ı  kullanmadan önce dikkat edilmesi gerekenler  
AGRABAN’ı  aşağıdaki durumlarda KULLANMAYINIZ  
Eğer;  
• İlacın etkin maddesi ( tirofiban) veya içerdiği maddelerden herhangi birine karşı 
aşırı duyarlılığınız varsa,  
• İç kanamanız varsa veya son 30 gün içinde iç kanama yaşadıysanız,  
• İntrakran iyal (kafatası içerisinde) kanama, intrakraniyal (kafatası içerisinde) tümör, 
bir kan damarında bozukluk (malformasyon) veya anevrizma (damar genişlemesi) 
yaşadıysanız,  
• Kontrol altına alınamayan ciddi yüksek tansiyonunuz varsa (malign hipertansiyon),  
• Kan trombosit sayınız düşükse (trombositopeni) veya kanınızın pıhtılaşmasıyla 
ilgili sorunlarınız varsa,  
• Daha önce AGRABAN veya aynı gruptan başka bir ilaç tedavisi alırken sizde trombositopeni (trombosit sayısının azalması) geliştiyse, 
• Son 30 gün içinde inme yaşadıysanız veya herhangi bir hemorajik (kanamalı) inme geçmişiniz varsa,  
• Son 6 hafta içinde ciddi bir yaralanma veya önemli bir cerrahi operasyon geçirdiyseniz,  
• Şiddetli karaciğer yetmezliğiniz varsa,  
Doktorunuz bu ilacın verilmesi ile ilişkili herhangi bir artan yan etki riski altında olup 
olmadığınızı görmek için tıbbi geçmişinizi inceleyecekti r 
 
AGRABAN’ı aşağıdaki durumlarda DİKKATLİ KULLANINIZ  
AGRABAN'I almadan önce lütfen aşağıdaki durumların varlığını kontrol ediniz ve 
herhangi birinin olması durumunda doktorunuzla görüşünüz.  
Eğer;  
• Mevcut bir kronik hastalığınız varsa , 
• Alerjik bünyeliyseniz,  
• Kalp masajı (kardiyopulmone r resüsitasyon), son 2 hafta içinde böbrek taşlarınızın 
kırılması veya biyopsi alınması işlemi geçirdiyseniz,  
• Son 3 ay içinde ciddi yaralanma veya önemli bir ameliyat geçirdiyseniz,  
• Son 3 ay içinde mide veya duodenum (ince bağırsak) ülseri olduysanız,  
• Yakın tarihte (son 1 yılda) kanama bozukluğu; örneğin mide -bağırsak  
(gastrointestinal) kanaması veya idrarda ya da dışkıda kan görülmüşse,  3/7 • Yakın tarihte omurga veya kuyruk sokumunuza bir prosedür uygulandıysa 
(spinal/epidural prosedür), 
• Kalbe giden ana damar olan aortun açılması (diseksiyonu) öyküsü veya 
belirtileriniz varsa,  
• Kontrol altında olmayan yüksek tansiyonunuz (hipertansiyon) varsa,  
• Kalbinizi saran dokuda iltihap (perikardit) varsa,  
• Kan da marlarında iltihap varsa,  
• Gözün retinasındaki kan damarlarında probleminiz varsa,  
• Kan pıhtılarını önlemeye veya çözmeye yardımcı olan ilaçları kullanıyorsanız, 
• Böbrek sorunlarınız varsa, 
• Son 24 saatte köprücük kemiğinizin altına özel bir intravenöz kateter 
yerleştirildiyse,  
• Kalp yetmezliğiniz varsa, 
• Kalp yetmezliğine bağlı çok düşük kan basıncınız (kardiyojenik şok) varsa,  
• Karaciğer bozukluğunuz varsa,  
• Kan hücre sayısı düşüklüğü veya aneminiz varsa.  
Bu uyarılar, geçmişteki herhangi bir dön emde dahi olsa sizin için geçerliyse lütfen 
doktorunuza danışınız . 
 AGRABAN’ın  yiyecek ve içecek ile kullanılması 
AGRABAN ile aç ya da tok karnına uygulama yapılabilir. Yiyecek ve içeceklerin bu 
ilaca hiçbir etkisi yoktur.  
 
Hamilelik  
İlacı kullanmadan önce doktorunuza veya eczacınıza danışınız . 
Kesin gereklilik olmadıkça AGRABAN hamilelikte kullanılmamalıdır.  
Hamile iseniz veya hamilelikten şüpheleniyorsanız doktorunuz AGRABAN'ı  alıp 
almamanız konusunda karar verecektir.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız . 
Eğer çocuğunuzu emziriyorsanız lütfen doktorunuza bildiriniz. Doktorunuz bu ilacı 
kullanmanızın sizin için uygun olup olmayacağını size söyleyecektir.  
 
 4/7  
Araç ve makine kullanımı  
AGRABAN kullanılırken hastalığınızın durumuna bağlı olarak makine veya araç 
kullanamayabilirsiniz . 
 
 
AGRABAN’ın  içeriğinde bulunan bazı yardımcı maddeler hakkında önemli bilgiler  
Bu tıbbi ürün, her 50 mL ’lik flakon içerisinde yaklaşık 189 mg sodyum içermektedir, 
kontrollü sodyum diyetinde olan hastalarda bu durum göz önünde bulundurulmalıdır. 
 
 Diğer ilaçlar  ile birlikte kullanımı  
Genel olarak AGRABAN diğer ilaçlarla birlikte kullanılabilir. Ancak bazı ilaçla r 
birbirlerinin etkisini değiştirebileceğinden, reçetesiz satılan ilaçlar dahil aldığınız diğer 
ilaçları doktorunuza söylemeniz önemlidir.Kanınızın pıhtılaşmasını önleyen başka ilaçlar (varfarin gibi) alıyorsanız bunu doktorunuza söylemeniz özellikle öneml idir. 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız  ise lütfen doktorunuza veya eczacınıza bunlar hakkında bilgi veriniz.  
 
 3. AGRABAN nasıl kullanılır?  
 
AGRABAN’ı  her zaman doktorunuzun önerdiği şekilde alınız. Emin değilseniz 
doktorunuza sorunuz.  
 
Uygun kullanım ve doz/uygulama sıklığı için talimatlar:  
Kalp sağlığında uzman bir hekim tarafından size AGRABAN verilmiştir veya verilmesi 
planlanmaktadır. Doktorunuz ha stalığınızın durumuna ve kilonuza bağlı olarak ilacınızın 
dozunu belirleyecek ve size uygulayacaktır.  
 
 Uygulama yolu ve metodu:  
AGRABAN size yavaş enjeksiyon (damar içine uygulama) yoluyla uygulanacaktır.  
Değişik yaş grupları:  
Çocuklar da kullanımı:  
Çocuklarda kullanılması önerilmemektedir.  
Yaşlılarda kullanımı:  
Yaşlılarda dozaj ayarlaması gerekmez  
 
5/7 Özel kullanım durumları:  
Böbrek yetmezliği  
Ağır böbrek yetmezliğiniz varsa (kreatin klerensi <30 mL/dk) doktorunuza belirtiniz. 
Doktorunuz AGRABAN dozunuzu %50 azaltacaktır. 
Karaciğer yetmezliği  
Ağır karaciğer yetmezliğinde AGRABAN kullanmayınız.  
Eğer AGRABAN ’ın etkisinin çok güçlü veya zayıf olduğuna dair bir izleniminiz var  ise 
doktorunuz veya eczacınız ile konuşunuz. 
Kullanmanız gerekenden daha fazla AGRABAN kullandıysanız:  
Dozaj programı, durumunuza ve tedaviye verdiğiniz yanıta göre doktorunuz tarafından 
ayarlanacaktır. Doz aşımı durumunda en sık bildirilen belirti kanamadır.  Kanama 
olduğunu fark ederseniz, sağlık çalışanınızı hemen bilgilendirmelisiniz.  
 
AGRABAN ’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  AGRABAN’ı  kullanmayı unutursanız  
Dozaj programı, durumunuza ve tedaviye verdiğiniz yanıta göre doktorunuz tarafından ayarlanacaktır . 
Unutulan dozları dengelemek için çift doz almayınız. 
AGRABAN ile tedavi sonlandırıldığında ki oluşabilecek etkiler:  
Tedavinizi doktorunuza danışmadan sonlandırmayınız. Tedavinizin ne zaman 
sonlandırılacağına doktorunuz karar verecektir. Yine de tedavinizi erken bitirmek  
isterseniz, doktorunuz ile diğer olasılıkları tartışmalısınız.  
 
4. Olası yan etkiler nelerdir?  
Tüm ilaçlar gibi, AGRABAN'ın içeriğinde bulunan maddelere duyarlı olan kişilerde  yan 
etkiler olabilir.  
AGRABAN tedavisi sonrasında bazı kişilerde oluşan yan etkilerin bir listesi aşağıdaki 
kategorilerde gösterildiği şekilde sıralanmıştır. Bu liste yan etkilerin oluşma sıklığına göre aza doğru sınıflandırılmıştır:  
Çok yaygın : 10 hastanın en az birinde görülebilir. 
Yaygın : 10 hastanın birinden az, fakat 100 hastanın birinden fazla görülebilir. 
Yaygın olmayan  : 100 hastanın birinden az, fakat 1000 hastanın birinden fazla görülebilir. 
Seyrek  : 1000 hastanın birinden az, fakat 10000 hastanın birinden fazla görülebilir. 
Çok seyrek : 10000 hastanın birinden az görülebilir. 
Bilinmiyor  : Eldeki verilerden hareketle tahmin edilemiyor. 
6/7  
Çok yaygın : 
• Ameliyat sonrası kanama  
• Enjeksiyon bölgesinde veya kas içine doğru, şişmeye sebep olan cilt altı kanaması  
• Ciltte küçük kırmızı çürükler   
• İdrarda veya dışkıda gizli kan 
• Mide bulantısı   
• Baş ağrısı  
 
Yaygın:  
• İdrarda kan  
• Öksürürken kan gelmesi  
• Burun kanamaları  
• Dişeti kanaması ve ağız içinde kanama  
• Damarın delindiği bölgelerden kanama olması  
• Alyuvarlarda azalma (azalmış hematokrit ve hemoglobin)  
• Trombosit sayımının 90.000/mm3’ün altına düşmesi  
• Ateş 
 
Yaygın olmayan:  
• Mide veya barsaklarda kanama  
• Kan kusma  
• Trombosit sayımının 50.000/mm3 'ün altına düşmesi  
Bilinmiyor:  
• Kafatasının içinde kanama 
• Omurga bölgesinde hematom  
• İç organların karın boşluğunda kanama  
• Kalbin etrafında kanın toplanması  
• Akciğerlerde kanama  
• Trombosit sayımında 20.000/ mm3'ten az olacak  şekilde akut ve/veya ciddi azalma 
• Nefes almada güçlük ve başdönmesi dahil,göğsün sıkışması, kurdeşen yani ürtiker 
halinde görülen ciddi alerjik reaksiyonlar  
 
AGRABAN tedavisinin en yaygın yan etkisi vücutta herhangi bir yerde meydana gelebilen 
kanamadır. Bu durum ciddi bir hale dönüşebilir ve nadiren ölümcül olabilir. 
Aşağıdakilerden herhangi birini fark ederseniz, hemen doktorunuza bildiriniz veya 
size en yakın hastanenin acil bölümüne başvurunuz:  
• Kanama  
Bunların hepsi ciddi yan etkilerdir. Acil tıbbi müdahale gerekebilir.  7 / 7 Aşağıdakilerden herhangi birini fark ederseniz doktorunuza söyleyiniz:  
- Baş ağrısı, duyu bozuklukları (görsel veya işitsel), konuşmada zorluk, uyuşma veya 
hareket veya denge ile ilgili sorunlar gibi kafatasında kanama olduğunu gösteren belirtiler,  
- Öksürürken kan gelmesi veya idrarınız da veya dışkınızda kan görülmesi gibi iç kanama 
olduğunu gösteren belirtiler, 
- Nefes almada güçlük veya baş dönmesi gibi ciddi alerjik reaksiyon belirtileri. 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekim iniz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya  
da 0 800 314 00 08 numaralı yan etki bildirim hattını arayarak Türkiye Farmakovijilans  
Merkezi (TÜFAM)’ne bildiriniz. Meydana gelen yan etkileri bildirerek kullanmakta  
olduğunuz ilacın güvenliliği hakkında daha fazla bilgi edinilmesine katkı sağlamış  
olacaksınız.  
 
5. AGRABAN’ın  Saklanması  
AGRABAN'ı çocukların göremeyeceği, erişemeyeceği yerlerde ve ambalajında saklayınız. 
30°C altındaki oda sıcaklığında saklayınız. Dondurmayınız ve ışıktan koruyunuz. 
Son kullanma tarihiyle uyumlu olarak kullanınız. 
Ambalajdaki son kullanma tarihinden sonra AGRABAN' ı kullanmayınız.  
Eğer ambalajın hasar gördüğünü fark ederseniz, AGRABAN'ı kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik ve 
İklim Değişikliği Bakanlığınca belirlenen toplama sistemine veriniz.  
 Ruhsat Sahibi:  Menta Pharma İlaç San. ve Tic. Ltd. Şti. 
Orta Mah. Üniversite Cad. No:35 
Tuzla/İSTANBUL  
 
Üretim Y eri:  Çetinkaya İlaç San. ve Tic. A.Ş. 
    Susuzkınık Köyü Organize Sanayi Bölgesi Mahallesi  
    No:1 120/10 Merkez/BOLU  
 Bu kullanma talimatı  ….. tarihinde onaylanmıştır.  
 