 
1 
 KULLANMA TALİMATI  
 
İPRABÜL 500 mcg/2 mL nebülizasyon için inhalasyon çözeltisi  
Bu ilaç ağız  veya burundan  soluyarak (inhalasyon yoluyla) kullanılır.  
 
 Etkin madde:  Her bir 2 m L’lik tek dozluk flakon  500 mikrogram ipratropium bromür e 
eşdeğer 522 mikrogram  ipratropium bromür monohidrat içerir.  
 Yardımcı maddeler:  Saf su, sodyum klorür, hidroklorik asit . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilm iştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
 
1. İPRABÜL  nedir ve ne için kullanılır?  
2. İPRABÜL ’ü kullanmadan önce dikkat edilmesi gerekenler  
3. İPRABÜL  nasıl kullanılır?  
4. Olası yan etkiler nelerdir?  
5. İPRABÜL ’ün saklanması  
 
Başlıkları yer almaktadır.  
 
1. İPRABÜL  nedir ve ne için kullanılır?  
İPRABÜL , ağız veya burundan soluyarak (inhalasyon yoluyla) kullanılmak için hazırlanmış 
bir çözeltidir. Bu ilaç, nebulizör adı verilen bir cihaz yardımı ile kullanılır. Nebulizör cihazı, 
bu ilacı havada asılı zerrecikle r halinde bir buğuya dönüştürür ve böylece ilacınızı 
soluyabilirsiniz.  
 
İPRABÜL, kutuda, Al folyoya sarılmış, tek kullanımlık yarı saydam düşük yoğunluklu 
polietilen 2 mL’lik flakonda 20 adet olarak kullanıma sunulmaktadır.  
 
İPRABÜL’ün  etkin maddesi ipratropium bromür , “antikolinerjikler ” olarak adlandırılan bir 
ilaç grubuna aittir. Antikolinerjikler, bron ş genişleticiler (bronkodilatörler) adındaki, daha  
geniş bir ilaç sınıfının üyeleridir. İPRABÜL, uzun süredir var olan (kronik) astım  ve KOAH 
(kronik tıkayıcı akciğer hastalığı) gibi hastalıkları nedeniyle solunum güçlüğü yaşayan 
hastalarda nefes alıp vermeyi kolaylaştırmak için kullanılır.   
  
2 
 KOAH (kronik tıkayıcı akciğer hastalığı) gibi hastalıkları nedeniyle solunum güçlüğü yaşayan 
hastalarda nefes alıp vermeyi kolaylaştırmak için kullanılır.  
 
Kronik t ıkayıcı akciğer  hastalığı (Kronik Obstrüktif Akciğer Hastalığı - KOAH), nefes  
darlığına ve öksürüğe sebep olan, uzun dönemli bir akciğer hastalığıdır. KOAH terimi,  kronik 
bronşit, amfizem  ve astım gibi hastalıklar ile ili şkili bir tablo anlamına  gelmektedir.  
 
İPRABÜL ayrıca, beta2-agonist ilaçlar adı verilen salbutamol gibi il açlar ile birlikte aynı 
zamanda da kullanılabilir.  
 
İPRABÜL, etkisini, solunum yollarınızı açarak gösterir.  
 
Tek dozluk flakonlar  uygun nebülizatör  cihazları ile inhalasyon şeklinde kullanılmak  üzere 
hazırlanmı ştır. İPRABÜL’ü n doğru bir şekilde kullanılması konusunda  lütfen “3. İPRABÜL  
nasıl kullanılır?” bölümüne ve bu kılavuzun sonunda bulunan  Uygulama Talimatı’ na bakınız.  
 
2. İPRABÜL ’ü kullanmadan önce dikkat edilmesi gerekenler  
İPRABÜL ’ü aşağıdaki durumlarda KULLANMAYINIZ  
Eğer,  
 İpratropium bromüre veya yukarıda “ Yardımcı maddeler” başlığından sonra sıralanan 
maddelerden herhangi birine karşı aşırı duyarlı (alerjik) iseniz,  
 Atropin ya da türevleri gibi İPRABÜL benzeri ilaçlara karşı aşırı duyarlı (alerjik) iseniz.  
 
Yukarıda sayılanlardan herhangi biri sizin için geçerli ise bu ilacı kullanmayınız. Emin 
değilseniz, İPRABÜL’ü kullanmadan önce doktorunuza veya  eczacınıza danışınız.  
 
İPRABÜL ’ü aşağıdaki  durumlarda DİKKATLİ KULLANINIZ  
Eğer sizde aşağıdaki hastalıklar varsa bunları doktorunuza söylemeniz ve ilacınızı daha 
dikkatli kullanmanız gereklidir:  
- Kistik fibrozis denilen nadir kalıtımsal hastalık  varsa , 
- Prostat problem leri olan bir erkek iseniz , 
- İdrar yapmada güçlük çekiyorsanız , 
- Göz içi basıncın ızda artış (glokom) varsa veya glokoma karşı eğiliminiz olduğu 
söylenmişse,  
- Hamile iseniz, hamile olma ihtimaliniz varsa veya emziriyorsanız.  
 
Yukarıdakilerden herhangi birinin sizin için geçerli olup olmadığından emin değilseniz, 
İPRABÜL kullanmadan önce doktorunuza veya eczacınıza danışınız.  
 
Bu uyarılar , geçmişteki herhangi bir dönemde dahi olsa , sizin için geçerliyse lütfen 
doktorunuza danışınız.  
 
  
3 
 İPRABÜL’ü n yiyecek ve içecek ile kullanılması  
İPRABÜL solunum yoluyla uygulandığı için yiyecek ve içeceklerden etkilenmez.  
 
Hamilelik  
İlacı kullanmadan önce doktorunuza veya eczacınıza danışınız.  
 
İPRABÜL ’ü hamilelik sırasında yalnızca, doktorunuz dikkatli bir risk-yarar değerlendirmesi 
yaptıktan sonra gerekli görüyorsa kullanmalısınız.  
 
Tedaviniz sırasında hamile oldu ğunuzu fark ederseniz , hemen doktorunuza  veya eczacınıza  
danışınız. 
 
Emzirme  
İlacı kullanmadan önce doktorunuza veya eczacınıza danışınız.  
 
Bebeğinizi emzirme döneminde İPRABÜL’ü yalnızca, doktorunuz dikkatli bir risk -yarar 
değerlendirmesi yaptıktan sonra gerekli görüyorsa kullanmalısınız.  
 
Araç ve makine kullanımı  
İPRABÜL tedavisi sırasında baş dönmesi, göz merceğinin farklı uzaklıklara uyumu nda 
bozukluk, göz bebeğinde genişleme ve bulanık görme gibi istenmeyen etkiler ortaya çıkabilir. 
Eğer sizde yukarıda sözü edilen yan etkiler den herhangi biri  ortaya çıkarsa, araba kullanma 
veya aletle çalışma ya da makine işletme gibi tehlike potansiyeli t aşıyan işlerden uzak 
durmalısınız.  
 
İPRABÜL’ün içeriğinde bulunan bazı yardımcı maddeler hakkında önemli bilgiler  
İçeriğinde, uygulama yolu nedeniyle, özel önlem gerektirecek herhangi bir yardımcı madde 
bulunmamaktadır.  
 
Diğer ilaçlar  ile birlikte kullanımı  
Eğer bu ilaç ile birlikte, reçetesiz temin edebildiğiniz ilaçlar ve bitkisel ürünler de dahil, 
herhangi bir ilaç kullanıyorsanız veya yakın geçmişte kullandıysanız bu ilaçları almakta 
olduğunuzu doktorunuza iletmeniz gereklidir. Çünkü İPRABÜL, di ğer bazı ilaçların etki 
şeklini değiştirebilir. Diğer bazı ilaçlar da İPRABÜL’ün etki şekli üzerine etki gösterebilir.  
 
Özellikle aşağıdaki ilaçlardan herhangi birini kullanıyorsanız, doktorunuza veya eczacınıza 
bildiriniz:  
 “Beta -agonistler” adı verilen (ö rneğin, salbutamol) ve solunum problemlerinde kullanılan 
ilaçlar  
 “Ksantin türevleri” adı verilen (örneğin teofilin veya aminofil lin) ve solunum 
problemlerinde kullanılan ilaçlar,  
 
Yukarıda sayılanlardan herhangi birinin sizin için geçerli olup olmadığında n emin değilseniz, 
İPRABÜL’ü kullanmadan önce doktorunuza veya eczacınıza danışınız.   
4 
  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. İPRABÜL  nasıl kullanılır?  
Uygun kullanım ve doz/u ygulama sıklığı için talima tlar: 
İlacınızı ne zaman ve nasıl kullanacağınız konusunda, doktorunuzun talimatlarını tam olarak 
izleyiniz. Emin değilseniz doktorunuza veya eczacınıza danışarak kontrol ediniz. En iyi 
sonucu alabilmek için bu kullanma talimatını dikkatle okuyunuz ve aşağıdaki “Uygulama 
Talimatları”na uyunuz. Bu kullanma talimatını okuduktan sonra anlamadığınız bir şey olursa 
doktorunuza veya eczacınıza sorunuz.  
 
İlacınızı doktorunuz tarafından önerilen dozdan daha fazla kullanmayınız.  
 
Eğer aşağıdakilerden herhangi biri ortay a çıkarsa derhal doktorunuza başvurunuz:  
 İlacınızın eskisi gibi etki etmediğini hissediyorsanız  
 Nebulizörünüzü, doktorunuzun size önerdiğinden daha fazla kullanma ihtiyacını 
duyuyorsanız  
Doktorunuz, ilacınızın etkisini kontrol etme gereğini duyabilir. B azı durumlarda doktorunuz, 
ilacınızı değiştirmeyi gerekli görebilir.  
 
Erişkinler (yaşlılar dahil) ve 12 yaşından büyük çocuklarda doz aşağıdaki gibidir:  
 Olağan doz, 250 -500 mikrogramlık (yani, İPRABÜL 250 mcg/2 m L formundan 1 flakon 
veya İPRABÜL 500 mcg/ 2 mL formundan 1 flakon ) uygulamalar şeklinde günde 3 -4 kez.  
 Aniden gelişen nefes alamama ataklarında, İPRABÜL 500 mcg/2 m L, formundan 1 flakon  
 Eğer yine de nefes almada güçlük yaşıyorsanız veya solunumunuz kötüye gidiyorsa, 
doktorunuza başvurunuz.  
 
Gerek akut gerekse idame tedavisi sırasında, önerilen günlük doz aşılmamalıdır. Erişkinler ve 
12 yaşından büyük çocuklarda 2 mg’ı aşan günlük dozlar, sadece tıbbi gözetim altında 
uygulanmalıdır.  
 
Uygulama yolu ve metodu : 
İPRABÜL, doktorunuzun önerdiği bir  nebulizör cihazı ile sadece  soluyarak (inhalasyonla) 
uygulama içindir. Bu ilacı yutmayınız veya enjeksiyonla uygulatmayınız.  
 
Aynı nebulizör içinde İPRABÜL çözeltisi ile koruyucu olarak benzalkonyum klorür içeren 
disodyum kromoglikat inhalasyon çözeltisini birlikte kullanacak şekilde karıştırmayınız. Aksi 
takdirde nebulizör içinde çökelti oluşabilir.  
 
Nebulizörü kullanırken ilac ın gözlerinizle temas etmemesine dikkat ediniz. Aksi takdirde 
görüşünüzle ilgili sorunlar ortaya çıkabilir. İlacı uygulamak için bir ağızlık parçası veya 
yüzünüze tam olarak oturan bir maske kullanmalısınız.   
5 
 Değişik yaş grupları:  
Çocuklarda kullanımı:   
12 yaşından büyük çocuklar:  
 Olağan doz, 250 -500 mikrogramlık (yani, İPRABÜL  250 mcg/2 m L formundan 1 flakon 
veya İPRABÜL  500 mcg/2 m L formundan 1 flakon ) uygulamalar şeklinde günde 3 -4 kez.  
 Aniden geli şen nefes alamama ataklarında, İPRABÜL  500 mcg/2 m L, formundan 1 flakon  
 Eğer yine de nefes almada güçlük yaşıyorsanız veya solunumunuz kötüye gidiyorsa, 
doktorunuza başvurunuz.  
 
12 yaşından büyük çocuklarda 2 mg'ı geçen günlük dozlar, tıbbi gözetim altında verilmelidir.  
 
Çocuklarda kullanım, sorumlu bir yetişkinin gözetiminde olmalıdır.  
 
12 yaşındaki veya daha küçük çocuklar:  
İPRABÜL 500 mcg/2  mL formunun kullanımı önerilmez. Bu yaş grubunda sadece İPRABÜL  
250 mg/2 m L formu kullanılmalıdır.  
 
Yaşlılarda kullanımı:  
Özel bilgi bulunmamaktadır.  
 
Özel kullanım durumları:  
Böbrek  / Karaciğer yetmezliği:  
Özel kullanımı yoktur.  
 
Eğer İPRABÜL ’ün etkisinin çok güçlü veya zayıf olduğuna dair bir izle niminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla İPRABÜL  kullandıysanız : 
İPRABÜL’den kullanmanız gerekenden fazlasını kullanmışsanız, derhal bir doktor ile 
konuşunuz veya hastaneye başvurunuz. İlaç kutusunu da yanınıza alınız.  
 
İPRABÜL ’ü kullanmayı  unutursanız:  
 Eğer tavsiye edilen İPRABÜL dozlarından birini zamanında almayı unutursanız , hatırlar 
hatırlamaz uygulayınız.  
 Ancak eğer bir sonraki dozun zamanı yaklaşmış ise, kaçırdığınız dozu atlayınız . Daha 
sonrasında ilacınızı önceki gibi uygulamaya devam ediniz.  
 
Unutulan dozları dengelemek için çift doz almayınız.  
 
İPRABÜL ile tedavi sonlandırıldığında oluşabilecek etkiler : 
İPRABÜL tedavisinin gereğinden önce sonlandırılması, hastalığınızın ağırlaşma sına yol 
açabilir. Bu nedenle, ş ikayetleriniz ortadan kalkmış ol sa bile, doktorunuz reçete ettiği sürece 
İPRABÜL kullanmaya devam ediniz.   
6 
  
İPRABÜL ile tedavinin süresine doktorunuz karar verecektir ve bu süre hastalığınızın 
durumuna bağlı olacaktır. Eğer bu tedaviyi durdurmak istiyorsanız, mutlaka doktorunuza 
danışınız . 
 
Bu ilacın kullanımı hakkında başka sorularınız varsa, doktor veya eczacınıza sorunuz.  
 
4. Olası yan etkiler nelerdir?  
Tüm ilaçlar gibi, İPRABÜL’ün içeriğinde bulunan maddelere duyarlı olan kişilerde yan 
etkiler olabilir. Ancak bunlar ilacı kullanan her hastada ortaya çıkmaz.  
 
Aşağıdaki ciddi yan etkilerden herhangi birini fark ederseniz, İPRABÜL kullanmayı 
kesiniz ve derhal doktorunuzla konuşunuz, acil tıbbi yardıma ihtiyacınız olabilir:  
 İPRABÜL kullandıktan sonra hırıltılı solumaya başlar veya başka solunum zorlukları 
yaşarsanız, doktorunuz size ilacı kullanmaya devam etmenizi söylemedikçe, İPRABÜL 
kullanımına son veriniz.  
 Alerjik reaksiyonlar: Belirtiler arasında deri döküntüsü ve kaşıntı olabi lir (100 kişide 1 
kişiden daha azını etkiler). Şiddetli vakalarda, belirtiler arasında, ağız ve yüzünüzde şişme, 
nefes almada aniden gelişen güçlükler ve kan basıncınızın düşmesi bulunabilir. 
Boğazınızda daralma hissi de ortaya çıkabilir (100 kişide 1 kişi den daha azını etkiler).  
 Palpitasyonlar (hızlı veya düzensiz kalp atışları) veya kalp atışının hızlanması (100 kişide 1 
kişiden daha azını etkiler)  
 Atriyal fibrilasyon adı verilen durumda olduğu gibi, kalp atışının hızlanması veya düzensiz 
kalp ritmi (1000 kişide 1 kişiden daha azını etkiler).  
 
Bunların hepsi çok ciddi yan etkilerdir.  
Acil tıbbi müdahaleye veya hastaneye yatırılmanıza gerek olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın          : 10 hastanın en az 1’inde görülebilir.  
Yaygın                 : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 ha stanın birinden az, fakat 1.000 hastanın birinden fazla görülebilir.  
Seyrek                 : 1.000 hastanın birinden az, fakat 10.000 hastanın birinden fazla görülebilir.  
Çok seyrek          : 10.000 hastanın birinden az görülebilir.  
Bilinmiyor           : Eldeki verilerden hareketle tahmin edilemiyor.  
 
Diğer yan etkiler arasında şunlar bulunur:  
 
Yaygın  
 Baş ağrısı,  
 Baş dönmesi  
 İPRABÜL’ü kullanır kullanmaz ortaya çıkan boğazda tahriş ve öksürük  
 Ağız kuruluğu   
7 
  Bulantı  
 Midenin alt -üst olması veya midede rahatsızlık  
 
Yaygın olmayan  
 Kaşıntı  
 Deri döküntüsü  
 Beklenmeyen bir göğüs sıkışması  
 Boğazda şişme  
 Boğazda kuruma  
 Bulanık görme  
 Göz bebeklerinde büyüme  
 Glokom  
 Gözlerde ağrı, batma, kızarıklık veya şişme  
 Renkli görünt üler ve ışıklar görme  
 İshal  
 Kabızlık  
 Bulantı  
 Ağız veya dudakta ağrılı yaralar  
 İdrara çıkmada problemler (özellikle halen idrar yapmada problemleriniz varsa)  
 
Seyrek  
 Gözlerin farklı uzaklıklara uyumunda bozukluk  
 Kurde şen 
 
İlaç sıvısı veya buğusu kazayla gözlerinize kaçarsa, gözlerinizde ağrı, batma veya kızarma, 
göz bebeklerinizde büyüme, görmede bulanıklık olabilir, renkli görüntü ve ışıklar 
görebilirsiniz. Eğer bu durumlardan herhangi biri ortaya çıkarsa, doktorunuza başvurunuz. 
Eğer bu durumlardan herh angi biri sizin için söz konusu olursa, araba, alet ve makine 
kullanmayınız. Başka zamanlarda da gözlerinizde problem olursa doktorunuza başvurunuz.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr site sinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenlil iği hakkında daha fazla bilgi edinilmesine katkı sağlamış olacaksınız.  
 
 
  
8 
 5. İPRABÜL ’ün saklanması  
İPRABÜL ’ü çocukların göremeyeceği, erişemeyeceği yerlerde ve ambalajında saklayınız.  
 
25ºC altındaki oda sıcaklığında saklayınız. Direk gün ışığından koruyunuz.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra İPRABÜL ’ü kullanmayınız.  
 
Eğer üründe ve/veya ambalajında bozukluklar fark ederseniz, İPRABÜL ’ü kullanmayınız.  
  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi ve Üretim Yeri:   Neutec İnhaler İlaç San. ve Tic. A.Ş.  
         Arifiye / Sakarya  
        Tel: 0850 201 23 23  
         Faks: 0212 481 61 11  
                  E-mail: info@neutecinhaler.com    
  
Bu kullanma talimatı ( ) tarihinde onaylanmıştır.  
 
 
 
 
 
 
 
 
 
 
 
 
 
 
 
 
 
 
 
 
 
 
 
  
9 
 Uygulama Talimatı  
Tek dozluk flakonları yalnızca, doktorunuzun önereceği uygun bir  nebülizatör cihazı ile 
soluyarak (inhalasyon şeklinde) kul lanınız. İlacı içmeyiniz ve damar içinden enjeksiyon 
şeklinde kullanmayınız.  
 
1. Nebülizatörü , imalatçısının ya da hekimin talimatları doğrultusunda kullanıma hazırlayınız.  
 
2. Tek dozluk bir flakonu şeritten koparınız.  
 
 
 
Şekil 1  
 
3. Tek dozluk flakonu,  uç kısmını sertçe bükerek açınız.  
 
 
Şekil 2  
 
4. Tek dozluk flakonun içeriğini, nebülizatörün  rezervuarına (depo kısmına) sıkarak 
boşaltınız.  
 
 
10 
  
Şekil 3  
 
5. Nebülizatörün  parçalarını birleştirip, önerildiği şekilde inhale ediniz . 
 
6. Kullandıktan sonra, r ezervuarda kalmış olabilecek solüsyonu atınız ve nebülizatörü , 
imalatçısının talimatları doğrultusunda temizleyiniz.  
 
Tek dozluk flakonlar koruyucu madde içermediğinden, mikroplarla bulaşmayı önlemek 
amacıyla, flakon açıldıktan hemen sonra kullanılma lı ve kalmış olabilecek çözelti atılmalıdır.  
 
Her doz için yeni bir flakon kullanılmalıdır. Kısmen kullanılmış, açılmış veya hasar görmüş 
tek dozluk flakonlar atılmalıdır.  
 
İPRABÜL ile koruyucu madde olarak benzalkonyum klorür içeren inhalasyon çözeltileri (örn,  
disodyum kromoglikat), aynı nebülizatör  içinde karıştırılmamalıdır.  
