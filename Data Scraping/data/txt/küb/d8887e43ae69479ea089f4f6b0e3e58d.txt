 
1/9 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
FOLİTON 250 mg/5 mL şurup 
 
2. KALİTATİF VE KANTİTATİF BİLEŞİM  
Etkin Madde:  
Her 5 m L’lik ölçekte:  
Ferri k Amonyum S itrat 250 mg (Ferrik amonyum sitr at %20 oranında elementel demir (III) (50 
mg) içermektedir.)  
 
Yardımcı Maddeler:  
Her 5 m L’lik ölçekte:  
Sükroz 2,125 g Etil a lkol 0,5 g  
 
Yardımcı maddeler için 6.1’e bakınız.  
 
3. FARMASÖTİK FORM  
Şurup 
Koyu yeşil renkli, berrak şurup  
4. KLİNİK ÖZELLİKLER  
4.1. Terapötik endikasyonlar  
FOLİTON demir eksikliğine bağlı anemilerin tedavisinde endikedir.  
 Ayrıca nekahat ve genel zafiyet hallerinde, gebelik ve emzirme döneminde demir eksikliği 
profılaksisinde de kullanılabilir.  
4.2. Pozoloji  ve uygulama şekli  
Pozoloji /uygulama sıklığı ve süresi : 
Demir eksikliği profilaksisinde doz, günlük toplam 60 mg demire karşılık gelen dozdur. Demir 
preparatlarında uygulanacak doz, elemente l demir miktarı üzerinden hesaplanmalıdır. 
 
Uygulama sıklığı ve süresi:  
Günde 2 defa bölünmüş dozlarla (günde 2 defa 2 ölçek) verilmelidir. 
Demir preparatları ile oral tedavide, normal hemoglobin konsantrasyonuna ulaşmak için gerekli 
tedavi süresi 10 haftay ı bulabilir. Serum hemoglobin miktarı normale döndükten sonra, vücuttaki 
demir depolarını yenilemek için tedaviye 3- 6 ay daha devam edilmelidir. 
 
Uygulama şekli:  
Aç karnına  alındığında  absorpsiyonu en iyi düzeydedir. Ancak  gastrointestinal rahatsızlıkları 
önlemek için yemeklerle birlikte ya da yemeklerden sonra alınması önerilir.   
2/9 Özel popülasyonlara ilişkin ek bilgiler  
Böbrek/Karaciğer yetmezliği:  
Doz ayarlamasına gerek yoktur. 
 
Pediyatrik popülasyon:  
Çocuklarda demir eksikliği anemisi için tedavi dozu genellikle günde 3 mg/kg demir olup 3 doza 
bölünerek verilir. 
Profılaktik doz; günde 1 mg/kg demirdir. 
 
Geriyatrik popülasyon:  
Doz ayarlamasına gerek yoktur. 
 
4.3. Kontrendikasyonlar  
Etkin maddeye veya ilacın içerdiği yardımcı madd elere karşı hassasiyeti olan kişilerde ve demir 
eksikliği olmayan anemilerde kullanılmamalıdır.  
Demir emilimi bozukluğu, hemoglobinopati (hemokromatoz ve hemosideroz) ve gastrointestinal 
sistem hastalığı olanlarda (ör.: peptik ülser, ülseratif kolit, enter it, kolit, pankreatit) 
kullanılmamalıdır.  
 
4.4. Özel kullanım uyarıları ve önlemleri  
Sürekli kanamalar, ilave demir tedavisinin yararlı olacağı malabsorpsiyon sendromları ya da tekrarlayan gebelikler dışında demirin uzun süreli (örneğin 6 aydan uzun) kulla nımından 
kaçınılmalıdır.  
 
Oral yoldan uygulanan demir tuzları steatoreli hastalarda ve kısmi gastroktemi geçirmiş olanlarda iyi absorbe olmayabilir.  
 Sıvı demir preparatları sürekli kullanıldığında dişler üzerinde leke bırakabilir. İlaç alındıktan sonra 
su veya meyve suyu içilmesiyle diş lekeleri önlenebilir. 
 
Demir preparatlarında bulunan demir, kalın bağırsakta sülfür haline geçerek gaytayı siyaha boyar. 
Bu nedenle sindirim kanalında kanama olduğu şüphesine karşı hasta uyarılmalıdır. 
 
Aşırı demir birikimi belirli bakteriyel enfeksiyonlara (örneğin Y. Enterocolicita ) yatkınlığı 
artırabilir, bu yüzden demir eksikliği anemisi kesin olarak belirlenmediği takdirde HIV­ pozitif 
hastalara demir preparatlarının uygulanması önerilmez. 
 
Çocuklarda  demir içeren ürünlerin yanlışlıkla alınması ölümcül zehirlenmeye yol açabilir. 
Çocukların erişemeyeceği yerlerde saklayınız.   
 
Her bir ölçek FOLİTON 10 mL bira veya 4 mL şaraba eşdeğer 0,5 g (%10 ) etanol içermektedir. 
Alkol bağımlılığı olanlar için zararlı olabilir. Hamile veya emziren kadınlar, çocuklar ve karaciğer hastalığı ya da epilepsi gibi yüksek risk grubundaki hastalar için dikkate alınmalıdır.  
3/9 FOLİTON her dozunda (5 m L), 2,125  g sükroz içerir. Bu durum şeker hastalarında (diabetes 
mellitus) göz önünde bulundurulmalıdır. 
 
4.5. Diğer tıbbi ürünlerle etkileşimler ve diğer etkileşim şekilleri  
Demir preparatları; tetrasiklin, penisilamin, levodopa, metildopa, levotiroksin, kinolon grubu 
antibiy otiklerin ve bifosfonatların absorpsiyonunu azaltır. Bu ilaçlar, demir preparatlarından en az 
iki saat önce ya da iki saat sonra alınmalıdır. Hastalar yetersiz klinik cevap açısından izlenmeli ve 
gerekirse alternatif tedaviler uygulanmalıdır.  
 
E vitamini demir preparatları ile birlikte kullanılmamalıdır.  
 
Demir ve kloramfenikolün eşzamanlı uygulanması, demire verilen hematolojik cevabı olumsuz 
etkileyebilir.  
 
C vitamini ve demirin birlikte kullanılması demirin absorpsiyonunu artırabilir. Magnezyum  ve 
karbonat gibi antasitler ve kolestiramin, demirin absorbsiyonunu azaltır.  
 Süt, çay gibi içeceklerin demir preparatları ile birlikte kullanılması demirin emilimini azaltır.  
 Orthotoludin testi demir varlığında yanlış pozitif sonuç verebilir.  
 Özel popü lasyonlara ilişkin ek bilgiler  
Özel popülas yonlara ilişkin hiçbir etkileşim çalışması yapılmamıştır.  
 
Pediyatrik popülasyon:  
Pediyatrik popülasyonlara ilişkin hiçbir etkileşim çalışması yapılmamıştır.  
 4.6. Gebelik ve laktasyon  
Genel tavsiye  
Gebelik kategorisi : A 
 
Bu gebelik kategorisine rağmen hekim, gebenin ilacı kullanıp kullanmaması konusundaki nihai 
kararını; gebelik haftasına, gebenin var olan/tespit edilen hastalığına ve diğer özelliklerine göre 
ayrıntılı yarar -risk değerlendirmesi yaparak verm elidir.  
Risk kategorileri ilacın gebelikteki potansiyel riski konusunda sağlık personeline yardımcı olmakla 
birlikte, hekimin değerlendirmesi esastır.  
 
Çocuk doğurma potansiyeli bulunan kadınlar / Doğum kontrolü (Kontrasepsiyon)  
Gebelik boyunca toplam de mir gereksinimi 680 mg olarak hesaplanmaktadır. Gebelik öncesi 
demir depoları yetersiz olan kadınlarda demir takviyesi gerekir.  
 
   
4/9 Gebelik dönemi  
Çok sayıda gebelikte maruz kalma olgularına ilişkin veriler, ferrik amonyum sitratın gebelik 
üzerinde ya da fetusun/yeni doğan çocuğun sağlığı üzerinde advers etkileri olduğunu göstermemektedir. Bugüne kadar herhangi önemli bir epidemiyolojik veri elde edi lmemiştir. 
Hayvanlar üzerinde yapılan çalışmalar, gebelik/ embriyonal / fetal gelişim/ doğum ya da doğum 
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir.  
Gebe kadınlara verilirken tedbirli olunmalıdır.  
 
Laktasyon dönemi  
Demir anne sütü ile atılmaktadır (günde 0,25-0,3 4 mg). FOLİTON’un  tüm dozlarında emzirilen 
çocuk üzerinde herhangi bir etki öngörülmemektedir. Ancak FOLİTON  emzirme döneminde 
dikkatli kullanılmalıdır.  
 
Üreme yeteneği/ Fertilite 
Üreme yeteneği üzerinde olumsuz bir etki gösterilmemiştir. 
 4.7. Araç ve makine kullanımı üzerindeki etkiler  
Araç ve makine kullanımı üzerinde bilinen bir etkisi yoktur. 
 
4.8. İstenmeyen etkiler  
Ferrik amonyum sitrat genellikle iyi tolere edilir. İstenmeyen etkiler genellikle doz ile ilişkilidir ve siyah gayta dışında gastrointestinal sisteme ait diğer advers etkiler tedavi süresince kaybolurlar. 
 
Her bir sistem organ sınıfı içinde advers etkiler, aşağıdaki tanımlamalara uygun olarak sınıflandırılmıştır:  
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek 
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin 
edilemiyor)  
 Gastrointestinal hastalıkları  
Yaygın: Mide bulantısı, kusma, ishal, konstipasyon, epigastrik ağrı  
 Gastrointestinal yan etkilerin en aza indirilmesi için, oral demir preparatlarının yemeklerle beraber veya yemeklerden sonra alınması, ya da tedavinin düşük dozla başlatılıp terapötik doza kademeli 
olarak yükseltilmesi yararlı olabilir.  
 
Şüpheli advers reaksiyonların raporlanması   
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine  olanak 
sağlar. Sağlık mesleği mensuplarının herhangi bir şüpheli advers reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir. ( www.titck.gov.tr
; e-posta: 
tufam@titck.com.tr ; tel: 0 800 314 00 08; faks: 0312 218 35 99)  
  
5/9 4.9. Doz aşımı ve tedavisi  
Semptomlar:  
Demir tedavisi sırasında doz aşımı çok seyrek olarak çocuklarda görülebilir. Çocuklarda akut 
toksisite ortaya çıkması için 20 mg/kg/vücut ağırl ığı üzerinde dozların alınması gerekir.  
 
Tedavi:  
Akut zehirlenme durumunda demirin antidotu deferoksamindir. Bu madde vücutta iyon halindeki 
demirle şelasyon yapar ve böbreklerden atılmasını sağlar. Deferoksaminin elverişli olmadığı 
durumlarda, mide boşalt ılıp %1- 5 sodyum bikarbonat ile yıkanır. 
 
5. FARMAKOLOJİK ÖZELLİKLER  
5.1. Farmakodinamik özellikler  
Farmakoterapötik grubu: Demir preparatları  
ATC kodu: B03A B 
 
İnsan ve pek çok canlı türü için demir esansiyel bir elementtir.  
 
Demir, kanın en önemli fonksiyonel komponentini oluşturur; dokuya oksijen taşınması ve böylece 
dokudaki oksidasyon olaylarının sürdürülmesi için gereklidir. Vücutta ve besinler içinde büyük kısmı organik maddelerle birleşmiş durumda bulunur.  İki değerli demir iyonu, hem'in fonksiyonel grubunu oluşturur. Hemoglobin şeklinde, kanın 
akciğerlerden dokulara oksijen taşımasını sağlar. Hemoglobin 64,5 kilodalton molekül ağırlığında 
bir proteindir ve molekül başına 4 ferro iyonu (Fe
+2) içerir. Normal insanda alyuvarlar içinde 100 
ml kanda, erkeklerde ortalama 15 g ve kadınlarda 14 g hemoglobin bulunur. Hemoglobin, gramı 
başına 3,4 mg demir içerir. 
 
Vücuttaki demirin, erkeklerde yaklaşık %25'ini, kadınlarda %15'ini dokularda yerleşmiş fonksiyonel demir oluşturur. Bu, çizgili kas ve özelli kle miyokard hücrelerinde bulunan 
myoglobin'in dokularda yaygın olarak bulunan hemli veya hemsiz demire -bağımlı enzimlerin 
içerdiği demirden ibarettir.  
 Vücutta var olan  depolanmış demirin büyük bir kısmı başta retiküloendotelyal sistem ve karaciğer 
olmak üzere dokularda depo edilmiştir; az bir kısmı plazmada transferin -demir kompleksi 
şeklindedir. Dokularda demir, ferritin adı verilen proteine bağlı olarak depolanır. Depo demirin direkt bir fizyolojik fonksiyonu yoktur, vücutta yedek demir görevi yapar ve demir alımının azaldığı durumlarda eksikliği bir süre telafi eder.  
Demir, hemoglobin sentezi için gereklidir. Demir eksikliği hemoglobin sentezinin azalmasına ve mikrositik hipokrom anemiye neden olur. Demir preparatları, demir eksikliğinden kaynaklanan 
eritropoietik anomalileri düzeltir. Demir, eritropoiezi uyarmaz ve demir eksikliğinden 
kaynaklanmayan hemoglobin bozukluklarını düzeltmez. 
   
6/9 5.2. Farmakokinetik özellikler  
Genel özellikler  
Suda çok iyi çözünür etanolde (%95) çözünmez.  
 
Emilim:  
Oral yoldan uygulanan demirin emilimi, uygulanan doza, hastanın demir depolarının durumuna, 
eritropoiez derecesine ve diyetine bağlı olarak değişebilir. Normal demir depoları olan insanlar, uygulanan demir dozunun %10- 35'ini absorbe ederken demir eksikliği  anemisi olanlar %95'ine 
kadar absorbe edebilirler. Açlık, demir eksikliği ve eşzamanlı C vitamini uygulanması emilimi 
arttırır.  
 
Ağızdan alınan demir gastrik asit sıvısı ile eritilir ve iyonlarına ayrıştırılır. Ferrik demirin (Fe (III)) bir kısmı midede f erro demire (Fe (II)) indirgenir. Ferrik demirin indirgeyici maddeler tarafından 
ferro demire indirgenmesi duodenumda devam eder. Demirin absorbsiyonu esas olarak duodenumda, jejunumun duedonuma yakın bölgesinde olur, biraz da midede absorbe edilir.  Demir in mukoza l epitelyum hücreleri içine alınması, enerjiye bağımlı ve düzenlenebilir bir şekilde 
aktif transportla olur. Mukoza epitelyum hücresi içine alınan demirin yazgısı iki  seçenekten birine 
uyar. Birincisi demirin sitosoldaki ferritin içine katılmasıdır, bu şekildeki demirin çoğu dolaşıma geçme olasılığını yitirir. İkincisi demirin ferritine katılmadan serbest kalmasıdır; bu şekildeki demir mukoza kapillerleri içinde dolaşan kana transfer edilir ve orada ferrik demir halinde transferin ile birleşir. Tra nsferrin de demiri kemik iliğine taşır ve demir burada hemoglobine 
katılır.  
 
Dağılım: 
Absorbe edilen ferro demir kanda oksitlenerek ferrik demir halinde transferin adlı demir bağlayan 
bir glikoprotein ile kompleks yapar ve plazmada bu şekilde taşınır. Kanda demirin oksitlenmesi (ferrik demire yükseltgenmesi), bakır bağlayan bir globülin olan seruloplazmin tarafından katalize edilir.  
 
Plazmad aki transferine bağlı demirin çok az bir kısmı barsak mukozasından gelir. Büyük bir kısmı 
(%95'ten fazlası), makrofajların zedelenmiş veya yaşlanmış eritrositleri fagositlemesinden sonra 
onlar içinde serbest kalan ve tekrar kana verilen demirdir.  
Transferrine bağlanan ferrik demir portal dolaşım yoluyla karaciğere ve sonra da tüm vücut 
dokularına taşınır. Transferrine bağlı demirin yaklaşık %70- 90 hemoglobin sentezi için kemik 
iliğindeki eritropoietik hücreler tarafından alınır. Daha küçük miktarlar ise sitokromların, sitokrom oksidazın, miyoglobin veya diğer demir gerektiren enzimlerin oluşumu için diğer hücrelere taşınır.  
Plazmada transferrin konsantrasyonuna bağımlı olan total demir bağlama kapasitesi 250 - 400 
mcg/100 mL'dir. Plazmada demir dinamik bir  denge halinde tutulur. 
  
7/9 Barsaktan gelen demirle yeni transferrin -demir kompleksi oluşurken, öte yandan, plazmada 
transferrin  ile birleşmiş şekilde taşınan demirin büyük bir kısmı (yaklaşık %80'i) retikülositler 
dahil kemik iliğindeki öncül hücrelere ve geri kalan kısmı depolanmak üzere karaciğerdeki 
retikuloendoteliyal hücrelere ve hepatositlere transfer edilir.  
 
Biyotransformasyon:  
Eritrosit üretiminin, yıkımına göre daha fazla olduğu durumlarda depo demir mobilize edilir ve ferro demir halinde plazmaya geçer; ancak ferritin şeklinde dokuda tutulan demirin mobilizasyonu, plazmada transferrin ile kompleks yapmış demirinkinden daha yavaştır. Vücuda dışarıdan aşırı 
miktarda demir girdiği takdirde bunun bir kısmı karaciğerde hemosiderin halinde toplanır. 
Hemosiderin, demir/protein oranı yüksek olan ve suda çözünmeyen demir agregatından oluşur; ferritinden türer. Ancak ferritin'in he mosiderine dönüşmesi ile ilgili kimyasal reaksiyonlar halen 
aydınlatılmamıştır. İnsandan, yinelenerek kan alınırsa dokulardaki hemosiderin depoları mobilize 
edilir. Ancak, demirin hemosiderinden ayrılması, ferritinden ayrılmasına göre daha zordur.  
 
Elimina syon:  
Vücuda günlük demir girişi, günlük kayba göre düzenlenir. Normal durumda günde 1-1,5 mg 
dolayında demir kaybı olur. Demir plazmada transferrine çok sıkı bir şekilde bağlandığı için, 
normal durumlarda böbreklerden, karaciğerden veya ter bezlerinden çok az miktarda atılır. Ancak 
proteinüriye neden olan böbrek hastalıklarında, idrarda protein ile birlikte demir de atılır ve bu, demir eksikliği anemisine yol açacak miktarda olabilir.  
Demirin vücuttan kaybı esas olarak; demir (ferritin) içeren hücrelerin kaybı sonucu olur. 
Barsaktaki epitel hücrelerin ömrü 3 -5 gün kadardır, her gün bu hücrelerin 1/5-1/3'ü lumene 
dökülür; onlarla birlikte vücutta demir kaybı olur. Aynı şekilde üriner kanalda ve cildin üst 
tabakasında epitelyum hücrelerin dökülmesi ile oluşan demir kaybı vücuttan demir 
eliminasyonuna katkıda bulunur. 
 
Doğrusallık/ Doğrusal Olmayan Durum:  
Demir preparatlarının farmakokinetiği lineer değildir. 
 
5.3. Klinik öncesi güvenlilik verileri  
Hayvanlar üzerinde gerçekleştirilen akut toksisite çalışmalarında farelerde ferröz sülfat için LD50 değerleri 670- 680 mg/kg olarak saptanmıştır. Diğer bir çalışmada sıçanlar için bu değer 1500  
mg/kg ferröz sülfat olarak belirlenmiştir.  Subakut ve subkronik toksisitenin saptanmasına yönelik çalışmalarda sıçanlara doğumdan itibaren 26 hafta süre ile yüksek doz karbonil demir (10 hafta 1500 mg/kg/gün ardından 16 hafta 11.000 
mg/kg/gün +%6 alkol) uygulanması karaciğerde anlamlı düzeyde demir birikimine yol açmış buna 
karşılık anlamlı hepatik fıbroz ya da histolojik hasar  oluşmamıştır. Benzer çalışmalarda uygulanan 
doz artışı ile (20.000 mg/kg'a varan dozlarda) paralel olarak karaciğerde, kalpte, dalak ya da 
pankreas'da demir birikimine bağlı patolojiler görülmüştür.   
8/9 Kronik toksisite çalışmalarında 1500 mg/kg/gün karbonil demir ile beslenen sıçanlarda 1 ay 
sonunda karaciğer ve dalak demir depolarında artış olmuş, 3 ay sonunda hepatoselüler hasarın 
morfolojik belirtileri ortaya çıkmış, 8 ay sonunda demir depolanması masif olarak tüm portal 
alanları kaplamı ş ve 12 ay sonunda periportal fıbroz ortaya çıkmıştır. Benzer çalışmalarda 
genellikle fıbroz görülmemiş siroz ya da hepatoselüler karsinoma ile karşılaşılmamıştır.  
 
Üreme toksisitesine yönelik çalışmalarda sıçanlarda anne serum demir düzeylerinde yükselmenin 
fötal serum demir düzeylerinde artışa yol açmadığı ve plasentanın koruyucu bir rol oynadığı 
görülmüştür. 
 
Karsinojeniteye yönelik çalışmalarda preneoplastik olabilecek değişimler gözlenmişse de hepatoselüler karsinoma yönünde bir bulgu elde edilmemiştir . 
 
6. FARMASÖTİK ÖZELLİKLER  
6.1. Yardımcı maddelerin listesi  
Etil alkol  
Sükroz  
Gliserin  
Sorbik asit  
Muz esansı  
Distile su  
 
6.2. Geçimsizlikler  
Bilinen herhangi bir geçimsizliği bulunmamaktadır. 
 
6.3. Raf ömrü  
24 ay  6.4. Saklamaya yönelik özel uyarılar  
25°C altındaki oda sıcaklığında saklayınız. Orijinal ambalajında saklayınız.  
 
6.5. Ambalajın niteliği ve içeriği 
120 m L’lik amber renkli cam şişe  ve 5 m L ölçekli plastik kaşık  
 
6.6. Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve 
"Ambalaj Atıklarının Kontrolü Yönetmeliği"ne uygun olarak imha edilmelidir. 
 
7. RUHSAT SAHİBİ  
OSEL İlaç San. ve Tic. A.Ş. 
Akbaba Mah. Maraş Cad . No:52 
Beykoz/İSTANBUL  
  
9/9 8. RUHSAT NUMARASI  
191/28 
 
9. İLK RUHSAT TARİHİ/ RUHSAT YENİLEME TARİHİ  
İlk ruhsat tarihi:  05.05.1999 
Ruhsat yenileme tarihi:  
 
10. KÜB ’ün YENİLENME TARİHİ  
 