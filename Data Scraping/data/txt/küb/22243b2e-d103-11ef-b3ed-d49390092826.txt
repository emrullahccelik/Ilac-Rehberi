KISA ÜRÜN BİLGİSİ
1. BEŞERİ TIBBİ ÜRÜNÜN ADI
KLAVUPEN-BID 1000 mg film tablet
2. KALİTATİF VE KANTİTATİF BİLEŞİM
Etkin madde:
Her tablette:
Amoksisilin (INN)............................... 875 mg (1004,5 mg amoksisilin trihidrat)
Klavulanik asit (INN) .......................... 125 mg (298 mg potasyum klavulanat*)
*Üretiminde inek sütünden elde edilen hammadde kullanılmaktadır.
Yardımcı madde:
Yardımcı maddeler için Bölüm 6.1’e bakınız.
3. FARMASÖTİK FORM
Film Tablet
Beyaz ile beyaza yakın, karakteristik kokulu, bir yüzü ortadan çentikli, oblong film kaplı
tabletlerdir.
4. KLİNİK ÖZELLİKLER
4.1 Terapötik endikasyonlar
KLAVUPEN, yetişkinler ve çocuklarda aşağıdaki enfeksiyonların tedavisi için endikedir (bkz.
Bölüm 4.2, 4.4 ve 5.1).
• Üst Solunum Yolu Enfeksiyonları: Örn. akut bakteriyel sinüzit (uygun tanı ile teşhis
edilen), akut otitis media, tekrarlayan tonsillit
• Alt Solunum Yolu Enfeksiyonları: Örn. kronik bronşitin akut alevlenmeleri (uygun tanı ile
teşhis edilen), toplum kökenli pnömoni
• Üriner Sistem Enfeksiyonları: Örn. sistit, piyelonefrit
• Deri ve Yumuşak Doku Enfeksiyonları: Özellikle selülit, hayvan ısırmaları
• Dental Enfeksiyonlar: Yaygın selülit ile birlikte şiddetli diş apseleri
• Kemik ve eklem enfeksiyonları: Özellikle osteomiyelit
Antibakteriyel ajanların uygun kullanımı hakkında resmi kılavuzlar dikkate alınmalıdır.
14.2 Pozoloji ve uygulama şekli
Pozoloji/uygulama sıklığı ve süresi:
Dozlar, her bir bileşen olarak belirtilen dozlar dışında, amoksisilin/klavulanik asit içeriğine göre
tanımlanır.
Bir enfeksiyonu tedavi etmek için seçilen KLAVUPEN dozu için aşağıdaki maddeler dikkate
alınmalıdır:
 Beklenen patojenler ve bu patojenlerin antibakteriyel ajanlara karşı olası duyarlılıkları (bkz.
Bölüm 4.4)
 Enfeksiyonun ciddiyeti ve bölgesi
 Aşağıda belirtildiği gibi hastanın yaşı, ağırlığı ve böbrek fonksiyonu
Gerektiğinde KLAVUPEN’in alternatif formlarının (örn. daha yüksek dozlarda amoksisilin
sağlayan ve/veya farklı amoksisilin/klavulanik asit oranları içerenlerin) kullanılması
düşünülmelidir (bkz. Bölüm 4.4 ve 5.1).
Yetişkinler ve ≥40 kg olan çocuklar için bu KLAVUPEN formülü, aşağıda önerildiği gibi günde
iki kez uygulandığında toplam 1750 mg amoksisilin/250 mg klavulanik asit sağlarken, günde üç
kez uygulandığında 2625 mg amoksisilin/375 mg klavulanik asit sağlamaktadır.
< 40 kg olan çocuklar için bu KLAVUPEN formülü, aşağıda önerildiği gibi uygulandığında
maksimum günlük 1000-2800 mg amoksisilin/143-400 mg klavulanik asit dozu sağlamaktadır.
Eğer günlük daha yüksek amoksisilin dozunun gerekli olduğu düşünülürse, yüksek günlük
klavulanik asit dozlarının uygulanmasından kaçınmak için başka bir KLAVUPEN formunun
seçilmesi önerilmektedir (bkz. Bölüm 4.4 ve 5.1).
Tedavinin süresi hastanın yanıtına göre belirlenmelidir. Bazı enfeksiyonlar (örn. osteomiyelit) daha
uzun tedavi periyotları gerektirir. Tedavi, inceleme yapılmadan 14 günden fazla uzatılmamalıdır
(uzatılmış tedavi için bölüm 4.4’e bakınız).
Yetişkinler ve ≥40 kg olan çocuklar
Önerilen dozlar:
• Standart doz (tüm endikasyonlar için): günde iki kez 875 mg/125 mg doz;
• Yüksek doz (özellikle otitis media, sinüzit, alt solunum yolu enfeksiyonları ve üriner sistem
enfeksiyonları için): günde üç kez 875 mg/125 mg doz.
< 40 kg olan çocuklar
Çocuklar KLAVUPEN tabletleri veya süspansiyonları ile tedavi edilebilir.
Önerilen dozlar:
• iki bölünmüş doz halinde verilen 25 mg/3,6 mg/kg/gün ila 45 mg/6,4 mg/kg/gün;
• iki bölünmüş doz halinde verilen 70 mg/10 mg/kg/gün’e kadar dozlar bazı enfeksiyonlar
için (otitis media, sinüzit ve alt solunum yolu enfeksiy onları gibi) göz önünde
bulundurulabilir.
225 kg’ın altındaki çocuklar KLAVUPEN tabletleriyle tedavi edilmemelidir.
Aşağıdaki tablo, tek bir 875 mg/125 mg tablet uygulandığında 25 kg ila 40 kg ağırlığındaki
çocuklarda alınan dozu (mg/kg vücut ağırlığı) göstermektedir.
Tek doz önerilir
Vücut ağırlığı (kg) 40 35 30 25 (mg/kg vücut ağırlığı)
(yukarıya bakınız)
Tek doz başına (1 film tablet)
12,5 - 22,5
Amoksisilin 21,9 25,0 29,2 35,0
(35’e kadar)
(mg/kg vücut ağırlığı)
Tek doz başına (1 film tablet)
1,8 - 3,2
klavulanik asit 3,1 3,6 4,2 5,0
(5’e kadar)
(mg/kg/vücut ağırlığı)
25 kg’dan az çocuklar tercihen KLAVUPEN süspansiyonu ile tedavi edilmelidir.
2 yaşın altındaki çocuklarda günde 45 mg/6,4 mg/kg’dan yüksek KLAVUPEN 7:1
formülasyonlarının dozlarına ilişkin klinik veri mevcut değildir.
2 aylıktan küçük bebekler için KLAVUPEN 7:1 formülasyonları için klinik veri bulunmamaktadır.
Bu nedenle bu popülasyonda doz önerileri yapılamamaktadır.
Uygulama şekli:
KLAVUPEN oral kullanım içindir.
KLAVUPEN, potansiyel gastrointestinal intoleransı minimuma indirmek için yemeklerle birlikte
alınmalıdır.
Tabletler çiğnenmeden bütün olarak yutulmalıdır. Eğer gerekirse, yutma kolaylığı sağlaması
açısından tabletler ikiye bölünebilir. İki yarı peşpeşe, beklemeden ve çiğnenmeden yutulur.
Özel popülasyonlara ilişkin ek bilgiler Böbrek yetmezliği:
Kreatinin klerensi (CrCl) 30 ml/dakika’dan yüksek olan hastalarda doz ayarlaması gerekmez.
Kreatinin klerensi 30 ml/dakika’dan az olan hastalarda, doz ayarlaması için herhangi bir öneri
bulunmadığından, amoksisilin/klavulanik asit oranı 7:1 olan KLAVUPEN formlarının kullanılması
önerilmez.
Karaciğer yetmezliği:
Doz ayarlaması dikkatli yapılmalı ve hepatik fonksiyonlar belirli aralıklar ile izlenmelidir (bkz.
Bölüm 4.3 ve 4.4).
Pediyatrik popülasyon:
25 kg’ın altındaki çocuklar KLAVUPEN tabletleriyle tedavi edilmemelidir. 6 yaş ve altı veya 25
kg’dan az çocuklar tercihen KLAVUPEN süspansiyonu ile tedavi edilmelidir. KLAVUPEN
süspansiyonlar için olan kısa ürün bilgisine bakınız.
Geriyatrik popülasyon:
Doz ayarlaması gerekli görülmemektedir.
34.3. Kontrendikasyonlar
Etkin maddelere, penisilinlerden herhangi birine ya da bölüm 6.1’de listelenen yardımcı maddelerin
herhangi birine aşırı duyarlılığı olanlarda kontrendikedir.
KLAVUPEN, diğer beta-laktam ajanlara karşı (örn. sefalosporin, karbapenem veya monobaktam)
aşırı duyarlılık hikayesi (örn. anafilaksi) olanlarda kontrendikedir.
Geçmişinde amoksisilin/klavulanik asite bağlı sarılık/hepatik yetmezlik hikayesi olan hastalarda
kontrendikedir (bkz. Bölüm 4.8).
4.4 Özel kullanım uyarıları ve önlemleri
KLAVUPEN ile tedaviye başlanılmadan önce geçmişte penisilin, sefalosporin veya diğer beta-laktam
ajanlarına karşı aşırı duyarlılık hikayesi varlığı dikkatlice sorgulanm alıdır (bkz. Bölüm 4.3 ve 4.8).
Penisilin tedavisindeki hastalarda ciddi bazen öldürücü aşırı duyarlılık reaksiyonları (anaflaktoid ve
şiddetli kütanöz advers reaksiyonlar dahil) rapor edilmiştir. Aşırı duyarlılık reaksiyonları miyokard
enfarktüsü ile sonuçlanabilecek ciddi bir alerjik reaksiyon olan Kounis sendromuna da ilerleyebilir
(bkz. Bölüm 4.8). Bu reaksiyonların geçmişinde penisiline aşırı duyarlılık hikayesi olan ve atopik
bireylerde görülmesi daha olasıdır. Bir alerjik reaksiyon meydana gelirse amoksisilin/klavulanik asit
tedavisi bırakılmalı ve uygun alternatif tedavi başlatılmalıdır.
İlaç kaynaklı enterokolit sendromu (DIES), daha çok amoksisilin/klavunat alan çocuklarda
raporlanmıştır (bkz. Bölüm 4.8). DIES, alerjik cilt ve solunum semptomlarının yokluğunda, uzun
süreli kusmanın (ilaç uygulamasından 1-4 saat sonra) önde gelen semptomu olduğu alerjik bir
reaksiyondur. Diğer başka semptomları; karın ağrısı, diyare, hipotansiyon veya nötrofilik
lökositozdur. Şoka kadar ilerleyen şiddetli vakalar görülmüştür.
Bir enfeksiyonunun amoksisiline duyarlı organizma/organizmalara bağlı olduğu kanıtlanırsa, resmi
kılavuzlara göre amoksisilin/klavulanik asitten amoksisiline geçiş göz önünde bulundurulmalıdır.
KLAVUPEN’in bu formu, klavulanik asit inhibisyonuna duyarlı beta laktamazların aracılık etmediği
beta laktam ajanlara dirençli, olası patojenlerin yüksek riski söz konusu ise kullanıma uygun değildir.
Bu form penisiline dirençli S. pneumoniae tedavisinde kullanılmamalıdır.
Böbrek fonksiyonu bozuk olan ya da yüksek dozlar alan hastalarda konvülsiyonlar oluşabilir (bkz.
Bölüm 4.8).
Amoksisilin kullanımını takiben görülen kızamık benzeri döküntü enfeksiyöz mononükleoz ile ilişkili
bulunduğundan, eğer enfeksiyöz mononükleoza ilişkin bir şüphe var ise KLAVUPEN tedavisinden
kaçınılmalıdır.
Amoksisilin ile eşzamanlı olarak allopurinol kullanılması alerjik cilt reaksiyonu olasılığını arttırabilir.
Uzun süreli kullanım zamanla duyarlı olmayan organizmaların aşırı çoğalmasına neden olabilir.
4Tedavinin başında püstüllerle birlikte ateşli bir genel eritemin oluşması akut jeneralize ekzantematöz
püstülozun (AGEP) bir semptomu olabilir (bkz. Bölüm 4.8). Bu reaksiyon KLAVUPEN’in
bırakılmasını gerektirir ve daha sonraki amoksisilin kullanımını kontrendike hale gelir.
Amoksisilin/klavulanik asit karaciğer bozukluğu kanıtı olan hastalarda dikkatli kullanılmalıdır (bkz.
Bölüm 4.2, 4.3 ve 4.8).
Karaciğer olayları daha çok erkeklerde ve yaşlı hastalarda bildirilmiştir ve uzun süreli tedaviyle
ilişkili olabilir. Bu olaylar çocuklarda nadiren bildirilmiştir. Tüm popülasyonlarda belirti ve
semptomlar, genellikle tedavi sırasında ya da tedaviden kısa süre sonra ortaya çıkar ancak bazı
olgularda tedavinin kesilmesinin ardından birkaç haftaya kadar belirgin hale gelmeyebilir. Bunlar
genellikle geri dönüşlüdür. Hepatik olaylar ciddi olabilir ve son derece nadir koşullarda ölümler
bildirilmiştir. Bunlar hemen her zaman altta yatan ciddi hastalığı olanlarda ya da eşzamanlı olarak
karaciğer üzerinde etkili olma potansiyeli bilinen ilaçları kullananlarda meydana gelmiştir (bkz.
Bölüm 4.8).
Amoksisilin dahil neredeyse tüm antibakteriyel ajanlarla, antibiyotiğe bağlı kolit bildirilmiştir ve
şiddeti hafiften yaşamı tehdit edici boyuta kadar uzanabilir (bkz. Bölüm 4.8). Bu sebeple, herhangi
bir antibiyotik tedavisi sırasında veya sonrasında ishal olan hastalarda bu teşhisin değerlendirilmesi
önemlidir. Antibiyotiğe bağlı kolit gözlendiğinde, KLAVUPEN tedavisi derhal kesilmeli, bir doktor
tarafından değerlendirilmeli ve uygun tedavi başlatılmalıdır. Bu durumda anti-peristaltik ilaçlar
kontrendikedir.
Uzun süreli tedavi sırasında renal, hepatik ve hematopoetik fonksiyonu içeren organ sistemi
fonksiyonlarının periyodik olarak değerlendirilmesi önerilir.
Amoksisilin/klavulanik asit alan hastalarda protrombin zamanında uzama nadiren bildirilmiştir.
Antikoagülanlar ile birlikte reçete edildiğinde uygun şekilde izlenmesi gerekir. İstenilen
antikoagülasyon düzeyini sürdürebilmek için oral antikoagülan dozunda ayarlama yapılması
gerekebilir (bkz. Bölüm 4.5 ve 4.8).
Böbrek yetmezliği olanlarda dozaj, böbrek yetmezliğinin derecesine göre ayarlanmalıdır (Bkz.
Bölüm 4.2).
Çıkan idrar miktarı azalmış hastalarda, özellikle parenteral tedavide çok seyrek olarak kristalüri (akut
böbrek hasarı dahil) görülmüştür. Yüksek doz amoksisilin tedavisi sırasında, amoksisilin kristalürisi
olasılığını azaltmak için uygun miktarda sıvı alınması ve idrar miktarının düzenlenmesi tavsiye edilir.
Mesane kateteri bulunan hastalarda, kateterin açıklığı düzenli olarak kontrol edilmelidir (bkz. Bölüm
4.8 ve 4.9).
Amoksisilinle tedavi sırasında idrarda glukozun arandığı testler yapıldığında, enzimatik glukoz
oksidaz yöntemleri kullanılmalıdır, çünkü enzimatik olmayan yöntemlerde yalancı pozitif sonuçlar
görülebilir.
KLAVUPEN içindeki klavulanik asit varlığı, kırmızı hücre membranlarınca IgG ve albüminin
spesifik olmayan bağlanmasına neden olarak yalancı pozitif Coombs testine yol açabilir.
5Amoksisilin/klavulanik asit alan ve daha sonra Aspergillus enfeksiyonunun bulunmadığı saptanan
hastalarda Bio-Rad Laboratuvarları Platelia Aspergillus EIA testi kullanıldığında pozitif test sonuçları
bildirilmiştir. Bio-Rad Laboratuvarları Platelia Aspergillus EIA testi ile Aspergillus-dışı
polisakkaridler ve polifuranozlar arasında çapraz reaksiyonlar bildirilmiştir. Bu nedenle
amoksisilin/klavulanik asit alan hastalardaki pozitif test sonuçları dikkatli yorumlanmalı ve başka
tanı yöntemleriyle doğrulanmalıdır.
KLAVUPEN’in içeriğinde bulunan bazı yardımcı maddeler hakkında önemli bilgiler: Bu tıbbi
ürünün bir dozunda yer alan sodyum miktarı 1 mmol’den (23 mg) azdır; yani esasında sodyum
içermediği kabul edilebilir.
4.5. Diğer tıbbi ürünler ile etkileşimler ve diğer etkileşim şekilleri
Probenesid
Probenesid ile birlikte kullanım önerilmemektedir. Probenesid amoksisilinin renal tübüler
sekresyonunu azaltır. Probenesidin KLAVUPEN ile birlikte kullanımı amoksisilinin kan seviyelerinin
artışına ve kanda bulunma süresinin uzamasına neden olabilirken, bu durum klavulanik asit için
görülmez.
Allopurinol
Amoksisilin tedavisi esnasında allopurinol kullanımı alerjik cilt reaksiyonları olasılığını artırabilir.
Allopurinol ve KLAVUPEN’in birlikte kullanımına ait veri bulunmamaktadır.
Oral kontraseptifler
Diğer antibiyotiklerde de olduğu gibi KLAVUPEN, bağırsak florasını etkileyebilir. Bu durum
östrojen reabsorpsiyonunun azalmasına yol açar ve kombine oral kontraseptiflerin etkililiğini azaltır.
Oral antikoagülanlar
Oral antikoagülanlar ve penisilin antibiyotikleri etkileşim raporları olmadan pratikte yaygın olarak
kullanılmıştır. Buna karşılık literatürde, asenokumarol veya varfarin kullanan ve bir kür amoksisilin
tedavisi verilen bazı hastalarda uluslararası normalleştirilmiş oran (INR) değerinde seyrek olarak
yükselme görülen vakalar bildirilmiştir. Eğer bu birlikte kullanım gerekli ise, KLAVUPEN
kullanımının veya bırakılması sürecinde protrombin zamanı veya INR değeri dikkatle takip
edilmelidir. Ayrıca, oral antikoagülanların dozunda ayarlamalar gerekebilir (bkz. Bölüm 4.4 ve 4.8).
Metotreksat
Penisilinler metotreksatın atılımını azaltabilir ve bu durum toksisitede potansiyel bir artışa neden
olabilir.
Mikofenolat mofetil
Mikofenolat mofetil alan hastalarda, oral amoksisilin ve klavulanik asit başlatılmasını takiben aktif
metabolit mikofenolik asitin (MPA) doz öncesi konsantrasyonunda yaklaşık %50’lik bir azalma
bildirilmiştir.
D oz öncesi düzeydeki değişim, genel MPA maruziyetindeki değişiklikleri doğru şekilde
yansıtmayabilir. Bu nedenle, greft disfonksiyonunun klinik kanıtı olmadığında normalde mikofenolat
6mofetil dozunda bir değişiklik gerekli değildir. Bununla birlik te, kombinasyon sırasında ve
antibiyotik tedavisinden hemen sonra yakın klinik takip yapılmalıdır.
Özel popülasyonlara ilişkin ek bilgiler
Veri bulunmamaktadır.
Pediyatrik popülasyon
Veri bulunmamaktadır.
4.6. Gebelik ve laktasyon
Genel tavsiye
Gebelik kategorisi B’dir
Çocuk doğurma potansiyeli bulunan kadınlar/Doğum kontrolü (Kontrasepsiyon)
Diğer antibiyotiklerde de olduğu gibi KLAVUPEN, bağırsak florasını etkileyebilir, östrojen
reabsorpsiyonunun azalmasına yol açar ve kombine oral kontraseptiflerin etkililiğini azaltır. Bu
nedenle, ilave doğum kontrol yöntemi kullanılması gerekebilir.
Gebelik dönemi
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum sonrası
gelişim ile ilgili olarak doğrudan ya da zararlı etkiler olduğunu göstermemektedir. (bkz. Bölüm 5.3).
İnsanlarda gebelik sırasında amoksisilin/klavulanik asit kullanımına ilişkin kısıtlı veriler, artmış
konjenital malformasyonlar riskine işaret etmemektedir.
Preterm, fetal membran yırtılması (pPROM) olan kadınlarda yapılan bir çalışmada, KLAVUPEN’in
profilaktik kullanımının yeni doğanlarda nekroze enterokolit riskinin artması ile ilişkili olabileceği
bildirilmiştir. Tüm ilaçlarda olduğu gibi, doktor tarafından gerekli görülmedikçe gebelik esnasında
özellikle gebeliğin ilk üç ayında kullanılmamalıdır.
Laktasyon dönemi
KLAVUPEN’in iki etkin maddesi de anne sütüne geçer (klavulanik asitin anne sütü alan süt çocukları
üzerindeki etkisi ile ilgili herhangi bir bilgi yoktur). Dolayısıyla anne sütüyle beslenen süt
çocuklarında ishal ve mukoz mebranlarda mantar enfeksiyonu olasılığı vardır, bu nedenle emzirmenin
kesilmesi gerekebilir. Sensitizasyon olasılığı göz önüne alınmalıdır. Emzirme döneminde
amoksisilin/klavulanik asit sadece tedaviyi uygulayan hekimin fayda/risk değerlendirmesinden sonra
kullanılmalıdır.
Üreme yeteneği / Fertilite
Veri bulunmamaktadır.
4.7. Araç ve makine kullanımı üzerindeki etkiler
KLAVUPEN’in araç ve makine kullanımı üzerindeki etkileriyle ilgili bir çalışma
gerçekleştirilmemiştir. Ancak, hastalar araç ve makine kullanımını etkileyebilecek istenmeyen etkiler
(örn. alerjik reaksiyonlar, sersemlik hali, konvülsiyonlar) oluşabileceği ile ilgili bilgilendirilmelidir
(bkz. Bölüm 4.8).
74.8. İstenmeyen etkiler
En çok bildirilen advers ilaç reaksiyonları ishal, bulantı ve kusmadır.
KLAVUPEN ile yapılan klinik çalışmalardan ve pazarlama sonrası gözetimden elde edilen ve
MedDRA sistem organ sınıfına göre ayrılan advers ilaç reaksiyonları aşağıda listelenmektedir.
İstenmeyen etkilerin meydana gelme sıklıklarına göre sınıflandırılması için aşağıdaki terminolojiler
kullanılmıştır:
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek (≥
1/10.000 ila <1/1000), çok seyrek (<1/10.000) ve bilinmiyor (eldeki verilerden hareketle tahmin
edilemiyor).
Enfeksiyonlar ve enfestasyonlar
Yaygın : Mukokutanöz kandidiyazis.
Bilinmiyor : Duyarlı olmayan organizmaların aşırı çoğalması
Kan ve lenf sistemi hastalıkları
Seyrek : Geri dönüşümlü lökopeni (nötropeni dahil) ve trombositopeni.
Bilinmiyor : Geri dönüşümlü agranülositoz ve hemolitik anemi. Kanama ve protrombin zamanında
uzama1
Bağışıklık sistemi hastalıkları8
Bilinmiyor : Anjiyonörotik ödem, anafilaksi, serum hastalığı benzeri sendrom, aşırı duyarlılık
vasküliti.
Sinir sistemi hastalıkları:
Yaygın olmayan : Baş dönmesi, baş ağrısı.
Bilinmiyor : Aseptik menenjit, geri dönüşümlü hiperaktivite ve konvülziyonlar1.
Kardiyak hastalıklar
Bilinmiyor : Kounis sendromu
Gastrointestinal hastalıklar:
Çok yaygın : Diyare (yetişkinlerde)
Yaygın : Bulantı2, kusma, diyare (çocuklarda)
Yaygın olmayan : Sindirim güçlüğü.
Bilinmiyor : Antibiyotiğe bağlı kolit3
İlaç kaynaklı enterokolit sendromu (DIES)
Akut pankreatit
Siyah tüylü dil (dildeki papillaların belirginleşip siyah renk alması)
Hepato-bilier hastalıklar:
Yaygın olmayan : AST ve/veya ALT değerlerinde yükselme4
Bilinmiyor : Hepatit5 ve kolestatik sarılık5
8Hepatik olaylar çoğunlukla erkeklerde ve yaşlılarda rapor edilmiştir ve uzun süreli kullanım ile ilişkili
olabilir. Bu olaylar çocuklarda nadir olarak rapor edilmiştir. Belirti ve semptomlar genellikle tedavi
sırasında veya tedavi kesildikten kısa bir süre sonra görülür, ancak bazı durumlarda tedavi kesildikten
birkaç hafta sonrasına kadar fark edilmeyebilir. Bunlar genellikle geri dönüşümlüdür. Hepatik olaylar
şiddetli olabilir ve son derece seyrek olarak ölüm rapor edilmiştir. Bunlar hemen hemen her zaman
altta yatan ciddi bir hastalığı olan ya da aynı anda hepatik yan etki potansiyeline sahip ilaçları alan
hastalarda görülmüştür.
Deri ve derialtı doku hastalıkları6:
Yaygın olmayan : Deride döküntü, kaşıntı, ürtiker
Seyrek : Eritema multiforme.
Bilinmiyor : Stevens-Johnson sendromu, toksik epidermal nekroliz, bülloz eksfoliyatif
dermatit, akut generalize ekzantemöz püstüller (AGEP)1.
Eozinofili ve sistemik semptomların eşlik ettiği ilaç reaksiyonu (DRESS),
Linear IgA hastalığı
Böbrek ve idrar yolu hastalıkları:
Bilinmiyor : İnterstisyel nefrit, kristalüri (akut böbrek hasarı dahil)7
1 bkz. Bölüm 4.4
2 Bulantı çoğu kez daha yüksek oral dozlarla ilişkilendirilir. Gastrointestinal reaksiyonlar belirginse,
bunlar amoksisilin/klavulanik asit yemekle birlikte alınarak azaltılabilir.
3Psödomembranöz kolit ve hemorajik kolit dahil (bkz. Bölüm 4.4).
4Beta-laktam sınıfı antibiyotikler ile tedavi edilmiş hastalarda AST ve/veya ALT’de orta düzeyde
artış bildirilmekle birlikte bu bulguların anlamı bilinmemektedir.
5Bu olaylar diğer penisilinler ve sefalosporinler ile not edilmiştir (bkz. Bölüm 4.4).
6Herhangi bir aşırı duyarlılık dermatit reaksiyonu meydana gelirse tedavi bırakılmalıdır (bkz. Bölüm
4.4).
7bkz. Bölüm 4.9
8bkz. Bölüm 4.3 ve 4.4
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar / risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyo nu Türkiye Farmakovijilans Merkezi
(TÜFAM)’ne bildirmeleri gerekmektedir. (www.titck.gov.tr; e- posta: tufam@titck.gov.tr; tel: 0 800
314 00 08; faks: 0 312 218 35 99)
4.9. Doz aşımı ve tedavisi
Doz aşımı belirtileri ve bulguları:
Gastrointestinal semptomlar ve sıvı ile elektrolit dengesinin bozulması açıkça görülebilir. Bazı
olgularda böbrek yetmezliğine yol açan amoksisilin kristalürisi görülmüştür (bkz. Bölüm 4.4) .
Böbrek fonksiyonunda bozukluk olan veya yüksek dozlar alan hastalarda konvülsiyonlar görülebilir.
9Amoksisilinin, çoğunlukla yüksek dozların intravenöz uygulamasından sonra, mesane kateterlerinde
yoğunlaştığı bildirilmiştir. Düzenli açıklık kontrolü sürdürülmelidir (bkz. Bölüm 4.4).
Entoksikasyon tedavisi:
Gastrointestinal semptomlar, su/elektrolit dengesine dikkat edilerek semptomatik olarak tedavi
edilebilir.
KLAVUPEN dolaşımdan hemodiyaliz ile uzaklaştırılabilir.
5. FARMAKOLOJİK ÖZELLİKLER
5.1.Farmakodinamik özellikler
Farmakoterapötik grup : Antibakteriyel; beta-laktamaz inhibitörlerini de içeren penisilin
kombinasyonları
ATC kodu : J01CR02
Etki mekanizması:
Amoksisilin bakteriyel hücre çeperinin integral yapısal bir bileşeni olan bakteriyel peptidoglikanın
biyosentetik yolağında bir ya da daha fazla enzimi (sıklıkla penisilin bağlayan proteinler, PBP’ler
olarak adlandırılan) inhibe eden yarı sentetik bir penisilindir (beta-laktam antibiyotik). Peptidoglikan
sentezinin inhibisyonu hücre çeperinin zayıflamasına yol açar ki bunu genellikle hücre lizisi ve ölüm
izler.
Amoksisilin dirençli bakteriler tarafından üretilen beta-laktamazlar tarafından parçalanmaya duyarlı
olduğundan tek başına amoksisilin aktivitesinin spektrumu bu enzimleri üreten organizmaları
içermez.
Klavulanik asit penisilinlerle yapısal olarak ilişkili bir beta-laktamdır. Bazı beta-laktamaz enzimlerini
inhibe ederken amoksisilinin inaktivasyonunu önler. Tek başına klavulanik asit klinik olarak faydalı
antibakteriyel etki göstermez.
Farmakokinetik/Farmakodinamik ilişki:
Minimum inhibisyon konsantrasyonu (MİK) üzerindeki zamanın (T>MİK) amoksisilinin etkililiğinin
majör belirleyici faktörü olduğu düşünülmektedir.
Direnç mekanizmaları:
Amoksisilin/klavulanik asite direnç için başlıca iki mekanizma şunlardır:
 Sınıf B, C ve D dahil kendileri klavulanik asit tarafından inhibe edilmeyen bakteriyel beta-
laktamazlar tarafından inaktivasyon.
 Antibakteriyel ajanın hedef için afinitesini azaltan PBP’lerde değişiklik.
Bakterilerin geçirimsizliği veya geri akış pompa mekanizmaları özellikle Gram-negatif bakterilerde
bakteriyel dirence neden olabilir veya katkıda bulunabilir.
10Kesim noktaları
Amoksisilin/klavulanik asit için MİK kesim noktaları, Avrupa Antimikrobiyal Duyarlılık Testi
Komitesi (EUCAST) kesim noktalarıdır.
Organizma Duyarlılık Kesim Noktaları (µg/ml)
Duyarlı Dirençli
Haemophilus influenzae ≤ 0.0011 > 2
1
Moraxella catarrhalis ≤ 1 > 1
1 1
Staphylococcus spp. Dipnotlara bakınız Dipnotlara bakınız
2a,3a,3b,4 2a,3a,3b,4
Enterococcus spp.7 ≤ 4 > 8
1,5 1,5
Streptokok grup A, B, C, G2b,8 Dipnotlara bakınız 2b Dipnotlara bakınız 2b
(menejit dışındaki endikasyonlar)
Streptococcus pneumoniae8 ≤ 0.5 > 1
1,6 1,6
Komplike olmayan Üriner Sistem ≤ 321 > 321
Enfeksiyonlarında Enterobacterler
Gram-negatif Anaeroblar ≤ 4 > 8
1 1
Gram-pozitif Anaeroblar ≤ 4 > 8
1 1
(Clostridioides difficile dışında)
Türlerle ilişkili olmayan kesim ≤ 2 > 8
1 1
noktaları
Viridans grubu streptokoklar8 Dipnotlara bakınız 2a,9 Dipnotlara bakınız 2a,9
Pasteurella multocida ≤ 1 > 1
1 1
Burkholderia pseudomallei ≤ 0.0011 > 8
1
1 Duyarlılık testi amacına yönelik olarak, klavulanik asit konsantrasyonu 2 mg/l’ye sabitlenmiştir.
2a Tablodaki kesim noktaları değerleri benzilpenisilin kesim noktalarını temel almaktadır.
Duyarlılık çıkarımı benzilpenisiline duyarlılık temelinde yapılır.
2b Streptokok grup A, B, C ve G’nin penisiline duyarlılığı çıkarımında, benzilpenisiline duyarlılık
temel alınmaktadır (menenjit dışındaki endikasyonlarda) ama streptokok grup B için
fenoksimetilpenisilin ve izoksazolpenisilin buna istisnadır.
3a Stafilokokların çoğu penisilinaz üretir ve bazıları metisiline dirençlidir. Her iki mekanizma da
onları benzilpenisilin, fenoksimetilpenisilin, ampisilin, amoksisilin, piperasilin ve tikarsilin’e
dirençli kılar. Testte benzilpenisilin ve sefoksitine duyarlı bulunan stafilokoklar, tüm penisilinlere
duyarlı olarak bildirilebilir. Benzilpenisiline dirençli ancak sefoksitine duyarlı olan stafilokoklar,
beta-laktamaz inhibitörü kombinasyonlarına, izoksazolilpenisilinlere (oksasillin, kloksasilin,
dikloksasilin ve flukloksasilin) ve nafsiline duyarlıdır. Oral ajanlar için, enfeksiyon bölgesinde
yeterli maruziyetin sağlanmasına özen gösterilmelidir. Sefoksitine dirençli olan stafilokoklar tüm
penisilinlere dirençlidir.
3b Koagülaz negatif stafilokokların çoğu penisilinaz üretirler ve bazıları metisiline dirençlidir. Her
iki mekanizma da onları benzilpenisilin, fenoksimetilpenisilin, ampisilin, amoksisilin, piperasilin
ve tikarsilin'e dirençli kılar. Güncel olarak hiçbir yöntem, koagülaz negatif stafilokoklarda
11penisilinaz üretimini güvenilir bir şekilde saptayamamaktadır, ancak yukarıda söz edildiği üzere
gibi sefoksitin ile metisiline direnç saptanabilir.
4 Ampisiline duyarlı S. saprophyticus mecA-negatiftir ve ampisilin, amoksisilin ve piperasiline
duyarlıdırlar (beta-laktamaz inhibitörlü veya bir beta-laktamaz inhibitörü olmadan).
5 Ampisilin, amoksisilin ve piperasilin duyarlılığı (beta-laktamaz inhibitörlü veya bir beta-laktamaz
inhibitörü olmadan) çıkarımı ampisilin temel alınarak yapılabilir. Ampisiline direnç E. faecalis'te
yaygın değildir (MİK ile doğrulayın), ancak E. faecium'da yaygındır.
6 Beta-laktam direnç mekanizmalarını dışlamak için oksasilin 1 µg disk tarama testi veya
benzilpenisilin MİK testi kullanılmalıdır. Tarama negatif olduğunda (oksasilin inhibisyon zonu
≥20 mm veya benzilpenisilin MİK ≤0.06 mg/L), klinik kesim noktaları mevcut olan tüm beta-
laktam ajanları, daha fazla test yapılmadan duyarlı olarak bildirilebilir.
7 Enterokoklardaki aminopenisilin kesim noktaları, intravenöz uygulamaya dayanmaktadır. Oral
uygulama sadece üriner sistem enfeksiyonlarında geçerlidir.
8 Beta-laktamaz inhibitörü eklenmesi ek klinik yarar sağlamaz.
9 Benzilpenisilin (MİK veya disk difüzyon), viridans grubu streptokoklarda beta-laktam direncini
taramak için kullanılabilir. Tarama negatif olarak kategorize edilen izolatların, klinik kesim
noktalarının listelendiği beta-laktam ajanlara duyarlı olduğu bildirilebilir. Tarama pozitif olarak
sınıflandırılan izolatlar, her bir ajana duyarlılık açısından test edilmelidir. Benzilpenisilin
taraması negatif izolatlar için (MİK ≤0,25 mg/L), benzilpenisilin veya ampisilin temel alınarak
duyarlılık çıkarımı yapılabilir. Benzilpenisilin taraması pozitif izolatlar için (MİK >0,25 mg/L),
duyarlılık çıkarımı için ampisilin temel alınır.
Direnç prevalansı coğrafi olarak ve seçilen türler için zamanla değişebilir ve özellikle şiddetli
enfeksiyonları tedavi ederken, dirençle ilgili yerel bilgi istenir. Gerektiğinde yerel direnç prevalansı
enfeksiyonların en azından bazı tiplerinde ajanın faydasından şüphe edilmesine yol açacak şekilde
olduğunda, uzman tavsiyesi alınmalıdır.
Genellikle duyarlı türler
Aerobik Gram-pozitif mikroorganizmalar
Enterococcus faecalis
Gardnerella vaginalis
Staphylococcus aureus (metisiline duyarlı)£
Koagülaz negatif stafilokoklar (metisiline duyarlı)
Streptococcus agalactiae
Streptococcus pneumoniae1
Streptococcus pyogenes ve diğer beta hemolitik streptokoklar
Streptococcus viridans grubu
12Aerobik Gram-negatif mikroorganizmalar
Capnocytophaga spp.
Eikenella corrodens
Haemophilus influenzae2
Moraxella catarrhalis
Pasteurella multocida
Anaerobik mikroorganizmalar
Bacteroides fragilis
Fusobacterium nucleatum
Prevotella türleri
Edinilmiş direncin bir sorun oluşturabileceği türler
Aerobik Gram-pozitif mikroorganizmalar
Enterococcus faecium $
Aerobik Gram-negatif mikroorganizmalar
Escherichia coli
Klebsiella oxytoca
Klebsiella pneumoniae
Proteus mirabilis
Proteus vulgaris
Doğası gereği dirençli organizmalar
Aerobik Gram-negatif mikroorganizmalar
Acinetobacter türleri
Citrobacter freundii
Enterobacter türleri
Legionella pneumophila
Morganella morganii
Providencia türleri
Pseudomonas türleri
Serratia türleri
Stenotrophomonas maltophilia
Diğer mikroorganizmalar
Chlamydophila pneumoniae
Chlamydophila psittaci
Coxiella burnetii
Mycoplasma pneumoniae
13$Edinilmiş direnç mekanizmasının yokluğunda orta düzeyde doğal duyarlılık
£ Metisiline dirençli tüm stafilokoklar amoksisilin/klavulanik asite dirençlidir.
1Penisiline dirençli olan Streptococcus pneumoniae amoksisilin/klavulanik asitin bu
sunumuyla tedavi edilmemelidir (bkz. Bölüm 4.2 ve 4.4).
2Bazı AB ülkelerinde duyarlılığı azalmış suşlar, %10’dan daha yüksek bir sıklıkta
bildirilmiştir.
5.2. Farmakokinetik özellikler
Emilim:
KLAVUPEN’in her iki bileşeni, hem amoksisilin hem de klavulanik asit, fizyolojik pH’da sulu
çözeltide tamamen ayrışır. İki bileşen de oral uygulama sonrası hızla ve iyi absorbe olur. Oral
uygulamayı takiben, amoksisilin ve klavulanik asit yaklaşık %70 oranında biyoyararlanıma sahiptir.
Her iki bileşenin plazma profilleri benzer olmakla birlikte, pik plazma konsantrasyonlarına ulaşma
süresi (T ) her durumda yaklaşık bir saattir.
maks
Sağlıklı gönüllülerde aç karnına amoksisilin/klavulanik asit 875/125 mg tabletin günde iki kere
uygulandığı bir çalışmanın farmakokinetik sonuçları aşağıda verilmiştir.
Ortalama (±SS) farmakokinetik parametreler
Uygulanan etkin Doz C T * EAA T
maks maks (0-24sa) 1/2
madde(ler)
(mg) (mcg/ml) (sa) (mcg.sa/ml) (sa)
Amoksisilin
AMK/KA 875 11,64 1,50 53,52 1,19
875mg/125mg ±2,78 (1,0-2,5) ±12,31 ±0,21
Klavulanik asit
AMK/KA 125 2,18 1,25 10.16 0.96
875mg/125mg ±0,99 (1,0-2,0) ±3,04 ±0.12
AMK: Amoksisilin, KA: Klavulanik asit
* Medyan (ortalama)
Amoksisilin/klavulanik asit ile elde edilen amoksisilin ve klavulanik asit serum konsantrasyonları,
tek başına amoksisilin veya klavulanik asitin eşdeğer dozlarının oral yolla verilişi ile elde edilen
konsantrasyonlarla benzerdir.
Dağılım:
Toplam plazma klavulanik asitinin %25 ve toplam plazma amoksisilinin %18 kadarı proteine
bağlanır. Görünürdeki dağılım hacmi amoksisilinde 0,3-0,4 l/kg ve klavulanik asitte 0,2/ l/kg
dolayındadır.
İntravenöz uygulamadan sonra safra kesesinde; abdominal dokularda; deri, yağ, kas dokularında;
sinoviyal ve peritoneal sıvılarda; safra ve iltihapta hem amoksisilin hem de klavulanik asit
bulunmuştur. Amoksisilinin beyin omurilik sıvısına dağılımı yeterli değildir.
14Hayvan çalışmalarında, bileşenlerden herhangi biri için ilaçtan kaynaklanan materyallerle önemli
doku tutulumuna ilişkin kanıt yoktur. Penisilinlerin çoğu gibi amoksisilin de anne sütünde
saptanabilir. Anne sütünde eser miktarda klavulanik asit de saptanabilmektedir (bkz. Bölüm 4.6).
Hem amoksisilin hem de klavulanik asitin plasenta bariyerini geçtiği gösterilmiştir (bkz. Bölüm 4.6).
Biyotransformasyon:
Amoksisilin kısmen idrarla, başlangıç dozunun yaklaşık %10-25’i oranında inaktif penisiloik asit
şeklinde atılır. Klavulanik asit insanda büyük oranda metabolize olur, idrar ve feçes içinde ve
karbondioksit şeklinde hava ile atılır.
Eliminasyon:
Amoksisilinin başlıca eliminasyon yolu böbreklerdir, buna karşılık klavulanik asit hem renal hem de
renal olmayan mekanizmalarla atılır.
Amoksisilin/klavulanik asitin ortalama eliminasyon yarılanma ömrü yaklaşık bir saattir ve ortalama
total klirens sağlıklı kişilerde yaklaşık 25 L/saattir. 250 mg/125 mg ya da 500 mg/125 mg’lık tek bir
amoksisilin/klavulanik asit tabletinin uygulanmasından sonraki ilk 6 saatte amoksisilinin yaklaşık
%60-70’i ve klavulanik asitin yaklaşık %40-65’i idrarla değişikliğe uğramadan atılır. Çeşitli
çalışmalarda, 24 saatlik bir dönemde amoksisilinin idrarla atılım miktarının %50-85 ve klavulanik
asitin %27-60 arasında olduğu bulunmuştur. Klavulanik asitte, ilacın en büyük miktarı uygulamadan
sonraki ilk 2 saatte atılmaktadır.
Eşzamanlı probenesid kullanılması, amoksisilin atılmasını geciktirmekle birlikte klavulanik asitin
böbreklerden atılmasını geciktirmez (bkz. Bölüm 4.5).
Doğrusallık/Doğrusal olmayan durum:
Amoksisilin, terapötik doz aralığında doğrusal farmakokinetiğe sahiptir.
Hastalardaki karakteristik özellikler
Böbrek yetmezliği
Böbrek işlevinin azalmasıyla doğru orantılı olarak amoksisilin/klavulanik asitin total serum klirensi
de azalır. İlaç klirensindeki azalma, amoksisilinin daha büyük bir bölümünün böbrek yoluyla atılması
nedeniyle, amoksisilinde klavulanik asitten daha belirgindir. Bu yüzden, böbrek yetmezliğinde
dozlar, amoksisilinin fazla birikmesini önlerken, yeterli klavulanik asit düzeylerinin sürdürülmesini
sağlamalıdır (bkz. Bölüm 4.2).
Karaciğer yetmezliği
Karaciğer yetmezliği bulunan hastalarda doz dikkatle belirlenmeli ve karaciğer işlevleri düzenli
aralıklarla izlenmelidir.
Yaş
Amoksisilinin eliminasyon yarılanma ömrü 3 aylıktan 2 yaşına kadar olan çocuklarda ve daha büyük
çocuklar ile erişkinlerde aynıdır. Çok küçük çocuklarda (preterm yenidoğanlar dahil) yaşamın ilk
haftasında uygulama aralığı, böbrek eliminasyon yolunun gelişmemiş olması nedeniyle, günde iki
15kez uygulamayı aşmamalıdır. Yaşlı hastalarda böbrek işlevlerinde azalma olasılığı daha fazla
olduğundan, doz seçiminde dikkatli olunmalıdır ve böbrek işlevinin izlenmesi yararlı olabilir.
Cinsiyet
Sağlıklı erkek ve kadınlara oral yoldan amoksisilin/klavulanik asit uygulanmasından sonra cinsiyetin
amoksisilin ya da klavulanik asitin farmakokinetikleri üzerinde önemli bir etkisi görülmemiştir.
5.3. Klinik öncesi güvenlilik verileri
Klinik dışı veriler, farmakoloji, genotoksisite ve üreme toksisitesi güvenliliğine yönelik çalışmalar
temelinde insanlar açısından özel bir tehlike ortaya koymamıştır.
Köpeklerde amoksisilin/klavulanik asitle yapılan tekrarlanan doz toksisitesi çalışmalarında, gastrik
tahriş, kusma ve dilde renk bozukluğu görülmüştür.
Amoksisilin/klavulanik asit tablet ya da bileşenleriyle karsinogenesite çalışmaları yapılmamıştır.
6 . FARMASÖTİK ÖZELLİKLER
6.1 Yardımcı maddelerin listesi
Avicel PH 200
Magnezyum stearat
Aerosil 200
Sodyum nişasta glikolat
Film kaplama
Hidroksipropil metil selüloz 2910 (15 cp)
Propilen glikol
Titanyum dioksit (E171)
Etil selüloz
6.2 Geçimsizlikler
Bilinen bir geçimsizliği bulunmamaktadır.
6.3 Raf ömrü
24 ay.
6.4 Saklamaya yönelik özel tedbirler
25°C’nin altındaki oda sıcaklığında ve kuru bir yerde muhafaza ediniz.
6.5 Ambalajın niteliği ve içeriği
Kutuda, plastik pilver proof kapaklı renkli cam şişede 10 adet.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
167. RUHSAT SAHİBİ
Toprak İlaç ve Kimyevi Mad. San. ve Tic. A.Ş.
Hobyar Mah. Ankara Cad. Hoşağası İşhanı
No: 31/516 Fatih/İstanbul
8. RUHSAT NUMARASI
193/46
9. İLK RUHSAT TARİHİ / RUHSAT YENİLEME TARİHİ
25.08.1999
10. KÜB’ÜN YENİLENME TARİHİ
../../….
17