1  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora gittiğinizde, lütfen doktorunuza veya eczacınıza 
bildiriniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. KULLANMA TALİMATI  
 
 
METHOTREXATE KOÇAK 50 mg/5 ml enjeksiyonluk çözelti  
Damar içine, kas içine, atardamar içine ve intratekal (direkt olarak omurilik içine) 
uygulanır . 
Steril, sitotoksik  
 
• Etkin madde: 1 ml çözelti 10 mg metotreksat içerir. Her bir 5 ml’lik çözelti 50 mg 
metotreksat  içerir.  
• Yardımcı maddeler: Sodyum klorür, enjeksiyonluk su  
 
 
 
Bu Kullanma Talimatında:  
1. METHOTREXATE KOÇAK nedir ve ne için kullanılır?  
2. METHOTREXATE KOÇAK’ı kullanmadan önce dikkat edilmesi  gerekenler  
3. METHOTREXATE KOÇAK nasıl  kullanılır?  
4. Olası yan etkiler  nelerdir?  
5. METHOTREXATE KOÇAK’ın  saklanması  
 
Başlıkları yer almaktadır. 
 
1. METHOTREXATE KOÇAK nedir ve ne için  kullanılır?  
METHOTREXATE KOÇAK kanser tedavisinde kullanılır. Tek başına kullanılabildiği gibi daha 
çok diğer kanser tedavisinde kullanılan ilaçlarla birlikte kullanılır. 
Tedavi amaçlı kullanımları: 2  Kanser tedavisinde:  
Malign (kötü huylu) hastalıkların tedavisi, örneğin; akut lenfositik lösemi (genellikle 15 yaş 
altındaki çocuklarda görülen kan kanseri), meningeal lösemi (primer tümörden meninglere 
(beyin ve omuriliği örten ve koruyan ince doku tabakalarına) yayılan kanser hücrelerinde), non-  
Hodgkin lenfoma (lenf düğümleri dışında bazı organlardaki lenf dokusu kanseri), baş ve boyun kanserleri, over (yumurtalık), mesane, serviks (rahim ağzı), mide, kalınbağırsak , testis, meme 
kanseri, kemik kanseri, koryokarsinom (doğumla ilişkili kötü huylu tümör) ve diğer trofoblastik tümörler (anne karnındaki bebeğin beslenmesine yardımcı olan hücre tümörü), bronş kanseri, 
ürotelyal karsinom (idrar yollarını örten doku) ve santral sinir sistemi tümörleri. Metotreksat tek 
başına veya diğer hücre gelişimini engelleyen ilaçlar, hormonlar, ışın tedavisi ve cerrahi girişim 
ile birlikte  uygulanabilir. 
 
METHOTREXATE KOÇAK kutusunda, içinde konsantre enjeksiyonluk çözelti içeren bir flakonda bulunur. Sarı renkli berrak solüsyon içeren her flakonda 50 mg metotreksat vardır.  
 
2. METHOTREXATE KOÇAK’ı kullanmadan önce dikkat edilmesi gerekenler 
METHOTREXATE KOÇAK’ı aşağıdaki durumlarda KULLANMAYINIZ 
Eğer;  
• Metotreksata veya ilacın içerdiği diğer maddelere karşı aşırı duyarlılığınız  varsa.  
• Hamilelik veya emzirme  dönemindeyseniz,  
• Aşırı alkol tüketimi varsa,  
• Önemli karaciğer işlev bozukluklarınız varsa (doktorunuz hastalığınızın ciddiyetine göre karar 
verir),  
• Önemli böbrek işlev bozukluklarınız varsa (doktorunuz hastalığınızın ciddiyetine göre karar 
verir),  
• Ağızda ve boğazda ülser veya mide ve bağırsakta ülser  varsa,  
• Kansızlık veya kemik iliği yetersizliği gibi ciddi kan hastalıklarınız  varsa,  
• Aktif enfeksiyon hastalıklarınız, bağışıklık sistemi yetersizliğiniz  varsa,  
• Verem ve HIV gibi ciddi, akut veya kronik enfeksiyonunuz  varsa,  
• Ciddi böbrek yetmezliğiniz  varsa,  
• Canlı aşılarla eş zamanlı olarak aşılanmanız gerekiyorsa  
 
METHOTREXATE KOÇAK’ı aşağıdaki durumlarda DİKKATLİ KULLANINIZ  
• Metotreksat  ciddi ve bazen hayatı tehdit eden istenmeyen etkilere neden olabilir. Doktorunuz 
sizinle tedavinin avantajları ve riskleri ve istenmeyen etkilerin erken belirti ve semptomları 3  hakkında  konuşacaktır.  
 
• Metotreksat ile yapılan tedavi sırasında cildiniz veya gözleriniz güneş ışığına veya diğer ışık 
formlarına karşı çok hassas olabilir. Bu nedenle güneş ışığından ve solaryumdan kaçınılmalıdır.  
 
• Metotreksat, bağışıklık sağlamaktan, oksijen taşımaktan ve normal kan pıhtılaşmasından 
sorumlu olan hücrelerde azalmaya neden olabilir, böylece enfeksiyon kapma ihtimaliniz (örneğin 
zatürre) artar ya da kanamada artış  görülür.  
 
• Altta yatan romatolojik hastalığı olan hastalarda akciğerlerden akut kanama metotreksat ile 
bildirilmiştir.  
 
• Metotreksat, geçici olarak sperm ve yumurta oluşumunu etkiler. Metotreksat düşük ve ciddi 
doğum hasarlarına neden olabilir. Eğer kadınsanız ve metotreksat kullanıyorsa nız, tedavi 
süresince ve tedavisinin kesilmesinden sonra en az 6 ay uygun bir doğum kontrol yöntemi  
kullanılmalısınız . Eğer erkekseniz ve metotreksat kullanıyorsanız tedavi süresince ve tedavinin 
kesilmesinden sonra en az 3 ay uygun bir doğum kontrol yöntemi kullanmalısınız.  
 
Metotreksat almadan önce doktorunuz, eczacınız veya hemşirenizle konuşunuz;  
- Metotreksat tedavisi ile aynı anda radyoterapi görecekseniz eğer eşzamanlı tedavi ile doku ve 
kemik hasarı riski artabilir. 
- Omurganızdan (intratekal olarak) veya bir damardan (intravenöz) tedavi görüyorsanız, bu 
durum beyinde potansiyel olarak hayati tehlike yaratan bir iltihaplanmaya neden olabilir.  
- Tıbbi bir duruma bağlı semptomlarınız varsa, bu sıvının vücudunuzda, örneğin akciğerlerde 
veya karın bölgesinde tutulduğu anlamına gelir.  
- Eğer böbrek fonksiyon bozukluğunuz  varsa  
- Eğer karaciğer fonksiyon bozukluğunuz  varsa  
- Eğer bir enfeksiyonunun varsa  
- Eğer aşı yaptırmaya ihtiyacınız varsa, metotreksat aşıların etkisini  azaltabilir.  
- Eğer insüline bağımlı diyabetiniz varsa, metotreksat tedavisi dikkatle  izlenmelidir.  
- Bağışıklık sistemini zayıflatacak hastalığınız varsa metotreksat tedavisi dikkatle  izlenmelidir.  
- Kansızlık ve kemik iliğinde meydana gelen rahatsızlıklar varsa metotreksat tedavisi dikkatle 
izlenmelidir.  
- Prograsif multifokal lökoensefalopati ( merkezi sinir sisteminin immün yetmezlikte gelişen 
yavaş viral bir enfeksiyonu) vakaları, çoğunlukla diğer bağışıklık sistemini baskılayıcı ilaçlarla 
birlikte  metotreksat alan hastalarda bildirilmiştir. PML, ölümcül olabilir ve nörolojik 
semptomları yeni başlayan ya da kötüleşen bağışıklık  sistemi baskılanmış hastalarda ayırıcı 4  tanıda doktor tarafından dikkate alınmalıdır.  
 
• METHOTREXATE KOÇAK düşük dozda kullanılsa dahi, ciddi yan etkiler ortaya çıkabilir. 
Bu etkileri erken belirleyebilmek için, doktorunuz check- up ve bazı laboratuvar testleri 
yaptırmanızı isteyecektir.  
 
• Tedaviniz başlamadan önce, kan hücrelerinizin sayısının yeterli olup olmadığını, karaciğer 
fonksiyonlarınızı, kan serumu albümin (kandaki bir protein) seviyelerini ve böbrek 
fonksiyonlarınızı kontrol etmek için çeşitli testler  yapılacaktır.  Ayrıca, tedavisi sırasında ve 
sonrasında ilave testler yapılabilir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
METHOTREXATE KOÇAK’ın yiyecek ve içecek ile kullanılması  
Uygulama yöntemi bakımından besinlerle etkileşimi beklenmez.  
Alkol karaciğer hasarı riskini arttıracağından, metotreksat ile tedavi görürken alkol kullanmayınız. Kafein içeren içecekler ve siyah çay ve kahvenin aşırı tüketiminden 
kaçınılmalıdır. Ayrıca tedaviniz sırasında bol miktarda su içtiğinizden emin olun, çünkü 
dehidrasyon (vücutta su miktarının azalması), metotreksat toksisitesini artırabilir.    
 
Hamilelik  
İlacı kullanmadan önce doktorunuza veya eczacınıza danışınız.  
 
METHOTREXATE KOÇAK’ı hamilelik süresince kullanmayınız. Doğurganlık çağındaysanız 
etkili doğum kontrol yöntemi kullanınız. 
 
METHOTREXATE KOÇAK doğum kusurlarına veya düşüklere neden olabilir, doğmamış çocuğa zarar verebilir. Kafatası, yüz, kalp ve kan damarları, beyin ve uzuvların şekil bozukluğu ile ilişkilidir.  Doğurganlık çağındaki kadınlarda hamilelik olasılığı dışlanmalıdır; örneğin, 
tedaviye başlamadan önce gebelik testleri ile.  Bu nedenle metotreksatın hamile kadınlara veya 
onkoloji tedavisi için kullanılmadıkça gebe kalmayı planlayan kadınlara verilmemesi çok 
önemlidir.  
 
Metotreksat  ile tedavi sırasında ve tedaviden en az 6 ay sonra hamile kalmaktan kaçınılmalıdır.  
Eğer tedavi sırasında hamile kaldıysanız ya da hamile olduğunuzdan şüpheleniyorsanız, en kısa 
sürede doktorunuza danışınız.   
 5  Tedavi sırasında hamile kalırsanız, tedavi yoluyla çocukta oluşabilecek zararlı etkiler konusunda 
size tavsiyede bulunulmalıdır. Hamile kalmak istiyorsanız, planlanan tedaviye başlamadan önce 
sizi uzman tavsiyesine yönlendirebilecek olan doktorunuzla konuşmalısınız.  
Mevcut kanıtlar, erkek hastanın  metotreksatı haftada 30 mg'dan az alması durumunda 
malformasyon veya düşük yapma riskinin arttığını göstermemektedir. Ancak risk tamamen 
dışlanamaz ve daha yüksek metotreksat dozlarına ilişkin bilgi yoktur. Metotreksatın genotoksik 
etkisi olabilir. Bu, ilacın genetik mutasyonlara neden olabileceği anlamına gelir. Metotreksat, 
doğum kusurları olasılığıyla ilişkili olan sperm üretimini etkileyebilir.  
 
Erkek hasta, metotreksat ile tedavi sırasında ve tedaviden en az 3 ay sonra çocuk sahibi olmaktan 
ya da sperm bağışlamak tan kaçınmalıdır. Kanser tedavisinde yaygın olarak kullanılan yüksek 
doz metotreksat tedavisi kısırlığa ve genetik mutasyonlara neden olabileceğinden, 30 mg/haftadan yüksek metotreksat dozlarıyla tedavi edilen erkek hastaların tedaviye başlamadan 
önce spermlerinin korunmasını düşünmeleri önerilebilir. 
 
Metotreksatın insanlarda sperm sayısında azalma (oligospermi), adet döngü bozukluğu 
(menstrüal fonksiyon bozukluğu) ve adet görememeye neden olduğu bildirilmiştir. Bu etkilerin 
çoğu durumda tedavinin kesilmesinden sonra düzeldiği görünmektedir. Kanser tedavisinde kullanıldığında, hamile kalmayı planlayan kadınlara, eğer mümkünse, tedaviden önce genetik bir 
danışma merkezine danışmaları tavsiye edilir ve erkekler de tedaviye başlamadan önce spermin 
korunma olasılığı hakkında tavsiye  almalıdır.  
 
Tedaviniz sırasında hamile olduğunuzu fark ederseniz hemen doktorunuza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Metotreksat , bebeği etkileme riski olan miktarlarda anne sütüne geçer. Bu nedenle, metotreksat 
ile tedavi sırasında emzirmeye ara verilmelidir.  
 
METHOTREXATE KOÇAK’ı emzirme döneminde kullanmayınız.  
 
Araç ve makine kullanımı  
Baş dönmesini de içeren sersemlik hali, uyuşukluk ve bulanık görme gibi yan etkilerin görülmesi 
halinde araç ve makine kullanmayınız. 
 
METHOTREXATE KOÇAK’ın içeriğinde bulunan bazı yardımcı maddeler hakkında 6  önemli bilgiler  
METHOTREXATE- KOÇAK, her 5 ml’lik dozunda 23 mg’dan daha az sodyum ihtiva eder; yani 
aslında “sodyum  içermez”.  
 
Diğer ilaçlar ile birlikte kullanımı  
Bazı ilaçlar metotreksat  ile etkileşime girebileceğinden, başka ilaç kullanıyorsanız özel dikkat 
gösterilmesi gerekir, örneğin:  
 
• Steroidal olmayan antienflamatuvar ilaçlar, örn. ibuprofen, fenilbutazon (ağrı kesici için 
kullanılan  ilaçlar)  
• Aspirin veya benzeri ilaçlar (salisilatlar olarak  bilinir)  
• Omeprazol, esomeprazol ve pantoprazol (mide asidinin üretimini azaltmak için alınan ilaçlar)  
• Antibiyotikler  (Penisilin,  sülfanamidler,  tetrasiklin,  siprofloksasin kloramfenikol  gibi 
antibiyotikler)  
• Azot oksit (genel anestezi ve ağrı kesici olarak  kullanılır).  
• Kemoterapötik ürünler (Sitarabin, sisplatin)  
• Fenitoin (sara tedavisinde kullanılan ilaç) 
• Folik asit veya folik asit gibi maddeler içeren vitamin takviyeleri  
• Probenesid (gut tedavisinde kullanılan ilaç)  
• Leflunomid (romatizma tedavisinde kullanılan ilaç)  
• Furosemid (yüksek tansiyon tedavisinde kullanılan ilaç)  
• Radyoterapi  
• Canlı virüs  aşıları  
• Merkaptopürin (kan hücresi kanserinin tedavisinde kullanılan ilaç) 
• Teofilin (astım tedavisinde kullanılan  ilaç) 
• Asitretin veya izotretinoin gibi retinoidler (Psoriazis veya şiddetli akne tedavisinde kullanılan 
ilaç) 
• Sulfasalazin (Romatoid artrit veya bağırsak hastalığı tedavisinde kullanılan ilaç)  
• Azatiyopirin (organ nakilllerinden sonra kullanılan  ilaç) 
 
Alkol, karaciğer  hasarı  riskini  artırdığından  metotreksat   ile tedavi  olunurken  alkol 
alınmamalıdır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  7  3. METHOTREXATE KOÇAK nasıl kullanılır? 
Uygun kullanım ve doz/uygulama sıklığı için  talimatlar:  
Doktorunuz hastalığınıza bağlı olarak ilacınızın dozunu belirleyecek ve size uygulayacaktır. 
METHOTREXATE KOÇAK kanser ilaçları kullanımı konusunda deneyimli bir hekim 
gözetiminde uygulanmalıdır, kendi başınıza kullanmayınız. 
 
Uygulama yolu ve metodu:  
METHOTREXATE KOÇAK seyreltildikten sonra kas içine, damar içine, atardamar içine ve intratekal (direkt olarak omurilik içine) uygulanır. 
 
Değişik yaş grupları:  
Çocuklarda kullanım:  
Çocuklarda  METHOTREXATE  KOÇAK,  kullanımı  için herhangi  bir dozaj  önerisi 
bulunmamaktadır. 
Yaşlılarda kullanım:  
Yaşlılarda  METHOTREXATE  KOÇAK,  kullanımı  için herhangi  bir dozaj  önerisi 
bulunmamaktadır. Dozun azaltılması gerekebilir.  
 
Özel kullanım durumları 
Böbrek/karaciğer yetmezliği:  
Böbrek ve/veya karaciğer yetmezliğiniz varsa doktorunuz sizin için ilacınızın dozunu ayarlayacaktır.  
 
Eğer METHOTREXATE KOÇAK’ın etkisinin çok güçlü veya zayıf olduğuna dair bir izleminiz var ise doktorunuz veya eczacınız ile  konuşunuz. 
 
Kullanmanız gerekenden daha fazla METHOTREXATE KOÇAK kullandıysanız: 
METHOTREXATE KOÇAK’dan kullanmanız gerekenden fazlasını kullanmışsanız bir doktor veya eczacı ile konuşunuz. 
 
Kazara aşırı doz alma durumunda 1 saat içinde metotreksatın verilen dozuna eşdeğer veya daha 
yüksek dozda kalsiyum lökoverin uygulanmalıdır. Kan nakli ve böbrek diyalizi (kanın yapay 
böbrek yardımıyla temizlenmesi) gibi destekleyici tedaviler gerekebilir.  
 
METHOTREXATE KOÇAK’ı kullanmayı unutursanız:  
Unutulan dozları dengelemek için çift doz almayınız. 
 8  METHOTREXATE KOÇAK ile tedavi sonlandırıldığında oluşabilecek etkiler: 
METHOTREXATE KOÇAK bir uzman doktor denetiminde kullanılacağı için, tedavinizin ne 
zaman  sonlandırılacağına  doktorunuz  karar  verecektir.  Doktorunuzun  onayı  olmadan 
METHOTREXATE KOÇAK tedavisini durdurmak hastalığınızın daha kötüye gitmesine neden olabilir. Doktorunuzun onayı olmadan tedaviyi  sonlandırmayınız. 
 
4. Olası yan etkiler  nelerdir?  
Tüm ilaçlar gibi, METHOTREXATE KOÇAK’ın içeriğinde bulunan maddelere duyarlı olan kişilerde yan etkiler olabilir. 
Genelde, yan etkilerin sıklığı ve şiddetinin dozla ilişkili olduğu düşünülmektedir. 
 
Olası yan etkiler aşağıdaki kategorilere göre listelenmektedir. 
Çok yaygın  : 10 hastanın en az 1’inde  görülebilir.  
Yaygın : 10 hastanın birinden az, fakat 100 hastanın birinden fazla görülebilir. 
Yaygın olmayan  : 100 hastanın birinden az, fakat 1000 hastanın birinden fazla görülebilir. 
Seyrek  : 1000 hastanın birinden az fakat 10.000 hastanın birinden fazla 
görülebilir. Çok seyrek  : 10.000 hastanın birinden az görülebilir. 
Bilinmiyor  : Eldeki verilerden hareketle tahmin edilemiyor.  
 
Aşağıdakilerden biri olursa, METHOTREXATE KOÇAK’ı kullanmayı durdurunuz ve 
DERHAL doktorunuza bildiriniz veya size en yakın hastanenin acil bölümüne başvurunuz:  
• Alerjik reaksiyonlar (aşırı duyarlılık, ani kaşıntılı döküntü (kurdeşen), eller, ayaklar, ayak 
bilekleri, yüz, dudaklar, ağız veya boğazın şişmesi)  
• Nefes darlığı ile akciğer iltihabı benzeri belirtiler - sürekli bir öksürük, ağrı ya da nefes almada 
zorluk veya nefes darlığı yaşadıysanız  (bronkospazm)  
• Deri ya da gözlerde sararma, koyu renkli idrar (karaciğer üzerine etkilerinin belirtileri)  
• Beklenmeyen morarma veya damar çatlamaları oluşursa veya beklenmeyen kanama, örn. diş 
etlerinde kanama, idrarda veya kusmukta  kan 
• Siyah katran gibi  dışkı  
 
• Pullanma veya kabarma ile birlikte deri döküntüleri ve mukoza üzerinde etkiler (örn.burunda) 
(Stevens -Johnson sendromu belirtileri, toksik epidermal nekroliz ve eritema multiforme)  
• Anormal davranış, geçici körlük ve genel nöbetler (merkezi sinir sistemi üzerindeki etki 
semptomları)  
• Felç (parezi)  9  • Kusma, ishal veya ağız iltihabı ve peptik ülser ( gastrointestinal sistem üzerindeki etki 
semptomları)  
Bunlar çok ciddi yan etkilerdir. Acil tıbbi müdahaleye veya hastaneye yatırılmanıza gerek 
olabilir.  
 
Diğer yan etkiler Çok yaygın  
• İştahsızlık, bulantı, kusma, karın ağrısı, sindirim bozukluğu, hazımsızlık  
• Ağız ve boğazda enflamasyon ve  ülserasyon  
• Karaciğer enzimi düzeyinde  artış  
 
Yaygın  
• Zona (Herpes  zoster)  
• Kan üzerindeki etkiler örn. anemi, lökopeni, trombositopeni  
• Baş ağrısı, yorgunluk, uyku hali  
• Kuru öksürük, nefes darlığı, göğüs ağrısı,  ateş 
• İshal  
• Döküntüler, kızarıklık ve  kaşıntı  
 
Yaygın olmayan  
• Pansitopeni  (kanın katı bölümünü oluşturan kan hücrelerinin eksikliği) , agranülositoz  (vücutta 
beyaz kan hücreleri sayısının ani bir şekilde azalması)  
• Kan damarlarının  iltihabı  
• Anafilaktik reaksiyonlar  (hemen tedavi edilmesi gereken ciddi, potansiyel olarak hayatı tehdit 
eden alerjik bir reaksiyon ) ve alerjik  vaskülit  
• Vertigo  (hareket edilmeden oluşan baş dönmesi ), zihin karışıklığı, depresyon 
• Konvülsiyonlar  (Havale olarak da bilinen çeşitli sebeplere bağlı olarak ortaya çıkan, birdenbire 
başlayan ve birkaç saniyeden 1- 2 dakikaya kadar sürebilen, şuur kaybı, nefes alamama, kasılma 
ve çırpınmalarla seyreden durum ), ensefalopati  (fiziksel yaralanma, enfeksiyon veya diğer tıbbi 
durumlardan kaynaklananan beynin işlevini veya yapısını etkileyen bir hastalık ) 
• Lenfoma (lenf dokusunda  tümör)  
• Pulmoner  fibroz  (Akçiğerin normal dokusu içerisinde solunum ve nefes alma işlevlerini 
bozabilecek biçimde bağ dokusu oluşumu)  
• Mide ve bağırsak kanalındaki kanamalar ve  ülserler  10  • Pankreas  iltihabı  
• Karaciğer fibrozu ve sirozu, yağlı  karaciğer  
• Diyabetik  komplikasyonlar  
• Azalan albumin  seviyeleri  
• Güneş ışığına aşırı duyarlı cilt,  ürtiker  
• Saç dökülmesi, herpes zoster, sedef hastalığının neden olduğu pullu yamaların ağrılı 
lezyonları  
• Romatizmal nodüllerin artması (dokuların topakları)  
• Ciddi cilt ve mukoza üzerindeki etkiler, bazen ciddi (Stevens -Johnsons sendromu, toksik 
epidermal nekroliz)  
• İdrar kesesi iltihabı ve ülseri, hematüri, disüri  
• Vajina iltihabı ve  ülseri  
• Kırılgan kemikler (osteoporoz), artralji  (eklem ağrısı ), miyalji ( kas ağrı sı). 
• Tedavisi kesildikten sonra bazı vakalarda azalan bireysel lenfoma  vakaları.  
 
Seyrek  
• Perikardit  (kalp zarı iltihabı) , perikardit efüzyonu  (kalp zarının içindeki boşluğa aşırı miktarda 
sıvının toplanması)  ve tamponadı  
• Megaloblastik  anemi  (B12 vitamini ve folik asit eksikliği sonucunda oluşan bir kansızlık türü)  
• Ruh halinde ani  değişiklikler  
• Parezi  (vücudun bir tarafında veya yüz, kol, bacak gibi bir kısmında ortaya çıkan kasların 
kasılma özelliğinin kısmi olarak kaybolması)  
• Dizartri (merkezi sinir sistemi ve/veya çevresel sinir sistemi ya da her iki sistem hasarına ba ğlı 
olarak ortaya çıkan ve anlaş ılabilirlik özelli ğinin sınırlandı ğı bir motor konuş ma bozukluğu)  ve 
afazi (beynin hasar görmesi, inme oluşması durumlarında ortaya çıkan konuşma bozukluğu) 
dahil konuşma üzerine  etkiler  
• Miyelopati  (boyun veya göğüs om urgasındaki omurilik içerisindeki sinir dokularının hasar 
görmesi)  
• Görme bozukluğu, bulanık görme  
• Tromboz (serebral, derin ven ve retinal  ven)  (toplardamar içerisinde kan pıhtısı oluşması)  
• Düşük kan basıncı  
• Farenjit apnesi, bronşiyal astım  
• Dişeti iltihabı  
• İnce bağırsakta iltihaplanma  11  • Dışkıda  kan 
• Emilim bozukluğu  
• Karaciğer  hasarı  
• Akne, ciltte yaralar, tırnakta pigment değişiklikleri,  morluklar  
• Kırıklar  
• Böbrek yetmezliği, oligüri  (idrar miktarında azalma ), azotaemi (kandaki ürenin ve kreatinin 
artması)  ve anüri  (idrar çıkaramama ) 
• Hiperürisemi ( kanda  ürik asit yüksekliği ) 
• Yükselmiş serum kreatinin ve üre  seviyesi  
• Meme bezlerinin anormal  gelişimi  
• Yüksek kan şekeri seviyesi (diabetes  mellitus)  
 
Çok seyrek  
• Enfeksiyonlar, sepsis fırsatçı  enfeksiyonlar  
• Kemik iliğinde ciddi bozukluk, kemik iliğinin kan hücreleri üretememesi nedeniyle anemi 
(kanda kırmızı kan hücreleri sayısının azalması) (aplastik anemi)., Lenfadenopati  (lenf 
bezlerinin şişerek anormal büyüklüğe ulaşması) , lenfoproliferatif bozukluk (beyaz kan 
hücrelerinin aşırı büyümesi), eozinofili (kemik iliği tarafından üretilen ve bağışıklık 
sisteminde önemli rol oynayan bir çeşit beyaz kan hücresi olan eozinofil sayısının artması) ve 
nötropeni  (bir çeşit beyaz kan hücresi olan nötrofil sayısının azalması)  üretememesi nedeniyle  
anemi  (kansızlık) . 
• İmmunosupresyon ( bağışıklık sisteminin baskılanması ) 
• Hipogamaglobulinemi  (kanda gama globülin maddesinin azlığı ) 
• Uykusuzluk hastalığı 
• Düşünme, hatırlama ve akıl yürütme gibi işlevlerde  zayıflık  
• Eklem ve / veya kas ağrısı, kuvvet  eksikliği  
• Kas zayıflığı  (Myastenia)  
• Anormal duyumlar, tat alma duyusunda değişiklikler (metalik tat) 
• Meninjizm (Paralizi  (yüz felci olarak da bilinen, yüzdeki mimiklerde oluşan hareket kaybı) , 
kusma), akut  (hızlı başlayan ya da kısa süreli)  aseptik  menenjit  
• Konjonktivit  (göz küresini saran şeffaf tabakanın iltihaplanması) , retinopati  (gözdeki  retina 
damarlarında tahribat ), görme kaybı, gözlerde  şişkinlik  
• Enflamasyon göz folikülleri epifora  (gözyaşı kesesi ve gözyaşı kanallarının çeşitli nedenlerle 12  tıkanması nedeniyle gözlerin sulanması sorunu)  ve fotofobi  (ışık hassasiyeti, parlak ışığın 
gözleri etkilediği ve acı vediği durum)  
• Tümör lizis sendromu (fazla miktarda tümör hücresinin yıkımı sonucu hücre içindeki 
maddelerin toksik miktarda kana geçmesi ile oluşan ciddi ve bazen hayatı tehdit eden bir seri 
metabolik bozukluk)  
• Akciğer fonksiyonlarında problem, nefes darlığı, zatürre  
• Akciğer  enfeksiyonları  
• Plevral  efüzyon (göğüs boşluğunu içten kaplayan ve akciğerleri çevreleyen iki katlı ince zar 
tabakası arasındaki sıvı miktarında artış)  
• Kolonun genişlemesi (Toksik megakolon)  
• Kronik hepatitin yeniden aktive olması, akut karaciğer dejenerasyonu  (dokuların normal 
yapılarının bozulup normal fonksiyonlarını yapam ayacak hale gelmeleri ), herpes simpleks 
hepatit, karaciğer  yetmezliği  
• Tırnak çevresinde cildin ağrılı şişmesi  
• Derideki küçük kan damarlarının genişlemesi  (paronişi)  
• Allerjik vaskülit,  hidradentis  (koltuk altı ve kasıklardaki ter bezlerinde iltihaplanma)  
• Proteinüri  (idrar ile vücuttan atılan protein miktarının fazla olması ) 
• Libido kaybı (erkekte cinsel güçsüzlük)  
• Adet  bozukluğu 
• Vajinada akıntı  
• Kısırlık  
• Ateş, bozulmuş yara  iyileşmesi 
 
Bilinmiyor  
• Kanama, damarların dışında  kan 
• Psikoz  
• Beyin ve akciğerlerde sıvı  birikimi  
• Metabolik bozukluk 
• Deri nekrozu, eksfolyatif dermatit  (Tüm vücut derisinin kızarması ve pul pul dökülmesiyle 
belirgin kalıcı hastalık ) 
• Çenedeki kemik  hasarı  
• Deride küçük mor, kırmızı veya kahverengi  lekeler  
 13  Omurilik içine uygulamayı takiben oluşan yan etkiler:  
Yaygın 
• Baş ağrısı,  
• Ateş 
• Sırt ağrısı, ense sertliği, kusma, ateş ve genel sağlık durumunda bozulmaya  neden olabilen 
beyin ve omurilikte ki araknoid membran adı verilen bölgedeki enflamasyon, Metotreksat 
enjeksiyonu alındıktan sonra birkaç saat içinde ortaya çıkabilir, ancak genellikle birkaç gün 
içinde kaybolur . 
• Tek taraflı felç veya tam felç, kol ve bacaklardan birinde veya tümünde güçsüzlük ve kramp 
atakları (genellikle omuriliğe tekrar lanan  Metotreksat enjek siyonundan sonra ortaya çıkar)  
• Kafa karışıklığı, tahriş ve yorgunlukla başlayabilen sinir sistemi üzerindeki etki. Bu etki 
zamanla daha da kötüleşir ve demansa (artan hafıza kaybı, yönelim bozukluğu ve kafa 
karışıklığı), konuşma güçlüklerine, koordinasyon ve denge güçlüklerine, kas sertliğinin 
artmasın a, kramplara ve komaya neden olur. Bu durum, omuriliğe enjekte edilen Metotreksat 
ile tedavi ye başlanmasından birkaç ay ya da yıl sonra ortaya çıkabilir. Durum yaşamı tehdit 
edici olabilir; esas olarak başa uygulanan radyotreapi ve/veya Metotreksatın başka formları ile 
kombine halde omuriliğe büyük miktarlarda Metotreksat enjekte edilmesi durumunda ortaya 
çıkar   
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da 0 
800 314 00 08 numaralı  yan etki bildirim hattını arayarak  Türkiye  Farmakovijilans  Merkezi  
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. METHOTREXATE KOÇAK’ın  saklanması  
Çocukların göremeyeceği, erişemeyeceği yerlerde ve ambalajında saklayınız. 
 
25°C altındaki oda sıcaklıklarında, ışıktan korumak için ambalajında saklayınız. 14  Tıbbi ürün sadece tek kullanım içindir. Sadece taze ve berrak çözeltileri kullanınız. 
 
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra METHOTREXATE KOÇAK’ı kullanmayınız. 
 
Eğer üründe ve/veya ambalajında bozukluklar fark ederseniz  METHOTREXATE KOÇAK’ı 
kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve İklim 
değişikliği  Bakanlığınca belirlenen toplama sistemine veriniz.  
 
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının atıkları 
TEHLİKELİ ATIKTIR  ve bu atıkların yönetimi 2/4/2015 tarihli ve 29314 sayılı Resmî 
Gazetede yayımlanan Atık Yönetimi Yönetmeliğine göre yapılır.  
 
Ruhsat sahibi : KOÇAK FARMA İlaç ve Kimya Sanayi A.Ş. 
Mahmutbey Mah. 2477. Sok. No:23 
Bağcılar/İstanbul  
 
Üretim yeri :  KOÇAK FARMA İlaç ve Kimya Sanayi  A.Ş. 
Çerkezköy Organize Sanayi Bölgesi 
Karaağaç Mah. 11. Sok. No:5 
Kapaklı/Tekirdağ  
 
Bu kullanma talimatı   .. / ../… tarihinde onaylanmıştır.  
 
AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR 
Kullanıma hazırlama ve imha talimatları:  
Diğer potansiyel toksik bileşikler gibi dikkatle hazırlanması ve kullanılması gereklidir.  Parenteral metotreksat preparatları antimikrobiyal bir madde içermez. Kullanılmayan konsantre 
enjektabl çözelti  atılmalıdır.  
Parenteral metotreksat preparatları %0,9 sodyum klorür, glikoz, sodyum klorür ve glikozun 
intravenöz infüzyon sıvıları ile dilüe edildiğinde 24 saat stabildir. 
Aynı infüzyon kabında metotreksat ile birlikte  başka ilaçlar karıştırılmamalıdır.  
 
Sitotoksik ilaçların kullanımı: Sitotoksik ilaçlar sadece eğitimli personel tarafından belirlenmiş 
sahalarda kullanılmalıdır. Çalışma yüzeyi atılabilen plastik arkalı absorban kağıt ile kaplanmış 15  olmalıdır. İlacın kaza ile göze ve deriye temas etmemesi için koruyucu eldiven ve gözlük 
kullanılması gerekir.  
Metotreksat vesikant değildir ve deri ile temasa geldiğinde deriye zarar vermez. Fakat derhal su ile yıkanmalıdır. Geçici bir batma hissi krem ile tedavi edilebilir. Herhangi bir yol ile belli miktar 
metotreksat sistemik absorpsiyon tehlikesi varsa kalsiyum lökoverin verilmelidir. 
 
Sitostatik preparatlar hamile personel tarafından kullanılmamalıdır.  
 
Herhangi bir dökülme veya atık materyal yakarak yok edilir. Yakma temperatürü hakkında bir özel tavsiyemiz yoktur.  
 
Sitostatikler kılavuzuna göre kullanılır. 