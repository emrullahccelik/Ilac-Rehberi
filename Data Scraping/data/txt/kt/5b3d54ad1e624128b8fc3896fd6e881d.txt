1 / 9 
  
KULLANMA TALİMATI  
 
ATROPİN SÜLFAT 1/ 4 mg/1m L enjeksiyonluk çözelti  
Cilt altına, kas içine veya toplar damar içine uygulanır.  
Steril  
● Etkin madde(ler):  Her bir ampul (1 m l) 0,25 mg Atropin Sülfat  içerir.  
● Yardımcı madde(ler):  Sodyum klorür,  enjeksiyonluk su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
● Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
● Eğer ilave sorularınız olursa, lütfen doktorunuza veya eczacınıza danışınız.  
● Bu ilaç kişisel olarak sizin için reçete edilmiştir, başkalarına vermeyiniz.  
● Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz . 
● Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında : 
1. ATROPİN SÜLFAT  nedir ve ne için kullanılır?  
2. ATROPİN SÜLFAT ’ı kullanmadan önce dikkat edilmesi gerekenler  
3. ATROPİN SÜLFAT  nasıl kullanılır?  
4. Olası yan etkiler nelerdir?  
5. ATROPİN SÜLFAT ’ın saklanması  
Başlıkları yer almaktadır.  
 
1. ATROPİN SÜLFAT  nedir ve ne için kullanılır?  
ATROPİN SÜLFAT bir ampulde 0, 25 mg atropin sülfat içeren 10 ve 100 ampullük kutularda 
takdim edilmektedir. Ampuller berrak, renksiz çözelti içermektedir. ATROPİN SÜLFAT 
aşağıdaki durumlarda kullanılır;  
• Vagal etkinliğin (Vagus sinirinin uyarılması) artışına bağlı bradiaritmilerde (kalp atımının 
dakikada 60’ın altına düşmesi),  
• Ameliyat esnasında ortaya çıkabilen bradikardi, hipotansiyon (kan basıncının düşmesi) ve 
aritmiler (ritm bozukluğu) gibi vagal etkilerin giderilmesinde ayrıca kardiyopulmoner 
canlandırmada,  2 / 9 
 • Anestezi sırasında solu num yollarının ifrazatlarını azaltmak ya da önlemek için (anestezi 
öncesi tedavide tükürük salgısını azaltıcı ilaç olarak),  
• Pilor (midenin onikiparmak bağırsağına açıldığı delik), ince bağırsak ve kalın bağırsak 
spazmlarında (kasılmalarında) (irritabl bağı rsak sendromu),  
• Üretra (idrar yolu) ve safra koliklerinde (safra kesesinin iltihabına bağlı görülen ağrı),  
• Kolinesteraz inhibitörlerinin (neostigmin, pridostigmin, pilokarpin gibi), muskarin 
(İnocybe ve Clitocybe türü mantar zehirlenmelerinde) veya organ ofosfat böcek ilaçlarının 
zehir etkilerinin tedavisinde antidot (panzehir) olarak kullanılır.  
 
2. ATROPİN SÜLFAT ’ı kullanmadan önce dikkat edilmesi gerekenler  
ATROPİN SÜLFAT ’ı aşağıdaki durumlarda KULLANMAYINIZ  
Obstrüktif gastrointestinal  hastalıklar (Sindirim sistemindeki tıkanmalarla ilgili hastalıklar): 
Piloro -duodenal stenoz (midenin oniki parmak bağırsağına açıldığı yerde daralma), akalazya 
(yemek borusunun alt ucunda yer alan kapakçık sisteminin sürekli kapalı kalması durumu) 
kardiyo spazm (yemek borusu ile mide arasındaki büzücü kasın kasılması), paralitik ileus 
(bağırsak kaslarının felci sonucunda bağırsak hareketlerinin durması), intestinal atoni (bağırsak 
kaslarının normalde kendilerine özgü gerginliğinin kaybolması) (özellikle yaş lı hastalarda), 
ülseratif kolit (iltihabi bağırsak hastalığı) ve toksik megakolon (kalın bağırsağın ani olarak 
genişlemesi), gastroözofajeal reflü (midedeki yemek ve asidin yemek borusuna kaçması) ve 
hiatus hernisi (mide fıtığı).  
• Mesane boynu obstrüksiyon u (idrar torbası boynu darlığı), prostat hipertrofisi (prostatın 
aşırı büyümesi), atonik veya hipotonik mesane (idrar torbasındaki kaslarda gerginliğin 
azalması veya kaybolması), diğer obstrüktif üropatiler (idrar yollarındaki tıkanmalarla ilgili 
hastalıkl ar).  
• Dar açılı glokom (ani bulanık görme, ağrı ve kırmızılığa neden olan bir göz hastalığı) (geniş 
açılı glokomda miyotiklerle birlikte kullanılabilir).  
• Tirotoksikoz (tiroid bezinin aşırı faaliyet göstermesi) ve kalp yetmezliğine bağlı taşikardi 
(kalp çar pıntısı).  
• Akut kanama nedeniyle kalp ve damar sistemi instilatesi.  
• Atropin ve belladonna alkaloidlerine karşı aşırı duyarlılıkta kullanılmamalıdır.  
 
 
 3 / 9 
 ATROPİN SÜLFAT’ı  aşağıdaki durumlarda DİKKATLİ KULLANINIZ  
Atropin çocuklarda ve yaşlılarda dikkatli kullanılmalıdır, zira bu kimseler atropinin yan 
etkilerine daha duyarlıdırlar.  
• Down sendromu (Trizomi 21 veya mongolizm) hastaları atropin etkisine daha hassastır. 
Buna karşın albino hastaları (vücutta normal olar ak bulunan melanin adlı boya maddesinin 
doğuştan var olmadığı kişiler) atropin etkisine dirençli olabilir.  
• Çevre sıcaklığının yükselmiş olduğu durumlarda atropin, özellikle çocuklarda 
kullanılmamalıdır. Hiperpireksi (yüksek ateş) tehlikesi vardır. Ateşli hastalarda da dikkatle 
kullanılmalıdır.  
• Taşikardiye neden olan tireotoksikoz, kalp yetmezliği ve kalp cerrahisi gibi durumlarda 
atropin dikkatle kullanılmalıdır. Taşikardi ağırlaşabilir.  
• Akut miyokard enfarktüsünde (kalbin yeterince kanlanamayan bölümünd eki dokuların 
ölümü) atropin verilmesi iskemi (dokunun yeterince kanlanamaması) ve enfarktüsü 
ağırlaştırabilir.  
• Kendi durumunu haber veremeyecek durumda olan hastalarda, çocuklarda, yaşlılarda ve 
beyin hasarı olanlarda atropin bronş salgılarını azaltarak mukus tıkaçları oluşumuna ve 
solunum fonksiyonunun azalmasına neden olabilir.  
• Parkinson hastalığı tedavisinde doz arttırılması ya da diğer ilaçlara geçilmesi sırasında 
atropin dozu kademeli olarak azaltılmalıdır. Atropin birdenbire kesilmemelidir.  
• Atropin  dar açılı glokomda kullanılmamalıdır. Ancak 40 yaşın üstünde olup da glokomu 
teşhis edilmemiş hastalar olabilir. Bu halde atropin akut glokom krizine yol açabilir. Şüphe 
varsa atropin verilmezden önce intraoküler (göz içi) basınç ölçülmelidir.  
• Regional a rterit ve ülseratif kolitli hastalarda ileus veya megakolona yol açabilir. Ya da 
özofagusta reflü şiddetini arttırabilir.  
• Atropin özellikle yaşlı veya beyin hasarlı hastalarda mental konfüzyona (bilinç bulanıklığı) 
yol açabilir. Miyastenia graviste (ileri  derecede kas yorgunluğu ile kendini gösteren kas -
sinir sistemlerine ait bir hastalık) son derece dikkatle kullanılmalıdır.  
• Antimuskarinik özellikleri olan amantadin, bazı antihistaminikler, butirofenon ve 
fenotiazinler gibi trisiklik antidepresan ilaçlar atropinin tesirini arttırabilirler.  
• Mide hareketini azaltan bu grup ilaçlar (atropin) diğer ilaçların emilimini etkileyerek 
azaltabilir.  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  4 / 9 
 ATROPİN SÜLFAT’ ın yiyecek ve içecek ile kullanılması  
Uygulama yolu nedeniyle yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
 
Atropinin gebe kadınlarda kullanımına ilişkin yeterli veri mevcut değildir. Doktorunuz 
tarafından gerekli görülmedikçe gebeyken ATROPİN SÜLFAT’ı kullanmayınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışını z. 
 
Emzirme  
İlacı kullanmadan önce doktorunuza veya eczacınıza danışınız.  
Atropin az miktarda süte geçer. Bebekler atropinin etkisine çok duyarlı olduğundan 
emziriyorken bu ilacı kullanmamanız gerekir.  
 
Araç ve makine kullanımı  
Atropin görmede bulanıklık, uyum felci (göz uyumunu sağlayan kasların felç olması), göz 
bebeklerinde büyüme, ışığa karşı duyarlılık, baş dönmesi, sersemlik, eksitasyon (uyarılma 
durumu) ve konfüzyon (bilinç bulanıklığı) gibi yan etkilere neden olabilir. İlacın etkileri 
görülürken ara ç ve makine kullanmamalısınız.  
 
ATROPİN  SÜLFAT’ın  içeriğinde bulunan bazı yardımcı maddeler hakkında önemli 
bilgiler  
Bu tıbbi ürün her ampulde 1 mmol’den (23 mg) daha az sodyum ihtiva eder; yani esasında 
sodyum içermediği kabul edilebilir.  
 
Diğer ilaçlar ile birlikte kullanımı  
• İdrarın alkalinizasyonu (bazik olması) (sitrat , bikarbonat, karbonik anhidraz inhibitörleri) 
atropin atılımını zorlaştırır ve kan seviyelerini yükseltir.  
• Antiasitler (mide asit fazlalığına karşı kullanılan ilaçlar) ve antidiyareikler (ishal 
tedavisinde kullanılan ilaçlar), oral atropinin emilimini az altır.  
• Antikolinerjikler atropinle birlikte verilirse antimuskarinik etkiyi şiddetlendirir ve paralitik 
ileusa neden olabilir.  5 / 9 
 • Siklopropan anestezisi sırasında atropin damar yoluyla verilirse ventriküler  aritmilere 
(kalbin karıncık bölümlerinden kaynaklanan ritm bozukluğu) neden olabilir. • Atropin 
haloperidolün antipsikotik (düşünce ve duyunun ağır oranda bozulduğu zihin durumlarında 
kullanılan ilaçlar) etkisini azaltabilir.  
• Atropin mide pH'sını yükselt erek ketokonazol emilimini yavaşlatabilir.  
• Atropin metoklopramidin gastrokinetik etkisini (sindirim sistemi üzerindeki etki) 
antagonize edebilir (engelleyebilir).   
• Atropin ile opioidlerin (morfin de dahil olmak üzere morfin benzeri etki oluşturan 
bileşikl ere verilen ad) birlikte kullanılması ağır kabızlık, paralitik ileus ve idrar 
retansiyonuna (idrarı boşaltma kabiliyetinin azalması ya da kaybolması) neden olabilir.  
• Atropin mumlu -matriks bazıyla yapılmış potasyum preparatlarının ülseratif (yara yapıcı) 
etkisini arttırabilir.  
 
Laboratuvar Testleri:  Atropin verilmiş olanlarda mide salgısını ölçme, mide boşalma 
zamanını ölçme ve fenolsülfonftalein (PSP) testleri yapılmamalıdır. Atropin ve PSP aynı 
tübüler mekanizma ile vücuttan atılır.  
 
Eğer reçeteli ya da r eçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ATROPİN SÜLFAT  nasıl kullanılır?  
ATROPİN SÜLFAT doktorunuz ya da bir sağlık personeli tarafından uygulanacağından 
aşağıdaki bölüm hekiminize veya sağlık personeline yöneliktir.  
Uygun kullanım ve doz/ uygulama sıklığı için talimatlar:  
Bradikardi aritmilerin tedavisinde atropin sülfat dozu ve uygulama sıklığı koşulun şiddetine 
bağlı olarak de ğişir.  
Yetişkinlerde:   
Mutat başlangıç dozları intravenöz (i.v.) olarak 0 ,5 – 1,0 mg (0 ,5 - 1 ml)’dır.  
Az şiddetli durumlarda toplam doz 0 ,03 mg/kg’a (yaklaşık 2 mg) (2 ml) kadar tekrarlanabilir. 
Önerilen doz aralığı 3 -5 dakika ile 1 -2 saat arasında değişebilir.  
Şiddetli durumlarda ise 0 ,04 mg/kg’lık (yaklaşık 3 mg) (3 ml) total doz verilebilir.  6 / 9 
 Bazı uzmanlar bu total dozun 3 -5 dakika aral ıklarda üçe bölünerek (1 mg) uygulanmasını 
önerirken bazıları da 3 mg’lık toplam dozun tek bir doz halinde uygulanmasını tercih 
etmektedirler.  
• Preanestezik medikasyon: Genel anestezi indüksiyonundan önce kalbin vagal inhibisyon 
riskini ve tükürük ve bronş  ifrazatını azaltmak amacıyla, anesteziden genellikle 30 -60 
dakika önce subkütan (s.c.) veya intramüsküler (i.m.) yolla 0 ,3 – 0,6 mg (0 ,3 – 0,6 ml) 
ATROPİN SÜLFAT (ortalama 0 ,5 mg) (0 ,5 ml) uygulanabilir. Alternatif olarak aynı doz 
anestezi indüksiyonundan hemen önce i.v. olarak verilebilir.  
• Gastrointestinal radyografi: i.m. yolla 1 mg (1 ml) uygulanır.  
• Antidot olarak: Parasempatomimetik ajanlarla doz aşımı tedavisinde s.c. veya i.m. yolla 1 -
2 mg (1 - 2 ml) veya i.v. yolla 4 mg (4 ml)’a kadar dozlar kullanılır. Organofosfor 
insektisitleri gibi irreversibl antikolinesteraz zehirlenmelerin tedavisinde: Daha yüksek 
dozlar (en az 2 -3 mg) gerekebilir. Siyanoz belirtileri kalkıncaya veya kal p ritmi 80 -90/dk 
oluncaya kadar bu dozlar tekrarlanır. Doz aralıkları hastanın kalp atım hızına göre ayarlanır. 
Bu uygulamaya kesin iyileşme oluncaya kadar devam edilmelidir. Bu süre 2 gün veya daha 
fazla olabilir. 6 / 8 İntoksikasyon belirtileri çabuk ort aya çıkan mantar zehirlenmelerinde 
koma ve kardiyovasküler kollaps görülmeden önce parasempatomimetik işaretleri kontrol 
etmek için yeterli dozlarda uygulanmalıdır.  
 
Uygulama yolu ve metodu:  
Cilt altına, kas içine veya toplar damara uygulanabilir.  
Değişik yaş grupları:  
Çocuklarda kullanımı:  
12 yaşından küçük çocuklarda genellikle 0 ,4 mg aşılmamalıdır.  
• Bradikardi aritmilerin tedavisinde:  
Damar yoluyla 0 ,01 – 0,03 mg/kg (0 ,01 – 0,03 ml/kg) uygulanır.  
• Preanestezik medikasyon:  
Deri altına enjeksiyonla;  
3 kg’a kadar olan bebeklerde 0 ,1 mg (0 ,1 ml),  
7-9 kg çocuklarda 0 ,2 mg (0 ,2 ml),  
12-16 kg çocuklarda 0 ,3 mg (0 ,3 ml),  7 / 9 
 20-27 kg’lık çocuklarda 0 ,4 mg (0 ,4 ml),  
32 kg çocuklarda 0 ,5 mg (0 ,5 ml),  
41 kg ağırlıktaki çocuklarda 0 ,6 mg (0 ,6 ml)’dır. Bu dozlar gerektiğinde 4 -6 saatte bir 
tekrarlanır.  
 
Yaşlılarda kullanımı:  
Yetişkinler için önerilen doz uygulanır.  
 
Özel kullanım durumları:  
Böbrek yetmezliği:  
Veri bulunmamaktadır.  
 
Karaciğer yetmezliği:  
Veri bulunmamaktadır.  
 
Eğer ATROPİN SÜLFAT ’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla ATROPİN SÜLFAT  kullandıysanız:  
Doz aşımı belirtileri yanma hissinin eşlik ettiği belirgin ağız kuruluğu, yutku nmada zorluk, 
ışığa aşırı duyarlılık, yüzde kızarma, ciltte kuruluk, ateş, kızarıklık, bulantı, kusma, kalp 
çarpıntısı ve kan basıncında yükselmedir. Merkezi sinir sisteminin uyarılmasına bağlı olarak 
huzursuzluk, titreme, zihin bulanıklığı, taşkınlık, hay al görme ve deliryum ortaya çıkabilir, 
akabinde uyuklamada artış, bilinç kaybı, dolaşım ve solunum yetmezliğine bağlı ölüm 
gözlenebilir.  
Ağır vakalarda deri altına, damar veya kas içine 1 -4 mg fizostigmin uygulanmalı ve 
fizostigmin vücuttan hızla atıldığı ndan gerektiği takdirde doz tekrarlanmalıdır. Deliryum 
gözlenen hastaya yatıştırıcı amaçlı diazepam uygulanabilir, ancak atropin zehirlenmesinin geç 
döneminde beyin işlevlerinde bozulma riski gözlenebileceğinden yüksek dozlarda yatıştırıcı 
uygulanmamalıdır . Yeterli havayolu açıklığı sağlanmalıdır. Oksijen ve karbondioksit ile 
solunum yetmezliği tedavi edilebilir. Ateş soğuk tatbiki ile düşürülebilir. Yeterli sıvı alımı da 
önemlidir. İdrar sondası gerekli olabilir. Işığa duyarlılık mevcutsa ya da olması muht emel ise 
hastaya karanlık bir odada bakım uygulanmalıdır.  8 / 9 
 ATROPİN SÜLFAT ’ tan kullanmanız gerekenden fazlasını kullanmışsanız bir doktor veya 
eczacı ile konuşunuz.  
 
ATROPİN SÜLFAT ’ı kullanmayı unutursanız  
Unutulan dozları dengelemek için çift doz almayınız.  
 
İlacınız bir sağlık personeli tarafından uygulanacağından kullanmanız gere ken dozun 
unutulması beklenmez. Ancak uygulanması gereken dozun size verilmemiş olabileceğini 
düşünüyorsanız, sağlık personelini bilgilendirmeniz gerekmektedir.  
 
ATROPİN SÜLFAT  ile tedavi sonlandırıldığındaki oluşabilecek etkiler  
ATROPİN SÜLFAT tedavisi sonlandırıldığında, herhangi bir olumsuz etki oluşması 
beklenmez.  
 
4. Olası yan etkiler nelerdir?  
Yan etkilerin yüksek dozda görülmesi muhtemeldir, ancak tedavinin kesilmesiyle birlikte bu 
yan etkiler genellikle kaybolur.  
 
Seyrek olarak alerjik reaksiyon gelişebilir. Bu durum ciltte döküntülere, şiddetli kaşınmaya, 
soyulmaya, yüzde şişmeye (özellikle dudak ve göz çevresinde), boğazda gerginlik hissine, 
nefes alma veya yutkunmada zorluğa, ateşe, su kaybına, şoka ve bayılmaya neden olabilir.  
 
Bunların hepsi çok ciddi yan etkilerdir. Bu yan etkilerden herhangi birini fark ederseniz derhal 
doktorunuza söy leyiniz.  
 
Olası yan etkiler arasında tükürük, ter ve mukus salgısında azalma (Öksürükle birlikte mukus 
salgısının atılması zorlaşabilir.), göz bebeklerinde büyüme (Bulanık görmenize neden olabilir.), 
hızlı veya düzensiz kalp atımı, idrara çıkmada güçlük, kabızlık, hayal görme, göz içi basınçta 
artış, tat duyusu kaybı, baş ağrısı, gerginlik, sersemlik, güçsüzlük, yüzde kızarıklık, uykusuzluk 
ve karında şişkinlik yer almaktadır. Bunlara ilaveten zihin bulanıklığı ve/veya huzursuzluk 
(özellikle yaşlılarda), b ulantı, kusma ve baş dönmesi seyrek olarak görülebilir.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  9 / 9 
  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında fazla bilgi edinilmesine katkı sağlamış ola caksınız.  
 
5. ATROPİN SÜLFAT ’ın saklanması  
ATROPİN SÜLFAT ’ ı çocukların göremeyeceği, erişemeyeceği yerlerde ve ambalajında 
saklayınız.  
25°C altındaki oda sıcaklığında ve ambalajında saklayınız. Işıktan koruyunuz.  
Son kullanma tarihiyle uyumlu olarak kulla nınız.  
Ambalajdaki son kullanma tarihinden sonra ATROPİN SÜLFAT’  ı kullanmayınız.  
Eğer üründe ve/veya ambalajında bozukluklar fark ederseniz, ATROPİN SÜLFAT’ ı  
kullanmayınız.  
Preparat yoğun tuz içerdiğinden partikül görülebilir, bu durumdaki ampuller kullanılmamalıdır.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat  Sahibi:  Galen İlaç Sanayi ve Tic aret A.Ş. Ataşehir - İSTANBUL  
 
Üretim Yeri:  İdol İlaç Dolum Sanayi ve Tic aret A.Ş. Topkapı -İSTANBUL  
 
 
Bu kullanma talimatı ……..tarihinde onaylanmıştır . 