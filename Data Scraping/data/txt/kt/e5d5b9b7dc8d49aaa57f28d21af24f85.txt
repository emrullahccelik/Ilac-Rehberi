1/6 
 KULLANMA TALİMATI  
 
CETRYN  10 mg/ml oral damla  
Ağızdan alınır.  
 
Etkin madde : Oral Damla’nın her bir ml’si 10 mg setirizin dihidroklorür içer ir. 
 
Yardımcı madde: Sodyum sakkarin,  gliserin, propilen glikol, metil parahidroksibenzoat, propil 
parahidroksibenzoat, asetik asit, sodyum asetat, saf su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
 Bu kullanma talimatını saklayınız. Daha sonra tekrar okumaya ihtiyaç d uyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında 
yüksek  veya düşük  doz kullanmayınız.   
 
 
 
Bu Kullanma Talimatında:  
 
1. CETRYN  nedir ve ne için kullanılır?  
2. CETRYN  'i kullanmadan önce dikkat edilmesi gerekenler  
3. CETRYN  nasıl kullanılır?  
4. Olası yan etkiler nelerdir?  
5. CETRYN ' in saklanması  
 
Başlıkları yer almaktadır.  
1. CETRYN  nedir ve ne için kullanılır?  
 
CETRYN  Oral Damla , berrak kokusuz çözeltidir.  CETRYN  Oral Damla  20 damla içeren 
damlalıklı 20 ml’lik renkli cam şişede sunulur.  
 
CETRYN , alerjik nezle, müzmin nedeni bilinmeyen kurdeşen ve kaşıntıların tedavisinde 
kullanılan bir ilaçtır.  
CETRYN  Oral Damla ;  
2 yaş ve üstü bebekler, çocuklarda  ve erişkinlerde ; 
- Alerjik nezlenin burun ve göz ile ilgili belirtilerinin tedavisinde, kronik idiopatik ürtikerin 
(müzmin nedeni bilinmeyen kurdeşen) ve kaşıntının belirtilerinin tedavisinde kullanılır.  
 
 2/6 
 2.CETRYN ’i kullanmadan önce dikkat edilmesi gerekenler  
 
CETRYN ’i aşağıdaki durumlarda KULLANMAYINIZ  
 
- CETRYN 'in etkin maddesine veya yardımcı maddelerden herhangi birine, hidroksizine veya 
piperazin türevlerine karşı aşırı duyarlılık öykünüz varsa,  
- Ağır böbrek yetmezliğiniz ( kreatinin klerensinizin  (böbrek fonksiyonların ı izlemek için 
kullanılan bir madde olan kreatininin böbrekler aracılığıyla kandan temizlenmesi) 10 
ml/dk'nın altında olduğu böbrek yetmezliği ) var ise bu ilacı kullanmayınız.  
- CETRYN’i 2 yaş altı çocuklarda kullanmayınız.  
 
CETRYN ’i aşağıdaki durumlarda DİK KATLİ KULLANINIZ  
 
- CETRYN ’i alkolle birlikte alıyorsanız dikkatli olunuz.  
- İdrara çıkma problemleriniz varsa (omurilik problemleri ya da prostat veya mesane 
problemleri) doktorunuza danışınız.  
- Alerji testi yaptırmanız gerekiyorsa, testten birkaç gün önce CETRYN   ile tedaviyi kesip 
kesmeyeceğinizi doktorunuza danışınız. CETRYN  alerji testinin sonuçlarını etkileyebilir..  
 
“Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.”  
 
CETRYN ’in yiyecek ve içecek i le kullanılması  
 
CETRYN ’i aç veya tok karnına alabilirsiniz.  
 
Hamilelik  
 İlacı kullanmadan önce doktorunuza veya eczacınıza danışınız.  
 CETRYN 'in hamile kadınlarda kullanımına ilişkin mevcut klinik veri çok azdır. Hayvan 
çalışmaları zararlı bir etki göstermemiş olsa da CETRYN 'in hamilelik boyunca ancak mutlak 
gerekli olduğunda ve dikkatle kullanılması önerilir.  
 Tedavi sırasında hamile olduğunuzu  fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
CETRYN 'in içeriğindeki etkin madde (setirizin) anne sütüne geçtiğinden emziren annelerin 
CETRYN 'i kullanması önerilmez.  
 
Araç ve makine kullanımı  
Önerilen 10 mg dozda CETRYN  araç kulla nma becerisi, uykuya dalma ve  simule montaj hattı 
(ilacın uyuşukluk/uyku hali etkisini ölçmede kullanılan, gerçek iş ortamındaki performansı 
temsil eden, bilgisayarla yapılan ve uyku halindeki tüm değişkenlere hassas ölçüm testi) 
verimliliğine klinikte anlamlı etki göstermemiştir.  
Araç kullanmayı planlayan, potansiyel olarak tehlikeli işlerde çalışan ve makine kullanan 
hastalar, önerilen dozu aşmamalı ve ilaca verdikleri yanıtı dikkate almalıdırlar. Bu tip duyarlı 
hastalarda, CETRYN 'in alkol veya diğer santral sinir sistemi depresan ları (baskılayıcıları) ile 
eşzamanlı kullanımı, uyanıklıkta azalmaya ve performans bozukluğuna yol açabilir.  
 3/6 
 CETRYN ’in içeriğinde bulunan bazı yardımcı maddeler hakkında önemli bilgiler  
Oral damlanın içeriğinde bulunan metil parahidroksibenzoat ve propil parahidroksibenzoat 
(muhtemel gecikmiş) alerjik reaksiyonlara neden olabilir.  
 
Bu tıbbi ürün  her ml’sinde 10 mg sodyum sakkarin ve 10 mg sodyum asetat ihtiva eder. Bu 
durum, kontrollü sodyum diyetinde olan hastalar için göz önünde bulundurulmalıdır.  
Bu tıb bi ürün her ml’sinde 350 mg  propilen glikol ihtiva eder. Bu dozda propilen glikola bağlı 
herhangi bir yan etki göstermesi beklenmez.  
Bu tıbbi ürün her ml’sinde 250 mg  gliserin ihtiva eder. Bu dozda gliserola bağlı herhangi bir yan 
etki göstermesi beklenmez.  
Diğer il açlar ile birlikte kullanımı  
 
CETRYN 'in diğer ilaçlarla, bilinen, klinikte anlamlı bir etkileşimi yoktur.  
Eğer reçeteli yada reçetesiz herhangi bir ilacı şu anda kullanıyorsanız veya son zamanlarda 
kullandınız ise  lütfen doktorunuza veya eczacınıza bunlar  hakkında  bilgi veriniz.  
 
3. CETRYN  nasıl kullanılır ?  
 
Uygun kullanım ve doz/uygulama sıklığı için talimatlar :  
 
2-6 yaş  arası çocuklarda : Günde 1 kez 2.5 mg (5 damla) uygulanır. Bu yaş  grubunda günlük 
doz 5 mg’a yükseltilebilir ve günde 1 kez 5 mg (10 damla) veya günde iki kez (12 saatte bir) 2.5 
mg (5 damla) verilebilir.  
 
6-12 yaş  arası çocuklarda : Semptomların şiddetine göre günde 1 kez 5 mg (10 damla) veya 10 
mg (20 damla) uygulanır veya günlük doz ikiye bölünerek de uygulanabilir.  
 
12 yaş  üstü çocuk larda ve erişkinlerde:  Semptomların şiddetine göre günde 1 kez 5 mg (10 
damla) veya 10 mg (20 damla) uygulanır.  
 
Uygulama yolu ve metodu:  
CETRYN  oral damla  ağızdan kullanım içindir.  
CETRYN  oral damla bir miktar sıvı içinde seyreltilerek alınmalıdır.  
 
Değişik yaş grupları :  
 
Çocuklarda kullanımı:  CETRYN  Oral Damla’nın  2 yaş altı çocuklarda  kullanımı önerilmez .  
 
Yaşlılarda kullanımı: Böbrek işlevi normalse dozun azaltılmasına gerek yoktur.  
 
Özel kullanım durumları :  
Böbrek/Karaci ğer yetmezli ği 
Böbrek yetmezliği ve karaciğer yetmezliğiniz var ise doz böbrek yetmezliğinin şiddetine göre 
doktorunuz tarafından ayarlanır.  
Böbrek yetmezliği olan çocuklarda doz, böbrek fonksiyonu (işlevi) ve vücut ağırlığı göz önüne 
alınarak, doktor tarafından bireysel olarak  ayarlanmalıdır.  4/6 
 Sadece karaciğer yetmezliği olan hastalar normal reçetelenen dozu alabilirler. Hem böbrek hem 
de karaciğer yetmezliği olan hastalarda doz ayarlanması önerilir.  
 
Eğer CETRYN ’in etkisinin çok güçlü veya zayıf olduğuna dair bir izleniminiz va r ise doktorunuz 
veya eczacınız ile konuşunuz.  
 
Kullanmanız gerekenden daha fazla CETRYN  kullandıysanız  
CETRYN ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
CETRYN ’i kullanmayı unutursanız  
 
Doktorunuzun size verdiği talimatlara uygun olarak ilacı almaya devam ediniz.  
Unutulan dozları dengelemek için çift doz almayınız.  
 
CETRYN  ile tedavi sonlandırıldı ğındaki olu şabilecek etkiler  
CETRYN  ile tedavinin süresi klinik belirtilere ve bireysel olarak hastalığın seyrine bağlıdır.  
Doktorunuzun önerisi olmadan tedaviyi kesmeyiniz, çünkü bu durum hastalığın belirtilerinin 
tekrar ortaya çıkmasına ya da daha da kötüleşmesine neden olabilir. CETRYN i le tedavinin 
sonlandırılmasına doktorunuz karar vermelidir.   
 
4. Olası yan etkiler  nelerdir ?  
 
Tüm ilaçlar gibi CETRYN ’in içeriğinde bulunan maddelere duyarlı olan kişilerde yan etkiler 
olabilir.  
Aşağıdakilerden biri olursa CETRYN 'i kullanmayı durdurun ve DERHAL doktorunuza 
bildirin veya size en yakın hastanenin acil bölümüne ba şvurunuz:  
- Alerjik reaksiyonlar, şiddetli reaksiyonlar ve anjiyoödem (yüz veya boğazın şişmesine neden 
olan ciddi bir alerjik reaksiyon) dahil  
Bu reaksiyonlar ilacı aldıktan hemen s onra ya da daha sonra başlayabilir. Yukarıda belirtilen 
yan etkiler seyrek ya da çok seyrek görülür.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın   :10 hastanın en az 1’inde görülebilir.  
Yaygın   :10 hastanın birinden a z, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1000 hastanın birinden fazla görülebilir.  
Seyrek    :1000 hastanın birinden az, fakat 10.000 hastanın birinden fazla 
görülebilir.  
Çok seyrek   :10.000 hastanın 1’inden az görülebilir.  
Bilinmiyor   :Eldeki verilerden hareketle tahmin edilemiyor.  
 
Yaygın:  
Somnolans (uyuklama hali)  
Sersemlik hissi  
Baş ağrısı  
Farenjit (yutak iltihabı)  
Diyare (ishal)  
Rinit (nezle)  
Mide bulantısı  
Ağız kuruluğu  
Halsizlik  
Karın ağrısı  5/6 
  
Yaygın olmayan:  
Ajitasyon (aşırı huzursuzluk hali)  
Parestezi (geçici his yokluğu, uyuşma/karıncalanma)  
Kaşıntı  
Döküntü  
Asteni (yorgunluk)  
Kırıklık  
Seyrek:  
Alerjik reaksiyonlar, bazıları şiddetli (çok seyrek)  
Depresyon  
Halüsinasyon (Varsanı, gerçekte olmayan şeyleri görmek/duymak)  
Agresyon (saldırganlık hali)  
Konfüzyon (zihin karışıklığı)  
Uykusuzluk  
Konvülsiyonlar (istem dışı kas kasılmaları, nöbet, havale)  
Taşikardi (dakikadaki kalp atım sayısının -nabzın -normalin üstüne çıkması)  
Karaciğer fonksiyon anormalliği (transaminaz, alkalen fosfatazi gamma -GT ve bilirubin artışı)  
Ürtiker (kurdeşen)  
Ödem  
Kilo artışı  
Aşırı duyarlılık  
 
Çok seyrek:  
Trombositopeni [kanda trombosit (kan pıhtılaşmasını sağlayan hücreler) sayısının azalması]  
Tik 
Senkop (baygınlık)  
Diskinezi (istemli hareket etmede güçlük)  
Distoni (kasların istem dışı oluşan seğirmeleri, spazmları ya da hareketleri)  
Titreme  
Tat alma bozukluğu  
Bulanık görme  
Akomodasyon bozukluğu (gözde uyum bozukluğu)  
Okülojirasyon ( göz küresinin istem dışı, herhangi b ir yönde hareketi)  
Anjiyonörotik ödem (eller, ayaklar, bilekler, yüz, dudakların şişmesi ya da özellikle ağız veya 
boğazın yutmayı veya nefes almayı zorlaştıracak şekilde şişmelerinde)  
Sabit ilaç erüpsiyonu (döküntü)  
Enürez (idrar kaçırma)  
Disüri (ağrılı i şeme)  
Anafilaktik şok (Ani aşırı duyarlılık tepkisi)  
 
Bilinmiyor:  
İştah artışı  
İntihar düşüncesi  
Unutkanlık  
Hafıza bozukluğu  
Denge bozukluğundan kaynaklanan baş dönmesi (vertigo)  
İdrar yapamama, işeme zorluğu  
 6/6 
 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz u. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkez i (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 
5. CETRYN ’in saklanması   
 
Çocukların göremeyeceği,  erişemeyeceği yerlerde ve ambalajında saklayınız.   
25 0C’nin altındaki oda sıcaklığında saklayınız.  
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra CETRYN ’i kullanmayınız.  
 
Ruhsat sahibi:   
Tripharma  İlaç San. ve Tic. A.Ş.  
Reşitpaşa Mah. Eski Büyükdere Cad. No:4 34467  
Maslak / Sarıyer / İSTANBUL  
 
Üretim yeri:   
Abdi İbrahim İlaç San. ve Tic. A.Ş.  
Orhan Gazi Mahallesi. Tunç Cad. No:3  
Esenyurt / İstanbul  
 
Bu kullanma talimatı .../.../...  tarihinde onaylanmıştır.  
 
 
 
 
 
 
 
 
  