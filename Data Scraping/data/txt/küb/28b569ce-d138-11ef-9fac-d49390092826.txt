KISA ÜRÜN BİLGİSİ
1. BEŞERİ TIBBİ ÜRÜNÜN ADI
MİKODERM Pomad
2. KALİTATİF VE KANTİTATİF BİLEŞİM
Etkin madde:
Her 1 g pomad’ta;
Tolnaftat 10 mg
Yardımcı maddeler:
Her 1 g pomad’ta;
Butil hidroksitoluen 1 mg
Yardımcı maddeler için 6.1’e bakınız.
3. FARMASÖTİK FORM
Pomad
Yarı-katı, beyazımsı pomad
4. KLİNİK ÖZELLİKLER
4.1. Terapötik endikasyonlar
• Kılsız düz derilerde ve parmak aralarındaki Tinea manum' un,
• Ayak tabanı ve ayak parmakları arasındaki Tinea pedis' in
• Tinea kruris ve Tinea korporis’in
lokal tedavilerinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Hastalıklı yüzeyi tamamen örtecek miktarda MİKODERM günde 2 ila 3 kez uygulanır.
Kaşıntı ve yanma duyuları 24 ila 72 saat içinde hafifler, tam bir tedaviye 2 ila 4 haftada
erişilir. Bu nedenle enfeksiyondan tamamen kurtulmak için, hastalık semptomları geçtikten
1sonra doktor başka şekilde önermemişse, iki hafta süre ile MİKODERM ile tedaviye devam
edilir.
Doz uygulanması atlanmamalıdır. Eğer kullanma dozu unutulursa, elden geldiği kadar çabuk
giderilmeli ve doz programına devam edilmelidir.
Uygulama şekli:
Haricen uygulanır.
İlaç uygulanmadan önce hastalıklı deri kısmı yıkanır ve kurulanır. MİKODERM hastalıklı
yüzeyi tamamen örtecek şekilde hafifçe masaj yaparak uygulanır.
Yeniden mikrop kapmayı önlemek için tedavi sırasında hijyen şartlarına tam olarak
uyulmalıdır. İlaç uygulandıktan sonra ellerin iyice yıkanması gerekmektedir.
Özel popülasyonlara ilişkin ek bilgiler:
Böbrek/Karaciğer yetmezliği:
Tolnaftatın böbrek/karaciğer yetmezliği olan hastalarda kullanımına dair bir bilgi yoktur.
Pediyatrik popülasyon:
Tolnaftat, doktor tarafından aksi belirtilmediği sürece 2 yaşından küçük çocuklarda
kullanılmamalıdır.
Geriyatrik popülasyon:
Özel doz ayarlamasına gerek yoktur. Pozoloji ve uygulama şekli yetişkinler ile aynıdır.
4.3. Kontrendikasyonlar
Tolnaftata veya içeriğindeki yardımcı maddelerden herhangi birine karşı aşırı duyarlılığı olan
kişilerde, MİKODERM kullanılmamalıdır.
4.4. Özel kullanım uyarıları ve önlemleri
MİKODERM ile tedavi sırasında eğer deri lezyonları daha ciddi bir durum alırsa, mikro-
organizmanın türü araştırılmalı ve bu süre içinde tedavi durdurulmalıdır.
Eğer, MİKODERM ile dört haftalık tedavinin sonunda hasta iyileşme göstermemişse, teşhis
yeniden gözden geçirilmelidir. Candida albicans gibi duyarlı olmayan mantar veya
2bakterilerin de yer aldığı karışık infeksiyonlarda, tedaviye topikal veya sistemik antiinfektif
eklenmesi gerekebilir.
MİKODERM’in göze ve mukoz dokuya temasından kaçınılmalıdır.
Kıldan arındırılmış derilerde kullanılmalıdır.
MİKODERM’in içeriğinde bulunan butil hidroksitoluen, lokal deri reaksiyonlarına (örneğin
kontak dermatite) ya da gözlerde ve mükoz membranlarda irritasyona sebebiyet verebilir.
Haricen kullanılır, yutulmamalıdır.
4.5. Diğer tıbbi ürünler ile etkileşimler ve diğer etkileşim şekilleri
Hiçbir ilaç etkileşimi bildirilmemiştir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz.
kısım 5.3). İnsanlara yönelik potansiyel risk bilinmemektedir.
Gebelik dönemi
MİKODERM gerekli olmadıkça gebelik döneminde kullanılmamalıdır.
Laktasyon dönemi
Tolnaftatın insan sütüyle atılıp atılmadığı bilinmemektedir.
Tolnaftatın süt ile atılımı hayvanlar üzerinde araştırılmamıştır. Emzirmenin durdurulup
durdurulmayacağına ya da MİKODERM tedavisinin durdurulup durdurulmayacağına/
tedaviden kaçınılıp kaçınılmayacağına ilişkin karar verilirken, emzirmenin çocuk açısından
faydası ve MİKODERM tedavisinin emziren anne açısından faydası dikkate alınmalıdır.
Üreme yeteneği / Fertilite
MİKODERM ile üreme yeteneği/fertilite üzerine yapılmış çalışma bulunmamaktadır.
34.7. Araç ve makine kullanımı üzerindeki etkiler
Araç ve makine kullanma üzerine herhangi bir olumsuz etkisi söz konusu değildir.
4.8. İstenmeyen etkiler
İstenmeyen etkiler aşağıdaki sınıflama kullanılarak sıklık gruplarına ayrılmıştır.
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Deri ve deri altı doku hastalıkları :
Seyrek: Deride tahriş ve şiddetli kaşıntı, kontakt dermatit
MİKODERM hassasiyet oluşumuna neden olmaz ve normal kullanımda intertriginöz ve
açıktaki, normal veya yaralı deride batma veya iritasyona neden olmaz. Bununla birlikte,
hafif iritasyon ve duyarlılık oluşturduğu bildirilmiştir.
4.9. Doz aşımı ve tedavisi
Etkin maddenin uygulama yolu dikkate alındığında zehirlenme mümkün değildir. Ancak
kaza ile yutulması durumunda uygun semptomatik tedavi uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer Topikal Antifungalller
ATC Kodu: D01AE18
Tolnaftat dermatofitlerin, Microsporum ve Trichophyton sp., büyümesini inhibe eder.
Tolnaftat skualen epoksidaz enziminin inhibisyonu yolu ile fungal hücre duvarlarında
ergosterol biyosentezinin inhibisyonuna neden olarak fungusid etki gösterir. Skualen
epoksidaz enziminin inhibisyonu ile skualenden 2-3-oksidoskualen oluşumu ve bu sayede de
mantar hücresi duvarının esas maddesi olan ergosterol sentezlenmesi engellenmiş olur.
T. mentagrophytes suşları üzerine yapılan çalışmada tolnaftatın doza bağımlı bir biçimde
işaretlenmiş sterol miktarında azalmaya neden olurken, skualen miktarında da artışa neden
olduğu gösterilmiştir.
4Tolnaftatın Trichophyton mentagrophytes, T. verrucosum, Epidermophyton floccosum ve
Microsporum canis için minimum inhibe eden konsantrasyonu 0.08 ve 0.008 µg/ml arası, T.
rubrum için 3.0 µg/ml’dir. Buna karşılık tolnaftatın Candida albicans, bazı Aspergillus
türleri ve bakteriler üzerine bir etkisi yoktur.
Tolnaftatın etkinlik ölçüsü 1/3.000.000 konsantrasyonda bile Tinea rubrum' a karşı etkin
olması ile kesinleşmiştir.
Tinea cruris, Tinea corporis, Tinea pedis, Tinea versicolor üzerinde yapılan kontrollü klinik
çalışmalarda başarı, kimi durumlarda % 80' lik bir orana erişmektedir.
Tolnaftatın topik uygulamasının klinik sonuçları, yukarda belirtilen enfeksiyonların,
parenteral yolla griseofulvin uygulanarak elde edilecek sonuçlardan daha iyidir. Ancak
Tolnaftat, mikonazolden daha az etkilidir. Örneğin, Tinea pedis' te iyileşme oranı tolnaftat
için yaklaşık % 80 iken, bu oran mikonazol için % 95 kadardır.
Başın saçlı derisinde Trichophyton tonsurans ve Micosporum audouini' nin neden olduğu
lezyonlar tolnaftata yanıt vermemektedir.
5.2. Farmakokinetik özellikler
Genel özellikler
Topikal olarak uygulanan MİKODERM’in cilt yolu ile sistemik absobsiyonu mümkün
değildir.
5.3. Klinik öncesi güvenlilik verileri
Tolnaftatın akut ve kronik toksisite ve kansirojenik etkisi üzerine yapılmış bir çalışma
bulunmamaktadır.
Ratlarda ve farelerde yapılan çalışmalarda, tolnaftat, fötal ya da postnatal gelişime zarar
veren herhangi bir etki göstermemiştir.
Deneysel çalışmalarda, topikal olarak uygulanan tolnaftatın bilinen bir teratojenik ve
mutajenik etkisi olduğu saptanmamıştır.
6. FARMASÖTİK ÖZELLİKLER
6.1. Yardımcı maddelerin listesi
Bütil hidroksitoluen
Polietilen glikol 400
Polietilen glikol 400
56.2. Geçimsizlikler
Mevcut değildir.
6.3. Raf ömrü
60 ay
6.4. Saklamaya yönelik özel uyarılar
25°C’nin altındaki oda sıcaklığında saklanmalıdır.
Kapağı açık bırakılmamalıdır.
6.5. Ambalajın niteliği ve içeriği
30 g’lık aluminyum monoblok pomad tüpü
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmelikleri”ne uygun olarak imha
edilmelidir.
7. RUHSAT SAHİBİ
ADEKA İlaç Sanayi ve Ticaret A.Ş.
Necipbey Cad. No. 88
55020 – SAMSUN
Tel : (0362) 431 60 45 (Fabrika)
(0362 ) 432 60 46 (Fabrika)
8. RUHSAT NUMARASI
132 / 31
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 16.05.1983
Ruhsat yenileme tarihi: 27.04.2011
10. KÜB’ÜN YENİLENME TARİHİ
6