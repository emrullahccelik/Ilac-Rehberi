KISA ÜRÜN BİLGİSİ
1. BEŞERİ TIBBİ ÜRÜNÜN ADI
EMEDUR 200 mg film kaplı tablet
2. KALİTATİF VE KANTİTATİF BİLEŞİM
Etkin madde:
Trimetobenzamid HCl 200 mg
Yardımcı maddeler:
Laktoz 26,08 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet
4. KLİNİK ÖZELLİKLERİ
4.1 Terapötik endikasyonlar
EMEDUR, bulantı ve kusmanın kontrolünde kullanılır.
4.2 Pozoloji ve uygulama şekli
Pozoloji/uygulama sıklığı ve süresi
EMEDUR yetişkinlerde ve 15 kg’ın üzerindeki çocuklarda kullanılır.
Doz tedavi endikasyonuna, semptomların şiddetine ve hastadan alınan yanıta göre
ayarlanmalıdır (bkz. bölüm 4.4).
Doktor tarafından başka şekilde tavsiye edilmediği takdirde:
Mutad yetişkin ve ergen dozu günde 3–5 defa 1 film kaplı tablettir.
Uygulama şekli
Ağızdan uygulanır.
Özel popülasyonlara ilişkin ek bilgiler
Böbrek/Karaciğer yetmezliği: Değişmeyen trimetobenzamidin eliminasyonu daha çok
böbrekler yolu ile olur. Bazı yaşlı hastalar dahil böbrek fonksiyonlarında azalma olan
hastalarda doz ayarlaması dikkate alınmalıdır.
Pediyatrik popülasyon: Mutad çocuk dozu: Çocuğun vücut ağırlığı dikkate alınarak 1-4 doz
halinde uygulanan 15 mg/kg /gün’dür.
15-45 kg arası çocuklarda günde 1-4 defa 1 film kaplı tablet kullanılır.
15 kg’ın altındaki çocuklarda 100 mg’lık EMEDUR suppozituarın kullanılması tavsiye edilir.
1Geriyatrik popülasyon: Trimetobenzamidin klinik çalışmaları, genç hastalardan farklı yanıt
verip vermediklerinin tespiti için yeterli sayıda 65 yaş ve üstü hasta içermemektedir.
Literatürde 65 yaş üstü ile genç hastaları içeren çalışmalar rapor edilmiş olmasına rağmen,
trimetobenzamidler ile tedavi edilen yaşlı ve yaşlı olmayan hastalar için güvenlilik ve etkililik
açısından farklar olup olmadığı bilinmemektedir. Genellikle yaşlı hastalarda doz seçiminde
dikkatli olunmalı, genelde hastalarda hepatik, böbrek veya kardiyak fonksiyon azalmasındaki
sıklığın daha yüksek olduğu ve eş zamanlı hastalık veya başka ilaç tedavileri dikkate alınarak
önerilen en düşük doz ile başlanmalıdır.
Eliminasyonun daha çok böbrekler yolu ile olduğu bilinmektedir ve böbrek yetersizliği olan
hastalarda ilacın toksik reaksiyon riski artabilir. Yaşlı hastalarda böbrek fonksiyonlarının
azalması daha olası olduğundan, doz seçiminde dikkatli olunmalıdır ve böbrek
fonksiyonlarının takibi yararlı olabilir.
Böbrek yetmezliği olan yaşlı hastalarda doz ayarlaması, her bir dozda uygulanan total dozun
azaltılması veya doz aralıklarının artırılması şeklinde düşünülmelidir (kreatinin klerensi ≤ 70
mL/dak/1.73m2). Son doz ayarlaması klinik etkililik ve güvenlilik değerlendirmelerinin
bütünü esas alınarak yapılmalıdır.
4.3 Kontrendikasyonlar
Trimetobenzamide ya da formülasyondaki bileşenlerden herhangi birine bilinen aşırı
duyarlılığı olan kişilerde kontrendikedir.
4.4 Özel kullanım uyarıları ve önlemleri
Herhangi bir nedene bağlı akut kusması olan hastalarda trimetobenzamid kullanımından
kaçınılmalıdır.
Akut ateşli hastalık, ensefalitler, gastroenterit, dehidrasyon ve elektrolit dengesizliğinin seyri
sırasında, trimetobenzamid ya da başka bir antiemetik ilacın kullanımı durumunda ya da böyle
bir kullanım söz konusu olmaksızın, özellikle çocuklar, yaşlılar ve genel sağlık durumu
bozulmuş kişilerde, opistotonus, konvülziyonlar, koma ve ekstrapiramidal semptomlar gibi
merkezi sinir sistemi reaksiyonları bildirilmiştir. Bu gibi durumlarda, özellikle yakın zamanda
merkezi sinir sistemi üzerinde etkili diğer ilaçlardan (fenotiyazinler, barbitüratlar ve belladon
türevleri) kullanmış olan hastalara trimetobenzamid uygulanırken dikkatli olunmalıdır.
Şiddetli kusmalarda yalnızca antiemetik verilmemeli, kusmanın nedeni belirlenmelidir.
Öncelikli olarak, vücut sıvıları yeterli düzeye getirilmeli ve elektrolit dengesi sağlanmalı, ateş
düşürülmeli ve bunlara neden olan hastalık tablosu ortadan kaldırılmalıdır. Aşırı hidrasyondan
kaçınılmalıdır; çünkü, serebral ödem oluşabilir.
Trimetobenzamidin antiemetik etkileri apandisit gibi durumların teşhisini ve diğer ilaçların
doz aşımına bağlı toksisite belirtilerinin anlaşılmasını güçleştirebilir.
Çocuklara kusma tedavisi için trimetobenzamid verilirken tedbirli olunmalıdır. Çocukların
basit kusmalarının tedavisinde antiemetikler verilmemeli, bu ilaçların kullanımı yalnızca
nedeni bilinen uzun süren kusmalarla sınırlanmalıdır.
2Çünkü:
o Trimetobenzamide ikincil olarak ortaya çıkabilecek ekstrapiramidal semptomlar,
kusmadan sorumlu olan tanısı konmamış birincil hastalığın, ör. Reye sendromu ya da başka
bir ensefalopatinin merkezi sinir sistemi belirtileriyle karıştırılabilir.
o Trimetobenzamid gibi hepatotoksik potansiyeli olan ilaçların Reye sendromunun seyrini
olumsuz yönde etkileyebileceğinden kuşkulanılmaktadır. Reye sendromu çocuklarda görülen
ölümle sonuçlanabilen akut bir ensefalopatidir. Bu nedenle, belirti ve semptomları (kusma)
Reye sendromunu akla getiren çocuklarda bu ilaçların kullanımından kaçınılmalıdır.
Trimetobenzamid ve benzeri ilaçlar:
o Antimuskarinik etkilerine bağlı olarak, kapalı açılı glokom, üriner retansiyon, prostat
hiperplazisi ya da piloroduodenal tıkanma gibi durumlarda dikkatli kullanılmalıdır.
o Bu ilaçları kullanan hastalarda ara sıra rastlanan konvülziyonlar nedeniyle epilepsili
hastalarda dikkatli kullanılmalıdır.
o Yaşlı hastalar bu ilaçların advers etkilerinin çoğuna karşı daha hassastır.
Nadir kalıtımsal galaktoz intoleransı, Lapp laktoz yetmezliği ya da glikoz-galaktoz
malabsorbsiyon problemi olan hastaların bu ilacı kullanmamaları gerekir.
4.5 Diğer tıbbi ürünler ile etkileşim ve diğer etkileşim şekilleri
Oral antikoagülanların antagonistik etkisi nedeniyle trimetobenzamidin etkisinde azalma
görülebilir.
Trimetobenzamid ve benzeri ilaçlar:
• Alkol, barbitüratlar, hipnotikler, opioid analjezikler, anksiyolitik sedatifler ve
antipsikotikler dahil olmak üzere merkezi sinir sistemi depresanlarının sedatif etkilerini
artırabilirler.
• Atropin ve bazı antidepresanlar (hem trisiklikler hem de monoamin oksidaz inhibitörleri)
gibi diğer antimuskarinik ilaçlarla birlikte aditif antimuskarinik etkiye sahiptirler.
• Aminoglikozid antibiyotikler gibi ototoksik ilaçların neden olduğu hasarın uyarı
belirtilerini maskeleyebilirler.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Veri bulunmamaktadır.
Gebelik dönemi
Trimetobenzamidin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik/ve-veya/embriyonal/fetal gelişim/ve-
veya/doğum/ve-veya/doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir.
3EMEDUR gerekli olmadıkça gebelik döneminde kullanılmamalıdır.
Laktasyon dönemi
Bu ilacı kullanan emziren kadınlarla yeterli deneyim bulunmadığından, laktasyondaki
güvenilirliği saptanmamıştır.
Üreme yeteneği /Fertilite
Trimetobenzamid hidroklorür sıçan ve tavşanlarda yapılan üreme deneylerinde ele alınmış ve
hiçbir teratojenite bulgusuna rastlanmamıştır. Sadece, 20 mg ve 100 mg/kg uygulanan
sıçanlarda embriyonik rezorpsiyon ya da ölü doğan yavru yüzdesinde bir artış ve 100 mg/kg
uygulanan tavşanlarda rezorpsiyonda bir artış gözlenmiştir.
4.7 Araç ve makine kullanımı üzerindeki etkiler
Trimetobenzamid, uyuşukluk hissi oluşturabilir; hastalar ilaca bireysel yanıtları belirlenene
kadar, motorlu araç ve tehlikeli makinaları kullanmamalıdırlar.
4.8 İstenmeyen etkiler
Advers ilaç reaksiyonları aşağıdaki sıklık derecesine göre belirtilmiştir:
Çok yaygın (≥ 1/10); yaygın (≥ 1/100 ila ≤ 1/10); yaygın olmayan (≥ 1/1000 ila ≤ 1/100);
seyrek (≥ 1/10000 ila ≤ 1/1000); çok seyrek (≤ 1/10.000); bilinmiyor (eldeki verilerden
hareketle tahmin edilemiyor)
Kan ve lenf sistemi hastalıkları:
Seyrek: Kan diskrazileri
Bağışıklık sistemi hastalıkları:
Seyrek: Aşırı duyarlılık reaksiyonları
Psikiyatrik hastalıklar:
Seyrek: Depresif ruh hali
Sinir sistemi hastalıkları:
Çok yaygın: Uyuşukluk hissi
Yaygın: Baş dönmesi, baş ağrısı
Seyrek: Konvülziyonlar, opistotonus, koma, ekstrapiramidal semptomlar, oryantasyon
bozukluğu
Göz hastalıkları:
Yaygın: Bulanık görme
Kardiyak hastalıkları:
Yaygın: Hipotansiyon
Solunum, göğüs bozuklukları ve mediastinal hastalıkları:
4Bilinmiyor: Respiratuar arrest
Gastrointestinal hastalıklar:
Yaygın: Diyare
Hepato-bilier hastalıklar:
Seyrek: Hepatit, karaciğer bozukluğu
Deri ve deri altı doku hastalıkları:
Yaygın: Ürtiker, ateş basması, kızarıklık (alerjik tip deri reaksiyonları)
Kas-iskelet bozukluklar, bağ doku ve kemik hastalıkları:
Yaygın: Kas krampları
Böbrek ve idrar yolu hastalıkları:
Yaygın olmayan: İdrar retansiyonu
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Doz aşımı semptomları arasında hipotansiyon, nöbetler, merkezi sinir sistemi depresyonu,
kardiyak aritmiler, oryantasyon bozukluğu ve konfüzyon yer alır. Gereken doz aşımı
tedavisine başlandıktan sonra, toksik semptomlara yönelik ve destekleyici tedavi de
uygulanmalıdır.
Hipotansiyon çoğunlukla IV sıvılara ya da Trendelenburg pozisyonuna yanıt verir. Eğer bu
önlemlerle yanıt alınamazsa, parenteral bir inotropun (ör, yanıta göre titre edilen 0.1-0.2
g/kg/dak norepinefrin) kullanılması gerekebilir. Nöbetler genellikle diazepama
(yetişkinlerde gereğinde 15 dakikada bir uygulanmak ve 30 mg’ı aşmamak üzere 5-10 mg IV
bolus; çocuklarda 10 mg’ı aşmamak üzere IV 0.25-0.4 mg/kg/doz) ya da fenitoine ya da
fenobarbitale yanıt verir.
Ciddi kardiyak aritmiler çoğu zaman bolus ve ardından idame infüzyonu tarzında 1-2 mg/kg
lidokaine yanıt verir.
Ekstrapiramidal semptomlar (ör, distonik reaksiyonlar) 50 mg’ı aşmamak üzere IM ya da
yavaş IV enjeksiyon olarak 1-2 mg/kg (yetişkinler) difenhidramin ve ardından 48-72 saat
boyunca uygulanan idame dozuyla tedavi edilebilir. Bu reaksiyonlar difenhidramine yanıt
5vermiyorsa, 1-2 mg IV benztropin mezilat (yetişkinler) gibi antikolinerjik ilaçlar etkili
olabilir. Bu ilaçlar genellikle 2-5 dakika içinde etkili olur.
5. FARMAKOLOJİK ÖZELLİKLERİ
5.1 Farmakodinamik özellikleri
Farmakoterapötik grubu: Diğer antiemetikler
ATC Kodu: A04AD
Trimetobenzamid hidroklorür, yapısal olarak etanolamin grubu antihistaminiklere benzediği
halde, antihistaminik etkinliği çok zayıftır.
Trimetobenzamid HCl antikolinerjik özellikleri olan bir antiemetiktir. Etki mekanizması tam
olarak bilinmemekle birlikte, kemoreseptör triger zon üzerinde etkili olduğu düşünülmektedir.
Medulla oblongatadaki bu alan aracılığıyla emetik uyaranlar kusma merkezine iletilir. Kusma
merkezine yönelik doğrudan uyaranların aynı şekilde inhibe olmadıkları düşünülmektedir.
Önceden trimetobenzamid HCl uygulanmış köpeklerde, apomorfine verilen emetik yanıt
inhibe olurken, intragastrik bakır sülfatın tetiklediği emezise karşı aynı etki görülmez.
5.2 Farmakokinetik özellikleri
Emilim: Trimetobenzamid hidroklorürün etkinliği oral yoldan alındıktan 10-40 dakika sonra
başlar ve yaklaşık 3-4 saat devam eder.
Dağılım: Trimetobenzamid hidroklorürün dağılımı ve insanda aktif metaboliti olup olmadığı
bilinmemektedir.
Biyotransformasyon: Trimetobenzamidin biyotransformasyonu karaciğerde yer alır.
Eliminasyon: Safra yolları ve böbrekler yoluyla elimine edilir. Trimetobenzamidin ortalama
eliminasyon yarı ömrü 7 ila 9 saattir.
5.3 Klinik öncesi güvenilirlik verileri
Trimetobenzamid hidroklorür sıçan ve tavşanlarda yapılan üreme deneylerinde ele alınmış ve
hiçbir teratojenite bulgusuna rastlanmamıştır. Sadece, 20 mg ve 100 mg/kg uygulanan
sıçanlarda embriyonik rezorpsiyon ya da ölü doğan yavru yüzdesinde bir artış ve 100 mg/kg
uygulanan tavşanlarda rezorpsiyonda bir artış gözlenmiştir.
6. FARMASÖTİK ÖZELLİKLER:
6.1. Yardımcı maddelerin listesi
Laktoz
Karboksimetil selüloz sodyum
Nişasta
Magnezyum stearat
HPMC 2910/15 cp
Titanyum dioksit
Makrogol/PEG 4000
6.2 Geçimsizlikler
Geçerli değil
66.3 Raf ömrü
24 ay
6.4 Saklamaya yönelik özel uyarılar
Oda sıcaklığında (25C’nin altında) saklayınız.
6.5 Ambalajın niteliği ve içeriği
Al/PVC blisterde 20 film kaplı tablet içeren karton kutuda ambalajlanmıştır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’ ve
‘Ambalaj ve Ambalaj Atıklarının Kontrolü yönetmelikleri’ne uygun olarak imha edilmelidir.
7. RUHSAT SAHİBİ
Opella Healthcare Tüketici Sağlığı A.Ş.
Esentepe Mah. Büyükdere Cad.
193 Apt Blok No:193 İç Kapı No:16
Şişli-İstanbul
Tel: (0212) 339 10 00
Faks: (0212) 339 10 89
8. RUHSAT NUMARASI
2021/247
9. İLK RUHSAT TARİHİ/RUHSAT YENİLEME TARİHİ
Ilk ruhsat tarihi: 13/08/2021
Ruhsat yenileme tarihi:
10. KÜB’ÜN YENİLENME TARİHİ
7