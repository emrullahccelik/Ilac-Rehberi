 
 1  Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz,  çünkü  sizin  için önemli  bilgiler  içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete edilmiştir,  başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuza  bu ilacı 
kullandığınızı  söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  yüksek  
veya düşük doz kullanmayınız.  KULLANMA  TALİMATI  
 
NİTİNAB  200 mg  sert kapsül  
Ağızdan  alınır  
 
• Etkin madde : Her bir kapsül 200 mg nilotinibe eşdeğer 213,771 mg nilotinib HCl susuz 
içerir.  
• Yardımcı maddeler : Poloksamer 407, hidrofobik kolloidal silikondioksit, krospovidon, 
magnezyum stearat.  
No: 0 sarı opak kapak / sarı opak gövde gövde  sert jelatin kapsül ( jelatin (sığır kaynaklı), 
titanyum dioksi t, sarı demir oksit)  
 
 
Bu Kullanma  Talimatında:  
1. NİTİNAB  nedir  ve ne için kullanılır?  
2. NİTİNAB ’ı kullanmadan  önce  dikkat  edilmesi  gerekenler  
3. NİTİNAB  nasıl  kullanılır?  
4. Olası  yan etkiler  nelerdir?  
5. NİTİNAB ’ın saklanması  
 
Başlıkları  yer almaktadır.  
 
1. NİTİNAB  nedir  ve ne için kullanılır?  
 
NİTİNAB , nilotinib  adı verilen  etkin  madde  içeren  bir ilaçtır.  
 
Her kapsül 200 mg nilotinib içerir. Kapsüller içerisinde açık sarı granül içeren, üzerinde 200 
yazılı, No: 0 sarı opak kapak / sarı opak gövde sert jelatin kapsüllerdir.  
 
NİTİNAB  haftalık ve aylık paketler halinde bulunur:  
 
• Haftalık paket 28 sert kapsül içerir.  
• Aylık paket 112 sert kapsül içerir. Aylık paket, 4 ayrı haftalık paketten oluşur.  
 
NİTİNAB , Philadelphia  kromozomu  pozitif  kronik  miyeloid  lösemi  (Ph-pozitif -KML)  olarak  
adlandırılan kan hücrelerinin kanserinin (lösemi) tedavisinde kullanılır. KML, vücudun çok  
fazla  sayıda  anormal beyaz kan hücresi  üretmesine  yol açan bir  kan kanseridir.  
 
NİTİNAB , yeni tanı konmuş erişkin KML hastalarının tedavisinde ve imatinib dahil olmak   
 2  üzere  önceki  tedavilerden  artık yarar  görmeyen  KML  hastalarında  kullanılır.  Daha  önceki 
tedavil er ile ciddi yan etkiler yaşayan ve bu ilacı kullanmaya devam edemeyecek hastalarda  
da kullanılır.  
 
KML’li hastalarda, DNA’daki (genetik materyal) bir değişiklik, vücutta anormal beyaz kan  
hücreleri  üretilmesini  sağlayan  bir sinyali  tetikler.  Nilotinib  bu sinyali  bloke  eder ve böylece  bu 
anormal beyaz  kan hücrelerinin üretimini  durdurur.  
 
NİTİNAB  tedavinizin  izlenmesi  
Tedavi  sırasında  kan testlerini  de içeren  düzenli  testleriniz  yapılacaktır.  Bu testler  ile 
NİTİNAB ’ın vücudunuz tarafından nasıl tolere edildiğini görmek amacıyla vücudunuzdaki  
karaciğer ve pankreas fonksiyonu ve kan hücrelerinin (beyaz kan hücreleri, kırmızı kan  
hücreleri, kan pulcukları) miktarı belirlenecektir.  Kan testleriyle vücudunuzdaki elektrolitler  
de (pota syum,  magnezyum)  izlenecektir;  elektrolitler  kalbinizin  çalışması  açısından  
önemlidir.  Kalp  atış hızınız  da kalbin  elektriksel  aktivitesini  ölçen  bir alet kullanılarak  kontrol  
edilecektir  (“EKG”  testi).  Kan testleriyle  kandaki  şeker  ve yağ düzeyi  de izlenecektir.  
 
NİTİNAB  tedavisine başlamadan  önce başlangıç  EKG,  başladıktan  sonra  7. günde ve klinik  
olarak gerekli  olduğu  takdirde  daha  sonra  tekrar  EKG  çekilmesi  uygundur.  
 
Doktorunuz  tedavinizi  düzenli  olarak  değerlendirecek  ve NİTİNAB  almaya  devam  etmenizin  
gerekip  gerekmediğine  karar  verecektir.  Eğer  size NİTİNAB ’ı bırakmanız  söylenirse,  
doktorunuz KML tedavinizi izlemeye devam edecektir ve eğer durumunuz gerekli olduğunu  
gösterirse  doktorunuz  size NİTİNAB ’a tekrar  başlamanızı söyleyebilir.  
 
NİTİNAB ’ın nasıl  etki gösterdiği  veya  ne için size reçete  edildiğine  ilişkin  ilave  sorularınız  
varsa  doktorunuza  sorunuz.  
 
2. NİTİNAB ’ı kullanmadan  önce  dikkat  edilmesi  gerekenler  
 
NİTİNAB ’ı aşağıdaki  durumlarda  KULLANMAYINIZ:  
Eğer:  
• Nilotinibe  veya  NİTİNAB ’ın bu kullanma  talimatının  başında  listelenen  yardımcı  
maddelerinden  herhangi  birine  karşı  aşırı duyarlılığınız  (alerjiniz)  varsa,  
• Nilotinib , kalp fonksiyonu  üzerinde  istenmeyen  etkilere  (QT uzaması)  neden  
olabilmektedir . Nilotinib  kullanımı ile ani ölüm vakaları bildirilmiştir. Bu nedenle     
NİTİNAB , potasyum ve magnezyum eksikliği olan hastalarda veya uzun QT sendromu  olan 
hastalarda  kullanılmamalıdır.  
 
Alerjik  olabileceğinizi  düşünüyorsanız  veya  kalp hastalığınız  var ise NİTİNAB  almadan  önce  
doktorunuzu  bilgilendiriniz.  
 
NİTİNAB ’ı aşağıdaki  durumlarda  DİKKATLİ  KULLANINIZ:  
Eğer:  
• Daha önce; kalp krizi, göğüs ağrısı (angina), beyninize giden kan akımı ile ilgili  
problemler  (inme)  veya  bacağınızdaki  kan akışı  ile ilgili  problemler  (periferik  arter  
hastalığı)  gibi kardiyovasküler  olaylar  yaşadıysanız  ya da yüksek  kan basıncı  
(hipertansiyon), diyabet (şeker hastalığı) veya kanınızdaki yağların düzeyi ile ilgili  
problemler  (lipid  bozuklukla rı) gibi kardiyovasküler  hastalığa  yönelik  risk faktörleriniz  
varsa.   
 3  • "QT  aralığının  uzaması"  olarak  adlandırılan,  kalbinizde  anormal  elektriksel  sinyal  
üretimi gibi bir rahatsızlığınız varsa veya QT aralığında uzama riskine neden olan  bir 
hastalığınız (kalp krizi, kalp yetersizliğine bağlı olarak solunum yetmezliği,  ödem,  
karaciğerde  büyüme  ile belirgin  hastalık,  kalbi  besleyen  damarların  
daralması/tıkanması ile ortaya çı kan göğüs ağrısı veya klinik olarak anlamlı kalp  
atımının  yavaşlaması  ve düzensizliği)  var ise (bkz “NİTİNAB ’ı aşağıdaki  durumlarda  
KULLANMAYINIZ”  ) 
• Kalp atışını etkileyen (antiaritmikler) veya kalp fonksiyonu üzerinde istenmeyen  
etkilere (QT aralığının uzaması) neden olabilecek ilaçlarla tedavi görüyorsanız  (bkz.  
“Diğer  ilaçlar  ile kullanım”)  
• Beklenmedik,  hızlı kilo alımı  dikkatle  incelenmelidir.  Nilotinib  ile tedavi  sırasında   şiddetli 
sıvı tutulumuna dair belirtiler ortaya çıkarsa, duruma se bebiyet verecek etkenler  
değerlendirilmeli  ve hasta  bu doğrultuda  tedavi  edilmelidir.  
• Karaciğeri  etkileyen  ilaçlarla  tedavi görüyorsanız  (bkz.  “Diğer  ilaçlar  ile kullanım”)  
• Potasyum  veya   magnezyum   eksikliğiniz varsa  (bkz. “ NİTİNAB ’ı aşağıdaki  
durumlarda  KULLANMAYINIZ”)  
• Karaciğer rahatsızlığınız varsa (Karaciğer rahatsızlığı ile ilgili belirtiler: sarılık, bulantı,  
kusma, iştah kaybı, ateş, sağ üst karın bölgesinde hassasiyet, kas ağrısı, eklem ağrısı ve  ciltte  
kaşıntılı kızarık ürtiker)  
• Daha  önce  pankreas  iltihabı  (pankreatit)  geçirdiyseniz  (Pankreatit  belirtileri:  aniden  gelen  
veya  giderek artarak şiddetlenen, karnın üst kısımlarında hissedilen, kuşak tarzında  yayılarak 
sırta yayılan şiddetli karın ağrısı, bulantı, kusma, gaz ve dışkı çı karamama,  ateş, kan basıncı  
düşüklüğü  (hipotansiyon)  ve şok (soğuk  terleme,  çarpıntı,  göz kararması))  
• Midenizin  tamamının  alındığı  bir cerrahi  operasyon  (total  gastrektomi)  geçirdiyseniz.  
• Eğer  hepatit  B enfeksiyonu  geçirdiyseniz  ya da şimdi  hepatit  B olasılığınız  varsa.  Bunun  
sebebi, nilotinibin  bazı vakalarda ölümcül olabilen yeniden aktive olan hepatit B  
enfeksiyonuna neden olabilmesidir. Tedavi başlamadan önce, hastalar bu enfeksiyonun  
işaretleri  açısından itina  ile kontrol edileceklerdir.  
• Kolay morarma, yorgun hissetme veya nefes darlığı gibi semptomlarınız varsa veya  
tekrarlanan  enfeksiyonlar  geçirmişseniz.  
 
Lipid profilleri NİTİNAB  tedavisi başlatılmadan önce belirlenmeli ve tedavi başlatıldıktan  3 
ve 6 ay sonra  ve kronik  tedavi  sırasında  en az yılda  bir kez değerlendirilmelidir.  NİTİNAB  
tedavisi  ile kan glukozu  düzeylerinde  artışlar  bildirilmiştir  Kan glukoz  düzeylerinin  
NİTİNAB  ile tedavi  başlatılmadan  önce  değerlendirilmeli  ve tedavi  sırasında  izlenmelidir.  
 
NİTİNAB  kullanmadan önce doktorunuz, eczacınız veya hemşireniz ile konuşun.   
 
NİTİNAB  ile tedavi sırasında    
- Eğer NİTİNAB  kullanırken bayılırsanız (bilincinizi kaybederseniz) veya düzensiz kalp  
atışınız  olursa, bu belirtiler ciddi bir kalp hastalığının belirtisi olabileceğinden derhal  
doktorunuza söyleyiniz . QT aralığının uzaması ve düzensiz kalp atışı ani ölüme neden  
olabil ir. Nilotinib  kullanan  hastalarda  yaygın  olmayan  sıklıkta  ani ölüm  vakaları  bildirilmiştir.  
- Ani kalp çarpıntılarınız, şiddetli kas güçsüzlüğünüz veya felç, nöbetler ya da düşünme  
şeklinizde  veya  dikkat  düzeyinizde  ani değişiklikler  olursa,  bunlar,  tümör  lizis sendromu  adı 
verilen,  kanser  hücrelerinin  hızlı parçalanması  durumunun  belirtileri  olabileceğinden  derhal  
doktorunuza  söyleyiniz . Nilotinib  kullanan  hastalarda  seyrek  sıklıkta  tümör  lizis  
 4  sendromu  vakaları  bildirilmiştir.   
- Göğüs ağrısı veya göğüste rahatsızlık hissi, uyuşukluk veya güçsüzlük, yürümeniz veya  
konuşmanız ile ilgili sorunlar, bir uzuvda ağrı, renk değişikliği ve soğukluk hissi başlarsa,  bu 
belirtiler  kardiyovasküler  bir olayın  belirtisi  olabilec eğinden  derhal  doktorunuza  söyleyiniz . 
Nilotinib  kullanan hastalarda bacağa giden kan akışında sorunlar (periferik  arteriyel tıkayıcı 
hastalık), iskemik kalp hastalığı ve beyne giden kan akışında sorunlar  (iskemik  
serebrovasküler  hastalık)  gibi ciddi  kardiyovasküler  olaylar  bildirilmiştir.  NİTİNAB  
tedavisine başlamadan önce ve tedaviniz sırasında doktorunuzun kanınızdaki  yağların  
(lipitler)  ve şekerin düzeyini  ölçmesi  gerekir.  
- Eğer  elleriniz  veya  ayaklarınızda  şişlik,  yaygın  şişlik  ya da hızlı kilo alımı  gelişirse,  şiddetli  
sıvı tutulumu belirtileri olabileceklerinden doktorunuza söyleyiniz. Nilotinib  kullanan  
hastalarda  yaygın  olmayan  sıklıkta  şiddetli  sıvı tutulumu  vakaları bildirilmiştir.  
 
Bu uyarılar  geçmişteki  herhangi  bir dönemde  dahi olsa sizin  için geçerliyse  lütfen  doktorunuza  
danışınız.  
 
NİTİNAB ’ın yiyecek  ve içecek  ile kullanılması  
• NİTİNAB ’ı yiyeceklerle  kullanmayınız.  Kapsülleri  herhangi  bir yiyecekten  en az 2 saat 
sonra alınız ve yeniden yemek yemeden önce en az 1 saat bekleyiniz. Daha fazla bilgi  için “3. 
NİTİNAB  nasıl  kullanılır?”  bölümüne  bakınız.  NİTİNAB ’ın besinlerle  birlikte  alınması  
kandaki  nilotinib  miktarını  zararlı  olabilecek ölçüde artırabilir.  
• Tedavi  boyunca  greyfurt,  yıldız  meyvesi,  nar, acı portakal  ve benzeri  meyveler  ile bunları  
içeren ürün ve meyve sularını tüketmeyiniz. Bunlar, kanınızdaki nilotinib  miktarını  
muhtemelen  zararlı bir  düzeye  çıkarabilir.  
 
Herhangi  bir şüpheniz olursa  hekiminize  veya eczacınıza  danışınız.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
• Nilotinib in hamilelik  ve/veya  cenin/yeni  doğan  üzerinde  zararlı  etkileri  bulunmaktadır.  
NİTİNAB  çok gerekli  olmadıkça  hamilelikte  kullanılmaz.  Hamileyseniz  veya  olabileceğinizi  
düşünüyorsanız,  doktorunuzu  bilgilendiriniz.  Doktorunuz  hamileliğiniz  süresince  NİTİNAB  
kullanıp  kullanamayacağınızı  sizinle  tartışacaktır.  
• Çocuk  doğurma  potansiyeli  olan kadınlar  NİTİNAB  kullanımı  sırasında  ve tedavi  
sonlandıktan  2 hafta  sonrasına  kadar  etkin  bir doğum  kontrol  yöntemi kullanmalıdır.  
Tedaviniz  sırasında  hamile  olduğunuzu  fark ederseniz  hemen doktorunuza  danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
• NİTİNAB  tedavisi  süresince  ve tedavi  sonlandırıldıktan  2 hafta  sonrasına  kadar  emzirme  
önerilmez.  Emziriyorsanız  NİTİNAB  almayınız,  bebeğinize  zararı  olabilir.  Emziriyorsanız 
doktorunuza  söyleyiniz.   
 
Araç  ve makine  kullanımı  
NİTİNAB  kullandıktan  sonra,  güvenli  araç ya da alet ve makine  kullanma  yeteneğini  bozucu  
potansiyeli olan yan etkiler (baş dönmesi ya da görme bozukluğu gibi) yaşarsanız, bu etki  
kaybolana  kadar  bu aktiviteleri gerçekleştirmekten  kaçınınız.  
 
NİTİNAB ’ın içeriğinde  bulunan  bazı yardımcı  maddeler  hakkında  önemli  bilgiler  
Uyarı gerektiren herhangi bir yardımcı madde bulunmamaktadır.   
 5   
Diğer  ilaçlar  ile birlikte  kullanımı  
NİTİNAB  bazı ilaçların etkisini bozabilir / değiştirebilir.  
 
 Bu, özellikle  şu ilaçları kapsar:  
• Antiaritmikler:  amiodaron,  dizopiramid,  prokainamid,  kinidin,  sotalol  (düzensiz  kalp 
atımının  tedavisinde  kullanılır)  
• Klorokin,  halofantrin,  klaritromisin,  haloperidol,  metadon,  moksifloksasin,  kalbin    
elektriksel  aktivitesi  üzerinde  istenmeyen  bir etkiye  sahip  olabilecek  ilaçlar  (QT aralığının  
uzaması)  
• Ketokonazol,  itrakonazol,  vorikonazol,  klaritromisin,  telitromisin  (enfeksiyonların  
tedavisinde  kullanılır)  
• Ritonavir  (“antiproteazlar”  sınıfından  bir anti-HIV (AIDS)  ilacı)  
• Karbamazepin,  fenobarbital,  fenitoin  (epilepsi  tedavisinde  kullanılır)  
• Rifampisin  (tüberküloz  tedavisinde  kullanılır)  
• St. John’s  Wort  (depresyon  ve benzer  durumların  tedavisinde kullanılan  bitkisel  bir ürün 
(Hypericum  perforatum olarak  da bilinir))  
• Midazolam  (cerrahi  öncesi  kaygının  geçirilmesinde  kullanılır)  
• Varfarin  – kan koagülasyon  bozukluklarını  tedavi  etmek  için kullanılır  (kan pıhtıları  veya  
trombozlar  gibi) ; 
• Astemizol (antiallerjik ilaç), terfenadin (antiallerjik ilaç), sisaprid (sindirim güçlüğü için  
kullanılan bir ilaç), pimozid (psikiyatrik hastalıkların tedavisinde kullanılan bir ilaç),  kinidin 
(kalp ritm bozukluğunda kullanılan bir ilaç), bepridil (kalp ritm bozukluğunda  kullanılan bir 
ilaç) veya ergot alkaloidleri (ergotamin, dihidroergotamin) (migren gibi  şidde tli başağrılarında  
kullanılan bir  ilaç).  
• Alfentanil ve fentanil (ağrı tedavisinde kullanılır ve bir operasyon ya da tıbbi prosedür  
öncesinde  veya  sırasında  yatıştırıcı olarak  uygulanır)  
• Siklosporin, sirolimus ve takrolimus (vücudun “kendini savunma” yeteneğini baskılayan  ve 
enfeksiyonlarla mücadele eden ilaçlardır; karaciğer, kalp ve böbrek gibi nakledilen  organların  
reddini önlemek için  yaygın olarak kullanılır)  
• Dihidroergotamin  ve ergotamin  (demans  tedavisinde  kullanılır)  
• Lovastatin,  simvas tatin (kanda yüksek  yağ düzeylerini  tedavi  etmek  için kullanılır)  
 
NİTİNAB  ile tedaviniz  süresince  bu ilaçları  kullanmaktan  kaçınmalısınız.  Eğer  bunlardan  
herhangi  birini  kullanıyorsanız,  doktorunuz size  başka  alternatif  ilaçları reçete  edebilir.  
 
Ayrıca, antiasidleri (mide yanmasına karşı ilaçlar) kullanıyorsanız, NİTİNAB ’ı almadan  önce  
doktorunuza  veya  eczacınıza  söyleyiniz.  Bu ilaçlar  NİTİNAB ’dan ayrı olarak  alınmalıdır:  
• H2 blokörleri  olarak  adlandırılan  antiasidler  midede  asit üretimini  azaltır  – NİTİNAB ’ı 
almadan  yaklaşık  10 saat  önce  ve yaklaşık 2  saat sonra  alınmalıdırlar;  
• Alüminyum  hidroksit,  magnezyum  hidroksit  ve simetikon  gibi antasidler  midedeki  yüksek 
asidi etkisiz hale getirir - NİTİNAB ’ı almadan yaklaşık 2 saat önce veya  yaklaşık  2 saat sonra  
alınmalıdırlar.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandıysanız  lütfen doktorunuza bunlar hakkında bilgi veriniz.  
 
3. NİTİNAB  nasıl  kullanılır?  
  
 6  Uygun  kullanım  ve doz/uygulama  sıklığı  için talimatlar:  
NİTİNAB ’ı her zaman  doktorunuzun  size bildirdiği  şekilde  kullanınız.  Eğer emin  değilseniz  
doktorunuza  veya eczacınıza  muhakkak  danışmalısınız.  
 
Yeni  tanı konmuş  KML  hastalarının  tedavisinde;  
• Başlangıç  dozu  günde  iki kez 150  mg’lık  2 kapsüldür  (günde  iki kez 300 mg). 
 
İmatinib  tedavisinden  artık yarar  görmeyen  KML  hastalarında;  
• Başlangıç  dozu  günde  iki kez 200  mg’lık  2 kapsüldür  (günde  iki kez 400 mg). 
 
• Kapsülleri günde  iki kez (yaklaşık  olarak  her 12 saatte  bir) alınız  
• Kapsülleri  herhangi  bir yiyecek  alımından  en az  2 saat sonra  alınız  
• Kapsülleri  aldıktan  sonra  yeniden  yemek  yemeden  önce  en az 1 saat bekleyiniz.  
 
Doktorunuz söylediği sürece NİTİNAB ’ı her gün almaya devam ediniz. Bu uzun süreli bir  
tedavidir. Doktorunuz tedavinin istenen etkiyi sağlayıp sağlamadığını kontrol etmek üzere  
durumunuzu  düzenli olarak kontrol edecektir.  
 
NİTİNAB ’ı ne kadar  kullanmanız  gerektiği  konusunda  sorularınız  varsa,  doktorunuza  
danışınız.  
 
Uygulama  yolu ve metodu:  
• Kapsüllerin tamamını su ile yutunuz      
     Kapsülleri  açmayınız  
     Kapsüllerle  birlikte  herhangi  bir yiyecek yemeyiniz  
 
NİTİNAB ’ı ne zaman  almanız  gerektiği  konusunda  sorularınız  olursa,  doktorunuz  veya  
eczacınıza  danışınız.  
Doktorunuz, belirli kriterlere dayanarak NİTİNAB  tedavinizi durdurmayı düşünebilir.   
 
NİTİNAB ’ı her gün aynı saatte  almanız  kapsülleri  almayı  hatırlamanıza  yardımcı  olacaktır.  
 
Değişik  yaş grupları:  
 
Çocuklarda  kullanım:  
Nilotinibin  çocuklar  ve ergenlerde  kullanımı  ile ilgili  herhangi  bir deneyim  yoktur.  Bu 
nedenle,  çocuklarda  kullanılmamalıdır.  
 
Yaşlılarda  kullanım:  
NİTİNAB , 65 yaş ve üstü kişilerde  erişkinlerdeki ile  aynı dozda  kullanılabilir.  
 
Özel kullanım durumları   
 
Böbrek/Karaciğer  yetmezliği:  
Nilotinibin  böbrek  ve karaciğer  yetmezliği  olan hastalardaki  güvenlilik  ve etkililiği  
incelenmemiştir. Nilotinib  böbrekler aracılığı ile atılmadığı için böbrek yetmezliği olan  
hastalarda  böbrek  fonksiyonlarında  herhangi  bir azalma  beklenmemektedir.  Ancak  nilotinib 
çoğunlukla  karaciğerden  metabolize  edildiğinden,  karaciğer  yetmezliği  olan hastalarda  
dikkatli  kullanılmalıdır.  
  
 7  Doktorunuz  ayrı bir tavsiyede  bulunmadıkça,  bu talimatları  takip  ediniz.  
 
Eğer  NİTİNAB ’ın etkisinin  çok güçlü  veya zayıf  olduğuna  dair bir izleminiz  var ise 
doktorunuz  veya eczacınız ile  konuşunuz.  
 
Kullanmanız  gerekenden  daha  fazla  NİTİNAB  kullandıysanız:  
NİTİNAB ’dan kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
 
Kapsül  paketini  gösteriniz.  Tıbbi  tedavi  gerekli  olabilir.  
 
NİTİNAB ’ı kullanmayı  unutursanız  
Bir dozu  atlarsanız,  planlandığı  şekilde  bir sonraki  dozunuzu  alınız.  
 
Unutulan  dozları  dengelemek  için çift doz almayınız.  
 
NİTİNAB  ile tedavi  sonlandırıldığında  oluşabilecek  etkiler  
Doktorunuz NİTİNAB  ile tedavinizin ne kadar süreceğini size bildirecektir. Tedaviyi erken  
kesmeyiniz, çünkü NİTİNAB  tedavisini durdurmak hastalığınızın daha kötüye gitmesine  
neden  olabilir.  
Doktorunuz  tarafından  belirtilmedikçe  NİTİNAB  kullanmayı  bırakmayınız.  NİTİNAB ’ın 
kullanımı  ile ilgili  herhangi  bir sorunuz varsa  doktorunuz  veya eczacınıza  danışınız.  
 
Doktorunuz  NİTİNAB  ile tedavinizi  durdurmanızı  önerirse  
Doktorunuz, belirli bir tanı testi ile tedavinizi düzenli olarak değerlendirecek ve NİTİNAB  
almaya devam etmenizin gerekip gerekmediğine karar verecektir. Eğer size NİTİNAB ’ı 
bırakmanız söylenirse, doktorunuz siz NİTİNAB  tedavisini bırakmadan önce, bırakır ken ve  
bıraktıktan sonra KML’nizi dikkatle izlemeye devam edecektir ve eğer durumunuz gerekli  
olduğunu  gösterirse  doktorunuz size  NİTİNAB ’a tekrar  başlamanızı  söyleyebilir.  
 
4. Olası  yan etkiler  nelerdir?  
Tüm  ilaçlar  gibi, NİTİNAB ’ın içeriğinde  bulunan  maddelere  duyarlı  olan kişilerde  yan 
etkiler  olabilir.  
 
Nilotinibin  ciddi  yan etkileri:  
NİTİNAB  alırken bayılırsanız (kendinizden geçerseniz) veya kalp atışlarınız düzensizleşirse  
hemen  doktorunuzu  arayınız;  bunlar  ciddi  bir kalp rahatsızlığından  kaynaklanıyor  olabilir.  
 
Bazı yan etkiler,  özellikle  de diğer  bazı yan etkilerle  birlikte  görüldüğünde,  aşağıda  belirtildiği  
gibi önemli  bir durumun  varlığına  işaret  ediyor  olabilir.  Bunlardan  biri sizde  görülürse  hemen  
doktorunuzu  arayınız.  
 
Yan etkiler aşağıdaki kategorilerde gösterildiği şekilde sıralanmıştır:   
Çok yaygın  :10 hastanın  en az  1’inde görülebilir.  
Yaygın  :10 hastanın birinden az, fakat 100 hastanın birinden fazla görülebilir.  
Yaygın  olmayan  :100 hastanın birinden az, fakat 1.000 has tanın birinden fazla  
görülebilir.  
 Seyrek  :1.000  hastanın birinden az  görülebilir.  
Çok seyrek  :10.000  hastanın  birinden  az görülebilir.  
Sıklığı  bilinmeye n        :Eldeki  veriler  ile belirlenemeyecek  kadar  az hastada  görülebilir.   
 8   
Aşağıdakilerden  biri olursa,  NİTİNAB ’ı kullanmayı  durdurunuz  ver DERHAL  
doktorunuza  bildiriniz  veya  size en yakın  hastanenin  acil bölümüne  başvurunuz:  
 
- Hızlı  kilo alımı,  ellerde,  ayak  bileklerinde,  ayaklarda  ve yüzde  şişlik  (sıvı   
tutulumu  belirtileri)  
- Göğüs ağrısı, yüksek veya düşük tansiyon, düzensiz kalp ritmi (hızlı veya yavaş), çarpıntı  
(hızlı kalp atışı hissi), bayılma, dudaklarda, dilde ve deride mavi renk (kalp bozuklukları  
belirtileri)  
- Solunum güçlüğü veya ağrılı solunum, öksürük, a teşin eşlik ettiği veya etmediği hırıltı,  
ayaklarda  ve bacaklarda  şişlik  (akciğer  bozukluklarının belirtileri)  
- Ateş,  kolay  berelenme  veya  açıklanamayan  kanama,  şiddetli  veya  sık enfeksiyonlar,  
açıklanamayan  güçsüzlük (kan bozukluklarının  belirtileri)  
- Uzuvlarda ya da yüzde zayıflık veya felç, konuşma güçlüğü, şiddetli baş ağrısı, olmayan  
şeyler görme, hissetme ya da duyma, görmede değişiklik,  bilinç kaybı, bilinç bulanıklığı,  
uyum bozukluğu, titreme, karıncalanma hissi, el ve ayak parmaklar ında uyuşukluk (sinir  
sistemi  bozukluklarının belirtileri)  
- Susama, deride kuruma, uyaranlara karşı aşırı duyarlı olma durumu (irritabilite), idrarda  
koyulaşma,  idrar çıkışında  azalma,  zor ve ağrılı  idrar  yapma,  aşırı idrara  çıkma  isteği,  idrarda  
kan, anormal  idrar  rengi  (böbrek  veya  üriner  sistem bozukluklarının  belirtileri)  
- Bulanık görmeyi içeren görme bozuklukları, çift görme veya algılanan ışık parlamaları,  
azalmış netlik veya görme kaybı, gözde kanlanma, gözde ışığa duyarlılığın artması, göz  
ağrısı , kızarıklık, kaşıntı veya tahriş, kuru göz, göz kapaklarında şişlik veya kaşıntı (göz  
bozukluklarının  belirtileri)  
- Vücudun  bir kısmında  şişlik  ve ağrı (bir damarda pıhtılaşma  belirtileri)  
- Karın  ağrısı,  bulantı,  kan kusma,  siyah  ya da  kanlı  dışkılama,  kabızlık,  mide  yanması,  mide  
asit reflüsü,  karın  şişliği  (mide -bağırsak  bozukluklarının  belirtileri)  
- Şiddetli  üst (orta  veya  sol) karın  ağrısı  (pankreatit  belirtileri)  
- Sarı deri ve gözler,  bulantı,  iştah  kaybı,  koyu  renkli  idrar  (karaciğer  bozukluklarının  
belirtileri)  
- Ağrılı  kırmızı  yumrular,  cilt ağrısı,  derinin  kızarması,  soyulması  ya da su toplaması  (deri  
bozukluklarının  belirtileri)  
- Eklemlerde  ve kaslarda  ağrı (kas-iskelet  ağrısı  belirtileri)  
- Aşırı  susama,  yüksek  idrar  çıkışı,  kilo kaybı  ile birlikte  artan  iştah,  yorgunluk  (kanda  yüksek     
şeker  düzeyi belirtileri)  
- Hızlı  nabız,  dışarı  fırlamış  gözler,  kilo kaybı,  boynun  önünde  şişkinlik  (aşırı  aktif tiroid  bezi 
belirtileri)  
- Kilo alma,  yorgunluk,  saç kaybı,  kas  güçsüzlüğü,  üşüme  hissi (az çalışan  tiroid  bezi  
belirtileri)  
- Genellikle  mide  bulantısı,  kusma  ve ışığa  duyarlılığın  eşlik  ettiği  şiddetli  baş ağrısı  (migren  
belirtileri ) 
- Baş dönmesi  veya  dönme  hissi (vertigo  belirtileri)  
- Bulantı, nefes darlığı, düzensiz kalp atışı, bulanık idrar, kan testlerinde anormal sonuçların  
(yüksek  potasyum,  ürik asit ve fosfor  düzeyleri  ve düşük  kalsiyum  düzeyleri  gibi)  eşlik  ettiği  
yorgunluk  ve/veya  eklemde  rahatsızlık hissi  
- Bacak kaslarında kan akışında azalmaya neden olabilecek ağrı, rahatsızlık hissi, güçsüzlük  
veya kramplar, bacaklarda ve kollarda yavaş iyileşen ya da hiç iyileşmeyen ülserler ve  
bacakların  ve kolların  renginde  (mavi  veya  soluk)  ya da sıcaklığında  (serinlik)  fark edilebilir  
değişiklikler;  bu semptomlar,  etkilenen  uzuvda  (bacak  veya  kol) ve parmaklarda  (el ve ayak  
parmakları) atardamar  blokajının belirtileri olabilir   
 9  - Geçmişte hepatit B (bir karaciğer enfeksiyonu) geçirilmişse, hepatit B enfeksiyonunun 
tekrarlaması (reaktivasyo n). 
 
Bunların  hepsi  çok ciddi  yan etkilerdir.  
Eğer bunlardan biri sizde mevcut ise, sizin NİTİNAB ’a karşı alerjiniz var demektir. Acil tıbbi   
müdahaleye  veya  hastaneye  yatırılmanıza  gerek  olabilir.  
 
Çok yaygın:  
- İshal,  kabızlık  
- Baş ağrısı  
- Yorgunluk  
- Kas ağrısı  
- Kaşıntı,  döküntü,  kurdeşen  
- Bulantı  
- Saç kaybı  
- Kuru  cilt 
- Üst karın  ağrısı,  kusma  
- Safra kesesinden salınan sindirimde görevli bir enzim artışı (kanda bilirübin artışı)  
- Yağ sindiriminde  görevli  bir enzim  artışı  (kanda  lipaz artışı)  
- Nilotinib  tedavi  kesildikten  sonra  kas-iskelet  ağrısı,  kas ağrısı,  kol-bacak  ağrısı,  
eklemlerde ağrı, kemik ağrısı ve  omurga  ağrısı  
- Alanin  aminotransferaz  düzeylerinde  artış (karaciğer  işlevi  ile ilgili  enzimin  artışı)  
- Aspartat  aminotransferaz  düzeylerinde  artış (karaciğer  işlevi  ile ilgili  bir enzimin  artışı)  
- Miyelosupresyon  (nötropeni,  trombositopeni,  anemi)  
- Kreatinin  düzeyinde  artış (böbrek  işlevi  ile ilgili  bir parametrenin  artışı)  
- Hipofosfatemi  (kanda  fosfor  seviyesi  azalması)  
- Glukoz  düzeyinde  artış (hipergli semi)  
- Lipoprotein  kolesterol  düzeyinde  artış (düşük yoğunluklu  ve yüksek  yoğunluklu  dahil)  
- Total  kolesterol  düzeyinde  artış 
- Kan trigliseritleri  düzeyinde  artış 
 
Bu belirtilerden  herhangi  biri sizde  olursa  hemen  doktorunuza  haber  veriniz.  
 
Yaygın:  
- Karın ağrısı, üst karın ağrısı, yemeklerden sonra karında rahatsızlık hissi (dispepsi), gaz, 
karında şişme veya kabarma, pankreatit (pankreasın iltihaplanması),  kabızlık, ishal, kusma, tat 
kaybı  
- Kemik ağrısı, eklem ağrısı, kas spazmı, ağrı  
- Uzuvlarda ödem  (periferik ödem), halsizlik (asteni)  
- Sırt ağrısı, boyun ağrısı ve uzuvlarda ağrı dahil olmak üzere ağrı, vücudun yan tarafında 
ağrı ya da rahatsızlık, kas zayıflığı, kas -iskelet göğüs ağrısı  
- Gözde rahatsızlık hissi, şişme, akıntı, kaşıntı, kızarıklık ve ya kanama, göz kuruluğu 
(kseroftalmi dahil), göz çevresinde şişlik (göz hastalıkları belirtileri)  
- Ciltte kızarıklık, kuru cilt, akne (folikülit), cilt siğili (deri papilloması), deri hassasiyetinin 
azalması, kuru cilde bağlı deri lezyonu (eritem), saç dök ülmesi (alopesi), egzema, ürtiker, 
dermatit, ciltte ezik, bere, açılma (kontüzyon)  
- Üst solunum yolu enfeksiyonu (farenjit, nazofarenjit ve rinit dahil)  
- İştah azalması (anoreksi dahil), tat alma duyusunda bozulma, kilo kaybı ya da artışı  
- Uykusuzluk, depr esyon, endişelilik hali (anksiyete)  
- Gece terlemeleri, aşırı terleme, sıcak basması   
 10  - Sersemlik hissi, genel olarak kendini kötü hissetme, halsizlik, baş dönmesi hissi  
- Ellerde, ayaklarda karıncalanma ya da uyuşma  
- Ses bozuklukları  
- Burun kanaması (epistaks is), nefes darlığı, hırıltılı solunum, öksürük  
- Sık idrara çıkma, yüksek hacimli idrar yapma  
- Şeker hastalığı (diabetes mellitus), kan şekerinin yükselmesi (hiperglisemi), kanda 
kolesterol yükselmesi (hiperkolesterolemi), kan yağlarının yükselmesi (hiperli pidemi), bir 
çeşit kan yağı olan trigliseridin yükselmesi (hipertrigliseridemi)  
- Göğüste sıkıntı, göğüs ağrısı, kalpte ritm bozukluğu, çarpıntılar (kalbin hızlı atması hissi), 
kalp atım sayısının azalması (QT uzaması)  
- Nefes darlığı, eforla birlikte nefes darlığı, burun kanaması, öksürük, ses kısıklığı  
- Hipertansiyon, al basması, diz altı bacakta damar tıkanıklığı (periferik arter stenozu)  
- Hemoglobin düzeyinde düşüş (anemi),  
- Eozinofili, lökopeni, ateşli nötropeni, lenfopeni, pansitopeni  
- Elektrolit dengesizliği (Hiperkalemi, hipomagnezemi, hipokalemi, hiponatremi, 
hipokalsemi, hiperkalsemi, hiperfosfatemiyi içerir.)  
- Karaciğer fonksiyonunda anormallik (kan alkalen fosfataz düz eyinde artış, gama -
glutamiltransferaz düzeyinde artış)  
- Kan amilaz düzeyinde artış  
- Kan kreatinin fosfokinaz düzeyinde artış  
- Vücut ağırlığında artış  
- Vücut ağırlığında düşüş  
- Kan insülin düzeyinde artış, azalmış globülinler  
 
Yaygın olmayan:  
- Zatürre, idr ar yolu enfeksiyonu, ishal, bronşit, uçuk, mantar (ağız içi mantar dahil)  
- Tiroid bezinin çok çalışması (hipertiroidizm), tiroid bezinin az çalışması (hipotroidizm)  
- Ayak parmaklarında ağrılı ve şiş eklem (gut), vücudun susuz kalması, iştahta artış, kan 
yağlarında anormallik (dislipidemi)  
- Kafa içi kanama, felç, beyinde kanlanım sağlayan damarlarda tıkanma (geçici iskemik 
atak), beyin zarlarının iltihabı, bilinç kaybı (bayılma dahil), baş ağrısı, titreme, dikkat 
bozukluğu  
- Artmış deri duyarlılığı, deride ağr ı  
- Göz kapaklarında şişme, gözde kanlanma, ışığa duyarlılık, görme bozukluğu, bulanık 
görme, azalmış görme keskinliği, göz tahrişi  
- İşitme bozukluğu, kulak ağrısı, kulak çınlaması  
- Kalp yetmezliği, ağız ve burun çevresinde morarma (siyanoz)  
- Trombositoz, lökositoz  
- Yüksek tansiyona bağlı şuur bulanıklığı durumu (hipertansif kriz)  
- Kalp krizi (miyokard infarktüsü), koroner arter hastalığı, kardiyak üfürüm, kalp çevresinde 
sıvı birikmesi (perikardiyal efüzyon)  
- Alt bacak damarlarında tıkanma (pe riferik arter hastalığı), alt bacak atar damar tıkanıklığı, 
orta boy atar damarlarda daralma, yürürken bacaklarda kramp ve ağrı (aralıklı kladikasyon), 
deri altında kan pıhtısı oluşması (hematom), alt bacaklarda şişlik  
- Akciğerde sıvı toplanması, akciğer d okusunun hasarlanması, akciğer zarı ağrısı, akciğer 
zarları arasında sıvı toplanması, yutak gırtlak ağrısı, boğaz tahrişi,  
- Deride soyulma, morarma, yüzde şişme, ilaç döküntüsü, deri ağrısı  
- Ağız kuruması, boğaz ağrısı, ağız yaraları, yemek borusunda ağrı,  diş hassasiyeti, gastrit  
- Mide yanması, mide -bağırsak sistem kanaması, reflü, kanlı dışkılama  
- Karaciğer hasarlanması, sarılık, kimyasal madde kaynaklı karaciğer hasarlanması   
 11  - Yüzde şişlik  
- Memede ağrı  
- İştah artışı  
- Dikkat bozukluğu  
- İdrara çıkarken güçl ük ve ağrı, idrar sıkışması, gece idrara çıkma  
- Ereksiyona ulaşamama ve ereksiyonu sürdürememe  
- Erkeklerde meme büyümesi  
- Nezle benzeri semptomlar, kas zayıflığı  
- Titreme  
- Görme keskinliğinde azalma  
- Sıklıkla mide bulantısı, kusma ve ışığa duyarlılığın eşl ik ettiği şiddetli baş ağrısı (migren)  
- Görsel bozukluklar  
- Oral ya da vajinal pamukçuk  
- Kas ve eklem katılığı, eklemde şişlik  
- Bilinç kaybı  
- Kilo artışı  
- Vücut ısısının değiştiği hissi (terlemek, üşümek dahil)  
- Kırmızı/gümüş rengi, kalınlaşmış cilt yamaları (psoriyazis belirtileri)  
- Dişlerde duyarlılık  
- Kan laktat dehidrojenaz düzeyinde artış  
- Kan üre düzeyinde artış  
- Kan lipid düzeyinde bozukluk (dislipidemi)  
- Kan glukoz düzeylerinde azalma  
 
Sıklığı  bilinmeyen:  
- Vücutta yaygın enfeksiyon  
- Zihin karışıklığı, algıda bozukluk (dezoryantasyon), hafıza kaybı, duygudurumda bozulma,  
enerji kaybı  
- Deride bakteriyel enfeksiyon (abse), ayak mantarı, çıban  
- Hepatit B’nin tekrar alevlenmesi  
- Deride su kabarcığı, deri kisti, yağlı cilt, deride incelme, deride kalınlaşma, deride koyu 
renkli bölgeler, deride renk değişikliği (eritema multiforme), ciltte nodül şeklinde lezyon, 
ciltte nokta büyüklüğünde kanama, deride soyulma, deride keratin artışı, sedef hastalığı  
- Felç, beyin da marı tıkanıklığı (baziler arter stenozu), beyinde sıvı toplanması, göz sinirinin 
iltihaplanması, huzursuz bacak sendromu, yorgunluk, uykuya eğilim, karıncalanma  
- Dişeti kanaması, dişeti duyarlılığı ve büyümesi, ağız içinde deriden kabarık lezyon, diş eti 
iltihabı  
- Burun akıntısı veya tıkanıklığı, hapşırma  
- Kanamaya bağlı şok durumu, düşük tansiyon, damar tıkanıklığı  
- Akciğere giden damarda basınç artışı, hırıltı, ağız -boğaz ağrısı  
- Mide ülseri, mide kanaması, ince ve kalın bağırsak yüzeyi iltihaplanması, karın duvarı 
arkasına kanama, kanlı kusma, yemek borusu ülserine bağlı iltihap, bağırsak tıkanıklığı, mide 
fıtığı, makattan kanama  
- Safra kesesi taşı, karaciğer büyümesi  
- El ayası ve  ayak tabanlarında kızarıklık ve/veya şişme ve kimi zaman soyulma (el -ayak  
     sendromu olarak adlandırılmaktadır)  
- Gözlerde ya da deride ışığa aşırı duyarlılık (hipersensitivite, duyarlılık artışı)  
- Gözde kızarma veya ağrı, göz kapaklarında kaşınma ve a ğrı, şişlik, koriyoretinopati,   
bulanık görme, allerjiye bağlı gözde kaşınma, çift görme, göz şişliği, papilödem  
- Eklem iltihabı   
 12  - Böbrek yetmezliği  
- Kalp atım hacminin azalması, kalp zarının iltihaplanması, ventriküler fonksiyon bozukluğu  
- Vücudun belli b ir bölgesinde toplanan ödem  
- Duyma güçlüğü, kulak ağrısı, kulaklarda gürültüler (çınlama)  
- İdrarda kan, anormal idrar rengi, idrar kaçırma  
- Basur, makatta iltihap (anal abse)  
- Memede sertlik hissi, ağır adet kanaması, meme başında şişlik  
- Rahatsızlık veric i histen kurtulmak için vücudun bir bölümünü (genellikle bacakları)   
oynatma ihtiyacı (huzursuz bacak sendromu belirtisi)  
- Kanda normal olmayan protein bulunması (paraproteinemi)  
- Sekonder hiperparatirodism, kanda paratiroit hormon artışı, tiroid bezinin çok çalışması, 
tiroid  bezinin iltihaplanması (tiroidit)  
- Kanda üre yüksekliği (hiperürisemi), kanda glikoz düşüklüğü (hipoglisemi)  
- Troponin düzeyinde artış, kanda konjuge olmayan bilirubin düzeyinde artış, kan insulin 
düzeyinde azalma, insulin C -peptid dü zeyinde azalma.  
 
NİTİNAB  tedavisi  sırasında  düşük  kan hücreleri  düzeyi  (akyuvar,  alyuvar,  trombosit  gibi),  
kanda yüksek  lipaz  veya  amilaz  düzeyi  (pankreas fonksiyonu), kanda  yüksek  kreatinin  düzeyi  
(böbrek  fonksiyonu),  kanda  düşük  veya  yüksek  insülin  düzeyi  (kan şekeri  düzeyini  düzenleyen  
bir hormon),  düşük  veya  yüksek  şeker  düzeyi  veya  kanda  yağların  yüksek  düzeyde  olması  gibi 
bazı anormal kan testi sonuçlarınız  olabilir.  
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız,  
doktorunuzu  veya eczacınızı bilgilendiriniz.  
 
Yan etkilerin  raporlanması  
Herhangi bir yan etki meydana gelmesi durumunda hekiminiz, eczacınız veya hemşireniz ile  
konuşunuz. Ayrıca yan etkileri www.titck.gov.tr  sitesinde yer alan “İlaç Yan Etki Bildirimi”  
ikonuna  tıklayarak  doğrudan  Türkiye  Farmakovijilans  Merkezi  (TÜFAM)’ne  
bildirebileceğiniz  gibi, 0 800 314 00 08 numaralı  yan etki  bildirim  hattını  da kullanabilirsiniz.  
Meydana  gelen  yan etkileri  bildirerek  kullanmakta  olduğunuz  ilacın  güvenliliği  hakkında  daha  
fazla  bilgi edinilmesine  katkı sağlamış olacaksınız.  
 
5. NİTİNAB ’ın saklanması  
NİTİNAB ’ı çocukların  göremeyeceği, erişemeyeceği  yerlerde  ve ambalajında  saklayınız.  
 
25°C ’nin altındaki oda sıcaklığında ve kutusunda saklayınız.  
 
Son kullanma  tarihi  ile uyumlu  olarak  kullanınız.  
 
Etiketin  veya ambalajın  üzerinde  belirtilen  son kullanma  tarihinden  sonra  NİTİNAB ’ı 
kullanmayınız.  
 
Nemden uzak tutabilmek için orijinal paketinde saklayınız.  
 
Eğer  üründe  ve/veya  ambalajında  bozukluklar  fark ederseniz  NİTİNAB ’ı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik  
Bakanlığınca  belirlenen toplama  sistemine  veriniz.  
  
 13  Ruhsat Sahibi:  
NOBEL İLAÇ SANAYİİ VE TİCARET A.Ş.  
Ümraniye 34768 İSTANBUL  
 
Üretim Yeri:  
NOBEL İLAÇ SANAYİİ VE TİCARET A.Ş.   
Sancaklar 81100 DÜZCE   
 
Bu kullanma  talimatı  11/02/2022  tarihinde  onaylanmıştır . 