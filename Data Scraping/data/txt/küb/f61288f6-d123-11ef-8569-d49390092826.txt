KISA ÜRÜN BİLGİSİ
1. BEŞERİ TIBBİ ÜRÜNÜN ADI
VEGAFERON 50 mg/ml oral damla,çözelti
2. KALİTATİF VE KANTİTATİF BİLEŞİM
Etkin madde:
Her 1 mL (20 damla) çözelti, 50 mg elementer demir’e eşdeğer demir III hidroksit
polimaltoz kompleksi içerir.
Yardımcı maddeler:
Metil paraben 54 mg
Propil paraben 6 mg
Sakkaroz 1500 mg
Diğer yardımcı maddeler için 6.1.’e bakınız.
3. FARMASÖTİK FORM
Oral damla
30 ml bal rengi cam şişede koyu kahverenkli berrak çözelti.
4. KLİNİK ÖZELLİKLER
4.1. Terapötik endikasyonlar
Değişik kökenli tüm demir eksiklikleri ile demir eksikliği anemisinin tedavi ve
profilaksisinde; hamilelik, laktasyon ve çocukluk döneminde demir desteği tedavisi için
kullanılır.
Hamilelikte demir desteği ile birlikte folik asit takviyesi de göz önünde
bulundurulmalıdır.
4.2. Pozoloji ve uygulama şekli
Pozoloji:
VEGAFERON yetişkinlerde günde 100-200 mg, 12 yaşın üstündeki çocuklarda
100 mg, 1-12 yaş arasındaki çocuklarda 50-100 mg, 1 yaşına kadar olanlarda günde
5 damla ile başlanıp 20 damlaya çıkarılır, yeni doğanlarda kg başına 1 damla dozlarda
kullanılır.
1Uygulama sıklığı ve süresi:
Doktor tarafından başka bir şekilde tavsiye edilmediği takdirde aşağıdaki dozlarda
kullanılır.
Yeni doğanlar: 1 damla/kg/gün
1 yaşına kadar: 5 damla/gün ile başlanır, bölünmüş dozlar halinde 20 damla/gün doza
çıkarılır.
1-12 yaş arası: Günde 1-2 defa 20 damla (50-100 mg).
12 yaştan sonra: Günde 2 defa 20 damla (100 mg).
Yetişkinler: Günde 1-2 defa 40 damla (100-200 mg).
Hekimin önereceği süre kadar kullanılmalıdır.
Demir eksikliği belirtilerinin ortadan kalkmasından sonra depoların dolması için en az
bir ay daha kullanılmalıdır.
Uygulama şekli:
• VEGAFERON sadece ağızdan kullanım içindir.
• Yemeklerle birlikte veya yemeklerden sonra kullanılabilir.
• Günlük doz bölünmüş dozlar halinde ya da bir kez de alınabilir.
• Meyve suları ile karıştırılarak alınabilir.
Özel popülasyonlara ilişkin ek bilgiler:
Böbrek/Karaciğer yetmezliği:
VEGAFERON ciddi karaciğer ve böbrek hastalıklarında kullanılmamalıdır.
Pediyatrik popülasyon:
VEGAFERON pediyatrik hastalarda pozoloji kısmında belirtildiği gibi uygulanmalıdır.
Geriyatrik popülasyon:
Yaşlılardaki uygulama aynen erişkinlerdeki gibidir.
4.3. Kontrendikasyonlar
İçerdiği aktif veya yardımcı maddelerden birine karşı aşırı duyarlılığı olduğu bilinenler.
Demir eksikliği olmayan tüm anemiler (örn.: hemolitik anemi).
Demir yüklenmesi (hemokromatozis, kronik hemolizis).
2Demire karşı aşırı duyarlılık, demir kullanım bozukluğu (kurşun anemisi, sidero-
akrestik anemi).
Talasemi.
Ciddi karaciğer ve böbrek hastalıkları.
Düzenli olarak devamlı kan transfüzyonları.
H1V infeksiyonlu hastalarda, demir eksikliğine bağlı anemi klinik olarak
kesinleştirilmedikçe günlük demir desteği tedavisi yapılmamalıdır.
İçeriğinde bulunan şeker nedeniyle, nadir kalıtımsal fruktoz intoleransı, glikoz-galaktoz
malabsorpsiyon veya sükraz-izomaltaz yetmezliği problemi olan hastaların bu ilacı
kullanmamaları gerekir.
4.4. Özel kullanım uyarıları ve önlemleri
- Anemi, her zaman bir doktor gözetiminde tedavi edilmelidir.
- Tedavi başarılı olmazsa (3 hafta sonra hemoglobin düzeyindeki artış aşağı yukarı
2-3 gr/dL olmazsa), tedavi tekrar gözden geçirilmelidir.
- Tekrarlayan kan transfüzyonu yapılan hastalar, eritrositle birlikte demir
verildiğinden, aşırı demir yüklenmesine karşı uyarılmalıdır.
- Alkolizm ve intestinal inflamasyonlu durumlarda dikkatli kullanılmalıdır.
- Mide ülseri bulunan hastalara dikkatle verilmelidir.
- Oral demir preparatlarının kullanımı sırasında dışkının rengi koyulaşabilir, bu
durum normal olup herhangi bir önlem gerektirmez. Dışkıda gizli kan aranması
sırasında yanılgıya neden olmaz. Bu nedenle bu inceleme sırasında tedavinin
kesilmesine gerek yoktur.
- Enfeksiyon veya malignensiye bağlı anemide, alınan demir retiküloendotelyal
sistemde depolanır ve primer hastalığın tedavisini takiben mobilize olarak
kullanılır.
- Süt ile beraber alınmamalıdır.
- 6 yaş altı çocuklarda demir içeren ürünlerin yanlışlıkla alınması/yutulması fatal
zehirlenmelere yol açar. Aşırı dozda alınması halinde hastalar, doktor ya da zehir
danışmayı aramaları konusunda uyarılmalıdır.
3Bu tıbbi ürün sakkaroz içermektedir. Nadir kalıtımsal fruktoz intoleransı, glukoz-
galaktoz malabsorbsiyon veya sukroz-izomaltaz yetmezliği problemi olan hastaların bu
ilacı kullanmamaları gerekir.
Bu tıbbi ürün metil paraben ve propil paraben ihtiva eder. Alerjik reaksiyonlara
(muhtemelen gecikmiş) neden olabilir.
Çocuklarda demir içeren ürünlerin yanlışlıkla alınması ölümcül zehirlenmeye yol
açabilir. Çocukların erişemeyeceği yerlerde saklayınız.
4.5. Diğer tıbbi ürünler ile etkileşimler ve diğer etkileşim şekilleri
İki değerlikli demir preparatlarının gıdalarla ve bazı ilaçlarla (tetrasiklin vd.) birlikte
alınması halinde ortaya çıkan etkileşimler, VEGAFERON’un bileşimindeki üç
değerlikli demir - hidroksit polimaltoz kompleksi ile beklenmez. Ancak kalsiyum
içeren preparatlarla etkileşme olabileceğinden ikisi arasında en az 2 saat zaman
geçmelidir.
Benzer şekilde süt ve süt ürünleri ile aynı anda alınmaması önerilmelidir.
C vitamininin demir emilimini arttırdığı bilinmektedir.
Levotroksin içeren ilaçların demir ile birlikte alındığında emilimi bozulduğundan, iki
ilacın en az 2 saat ara verilerek alınması gerekmektedir.
4.6. Gebelik ve laktasyon
Genel tavsiye
Gebelik kategorisi A’dır.
o Bu gebelik kategorisine rağmen hekim, gebenin ilacı kullanıp kullanmaması
konusundaki nihai kararını; gebelik haftasına, gebenin var olan/tespit edilen
hastalığına ve diğer özelliklerine göre ayrıntılı yarar-risk değerlendirmesi yaparak
verilmelidir.
o Risk kategorileri ilacın gebelikteki potansiyel riski konusunda sağlık personeline
yardımcı olmakla birlikte, hekimin değerlendirmesi esastır.
4Çocuk doğurma potansiyeli bulunan kadınlar/Doğum kontrolü (Kontrasepsiyon)
Veri mevcut değildir.
Gebelik dönemi
VEGAFERON hekime danışıldıktan sonra gebelik döneminde kullanılabilir.
Laktasyon dönemi
Demir anne sütüne geçmektedir. Bu geçiş, annenin mevcut demir seviyesine ve gıda
ile alınan demir miktarına göre değişmez. Bu sebeple, emziren anneye demir preparatı
verilmesi, bebekte bir demir intoksikasyonuna veya bebekte var olan demir
eksikliğinin ortadan kaldırılmasına sebep olmaz. VEGAFERON hekime danışıldıktan
sonra laktasyon döneminde kullanılabilir.
Üreme yeteneği/Fertilite:
Üreme yeteneği üzerine etkisi bulunmamaktadır.
4.7. Araç ve makine kullanımı üzerindeki etkiler
Araç sürme ve makine kullanma konusunda bir etki yaratması olası değildir.
4.8. İstenmeyen etkiler
Çok yaygın (>1/10); yaygın (>1/100 ila <1/10); yaygın olmayan (>1/1.000 ila <1/100);
seyrek (>1/10.000 ila <1/1.000); çok seyrek (<1/10.000); bilinmiyor (eldeki verilerden
hareketle tahmin edilmiyor).
Bağışıklık sistemi hastalıkları
Çok seyrek: Alerjik reaksiyonlar, astım.
Sinir sistemi hastalıkları
Yaygın olmayan: Baş ağrısı.
Gastrointestinal hastalıkları
Yaygın olmayan: Tokluk hissi, epigastrik ağırlık hissi, bulantı, kabızlık, ishal,
abdominal ağrı, kusma, geri dönüşümlü dişlerde renk değişikliği.
Deri ve deri altı doku hastalıkları
Yaygın olmayan: Ürtiker, deri döküntüsü, ekzantem, kaşıntı.
Çok seyrek: Lokalize cilt reaksiyonları.
5Böbrek ve idrar yolu hastalıkları
Seyrek: İdrar renginde değişiklik.
Not: Demirden dolayı sıklıkla dışkıda renk değişikliği görülebilir.
Demir III hidroksit polimaltoz iki değerlikli iyonize demir tuzu içeren ilaçlarla oluşan
diş boyanması ve ağızda metalik tad oluşması gibi istenmeyen yan etkilere neden
olmaz.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218
35 99).
4.9. Doz aşımı ve tedavisi
Yetişkinlerde akut demir zehirlenmesi sık değildir. Küçük çocuklarda daha sık
rastlanır. Kilogram başına 20 mg’dan fazla doz aşımı, potansiyel bir risk teşkil eder.
Küçük çocuklarda toplam 0,5 g demir alınması, hayatı tehdit eden durumların ortaya
çıkmasına, 1-2 g’dan sonra ise ölümle sonuçlanan durumlara sebep olabilir.
Zehirlenmede dört karakteristik faz görülmesi olasıdır. Alımından sonra ilk 6 saatte
bulantı, kusma, ishal görülür. Yüksek dozlarda (20 mg/kg’ı aşan dozlarda)
hipotansiyon, şok, asidoz, konvülziyon görülebilir. İkinci fazda hafif olgularda bir
iyileşme takip eder.
Üçüncü fazda (12-18 saat sonra) karaciğer harabiyeti, tübüler nekroz, kardiyovasküler
şok, koagülapati olası belirtilerdir. Dördüncü fazda (2-6 hafta içinde) özofagus mide ve
duodenum stenozu oluşur.
Tedavisi:
Yüksek doz alınmışsa mide yıkanır veya -eğer yıkama yapılamıyorsa- hasta kusturulur.
Daha ileri önlem olarak bağırsaklar yıkanabilir. Serum demir konsantrasyonu
63,5-5 mg/L (63-85 mmol) ve demir zehirlenmesinin kuvvetli klinik belirtileri
varlığında, kelat bileşiği (Desferroksamin) ile böbrekten atılması stimüle edilir.
Desferroksamin 15 mg/kg/saat olacak şekilde damardan verilir; maksimum
80 mg/kg/24 saattir. Sodyum-EDTA gibi kelat ajanları da kullanılabilir. Şok
durumunda i.v. perfüzyonla desteklenir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Trivalan Demir Preparatı, Antianemik ilaç.
ATC kodu: B03AB05
Demir vücutta bütün hücrelerde bulunur ve hayati işlevlere sahiptir. İyonik demir
enerji transferinde rol oynayan enzimlerin (sitokrom oksidaz, ksantin oksidaz, süksinik
dehidrojenaz gibi) yapısında mevcuttur. Demir eksikliği durumunda bu hayati
işlevlerin eksiklikleri ortaya çıkmaktadır. Demir III hidroksit polimaltoz kompleksi
uygulaması ile demir III iyonu vasıtası ile demir eksikliğinin neden olduğu anemilerde
kan yapımındaki azalma ve bunun sonucunda oluşan etkiler ortadan kalkmaktadır.
Demir için önerilen günlük sistemik dolaşıma girmesi gereken miktar (RDA):
0-6 ay 6 mg
6-12 ay 10 mg
1-3 yaş 10 mg
4-6 yaş 10 mg
7-10 yaş 10 mg
11 yaş üzeri 12-15 mg
Hamileler 30 mg
Emziren anneler 15 mg
VEGAFERON demir eksikliğinin tedavi ve profilaksisi için geliştirilmiştir.
VEGAFERON, iki değerlikli iyonize demir tuzu preparatları ile görülen diş boyanması
ve ağızda metalik tat gibi istenmeyen etkilere neden olmaz.
75.2. Farmakokinetik özellikler
Genel özellikler
Emilim:
VEGAFERON ağız yoluyla alınmasından sonra hızla emilir. Emilen demir miktarı
tedavi edilen kişinin demir eksikliğine göre değişir. Demir eksikliği ne kadar fazla ise,
emilim o derecede artar.
Dağılım:
Emilen demir hemoglobin ve miyogiobin sentezinde kullanılır ya da demir depolarına
nakledilir. Bu şekilde demir yetersizliği belirtileri ortadan kalkar.
Biyotransformasyon:
İlgili herhangi bir bilgi bildirilmemiştir.
Eliminasyon:
Mide-bağırsak kanalından emilmeyen demir feçes yolu ile atılır.
5.3. Klinik öncesi güvenlilik verileri:
Geleneksel güvenlilik farmakolojisi, tekrarlanan doz toksisitesi, genotoksisite,
karsinojenik potansiyel ve üreme toksisitesi çalışmalarına dayalı olan insanlara yönelik
özel bir tehlike ortaya koymamaktadır.
Beyaz fare ve sıçanlarla yapılan hayvan çalışmalarında, vücut ağırlığını oluşturan her
kilogram başına 2000 mg’a kadar demirin oral olarak uygulandığı dozda, Demir III
Hidroksit Polimaltoz kompleksi için LD 50 değeri belirlenememiştir.
6. FARMASÖTİK ÖZELLİKLER
6.1. Yardımcı maddelerin listesi
Sakkaroz
Krem esansı
Metil paraben
Propil paraben
Sodyum hidroksit
Deiyonize su
86.2. Geçimsizlikler
VEGAFERON’un herhangi bir ilaç ya da madde ile geçimsizliği olduğuna dair bir
kanıt bulunmamaktadır.
6.3. Raf ömrü
48 ay
6.4. Saklamaya yönelik özel tedbirler
25oC altındaki oda sıcaklığında saklayınız.
6.5. Ambalajın niteliği ve içeriği
30 mL çözelti içeren, Avr. Farm.’e uygun III. tip camdan yapılmış bal rengi polietilen
kapaklı şişe ve vidalı polietilen damlalık ve damlalık kapakçığı.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıkları Kontrolü Yönetmeliği”ne uygun
olarak imha edilmelidir.
7. RUHSAT SAHİBİ
FARMAKO ECZACILIK A.Ş.
Mahmutbey Mah. 2477. Sok. No:23
Bağcılar / İSTANBUL
8. RUHSAT NUMARASI
216/39
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 16.07.2008
Ruhsat yenileme tarihi: 02.03.2015
10. KÜB’ÜN YENİLENME TARİHİ
9