KISA ÜRÜN BİLGİSİ
1. BEŞERİ TIBBİ ÜRÜNÜN ADI
OCURİN % 0,05 göz damlası, emülsiyon
Steril
2. KALİTATİF VE KANTİTATİF BİLEŞİM
Etkin madde:
Her 1 mL’de 0,5 mg (%0,05) siklosporin içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Göz damlası emülsiyonu
Beyaz, opak hafif bulanık homojen emülsiyon
4. KLİNİK ÖZELLİKLER
4.1 Terapötik endikasyonlar
Keratokonjonktivitis sikka ile ilişkili oküler inflamasyona bağlı olarak gözyaşı yapımının
baskılandığı öngörülen hastalarda gözyaşı yapımının artırılmasında endikedir. Başka bir topikal
antiinflamatuvar ilaç ya da punktal tıkaç kullanan hastalarda gözyaşı yapımında artış
görülmemiştir.
4.2 Pozoloji ve uygulama şekli
Pozoloji/uygulama sıklığı ve süresi:
Önerilen dozaj, her bir göze yaklaşık 12 saat arayla günde 2 kez 1 damla OCURİN
damlatılmasıdır.
Uygulama şekli:
Göze damlatılarak uygulanır. Kullanmadan önce homojen, beyaz, opak bir emülsiyon elde
etmek için, şişe birkaç kez ters çevrilmelidir. OCURİN suni gözyaşları ile birlikte kullanılabilir;
preparatların damlatılmaları arasında 15 dakikalık bir süre bulunmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Topikal oftalmik kullanım ile ilgili olarak bu popülasyona ait bir bildirim bulunmamaktadır.
Pediyatrik popülasyon:
Siklosporinin etkililik ve güvenliliği 16 yaşın altındaki çocuklarda incelenmemiştir.
1/9Geriyatrik popülasyon:
Siklosporinin etkililik ve güvenliliği genç ve yaşlı hastalar arasında bir farklılık
göstermemektedir.
4.3 Kontrendikasyonlar
• Aktif veya şüphelenilen oküler veya perioküler enfeksiyonu olan hastalarda
• Bileşimindeki maddelerden herhangi birine karşı daha önceden aşırı duyarlılığı olduğu
bilinen ya da şüphelenilen hastalarda
• Oküler veya peri oküler malignitelerde veya premalign durumlarda kontrendikedir.
4.4 Özel kullanım uyarıları ve önlemleri
OCURİN sadece oftalmik kullanım içindir.
Kapağı açılıncaya kadar sterildir. Açıldıktan sonra 25°C’nin altındaki oda sıcaklığında
saklanması koşulu ile 28 gün içerisinde kullanılmalıdır.
Emülsiyonun kontamine olmasını önlemek için şişenin ucu göze ya da herhangi bir yüzeye
temas ettirilmemelidir.
Gözün zarar görmesini önlemek için şişenin ucu göze temas ettirilmemelidir.
Glokomu olan hastaların tedavisinde siklosporin ile ilgili deneyim kısıtlıdır.
Siklosporinin gözyaşı sekresyonunu azalttığı bilinen beta-blokörlerle bir arada kullanıldığı
durumlarda dikkatli olunmalıdır.
Kortikosteroid içeren göz damlaları ile bir arada kullanıldığında, siklosporinin immün sistem
üzerindeki etkisi güçlenebilir. Bu nedenle, kortikosteroidlerin siklosporin ile birlikte
uygulandığı durumlarda dikkatli olunmalıdır (bkz. bölüm 4.5).
Siklosporinherpeshikayesi olan hastalarda incelenmemiştir. Siklosporin, bu hastalarda dikkatli
kullanılmalıdır.
OCURİN, gözde kontakt lens varken uygulanmamalıdır. Tipik olarak gözyaşı yapımı azalmış
olan hastalar kontakt lens taşımamalıdır. Eğer gözde kontakt lens var ise, emülsiyon
uygulanmadan önce çıkarılmalıdır. OCURİN uygulamasından 15 dakika sonra lensler tekrar
takılabilir. Kontakt lens kullanan hastalar üzerinde çalışılmamıştır. Şiddetli keratiti olan
hastaların dikkatle izlenmesi önerilir.
Siklosporinin etkililik ve güvenliliği 16 yaşın altındaki çocuklarda incelenmemiştir.
Siklosporinin etkililik ve güvenliliği genç ve yaşlı hastalar arasında bir farklılık
göstermemektedir.
Siklosporin göz damlası emülsiyonu uygulamasını takiben oküler bakteriyel ya da fungal
enfeksiyonlarda bir artış bildirilmemiştir.
2/9Bağışıklık sistemi üzerindeki etkileri: Siklosporinin de aralarında olduğu bağışıklık sistemini
etkileyen oftalmik ilaçlar, hastaların oküler enfeksiyonlara ve malignitelere karşı olan direncini
etkileyebilir. Bu nedenle, düzenli göz muayenesi önerilir (örn. OCURİN’in uzun yıllar
kullanıldığı durumlarda, en az 6 ayda bir).
4.5 Diğer tıbbi ürünler ile etkileşimler ve diğer etkileşim şekilleri
OCURİN suni gözyaşları ile birlikte kullanılabilir; preparatların damlatılmaları arasında 15
dakikalık bir süre bulunmalıdır. OCURİN’in kortikosteroid içeren göz ilaçları ile birlikte
uygulanması siklosporinin bağışıklık sistemi üzerindeki etkisini güçlendirebilir (bkz. bölüm
4.4).
Özel popülasyonlara ilişkin ek bilgiler
Herhangi bir etkileşim çalışması yapılmamıştır.
Pediyatrik popülasyon
Herhangi bir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon):
Etkili bir doğum kontrol yöntemi kullanmayan, çocuk doğurma potansiyeli bulunan kadınlarda
OCURİN kullanımı önerilmemektedir.
Gebelik dönemi:
Gebe kadınlarda siklosporin kullanımı ile ilgili yeterli ve iyi-kontrollü çalışma
bulunmamaktadır.
İnsanlarda siklosporin oftalmik emülsiyon %0,05’in topikal oküler uygulamasını takiben,
siklosporinin sistematik konsantrasyonları saptanabilir limitin altındadır (bkz. bölüm 5.2) ve
maternal kullanımın ilaca fetal maruziyet ile sonuçlanması beklenmemektedir.
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir (bkz. bölüm
5.3). İnsanlara yönelik potansiyel risk bilinmemektedir.
OCURİN gerekli olmadıkça gebelik döneminde kullanılmamalıdır.
Laktasyon dönemi:
Siklosporin oral uygulamayı takiben anne sütüne geçmektedir. Siklosporinin yenidoğanlar/süt
çocuklarında etkileri konusunda yeterli bilgi bulunmamaktadır. Bununla birlikte, siklosporin
içeren göz damlalarının terapötik dozlarında, anne sütünde yeterli miktarda bulunması olası
değildir. Çocuk için emzirilmenin ve anne için de tedavinin yararı göz önünde bulundurularak,
emzirmenin veya OCURİN tedavisinin sonlandırılıp sonlandırılmayacağına dair bir karar
3/9verilmelidir.
Üreme yeteneği/Fertilite:
Topikal oftalmik kullanım ile ilgili olarak insanda üreme yeteneği/fertiliteye etkisi
bildirilmemiştir.
Erkek ve dişi sıçanlarda yapılan çalışmalarda, çiftleşme öncesi 9 hafta (erkek) ve 2 hafta (dişi)
boyunca oral yolla verilen 15 mg/kg/gün dozda (vücut yüzey alanına göre uyarlanmış 0,001
mg/kg/gün’lük insan günlük dozunun yaklaşık 2.000 katı) siklosporinin fertilite üzerinde bir
bozukluğa yol açmadığı gösterilmiştir.
4.7 Araç ve makine kullanımı üzerindeki etkiler
OCURİN araç ve makine kullanma becerisi üzerinde orta derecede etkisi vardır. Bu tıbbi
ürün, araç ve makine kullanma becerisini etkileyebilecek olan görmede geçici bulanıklık veya
diğer görme bozukluklarına sebebiyet verebilir (bkz. bölüm 4.8). Hastalara, görüşleri düzelene
kadar araç veya makine kullanmamaları tavsiye edilmelidir.
4.8 İstenmeyen etkiler
İstenmeyen etkiler aşağıda sistem organ sınıfı ve görülme sıklığına göre listelenmiştir. Sıklık
sınıflandırması:
Çok yaygın (≥1/10); yaygın (>1/100 ila <1/10), yaygın olmayan (>1/1.000 ila <1/100), seyrek
(>1/10.000 ve <1/1.000); çok seyrek (≤1/10.000), bilinmiyor (eldeki verilerden hareketle
tahmin edilemiyor).
Göz hastalıkları
Çok yaygın: Gözde yanma
Yaygın: Konjonktival hiperemi, oküler akıntı, epifora (göz yaşarması), gözde ağrı, yabancı
cisim hissi, kaşıntı, batma görme bozukluğu (sıklıkla bulanık görme), gözde iritasyon
Yaygın olmayan: Keratit, Göz kapaklarında eritem, Herpes simpleks keratit
Siklosporin içeren diğer oftalmik emülsiyonlarla görülen diğer istenmeyen etkiler:
En yaygın görülen istenmeyen etkiler genellikle geçici ve damlatma sırasında görülen, gözde
ağrı (%19), gözde iritasyon (%17,5), oküler hiperemi (%5,5), lakrimasyon artışı (%4,9) ve göz
kapağında eritem (%1,7)’dir. Bu istenmeyen etkiler, pazarlama sonrası deneyim sırasında
bildirilenler ile tutarlıdır.
4/9Tablo 1. Siklosporin içeren diğer oftalmik emülsiyonlarla görülen istenmeyen etkiler
Sistem Organ Sınıfı Sıklık İstenmeyen Etkiler
Enfeksiyonlar ve Yaygın olmayan Bakteriyel keratit
enfestasyonlar Herpes zoster oftalmikus
Sinir Sistemi Hastalıkları Yaygın olmayan Baş ağrısı
Göz Hastalıkları Çok yaygın Gözde ağrı
Gözde iritasyon
Yaygın Göz kapaklarında eritem
Lakrimasyon artışı
Oküler hiperemi
Bulanık görme
Göz kapağında ödem
Konjonktival hiperemi
Gözde kaşıntı
Yaygın olmayan Konjonktival ödem
Lakrimal bozukluk
Gözde akıntı
Konjoktival iritasyon
Konjonktivit
Gözde yabancı cisim hissi
Gözde birikintiler
Keratit
Blefarit
Şalazyon
Kornea infiltratları
Korneal skar
Göz kapağında kaşıntı
İridosiklit
Gözde rahatsızlık hissi
Genel bozukluklar ve Yaygın olmayan Damlatma bölgesinde reaksiyon
uygulama bölgesine ilişkin
hastalıkları
Pazarlama sonrası deneyim
Pazarlama sonrası süreçte siklosporin için aşağıdaki istenmeyen etkiler belirlenmiştir. Bu
reaksiyonlar, bilinmeyen boyuttaki bir popülasyon tarafından gönüllü olarak bildirildiğinden,
sıklıklarını belirlemek veya ilaç maruziyeti ile nedensel bir ilişki kurmak her zaman mümkün
olmamaktadır.
Bildirilen reaksiyonlar arasında; hipersensitivite (gözde şişme, ürtiker, nadir olarak ciddi
anjiyoödem, yüzde şişme, dilde şişme, faringeal ödem ve dispne) ve gözün yüzeyel yaralanması
(uygulama sırasında şişe ucunun göze değmesi sonucu) bulunmaktadır.
5/9Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Siklosporinin oftalmik kullanımı ile ilgili olarak insanlarda bir doz aşımı bildirilmemiştir. Doz
aşımı olduğu düşünülen durumlarda genel semptomatik ve destekleyici tedavi uygulanabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Oftalmolojik ilaçlar, diğer oftalmolojik ilaçlar
ATC Kodu: S01XA18
Siklosporin (siklosporin A olarak da bilinmektedir), immünosupresan özellikleri olan bir siklik
polipeptit immünmodülatördür. Hayvanlarda allojenik transplant sağkalımını, insanlarda da
solid organ transplantasyonunun bütün tiplerinde greft sağkalımını anlamlı şekilde uzattığı
gösterilmiştir.
Siklosporinin aynı zamanda antiinflamatuvar etkisinin de olduğu gösterilmiştir. Hayvan
çalışmaları siklosporinin hücre aracılı reaksiyonların gelişimini inhibe ettiğini ortaya
koymaktadır. Siklosporinin, interlökin 2 (IL-2) veya T-hücresi büyüme faktörü (TCGF) dahil
pro-inflamatuvar sitokinlerin üretimini ve/veya salınımını inhibe ettiği gösterilmiştir. Aynı
zamanda antiinflamatuvar sitokinlerin salınımını arttırarak regüle ettiği bilinmektedir.
Siklosporinin, hücre döngüsünün G0 veya G1 fazında bekleyen lenfositleri bloke ettiği
gözükmektedir. Mevcut bütün kayıtlar, siklosporinin lenfositler üzerinde spesifik ve geri
döndürülebilir şekilde etki gösterdiğini ve hematopoezi depreşe etmediğini veya fagosit
hücrelerinin fonksiyonu üzerinde herhangi bir etkisinin olmadığını ortaya koymaktadır.
Kuru göz hastalarında inflamatuvar immünolojik mekanizma olarak göz önünde
bulundurulabilecek durumda oküler uygulamayı takiben siklosporin pasif olarak korneadaki ve
konjonktivadaki T-lenfosit infiltratlarına absorbe olur ve kalsinürin fosfatazı inaktive eder.
Siklosporin tarafından indüklenen kalsinürin inaktivasyonu, transkripsiyon faktörü NF-AT’nin
defosforilasyonunu inhibe eder ve NF-AT’yi nükleusa translokasyonunu önler, bu da IL-2 gibi
pro-inflamatuvar sitokinlerin salınımını bloke eder.
5.2 Farmakokinetik özellikler
Genel özellikler
Göze uygulanan OCURİN sonrasında kandaki siklosporin A konsantrasyonları spesifik yüksek
basınçlı sıvı kromatografisi-kütle spektrometri deneyi ile ölçülmüştür. İnsanda, siklosporin %
0,05’in günde iki kez 12 ay süreyle topikal olarak uygulanmasından sonra, siklosporinin kan
6/9konsantrasyonlarının 0,1 ng/mL’lik saptama sınırının altında olduğu bulunmuştur. Siklosporin
% 0,05 göz damlası emülsiyonunun 12 aylık tedavisi sırasında kanda herhangi bir ilaç birikimi
saptanmamıştır.
Oküler uygulama ile ilgili olarak emilim, dağılım, biyotransformasyon ve eliminasyon verileri
bildirilmemiştir.
5.3 Klinik öncesi güvenlilik verileri
Teratojenite:
Pre ve postnatal mortalite artışı, fetal ağırlıktaki azalma ve iskelet gerilikleri ile de gösterildiği
üzere maternal olarak toksik dozlarda (sıçanlarda 30 mg/kg/gün ve tavşanlarda 100 mg/kg/gün)
alınan siklosporin oral çözelti, (USP) terotejeniktir. Bu dozlar, 60 kg’lik bir insanın her iki
gözüne günde iki kez damlatılan birer damla (yaklaşık 28 mcL) siklosporin oftalmik emülsiyon
%0,05 şeklinde önerilen günlük insan dozunun (0,001 mg/kg/gün), tamamının emildiği
varsayıldığında, sırasıyla 5.000 ve 32.000 katıdır (vücut yüzey alanına göre uyarlanmıştır).
Organogenez döneminde sırasıyla 17 mg/kg/gün veya 30 mg/kg/gün oral doza kadar
siklosporin alan sıçanlarda veya tavşanlarda embriyofetal toksisite kanıtı gözlenmemiştir.
Sıçanlardaki ve tavşanlardaki bu dozlar, önerilen günlük insan dozunun sırasıyla 3.000 ve
10.000 katıdır (vücut yüzey alanına göre uyarlanmıştır).
Gebeliğin 15. gününden, postpartum 21. güne kadar, sıçanlara uygulanan 45 mg/kg/gün
siklosporinin oral yolla verilen bir dozunda, maternal toksisite ve yavrularda, postnatal
mortalitede bir artış görüldü. Bu doz, dozun tamamının emildiği varsayıldığında vücut yüzey
alanına göre uyarlanmış önerilen günlük insan dozunun (tüm dozun emildiği varsayıldığında
vücut yüzey alanına göre uyarlanmıştır) 7.000 katıdır. 15 mg/kg/gün (önerilen günlük insan
dozunun 2.000 katı) oral dozlarına kadar dişilerde veya yavrularda herhangi bir istenmeyen etki
gözlenmemiştir.
Karsinojenez:
Erkek ve dişi fareler ve sıçanlarda sistemik karsinojenite çalışmaları yürütülmüştür. 78 haftalık
oral (diyet) fare çalışmasında, 1, 4 ve 16 mg/kg/gün dozlarında, dişilerde lenfositik lenfomaya
yönelik istatistiksel olarak anlamlı bir eğilim kanıtı bulunmuştur ve orta-doz erkeklerde
hepatoselüler karsinomların insidansı, kontrol değerine kıyasla anlamlı oranda yüksek
olmuştur.
0,5, 2 ve 8 mg/kg/gün düzeylerinde yürütülen 24-aylık oral (beslenme) sıçan çalışmasında,
pankreatik adacık hücresi adenomları, düşük doz düzeyinde kontrol oranına kıyasla anlamlı
oranda fazla bulunmuştur. Hepatoselüler karsinomlar ve pankreatik adacık hücresi adenomları
dozla ilişkili bulunmamıştır. Fare ve sıçanlardaki düşük dozlar, 60 kg’lik bir bireyin her iki
gözüne günde iki kez birer damla (yaklaşık 28 mcl) %0,05 siklosporin şeklinde olan önerilen
günlük insan dozunun (0,001 mg/kg/gün), tamamının emildiği varsayıldığında, yaklaşık 80
katıdır (vücut yüzey alanına göre uyarlanmıştır).
Mutajenez:
Siklosporin, Ames Testinde, V79-HGPRT Testinde, fare ve Çin hamsterlarında yapılan
mikronükleus testinde, Çin hamsterı kemik iliğinde yapılan kromozom-anomalisi testlerinde,
fare dominant letal tahlilinde ve tedavi alan farenin sperminde yapılan DNA-onarım testinde
7/9mutajenik/genotoksik olarak bulunmamıştır. İn vitro ortamda insan lenfositleri kullanılarak
yapılan ve siklosporin kaynaklı kardeş kromatid değişimi (SCE) indüksiyonunun analiz edildiği
bir çalışmada pozitif etkiye (yani, SCE indüksiyonu) işaret edilmiştir.
Fertilitenin Bozulması:
Erkek ve dişi sıçanlarda yapılan çalışmalarda, çiftleşme öncesi 9 hafta (erkek) ve 2 hafta (dişi)
boyunca oral yolla verilen 15 mg/kg/gün dozda (vücut yüzey alanına göre uyarlanmış 0,001
mg/kg/gün’lük insan günlük dozunun yaklaşık 2.000 katı) siklosporinin fertilite üzerinde bir
bozukluğa yol açmadığı gösterilmiştir.
6. FARMASÖTİK ÖZELLİKLER
6.1 Yardımcı maddelerin listesi
Makrogolgliserol hidroksistearat
Hint yağı
Gliserin
Povidon K90
Hidroklorik asit
Sodyum hidroksit
Enjeksiyonluk su
6.2 Geçimsizlikler
Bildirilmemiştir.
6.3 Raf ömrü
24 ay
Kapağı açılıncaya kadar sterildir. Açıldıktan sonra 25°C’nin altındaki oda sıcaklığında
saklanması koşulu ile 28 gün içerisinde kullanılmalıdır.
6.4 Saklamaya yönelik özel uyarılar
25°C’nin altındaki oda sıcaklığında saklanmalıdır.
6.5 Ambalajın niteliği ve içeriği
Kutuda, 5 mL emülsiyon içeren steril LDPE vidalı nozul kapaklı, steril LDPE şişede ve
kullanma talimatı ile birlikte sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da artık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
8/97. RUHSAT SAHİBİ
BİLİM İLAÇ SAN. ve TİC. A.Ş.
Beyoğlu-İSTANBUL
8. RUHSAT NUMARASI
2021/353
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 04.10.2021
Ruhsat yenileme tarihi:
10. KÜB’ÜN YENİLENME TARİHİ
9/9