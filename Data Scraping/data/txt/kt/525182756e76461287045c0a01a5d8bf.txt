1 / 8  
Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
•Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
•Eğer  ilave  sorularınız  olursa,  lütfen  doktorunuza  veya eczacınıza  danışınız.  
•Bu ilaç kişisel olarak  sizin için reçete  edilmiştir,  başkalarına  vermeyiniz.  
•Bu ilacın  kullanımı  sırasında  doktora  veya hastaneye  gittiğinizde,  doktorunuza  bu 
ilacı kullandığınızı söyleyiniz.  
•Bu talimatta  yazılanlara  aynen uyunuz.  İlaç hakkında size  önerilen  dozun  dışında  
yüksek  veya düşük  doz kullanmayınız.  KULLANMA  TALİMATI  
ARFELİP® 267 mg sert kapsül 
Ağızdan alınır.  
• Etkin  madde:  Her bir sert kapsül,  267 mg fenofibrat  içerir.  
• Yardımcı  maddeler: Laktoz monohidrat (sığır sütü kaynaklı), prejelatinize nişasta, sodyum  
lauril sülfat, krospovidon , magnezyum stearat, jelatin (sığır jelatini), titanyum dioksit, sarı demir 
oksit, kırmızı demir oksit.  
 
Bu Kullanma  Talimatında:  
 
1. ARFELİP® nedir  ve ne için kullanılır?  
2. ARFELİP®’i kullanmadan  önce  dikkat  edilmesi  gerekenler  
3. ARFELİP® nasıl  kullanılır?  
4. Olası  yan etkiler  nelerdir?  
5. ARFELİP®’in saklanması  
 
Başlıkları  yer almaktadır.  
 
1. ARFELİP® nedir  ve ne için kullanılır?  
ARFELİP®, beyaz -beyazımsı  toz içeren  portakal -fildişi  renkli  no:0 sert jelatin  kapsüldür. 
Ambalajında 30 ve 90 sert kapsül içermektedir.  
ARFELİP® yaygın  olarak  'fibratlar'  olarak  bilinen  bir ilaç grubuna  aittir.  
Bu ilaçlar  kandaki  yağ (lipid)  düzeylerini  düşürmek  için kullanılır.  Trigliserid  diye bilinen  yağlar 
buna örnektir.  
ARFELİP® kandaki yağ seviyesini düşürmek için, düşük yağlı bir diyet ve egzersiz, kilo verme  
gibi tıbbi olmayan başka uygulamalar ile beraber kullanılır.  
ARFELİP® statin  adı verilen  ilaçlarla  tek başına  kan yağ düzeyinin  kontrol  edilemediği  durumlarda  bu 
ilaçlara ek olarak da kullanılabilir.  
ARFELİP® sıklıkla  HDL  (yüksek  yoğunluklu  lipoprotein)  adı verilen  ‘iyi’ kolesterol  düzeyini  de 
arttırır.  
ARFELİP® tedavisi sırasında  düşük  yağlı  diyeti  sürdürmek  önemlidir.  
2 / 8  2. ARFELİP®’i kullanmadan  önce  dikkat  edilmesi  gerekenler 
ARFELİP®’i aşağıdaki durumlarda KULLANMAYINIZ:  
Eğer:  
• Fenofibrata  veya ilacın bileşiminde bulunan herhangi bir maddeye aşırı duyarlı iseniz (dudak, dil, 
yüz veya boğazda şişlik, yutma veya solunum problemleri, döküntü gibi alerjik reaksiyon belirtileri 
gösteriyorsanız),  
• Diğer fibratlar ve bir antienflamatuvar ilaç olan ketoprofen dahil olmak üzere başka ilaçlar 
alıyorken, alerjik reaksiyonunuz ya da güneş ışığı veya UV ışığından deri harabiyetiniz olduysa,  
• Ciddi  karaciğer  (siroz  dahil),  böbrek  veya  safra  kesesi problemleriniz varsa,  
• Pankreatit (pankreasın karın ağrısına yol açan iltihabı) gibi pankreasınız ile ilgili sorunlarınız 
mevcutsa.  
Bunlardan  herhangi  biri sizde  mevcutsa  ARFELİP®’i kullanmayınız.  
Eğer  emin  değilseniz  ARFELİP®’i kullanmadan  önce  doktor  veya  eczacınıza  danışınız.  
 
ARFELİP®’i aşağıdaki  durumlarda  DİKKATLİ  KULLANINIZ:  
Eğer  aşağıdakilerden biri sizin için geçerliyse, bu ilacı kullanmadan önce  doktor veya  eczacınıza  
danışınız:  
• Karaciğer  veya  böbrek probleminiz  varsa,  
• Karaciğerinizde  iltihaplanma  (hepatit)  varsa  (hepatit  belirtilerinin  arasında  cildinizin  ve göz 
aklarının sararması (sarılık) ve karaciğer enzimlerinizin artışı (kan testleri ile gösterilir) vardır),  
• Tiroid  beziniz  az çalışıyorsa  (hipotiroidizm),  
• Diyabet;  özellikle  iyi kontrol  edilmeyen  tip 2 diyabet  (şeker)  hastalığınız  varsa,  
• Kanınızdaki  bazı proteinlerle  ilgili sorun  varsa,  
• Alkol sorununuz  varsa,  
• Başka  ilaçlar  kullanıyorsanız,  
• Sizde  ya da ailenizde  kaslarla  ilgili sorun olduysa,  
• Simvastatin,  atorvastatin,  pravastatin,  rosuvastatin  veya  fluvastatin  gibi kolesterolü  düşürücü 
statin adı verilen ilaçları alıyorsanız,  
• Statinler  veya  fibratlar  (fenofibrat,  bezafibrat  veya  gemfibrozil  gibi)  olarak  bilinen  ilaçlar  ile 
tedavi sırasında kas problemleri yaşadıysanız,  
• Düşük  albümin  seviyelerine  sahipseniz  (hipoalbuminemi)  
• 70 yaşın üzerindeyseniz.  
 
(Yukarıdaki  durumlardan  bazıları  kan yağ düzeyini  yükseltebilir  ve fenofibrat  tedavisine  
başlamadan önce düzeltilmesi gerekir).  
Bunlardan  herhangi  biri sizde  mevcutsa  veya  emin  değilseniz  ARFELİP®'i kullanmadan  önce  
doktor veya eczacınıza danışınız.  
Doktorunuz  ARFELİP®'in etkisini,  böbreklerinizin,  kaslarınızın  ve karaciğerinizin  durumunu  kontrol 
etmek için kan ya da idrar testi isteyebilir.  
 
Kaslar  üzerine  etkisi  
Bu ilacı kullanma  sürecinde  açıklanamayan  kramplar  yaşıyor  veya  kaslarınızda  ağrı, hassasiyet 
veya güçsüzlük duyuyorsanız, ARFELİP® kullanmayı bırakınız ve derhal doktorunuza bildiriniz.  
• Bunun  nedeni, bu ilaç  kas problemlerine  yol açabilir ve  bu durum ciddi  olabilir.  
• Bu problemler  oldukça  seyrek  görülür,  ancak  kas iltihaplanması  ve harabiyetini  içerir.  Bu da 
böbrek hasarına ve hatta ölüme yol açabilir.  
Doktorunuz tedaviye başlamadan önce ve başladıktan sonra kaslarınızı kontrol etmek için bir kan 
3 / 8  testi yaptırabilir. Kas harabiyeti riski bazı hastalarda daha yüksektir. Aşağıda belirtilen durumlar 
sizin için söz konusu ise doktorunuza bildiriniz:  
• 70 yaşın üzerindeyseniz,  
• Böbrek  problemleriniz  varsa,  
• Tiroid  problemleriniz  varsa,  
• Sizde  veya  yakın  aile bireyinizde  ailevi bir  kas problemi varsa,  
• Aşırı  miktarda  alkol alıyorsanız,  
• Simvastatin,  atorvastatin,  pravastatin,  rosuvastatin  veya  fluvastatin  gibi kolesterolü  düşürücü 
statin adı verilen ilaçları alıyorsanız,  
• Statinler  veya  fibratlar  (fenofibrat,  bezafibrat  veya  gemfibrozil  gibi)  olarak  bilinen  ilaçlar  ile 
tedavi sırasında kas problemleri yaşadıysanız,  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
ARFELİP®’in yiyecek  ve içecek  ile kullanılması:  
ARFELİP® yiyeceklerle  birlikte  alındığında  daha  iyi etki gösterdiği  için yemeklerle  birlikte  
kullanmanız önemlidir. Mideniz boşken yeterince iyi etki göstermez.  
ARFELİP® kullanırken  düşük  yağ diyetinize  devam  etmeniz  önemlidir.  
ARFELİP® kullanırken  fazla  miktarda  alkol almanız kas  problemleri  riskini arttırabilir.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
 
Eğer hamileyseniz veya hamile olabileceğinizi düşünüyorsanız ya da bebek sahibi olmayı 
planlıyorsanız ARFELİP®'i kullanmayınız ve doktorunuza söyleyiniz. ARFELİP®’in hamilelikte 
kullanımı ile ilgili yeterli deneyim olmadığından, sadece doktorunuzun kesinlikle gerekli gördüğü 
durumlarda ARFELİP®’i kullanınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan  önce  doktorunuza  veya eczacınıza  danışınız.  
Bebeğinizi  emziriyorsanız  veya  emzirmeyi  planlıyorsanız  bu ilacı kullanmayınız.  
 
Araç  ve makine  kullanımı  
ARFELİP® kullanırken  baş dönmesi,  uyuşukluk  ya da yorgunluk  hissedebilirsiniz.  Böyle  
durumlarda hiçbir alet veya makine kullanmayınız.  
ARFELİP®’in içeriğinde  bulunan  bazı yardımcı  maddeler  hakkında  önemli  bilgiler  
ARFELİP® bir çeşit şeker olan laktoz monohidrat (sığır sütü kaynaklı) içerir. Eğer daha önceden 
doktorunuz tarafından bazı şekerlere karşı intoleransınız olduğu söylenmişse bu tıbbi ürünü  
almadan önce doktorunuzla temasa geçiniz.  
Bu ilaç her bir dozunda doz başına 1 mmol’den (23 mg’dan) daha az sodyum içerir yani aslında 
“sodyum içermez”.  
4 / 8  Diğer  ilaçlar  ile birlikte  kullanımı  
Şu an kullandığınız  veya  bir süre önce  kullanmış  olduğunuz  ya da kullanma  ihtimaliniz  olan diğer 
bir ilacınız varsa doktorunuza veya eczacınıza bildiriniz.  
 
Özellikle  aşağıdaki  ilaçlardan  herhangi  birisini  kullanıyorsanız,  ARFELİP® kullanmadan  önce  
doktorunuza veya eczacınıza bildiriniz:  
• Kanı  sulandırmak  için kullanılan  anti-koagülanlar  (varfarin  gibi) 
• Kandaki yağ seviyelerini kontrol altına almak  için kullanılan diğer ilaçlar (klofibrat, bezafibrat  
gibi fibratlar veya gemfibrozil)  
• Hormon  replasman  tedavisi  veya  doğum  kontrol  ilaçları  gibi östrojen  içeren  ilaçlar  
• Şeker  hastalığı tedavisinde  kullanılan  pioglitazon  
• Organ  nakli sonrasında  ve romatoid  artrit  tedavisinde  kullanılan  siklosporin  
Bunlardan  herhangi  birini  kullanıyorsanız  veya  emin  değilseniz  ARFELİP®'i kullanmadan  önce  doktor 
veya eczacınıza danışınız.  
 
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ARFELİP® nasıl  kullanılır?  
Bu ilacı doktor  ya da eczacınızın  size söylediği  şekilde  kullanınız.  Emin  olmadığınız  durumlarda 
doktor ya da eczacınıza danışınız.  
 
• Uygun  kullanım  ve doz/uygulama  sıklığı  için talimatlar:  
• ARFELİP®'in erişkinler  için başlangıç  ve devam dozu günde  bir defa 200 mg fenofibrat 
içeren bir sert kapsüldür. Ancak, doktorunuz sizin günde bir adet ARFELİP® 267 mg sert 
kapsül kullanmanızı isteyebilir. Bu daha yüksek bir dozdur.  
• Lipid bozukluğu uzun süreli bir tedavi gerektirir. Doktorunuz bildirmediği sürece ilacınızı 
kesmeyiniz.  
• Uygulama  yolu ve metodu:  
• ARFELİP® ağızdan  kullanım  içindir.  
• Mideniz  boş iken aldığınız  takdirde  etkisi  daha  az olacağı  için yiyecekle  birlikte  alınız.  Sert 
kapsülü bir bardak su ile bütün olarak yutunuz.  
• Sert kapsülü  açmayınız  veya  çiğnemeyiniz.  
 
• Değişik yaş grupları: 
Çocuklarda  kullanımı:  
ARFELİP® 18 yaşın  altındaki  çocuklarda  kullanılmaz.  
 
Yaşlılarda  kullanımı:  
Alışılmış  erişkin dozu önerilir.  
 
• Özel  kullanım  durumları: 
Böbrek yetmezliği:  
ARFELİP® sert kapsül  böbrek  yetmezliği  olan hastalarda  kullanılmamalıdır.  Böbrek  bozukluğu 
olan hastalarda dozun azaltılması gerekir. Bu durumda doktor veya eczacınıza danışınız.  
Karaciğer  yetmezliği:  
Klinik  veri yetersizliğinden  dolayı,  ARFELİP®’in karaciğer  yetmezliği  olan hastalarda  kullanılması  
5 / 8  önerilmemektedir.  
Eğer  ARFELİP®’in etkisinin  çok güçlü  veya çok  zayıf  olduğuna  dair bir izleniminiz  var ise 
doktorunuz veya eczacınız ile konuşunuz.  
 
Kullanmanız  gerekenden  daha  fazla  ARFELİP® kullandıysanız:  
 
ARFELİP®’den kullanmanız gerekenden fazlasını kullanmışsanız veya bir başkası sizin ilacınızı 
kullanmışsa derhal doktor veya eczacınıza danışınız veya en yakın hastanenin acil bölümüne 
başvurunuz . 
ARFELİP® kullanmayı  unutursanız:  
 
Unutulan  dozları  dengelemek  için çift doz almayınız.  
ARFELİP® almayı  unutursanız  bir sonraki  öğününüzde  ilacınızı  alıp tedavinize  ertesi  gün 
doktorunuz tarafından başlangıçta önerildiği şekilde devam ediniz.  
Endişeniz  varsa  doktorunuza danışınız.  
 
Kan Testleri  
Fenofibrat  tedavisi  sırasında doktorunuz,  karaciğerinizin  ve böbreklerinizin  nasıl  çalıştığını  veya 
özellikle kas problemleri yaşama riskiniz olup olmadığını kontrol etmek için kan testleri yapabilir. 
Herhangi başka bir kan testi yaptıracaksınız, testi yapan kişiye fenofibrat kullandığınızı söylemeniz 
önemlidir. Bunun sebebi, fenofibratın bazı kan testlerinin sonucunu etkileyebilmesidir . 
 
ARFELİP® ile tedavi  sonlandırıldığında  oluşabilecek  etkiler  
Doktorunuz ilacı kesmenizi söylemedikçe ve kendinizi kötü hissetmedikçe ARFELİP® ile 
tedavinizi kesmeyiniz. Bunun nedeni, kandaki anormal yağ seviyelerinin tedavisi için uzun bir süre 
gerekmesidir.  
ARFELİP® almanın  yanı sıra,  aşağıdaki  faktörlerin  de önemli  olduğunu unutmayın:  
• Düşük  yağlı bir  diyet uygulamak  
• Düzenli  egzersiz  yapmak  
 
İlacın  kullanımına  ilişkin  herhangi  bir sorunuz  olursa,  doktor  veya  eczacınıza  danışınız.  
 
4. Olası  yan etkiler  nelerdir?  
Tüm  ilaçlar  gibi, ARFELİP®’in içeriğinde  bulunan  maddelere  duyarlı  olan kişilerde  yan etkiler  olabilir.  
 
Yan etkiler  aşağıdaki  kategorilerde  gösterildiği  şekilde  sınıflandırılmıştır: 
Çok yaygın: 10 hastanın en az birinde görülebilir.  
Yaygın:  10 hastanın  birinden  az, fakat  100 hastanın  birinden  fazla  görülebilir.  
Yaygın  olmayan:  100 hastanın  birinden  az, fakat  1.000  hastanın  birinden  fazla  görülebilir. 
Seyrek: 1.000 hastanın birinden az fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir. 
Bilinmeyen:  Eldeki  verilerden  hareketle  tahmin  edilemiyor.  
 
Aşağıdakilerden  biri olursa,  ARFELİP®’i kullanmayı  durdurunuz  ve DERHAL  doktorunuza 
bildiriniz veya size en yakın hastanenin acil bölümüne başvurunuz:  
Yaygın  olmayan:  
• Göğüs  ağrısı  veya  nefessiz  kalma  hissi – bunlar,  akciğerlerde  kan pıhtısı (pulmoner  embolizm)  
6 / 8  olabileceğine  dair belirtiler  olabilir.  
• Bacaklarda  ağrı, kızarma  veya  şişme  - bunlar  bacakta  kan pıhtılaşması  (derin  ven trombozu) 
belirtileri olabilir.  
• Mide  ağrısı  - pankreasınızın iltihaplandığına  (pankreatit)  dair bir belirti  olabilir.  
 
Seyrek:  
• Alerjik reaksiyon - belirtileri arasında, nefes almada güçlüğe neden olabilecek şekilde ellerin, 
ayakların, bileklerin, yüzün, dudakların, dilin veya boğazın şişmesi bulunabilir. Ayrıca 
cildinizde kaşıntı veya döküntü olabilir.  
• Kramplar veya kaslarda ağrı, hassasiyet veya güçsüzlük - bunlar kas iltihaplanması ve 
harabiyeti belirtileri olabilir. Bu problemler oldukça seyrek görülmekle beraber böbrek  
hasarına veya ölüme yol açabilir.  
• Cildin ve göz aklarının sararması (sarılık), yorgunluk, ateş veya karaciğer enzimlerinde artış - 
bunlar karaciğerde iltihaplanmaya (hepatit) işaret eden belirtiler olabilir.  
Bilinmiyor:  
• Şiddetli  yanığa  benzeyen,  kızarıklık,  soyulma  ve şişme  ile birlikte  olan ciddi  deri döküntüsü.  
Bunların  hepsi  çok ciddi  yan etkilerdir.  Eğer  bunlardan  biri sizde  mevcut  ise, ARFELİP®’e karşı  
ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
 
Diğer  yan etkiler:  
Yaygın:  
• İshal  
• Mide  ağrısı veya  sindirim  güçlüğü  
• Gaz 
• Bulantı  
• Kusma  
• Kandaki  karaciğer  enzim  düzeylerinin  artışı  testler  ile gösterilir.  
• Kan homosistein seviyesinde artış (bu aminoasidin kandaki seviyesinin çok fazla olması, 
nedensel bir bağlantı kurulmamasına rağmen, daha yüksek koroner kalp hastalığı, felç ve 
periferik vasküler hastalık riski ile ilişkilendirilmiştir)  
Yaygın  olmayan:  
• Baş ağrısı  
• Safra  taşları  
• Cinsel istekte  azalma  
• Ciltte  döküntü,  kaşıntı  veya  kırmızı lekeler  
• Böbrekler  tarafından üretilen  kreatininde  artış - testler  ile gösterilir  
• Kas ağrısı,  kas iltihabı,  kas krampları  ve kas zayıflığı  
• Sağ omzunuzda veya kaburgalarınızın altında sağ tarafta ağrı, hasta hissetmek veya hasta 
olmak (özellikle yağlı bir yemek yedikten sonra). Bu durum, safra taşınız olduğu anlamına 
gelebilir.  
Seyrek:  
• Saç dökülmesi  
• Böbrekler  tarafından  üretilen  ürede  artış - testler  ile gösterilir  
• Cildinizin  gün ışığına,  ultraviyole  lambalarına  ve solaryumlara  olan hassasiyetinde  artış.  Bazı 
durumlarda, cildinizde küçük şişliklere veya çıbanlara yol açabilir.  
• Bitkin  hissetme  (yorgunluk),  nefes  darlığı,  soluk  cilt. Bunlar  anemi  belirtileri  olabilir.  
7 / 8  • Hemoglobin  (kanda  oksijen  taşıyan)  ve beyaz  kan hücrelerinde  azalma  - testler  ile gösterilir.  
• Hepatit  - cildin  ve göz aklarının  sararması  (sarılık)  veya  karaciğer  enzimlerinde  artış,  karın 
ağrısı veya kaşınma - karaciğerde iltihaplanmaya (hepatit) işaret eden belirtiler olabilir.  
• Hipersensitivite  (alerjik  reaksiyon)  
• Her zamankinden  kolay  bir şekilde  enfeksiyon  kapma  veya  vücutta  çürükler  oluşması.  Bu durum 
testlerle gösterilen bir kan probleminden (agranülositoz, nötropeni veya trombositopeni gibi)  
kaynaklanıyor  olabilir.  
 
Bilinmiyor:  
• Deride  kızarıklık, soyulma  ve şişlik  ile seyreden  şiddetli  yanık  görünümünde  deri döküntüsü  
• Özellikle  egzersiz  sırasında  veya  sonrasında  nefes  darlığı  hissi, kuru  öksürük  
• Uzun  süreli  akciğer  problemleri  
• Kas yıkımı  
• Sarılık  ve safra  taşına  bağlı  sorunlar  (örn.  safra  kesesi  iltihabı,  safra  kanalı iltihabı,  karın  sağ 
üst kısımda ağrı)  
• Denge  problemleri,  baş dönmesi (vertigo)  
• Tükenmişlik  hissi (yorgunluk)  
 
Alışılmadık  şekilde  nefes alma  güçlüğü  yaşıyorsanız,  derhal  doktorunuza  danışınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz.  
 
Yan etkilerin  raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonunu tıklayarak ya da 0 800 314 00 
08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız.  
 
5. ARFELİP®’in saklanması  
ARFELİP®’i çocukların  göremeyeceği,  erişemeyeceği  yerlerde  ve ambalajında  saklayınız.  
 
25°C  altındaki  oda sıcaklığında  saklayınız.  
 
Nemden  korumak  için, ilacı orijinal  ambalajında  saklayınız.  
 
Son kullanma  tarihiyle  uyumlu  olarak  kullanınız.  
Ambalajındaki  son kullanma  tarihinden  sonra  ARFELİP®’i kullanmayınız.  
Eğer  üründe  ve/veya  ambalajında  bozukluklar  fark ederseniz  ARFELİP®’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim 
Değişikliği Bakanlığınca belirlenen toplama sistemine veriniz.  
 
Ruhsat  sahibi:  
ALİ RAİF  İLAÇ  SANAYİ  A.Ş. 
Kağıthane/İSTANBUL  
8 / 8  Üretim  yeri: 
ALİ RAİF  İLAÇ  SAN.  A.Ş. 
Başakşehir/İstanbul  
 
Bu kullanma  talimatı  19.03.2025  tarihinde  onaylanmıştır.  
 
 
Bu ilaçla ilgili ayrıntılı ve güncel bilgilere, akıllı telefon/tablet veya bir karekod okuyucu 
ile karekodu tarayarak ulaşabilirsiniz.  
