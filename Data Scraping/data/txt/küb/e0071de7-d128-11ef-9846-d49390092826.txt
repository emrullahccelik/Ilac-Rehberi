KISA ÜRÜN BİLGİ
1. BEŞERİ TIBBİ ÜRÜNÜN ADI
EKİPİM 500 mg İM/İV enjeksiyonluk çözelti hazırlamak için toz ve çözücü
Steril
2. KALİTATİF VE KANTİTATİF BİLEŞİM
Etkin madde:
Her bir flakonda toz halde 0,5 g sefepime eşdeğerde sefepim hidroklorür içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Enjeksiyonluk steril toz
Sefepim tozun rengi beyaz ile açık sarı arasında olabilir, hazırlanan çözeltinin rengi ise
renksiz ile amber rengi arasında olur.
4. KLİNİK ÖZELLİKLER
4.1. Terapötik endikasyonlar
EKİPİM aşağıda belirtilen enfeksiyonların tedavisinde eğer etken organizma duyarlı ise
kullanılır.
- Pnömoni ve bronşit dahil alt solunum yolu enfeksiyonları
- Piyelonefrit dahil komplike ve komplike olmayan idrar yolu enfeksiyonları
- Deri ve yumuşak doku enfeksiyonları
- Peritonit ve safra yolu enfeksiyonları dahil batın içi enfeksiyonlar
- Jinekolojik enfeksiyonlar
- Septisemi
- Febril nötropenide ampirik tedavi: Sefepim febril nötropeninin ampirik tedavisinde
monoterapi olarak endikedir. Çok ağır enfeksiyon riski taşıyan hastalarda (örneğin kemik
iliği transplantasyonu öyküsü olan, hipotansiyonu olan, hematolojik bir bozukluğa sahip,
şiddetli ya da uzamış nötropenisi olan hastalar) antimikrobiyal monoterapi uygun
olmayabilir.
- Intra-abdominal ameliyat geçiren hastalarda cerrahi profilakside
- Çocuklarda bakteriyel menenjit
Enfeksiyon etkeni organizmanın sefepime duyarlılığını saptamak için kültür ve duyarlılık
testleri yapılmalıdır. EKİPİM ile ampirik tedavi duyarlılık testlerinin sonuçları beklenmeden
başlatılabilir ve bu testlerin sonuçları belirlendiğinde antibiyotik tedavisi sonuca göre
düzenlenmelidir.
EKİPİM gram-pozitif ve gram-negatif bakterilere karşı geniş spektrumlu bakterisid etkisi
nedeni ile enfeksiyona neden olan organizmanın/organizmaların belirlenmesinden önce
monoterapi olarak uygulanabilir. Aerobik – anaerobik karışık enfeksiyon riski olan hastalarda,
özellikle eğer sefepime duyarlı olmayan bakteriler varsa, tedavinin başında etken organizma
1belirlenene kadar anti-anaerobik bir ilacın tedaviye ilavesi önerilir. Sonuçlar belli olunca,
duyarlılık profiline göre, EKİPİM’in diğer antiinfektif ajanlarla kombine uygulanıp
uygulanmayacağına karar verilir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler ve 40 kg’ın Üzerindeki Çocuklar
Normal böbrek fonksiyonları olan yetişkinlerde ve vücut ağırlıkları 40 kg’ın üzerinde olan
çocuklarda EKİPİM doz uygulama şeması Tablo 1’de gösterilmiştir.
TABLO 1. Normal Böbrek Fonksiyonları Olan Yetişkinler ve 40 kg’ın Üzerindeki Çocuklar
(12 yaş ve üstü) için Önerilen Doz Şeması*
Enfeksiyonun Ciddiyeti Doz ve Uygulama Yolu Doz Aralığı
Hafif ve Orta Dereceli 500 mg – 1 g
12 saatte bir
İdrar Yolu Enfeksiyonları IV veya IM
İdrar Yolu Enfeksiyonları
1 g
Dışında Kalan Hafif ve Orta Dereceli 12 saatte bir
IV veya IM
Enfeksiyonlar
Ciddi Enfeksiyonlar 2 g IV 12 saatte bir
Çok Ciddi veya Hayatı Tehdit Eden
2 g IV 8 saatte bir
Enfeksiyonlar
*Tedavinin normal süresi 7-10 gündür, daha ciddi enfeksiyonlarda daha uzun süreli tedavi
gerekebilir. Febril nötropeninin ampirik tedavi süresi 7 gündür ya da nötropeni kaybolana
kadar devam eder.
Cerrahi Profilaksi (Yetişkinler)
Intra-abdominal ameliyat geçiren hastalarda enfeksiyonu önlemek için önerilen profilaksi
dozu aşağıdaki gibidir:
İlk cerrahi insizyondan 60 dakika önce başlayarak 2 g intravenöz tek doz EKİPİM 30 dakikalık
infüzyon şeklinde uygulanır (bkz: bölüm 6.6). EKİPİM infüzyonu biter bitmez 500 mg
intravenöz tek doz metronidazol uygulanmalıdır. Metronidazol dozu kullanma talimatına göre
hazırlanmalı ve uygulanmalıdır. Geçimsizlikten dolayı, EKİPİM ve metronidazol aynı kapta
karıştırılmamalıdır (bkz: bölüm 6.6); metronidazol infüzyonundan önce intravenöz hattın uygun
bir sıvı ile yıkanması önerilir.
Eğer ameliyat ilk profilaksi dozundan itibaren 12 saatten daha uzun sürerse, ilk dozdan 12 saat
sonra ikinci bir EKİPİM dozu ve bunu takiben metronidazol uygulanmalıdır.
Çocuklar (1 ay ve daha büyük/Normal böbrek fonksiyonu)
Önerilen normal dozlar:
Pnömoni, idrar yolu enfeksiyonları, deri ve yumuşak doku enfeksiyonları: 2 aydan
daha büyük ve vücut ağırlıkları ≤ 40 kg olan hastalar için 10 gün süreyle her 12 saatte bir 50
mg/kg. Daha ciddi enfeksiyonlarda doz aralığı 8 saatte bire indirilebilir.
2Septisemi, bakteriyel menenjit ve ampirik febril nötropeni tedavisi: 2 aydan daha büyük
ve vücut ağırlıkları ≤ 40 kg olan hastalar için 7-10 gün süreyle her 8 saatte bir 50 mg/kg.
2 aydan küçük bebeklerde sefepim kullanımı ile ilgili yeterli çalışma yapılmamıştır. Yapılan
çalışmalarda 50 mg/kg’lık dozlar kullanılmışsa da, 2 aydan büyük hastalarda elde edilen
farmakokinetik verilere bakarak, 1-2 aylık bebeklerde her 12 ya da 8 saatte bir 30 mg/kg’lık bir
doz önerilebilir. 2 aydan büyük hastalara verilen 50 mg/kg ve 1-2 aylık hastalara verilen 30
mg/kg dozlar, 2 g yetişkin dozu ile kıyaslanabilirdir. Bu hastalara EKİPİM uygulanırken
dikkatli olunmalıdır.
Vücut ağırlıkları 40 kg’ın üstünde olan pediyatrik hastalara yetişkinler için önerilen dozlar
uygulanabilir (bkz; tablo 1). 12 yaşından büyük, vücut ağırlığı 40 kg’ın altında olanlarda ise
pediyatrik dozların uygulanması gerekir. Pediyatrik hastalardaki doz yetişkinler için önerilen
maksimum dozu geçmemelidir (her 8 saatte bir 2 g). Pediyatrik hastalarda intramusküler
uygulamaya dair sınırlı deneyim vardır.
Uygulama şekli:
EKİPİM intravenöz ya da intramusküler olarak uygulanabilir. Doz ve uygulama yolu,
enfeksiyon etkeni organizmaların duyarlılık dereceleri, enfeksiyonun şiddeti, hastanın durumu
ve böbrek fonksiyonlarına göre değişir.
Özel popülasyonlara ilişkin ek bilgiler
Böbrek yetmezliği:
Böbrek fonksiyon yetersizliği olan hastalarda, daha yavaş olan böbrek eliminasyon hızını
kompanse etmek için sefepim dozunun ayarlanması gerekir. Hafif ila orta derecede böbrek
yetmezliği olan hastalarda tavsiye edilen başlangıç sefepim dozu böbrek fonksiyonları normal
olan hastalara uygulanan doz ile aynı olmalıdır.
Böbrek yetmezliği olan yetişkin hastalarda kreatinin klerensine göre önerilen idame dozu
Tablo 2’de sunulmuştur.
Sadece serum kreatinin değerleri mevcut ise aşağıdaki formül (Cockcroft ve Gault denklemi)
ile kreatinin klerensi tayin edilebilir.
Ağırlık (kg) x (140- yaş)
Erkeklerde: Kreatinin klerensi (mL/dak) =
72 x serum kreatinini (mg/dL)
Kadınlarda: 0.85 x yukarıdaki değer
3TABLO 2. Böbrek Yetmezliği Olan Yetişkin Hastalarda İdame Doz Şeması*
Kreatinin
Önerilen İdame Dozu
Klerensi
(ml/dak)
Çok ciddi veya Ciddi İdrar yolu Hafif ve orta
hayatı tehdit eden enfeksiyonlar enfeksiyonları dereceli idrar
enfeksiyonlar yolu
dışında kalan hafif
enfeksiyonları
ve orta dereceli
enfeksiyonlar
>50 8 saatte bir 2 g 12 saatte bir 2 g 12 saatte bir 1 g 12 saatte
bir 500 mg
30- 50 12 saatte bir 2 g 24 saatte bir 2 g 24 saatte bir 1 g 24 saatte bir
500 mg
11- 29 24 saatte bir 2 g 24 saatte bir 1 g 24 saatte bir 500 mg 24 saatte bir
500 mg
≤10 24 saatte bir 1 g 24 saatte bir 500 24 saatte bir 250 mg 24 saatte bir
mg 250 mg
Hemodiyaliz* 24 saatte bir 500 24 saatte bir 500 24 saatte bir 500 mg 24 saatte bir
mg mg 500 mg
*Farmakokinetik modelleme bu hastalar için azaltılmış dozlamanın gerekli olduğunu
göstermektedir. Sefepim alan hemodiyaliz hastalarının dozlaması aşağıdaki şekilde olmalıdır:
Sefepim tedavisinin ilk günü 1 g yükleme dozu ve bunu takiben febril nötropeni dışındaki tüm
enfeksiyonlar için her gün 500 mg; febril nötropeni için ise her gün 1 g’dır. Diyaliz günlerinde,
sefepim diyalizi takiben uygulanır. Sefepim mümkün olduğu kadar günün aynı saatinde
uygulanmalıdır.
Diyaliz Hastaları: Hemodiyaliz uygulanacak hastalarda, diyalizin başlangıcında vücutta
bulunan sefepimin yaklaşık %68’i 3 saat süren bir diyaliz süresince atılır. Ayakta peritoneal
diyaliz yapılacak hastalarda, sefepim böbrek fonksiyonları normal olan hastalar için önerilen
dozlarda uygulanabilir (örn. enfeksiyonun ciddiyetine göre 48 saat ara ile 250 mg, 500 mg,
1 g veya 2 g).
Böbrek yetmezliği olan çocuklar: Pediyatrik hastalarda sefepim başlıca idrarla atıldığı için (bkz;
bölüm 5.2), bu popülasyonlarda EKİPİM dozunun ayarlanması gerekir.
2 ay – 12 yaş arası hastalarda 50 mg/kg’lık ve 1-2 aylık hastalarda 30 mg/kg’lık dozlar
yetişkinlerdeki 2 g’lık doza eşdeğerdir. Yukarıdaki tabloda (Tablo 2) gösterildiği gibi, doz
araları aynı şekilde uzatılmalı ya da doz azaltılmalıdır. Sadece serum kreatinin biliniyorsa,
aşağıdaki metodlar kullanılarak kreatinin klerensi hesaplanabilir.
Kreatinin klerensi (ml/dak/1,73 m2) = 0,55 x boy (cm) / serum kreatini (mg/dl)
Kreatinin klerensi (ml/dak/1,73 m2) = 0,52 x boy (cm) / serum kreatini (mg/dl) – 3,6
Karaciğer yetmezliği:
Karaciğer yetmezliği durumunda doz ayarlaması gerekmez.
4Pediyatrik popülasyon:
Ayrıntılı bilgi için “Pozoloji /uygulama sıklığı ve süresi” bölümünde çocuklar ile ilgili kısma
bakınız.
Geriyatrik popülasyon:
Klinik çalışmalarda böbrek yetmezliği olmadığı takdirde normal yetişkinler için önerilen dozu
alan yaşlı hastalarda sefepimin klinik etkinliği ve güvenliliğinin yetişkin hastalardakinden farklı
olmadığı kaydedilmiştir (bkz; bölüm 4.4).
4.3. Kontrendikasyonlar
Sefalosporin grubu antibiyotikler, penisilinler ve diğer beta-laktam antibiyotikler veya yardımcı
maddelerden herhangi birine karşı alerjisi olanlarda kontrendikedir.
4.4. Özel kullanım uyarıları ve önlemleri
Böbrek yetmezliğinden dolayı üriner atılımın azaldığı (kreatinin klerensi ≤ 50 ml/dakika)
veya böbrek fonksiyonunu baskılayan diğer rahatsızlıkları bulunan hastalarda daha yavaş olan
böbrek eliminasyon hızını kompanse etmek için, EKİPİM dozu ayarlanmalıdır. Böbrek
yetmezliği veya böbrek fonksiyonunu baskılayan diğer rahatsızlıkları olan hastalarda normal
dozlarda yüksek ve uzun süreli antibiyotik konsantrasyonları oluşabileceğinden, bu grup
hastalara sefepim uygulanacağı zaman idame doz azaltılmalıdır. İdame dozu, böbrek
yetmezliğinin derecesine, enfeksiyonun şiddetine ve neden olan organizmanın duyarlılığına
göre tesbit edilmelidir (bkz; bölüm 4.2.). İlaç kullanıma sunulduktan sonraki güvenlik
araştırmasında, geri-dönüşlü ensefalopati (konfüzyon, halüsinasyonlar, stupor ve koma dahil
bilinç kaybı), miyoklonus, nöbet (konvülsif olmayan epileptik durum dahil) ve/veya böbrek
fonksiyon bozukluğu kaydedilmiştir (bkz; bölüm 4.8). Bu vakaların pek çoğu böbrek yetmezliği
olan ve önerilenden daha yüksek dozda sefepim alan hastalarda ortaya çıkmıştır. Genelde,
nörotoksisite semptomları sefepim kesilmesinden ve/veya hemodiyalizden sonra ortadan kalkar
ancak bazı vakalar fatal olmuştur.
Sefepim dahil hemen hemen bütün antibakteriyel ajanların kullanımıyla Clostridium difficile
ile ilişkilendirilen diyare (CDAD) bildirilmiştir ve şiddetine göre hafif diyareden fatal kolitlere
kadar sıralanabilir. Antibiyotik kullanımı takiben diyare görülen hastalarda bu teşhis (CDAD)
göz önünde bulundurulmalıdır. Antibakteriyal ajan kullanımından iki ay sonrasına kadar
Clostridium difficile ile ilişkilendirilen diyare görüldüğü bildirilmiş olduğundan, bu süreç
içerisinde bilinçli ilaç kullanımı gerekmektedir. Eğer Clostridium difficile ile ilişkilendirilen
diyare teşhis edilir veya bu teşhisten şüphelenilirse; devam eden ve doğrudan Clostridium
difficile’ye karşı etkili olmayan antibiyotik kullanımının kesilmesi gerekebilir.
Aminoglikozitler ve potent diüretikler gibi nefrotoksik potansiyele sahip ilaçlar, EKİPİM ile
birlikte uygulandığında böbrek fonksiyonu dikkatle izlenmelidir.
Özellikle ilaçlara karşı alerjik reaksiyon gösteren hastalarda antibiyotikler dikkatle
uygulanmalıdır. Eğer EKİPİM uygulanmasında alerjik bir reaksiyon görülürse ilaç derhal
kesilmeli ve hastaya gerekli tedavi uygulanmalıdır. Ciddi aşırı duyarlılık reaksiyonları
görülürse epinefrin veya diğer destekleyici tedavi gerekebilir.
5Diğer antibiyotiklerle olduğu gibi, EKİPİM duyarlı olmayan organizmaların aşırı üremesine
sebep olabilir. Tedavi sırasında süperenfeksiyon görülürse, uygun önlemlerin alınması gerekir.
Yaşlılarda Kullanımı: Klinik çalışmalarda, 6400’den daha fazla sefepim tedavisi gören yetişkin
hastaların %16’sı 75 yaş ve daha yaşlı iken %35’i 65 yaş ve üzerindedir. Klinik çalışmalarda,
böbrek yetmezliği olmadığı takdirde normal yetişkinler için önerilen dozu alan yaşlı
hastalarda sefepimin klinik etkinliği ve güvenliliğinin yetişkin hastalardakinden farklı olmadığı
kaydedilmiştir. Daha genç hastalara kıyasla eliminasyon yarı ömründe biraz uzama ve
böbrek klerensi değerlerinde düşme görülür. Böbrek fonksiyonu azalan yaşlı hastalarda doz
ayarlaması önerilir (bkz; bölüm 4.2).
Kreatinin klerensinin 60 ml/dakikanın altına indiği hastalarda sefepim dozu mutlaka
azaltılmalıdır.
Yaşlı hastalar, böbrek fonksiyonunun azalmasına daha yatkın olduklarından doz seçiminde
dikkatli olunmalı ve böbrek fonksiyonları gözlenmelidir (bkz; bölüm 4.4 ve 4.8 ve 5.2).
Sefepimin normal dozları ile böbrek yetmezliği olan yaşlı hastalarda geri-dönüşlü ensefalopati
(konfüzyon, halüsinasyon, stupor dahil bilinç kaybı), miyoklonus, nöbet (konvülsif olmayan
epileptik durum dahil) ve/veya böbrek hastalığı meydana gelmiştir (bkz; bölüm 4.4 ve 4.8).
Sefepim kullanımı sırasında non-konvulsif status epilepticus bulguları (mental durum
değişikliği, konfüzyon ve reaksiyon-cevap sürecinde uzama olması da dahil) veya nöbet
görülürse sefepimin kesilmesi değerlendirilmeli veya doz ayarlaması yapılmalıdır.
4.5. Diğer ilaçlarla etkileşim ve diğer etkileşim türleri
EKİPİM çözeltileri pek çok beta-laktam antibiyotikler gibi metronidazol, vankomisin,
gentamisin, tobramisin sülfat ve netilmisin sülfat çözeltileri ile etkileşebileceğinden
karıştırılmamalıdır, çünkü fiziksel ya da kimyasal geçimsizlik söz konusudur. Ancak, eğer
EKİPİM ile aynı zamanda tedavi gerekiyorsa, bu antibiyotikler ayrı ayrı uygulanmalıdır.
Aminoglikozit antibiyotiklerin nefrotoksisite ve ototoksisite potansiyellerinin yüksek olması
nedeniyle yüksek dozlarda aminoglikozitlerin EKİPİM ile birlikte uygulanması halinde böbrek
fonksiyonları dikkatle izlenmelidir. Probenesid böbrek tübüler sekresyonu azaltır ve bu
mekanizma ile atılan sefalosporinlerin eliminasyon ömrünün uzamasına ve toksisite riskinin
artmasına neden olur. Diğer sefalosporinler ile furosemid gibi güçlü diüretiklerin birlikte
uygulanması ile nefrotoksisite rapor edilmiştir.
EKİPİM ile tedavi edilen hastalarda hatalı pozitif glikozüri reaksiyonları görülebilir.
Glikoz-oksidazı baskılayan metotlarla hatalı pozitif reaksiyonlar görülmemiştir.
4.6. Gebelik ve laktasyon
Genel tavsiye: Gebelik Kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon):
Sıçanlara 1000 mg/kg/gün dozlara kadar (mg/m2 baz alınarak yapılan hesaplamada günlük
önerilen maksimum insan dozunun 1,6 katı), farelerde 1200 mg/kg dozlara kadar (yaklaşık
mg/m2 baz alınarak yapılan hesaplamada günlük önerilen maksimum insan dozu kadar)
6veya tavşanlara 100 mg/kg dozlarda (mg/m2 baz alınarak yapılan hesaplamada günlük
önerilen maksimum insan dozunun 0,3 katı) organogenez döneminde verilen sefepim
teratojenik veya embriyosidal değildir.
EKİPİM doğum kontrol haplarının etkinliğini azaltabilir ve gebeliğe neden olabilir.
Gebelik dönemi
Sefepim için, gebeliklerde maruz kalmaya ilişkin yeterli klinik veri mevcut değildir.
Hayvanlar üzerinde yapılan çalışmalar, gebelik /embriyonal /fetal gelişim /doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Gebe kadınlara verilirken tedbirli olunmalıdır.
Laktasyon Dönemi
Sefepim çok düşük konsantrasyonlarda anne sütüyle atılmaktadır. Emziren kadınlara sefepim
uygulanırken dikkatli olunmalıdır.
Üreme yeteneği / Fertilite
Sıçanlarda hiçbir fertilite yetersizliği görülmemiştir.
4.7. Araç ve makine kullanımı üzerindeki etkiler
Sefepim’in araç ve makine kullanımı üzerindeki etkisi incelenmemiştir.
4.8. İstenmeyen etkiler
Sefepim genellikle iyi tolere edilir. Klinik çalışmalarda (N=5598) Sefepim’e bağlı en sık
rastlanan yan etkiler gastrointestinal semptomlar ve aşırı duyarlılık reaksiyonlarıdır.
EKİPİM ile ilişkili olan yan etkiler şu şekildedir:
Aşağıdaki sıklık grupları kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor)
Bağışıklık sistemi hastalıkları
Çok yaygın: Kızarıklık, döküntü, ürtiker
Sinir sistemi hastalıkları
Çok yaygın: Baş ağrısı
Yaygın: Sersemlik, parestezi
Vasküler hastalıklar
Yaygın: Vazodilatasyon
Solunum, göğüs bozuklukları ve mediastinal hastalıklar
Yaygın: Dispne
Gastrointestinal hastalıklar
Çok yaygın: Bulantı, kusma, oral monilyazis, diyare, kolit (pseudomembranöz kolit dahil)
Yaygın: Karın ağrısı, konstipasyon
7Genel bozukluklar ve uygulama bölgesine ilişkin hastalıklar
Çok yaygın: Ateş, vajinit, eritem
Yaygın: Genital prurit, tat alma bozukluğu, titreme ve spesifik olmayan monilyazis
%0,05’den daha az sıklıkla görülen klinik olarak önemli olaylar anaflaksi ve nöbetlerdir.
IV infüzyon yerinde flebit (%2,9) ve enflamasyon (%0,1) gibi lokal reaksiyonlar görülebilir.
Bu reaksiyonlar hastaların %5,2’sinde görülmüştür. Enjeksiyon yerinde enflamasyon ve ağrı
yaşayan hastaların %2,6’sında Sefepim’in IM uygulaması çok iyi tolere edilmiştir.
İlaç Kullanıma Sunulduktan Sonraki Deneyim
Sefepim ile yapılan Kuzey Amerika klinik çalışmaları sırasında rapor edilen yan etkilere
ilave olarak, dünya çapındaki pazarlama sonrası deneyimler sırasında da aşağıdaki yan etkiler
kaydedilmiştir. Ancak, spontan klinik çalışma raporlarının kontrolsüz olması nedeni ile bu yan
etkilerin Sefepim’e bağlı olup olmadığı tespit edilememiştir.
Aynı sınıftan diğer ilaçlarda olduğu gibi, ensefalopati (konfüzyon, halüsinasyonlar, stupor ve
koma dahil bilinç kaybı), nöbet, miyoklonus ve/veya böbrek yetmezliği kaydedilmiştir. Pek
çoğu, böbrek yetmezliği olan ve önerilenden daha yüksek dozlarda sefepim alan hastalarda
görülmüştür.
Diğer sefalosporinlerde olduğu gibi, anafilaktik şok dahil anafilaksi, geçici lökopeni, nötropeni,
agranülositoz ve trombositopeni kaydedilmiştir.
Sefalosporin grubu antibiyotik kullanıldığında kaydedilen yan etkiler ve değişen laboratuvar
bulguları şunlardır: Stevens-Johnson Sendromu, eritema multiform, toksik epidermal nekroliz,
toksik nefropati, aplastik anemi, hemolitik anemi, hemoraji ve idrar glukozu için hatalı pozitif
test.
Laboratuvar Testleri Üzerindeki Etkileri
Klinik çalışmalar sırasında başlangıç değerleri normal olan hastalarda gelişen laboratuvar testi
anormallikleri geçici olmuştur. %1-2 sıklıkta (aksi belirtilmediği takdirde) gelişen geçici
laboratuvar test anormallikleri şunlardır: alanin aminotransferaz (%3,6), aspartat
aminotransferaz (%2,5), alkalin fosfataz, total bilurubin, anemi, ezinofili, protrombin
zamanında uzama, parsiyal tromboplastin zamanı (%2,8) ve hemolizsiz pozitif Coombs
testi (%18,7). Hastaların %0,5 ila 1’inde kan üre azotu ve/veya serum kreatininde geçici artış,
geçici trombositopeni görülmüştür. Geçici lökopeni ve nötropeni de görülmüştür (<%0,5).
Özel popülasyonlara ilişkin ek bilgiler
Pediyatrik popülasyon
Sefepim’in bebeklerde ve çocuklarda kaydedilen güvenlilik profili yetişkinlerdeki ile
benzerdir. Klinik çalışmalarda en sık kaydedilen yan etki döküntüdür.
8Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; eposta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Ciddi aşırı doz olgularında, özellikle böbrek fonksiyon bozukluğu olanlarda, sefepim vücuttan
hemodiyaliz ile uzaklaştırılabilir. Peritonal diyaliz ise yaralı değildir. Böbrek fonksiyon
yetmezliği olan hastalara, ilaç yüksek dozlarda verildiği zaman kazayla doz aşımı
oluşmuştur (bkz; bölüm 4.2, 4.4 ve 4.8). Doz aşımı semptomları, ensefalopati, (konfüzyon,
halüsinasyonlar, stupor ve koma dahil bilinç kaybı), miyoklonus, nöbet ve nöromüsküler
uyarılma şeklindedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer beta-laktam antibakteriyeller
ATC kodu: J01DE01
Etki mekanizması:
Sefepim bakteri hücre duvarı sentezini inhibe ederek bakterisid etki gösteren geniş spektrumlu
bir antibiyotiktir.
Mikrobiyoloji:
Aminoglikozitlere veya üçüncü kuşak sefalosporinlere direnç gösteren pek çok suş da dahil,
gram – pozitif ve gram – negatif bakteriler üzerine etki gösterir. Sefepim pek çok beta-laktamaz
tarafından hidrolize oldukça dirençlidir ve kromozom kodlu beta-laktamazlara afinitesi
düşüktür. Gram negatif bakteri hücrelerine hızlı penetre olur.
Esherichia coli ve Enterobacter cloacae kullanılarak yapılan çalışmalarda, sefepim penisiline
bağlı protein (PBP) 3’e yüksek afinite ile bağlanmış ve bunu PBP 2 ve daha sonra PBP 1a
ve 1b izlemiştir. PBP 2’ye bağlanma diğer parenteral sefalosporinlerden anlamlı oranda yüksek
afinite ile gerçekleşir. Bu antibakteriyel aktivitesini artırabilir. Sefepimin PBP 1a ve 1b’ye olan
orta dereceli afinitesi muhtemelen genel bakterisid aktivitesine katkıda bulunmaktadır.
Zaman-öldürme analizi (öldürme-eğrileri) ve minimum bakterisid konsantrasyonun (MIC)
belirlenmesi ile sefepimin pek çok bakteri türüne karşı bakterisid olduğu gösterilmiştir.
Sefepimin MBC/MIC oranı test edilen bütün gram-pozitif ve gram-negatif türlerin izolatlarının
%80’inden fazlası için ≤ 2 olmuştur. Özellikle Pseudomonas aeruginosa izolatları ile
aminoglikozitlerle in vitro sinerji kanıtlanmıştır.
Sefepimin aşağıda gösterilen organizmaların birçoğuna karşı etkili olduğu gösterilmiştir:
Gram-pozitif aeroblar:
Staphylococcus aureus (beta-laktamaz üreten suşlar dahil),
Staphylococcus epidermidis (beta-laktamaz üreten suşlar dahil) ve ayrıca S. hominis ve S.
9Saprophyticus dahil diğer stafilokoklar,
Streptococcus pyogenes (A grubu streptokoklar),
Streptococcus agalactiae (B grubu streptokoklar)
Streptococcus pneumoniae (orta derecede penisiline dirençli suşlar dahil, MIK 0,1-1 mg/ml
arasında),
Diğer beta-hemolitik streptokoklar (C, F, G grupları),
S. bovis (D grubu)
Viridans streptococci.
Not: Enterokokların birçok suşları, örneğin Enterococcus faecalis ve metisiline dirençli
stafilokoklar sefepim dahil birçok sefalosporinlere dirençlidir.
Gram-negatif aeroblar:
Acinetobacter calcoaceticus (anitratus, lwoffi alttürleri),
Aeromonas hydrophila Capnocytophaga türleri,
C. diversus ve C. freundii dahil Citrobacter türleri,
Campylobacter jejuni,
E. cloacae, E. aerogenes, E. sakazakü dahil Enterobacter türleri.
Escherichia coli,
Gardnerella vaginalis,
Haemophilus ducreyi
Haemophilus influenzae (beta-laktamaz üreten suşlar dahil)
Haemophilus parainfluenzae,
Hafnia alvei,
K. pneumoniae, K. oxytoca, K. ozaenae dahil Klebsiella türleri,
Legionella türleri,
Morganella morganii,
Moraxella catarrhalis (Branhamella catarrhalis) (beta-laktamaz üreten suşlar dahil),
Neisseria gonorrhaeae (beta-laktamaz üreten suşlar dahil),
Neisseria meningitidis,
Pantoea agglomerans (Enterobacter agglomerans olarak bilinen)
P. mirabilis, P. Vulgaris dahil Proteus türleri
P. rettgeri, P. stuartii dahil Providencia türleri,
P. aeruginosa, P. putida, P. stutzeri dahil Pseudomonas türleri
Salmonella türleri,
S. marcescens, S. Liquefaciens dahil Serratia türleri,
Shigella türleri,
Yersinia enterocolitica.
Not: Sefepim Xanthomonas maltophilia (Pseudomonas maltophilia)’nın birçok suşlarına
karşı etkisizdir.
Anaeroblar:
Bacteroides türleri,
Clostridium perfringens,
Fusobacterium türleri,
10Mobiluncus türleri,
Peptostreptococcus türleri,
Veillonella türleri ve
Bacteroides melaninogenicus olarak bilinen Prevotella melaninogenica’ya karşı etkilidir.
Not: Sefepim Bacteroides fragilis ve Clostridium difficile’e karşı etkisizdir. Aminoglikozit
antibiyotiklerle sinerji gözlenmiştir.
5.2. Farmakokinetik özellikler
Genel özellikler
EKİPİM’in aktif maddesi olan sefepim hidroklorür, geniş spektrumlu bir sefalosporin
antibiyotiktir.
Yetişkinler
Emilim:
30 dakikalık tek IV infüzyonları ya da 500 mg, 1 g ve 2 g’lık IM enjeksiyonları takiben normal
yetişkin erkeklerde farklı zamanlarda gözlenen ortalama plazma sefepim konsantrasyonları
Tablo 3’te özetlenmiştir.
İM uygulamayı takiben, sefepim tamamen emilir.
TABLO 3. Ortalama Sefepim Plazma Konsantrasyonları (mcg/mL) (Sağlıklı yetişkin erkek
vakalarda)
Sefepim dozu 0,5 saat 1 saat 2 saat 4 saat 8 saat 12 saat
500 mg IV 38,2 21,6 11,6 5,0 1,4 0,2
1g IV 78,7 44,5 24,3 10,5 2,4 0,6
2 g IV 163,1 85,8 44,8 19,2 3,9 1,1
500 mg IM 8,2 12,5 12,0 6,9 1,9 0,7
1g IM 14,8 25,9 26,3 16,0 4,5 1,4
2 g IM 36,1 49,9 51,3 31,5 8,7 2,3
Dağılım:
Spesifik dokulardaki ve vücut sıvılarındaki sefepim konsantrasyonları Tablo 4’de
gösterilmiştir. Serum proteinlerine bağlanma oranı ortalama %16,4’tür ve serumdaki
konsantrasyonundan bağımsızdır.
TABLO 4. Sağlıklı Yetişkin Erkek Vakalarda Farklı Vücut Sıvı (mcg/mL) ve Dokularında
(mcg/g) Ortalama Sefepim Konsantrasyonları
Doku ya da sıvı Doz (IV) Dozdan sonra Ortalama
ortalama örnek konsantrasyon
alma süresi (saat)
İdrar 500 mg 0-4 292
1 g 0-4 926
2 g 0-4 3120
Safra 2 g 9,4 17,8
11Peritoneal sıvı 2 g 4,4 18,3
Blister sıvısı 2 g 1,5 81,4
Bronş mukozası 2 g 4,8 24,1
Sputum 2 g 4,0 7,4
Prostat 2 g 1,0 31,5
Apandis 2 g 5,7 5,2
Safra kesesi 2 g 8,9 11,9
Biyotransformasyon:
Sefepim N-metilpirolidine metabolize edilir, N-metilprolidin ise hızla N-okside dönüşür.
Uygulanan dozun yaklaşık %85’i değişmeden idrarla atılır; idrarda yüksek konsantrasyonlarda
sefepim bulunur. Uygulanan dozun %1’inden daha azı N- metilpirolidin, %6,8’i N-oksit, %2,5’i
ise sefepimin epimeri şeklinde idrara çıkar.
Eliminasyon:
Sefepimin ortalama eliminasyon yarı ömrü yaklaşık 2 saattir ve 250 mg – 2 g’dır. Sağlıklı
şahıslarda 9 gün süre ile her 8 saatte uygulanan 2 g intravenöz çözeltilerde vücutta birikme
görülmemiştir. Total vücut klerensi ortalama 120 ml/dakika’dır. Sefepimin böbrek klerensi
ortalama 110 ml/dakika olup, sefepim esas olarak glomerüler filtrasyon yoluyla başlıca
böbreklerden atılır.
Doğrusallık/Doğrusal Olmayan Durum:
Sefepimin kanda ortalama eliminasyon yarı ömrü doza bağlı bir değişiklik göstermez.
Hastalardaki Karakteristik Özellikler
Pediyatrik hastalar: Sefepimin tek ve çoklu doz farmakokinetiği 2,1 ay ila 11,2 yaş arasında IV
infüzyon veya IM enjeksiyon ile 50 mg/kg’lık dozlar uygulanan hastalarda değerlendirilmiştir;
çoklu dozlar her 8 ya da 12 saatte bir en az 48 saat süreyle uygulanmıştır.
Çocuklarda tek IV dozu takiben total vücut klerensi ortalama 3,3 ml/dak/kg, ortalama dağılım
hacmi 0,3 L/kg ve ortalama eliminasyon yarı ömrü ise 1,7 saattir. Uygulanan dozun
%60,4’ü değişmeden idrarla atılır, böbrek klerensi 2,0 ml/dak/kg ile başlıca atılım yoludur.
Çoklu IV dozları takiben, sefepimin ortalama kararlı durum plazma konsantrasyonları ilk
dozdan sonrakilere benzer olmuş, yalnızca tekrarlanan dozdan sonra hafif bir birikme
görülmüştür.
İnfantlardaki ve çocuklardaki diğer farmakokinetik parametreler dozlama planı ne olursa
olsun (her 12 saatte bir ya da her 8 saatte bir) ilk-doz ve kararlı-durum arasında farklı
olmamıştır. Ayrıca farklı yaşlardaki hastalar ile erkek ve dişi hastalar arasında hiçbir
farmakokinetik fark görülmemiştir.
IM enjeksiyonu takiben kararlı durumda, 68 mcg/mL’lik ortalama pik sefepim plazma
konsantrasyonlarına ortalama 45. dakika içinde ulaşılmıştır. Kararlı durumda IM enjeksiyondan
sonra ortalama çukur konsantrasyon 8 saatte 6,0 mcg/mL olmuştur. IM enjeksiyondan sonra
biyoyararlanım ortalama %82 olmuştur.
12Sefepimin serebrospinal sıvıdaki konsantrasyonları plazmadaki oranları ile karşılaştırmalı
olarak Tablo 5’te verilmiştir.
TABLO 5: İnfant ve Çocuklarda* Sefepimin Ortalama Plazma (PL) ve Serebrospinal Sıvı
(CSF) Konsantrasyonları ve CSF/PL Oranları
Numune N Plazma CSF Oran
Zamanı (saat) Konsantrasyonu Konsantrasyonu CSF/PL
(mcg/mL) (mcg/mL)
0,5 7 67,1 (51,2) 5,7 (7,3) 0,12 (0,14)
1 4 44,1 (7,8) 4,3 (1,5) 0,10 (0,04)
2 5 23,9 (12,9) 3,6 (2,0) 0,17 (0,09)
4 5 11,7 (15,7) 4,2 (1,1) 0,87 (0,56)
8 5 4,9 (5,9) 3,3 (2,8) 1,02 (0,64)
*Ortalama 2,6 (3,0) yaş, 3,1 ay ila 12 yaş arasındaki hastalar. Merkezi sinir sistemi
enfeksiyonundan şüphe edilen hastalar, 5 ila 20 dakika süre IV infüzyon şeklinde her 8 saatte
bir 50mg/kg dozunda sefepim ile tedavi edilmiştir. Tek plazma ve CSF numuneleri, sefepim
tedavisinin 2. veya 3. gününde infüzyon sonunda tabloda gösterilen numune alma zamanlarında
seçilmiş hastalardan toplanmıştır.
Geriyatrik hastalar: 65 yaş ve üzeri sağlıklı gönüllülere tek doz 1 g IV uygulanan sefepimin
genç gönüllülere nazaran EAA değeri daha yüksek ve böbrek klerens değeri daha düşüktür.
Eğer böbrek fonksiyonları baskılanırsa, yaşlı hastalarda doz ayarı yapılması önerilir (bkz. Bölüm
4.2 ve 4.4).
Karaciğer yetmezliği: Sefepimin farmakokinetiği tek doz 1 g alan karaciğer fonksiyonu
zayıflamış hastalarda değişmemiştir. Sefepimin farmakokinetiği kistik fibroz hastalarında
klinik olarak önemli derecede değişmemiştir. Bu hasta popülasyonlarında EKİPİM dozajını
değiştirmek gerekmez.
Böbrek yetmezliği: Değişik derecede böbrek yetmezliği olan hastalarda yarılanma ömrü uzar,
vücut klerensi ile kreatinin klerensi arasında doğrusal bir ilişki vardır. Bu nedenle bu grup
hastalarda doz ayarlaması önerilir. Diyaliz tedavisi gereken ciddi böbrek yetmezliği olan
hastalarda ortalama yarılanma ömrü, hemodiyaliz için 13 saat ve devamlı ayakta peritoneal
diyaliz tedavisi görenler için 19 saattir.
Diğer: Kistik fibrozu olan hastalarda akut pulmoner alevlenmenin tedavisinde sefepim ile klinik
iyileşme gözlenmiştir (n=24, ortalama yaş 15, yaş aralığı 5-47). Bu hasta popülasyonunda
antibiyotik tedavisi ile bakteriyolojik eradikasyon sağlanamayabilir. Kistik fibrozu olan
hastalarda sefepim farmakokinetiğinde klinik açıdan önemli bir değişiklik gözlenmemiştir.
Klinik çalışmalar
Febril Nötropenideki Hastalar: Sefepim monoterapisinin febril nötropenili hastalardaki
etkililiği ve güvenliliği sefepim monoterapisi (2 g dozunda 8 saatte bir i.v.) ile seftazidim
monoterapisini (2 g dozunda 8 saatte bir i.v.) karşılaştıran iki çok-merkezli randomize çalışma
13ile değerlendirilmiştir. Bu çalışmalar 317 değerlendirilebilir hastayı kapsamaktadır.
Değerlendirilebilir hasta popülasyonunun özellikleri Tablo 6’da verilmiştir.
TABLO 6: Değerlendirilebilir Hastaların Demografik Özellikleri (Yalnızca İlk Atak)
Sefepim Seftazidim
Toplam 164 153
Ortalama yaş (yıl) 56,0 (18-82 arası) 55,0 (16-84 arası)
Erkek 86 (%52) 85 (%56)
Kadın 78 (%48) 68 (%44)
Lösemi 65 (%40) 52 (%34)
Diğer hematolojik maligniteler 43 (%26) 36 (%24)
Tümör kitlesi 54 (%33) 56 (%37)
Ortalama MSN seyrek (hücre/µL) 20,0 (0-500 arası) 20,0 (0-500 arası)
Ortalama nötropeni süresi (gün) 6 ,0 (0-39 arası) 6 ,0 (0-32 arası)
Yerleştirilmiş venöz kateter 97 (%59) 86 (%56)
Profilaktik antibiyotik 62 (%38) 64 (%42)
Kemik iliği grefti 9 (%5) 7 (%5)
Başlangıçta SKB<90 mm Hg 7 (%4) 2 (%1)
MNS= mutlak nötrofil sayısı;
SKB = sistolik kan basıncı
Klinik yanıt oranları Tablo 7’de verilmiştir. Sefepim’in, tüm sonuç ölçekleri için terapötik
olarak seftazidim’e eşdeğer olduğu bulundu.
TABLO 7: Febril Nötropenili Hastaların Ampirik Tedaviye Birleştirilmiş Yanıt Oranları
% Yanıt
Sefepim Seftazidim
Sonuç Ölçekleri
(n=164) (n=153)
İlk atak tedavi değişikliği yapılmadan, yeni febril dönem veya
enfeksiyon olmadan düzeldi, tedavinin tamamlanması için oral 51 55
antibiyotik kullanıldı
İlk atak tedavi değişikliği yapılmadan, yeni febril dönem veya
enfeksiyon olmadan düzeldi, tedavi sonrası oral antibiyotik 34 39
kullanılmadı
Hayatta kaldı, tedavi modifikasyonuna izin verildi 93 97
İlk atak tedavi modifikasyonu olmaksızın düzeldi ve
62 67
tedavinin tamamlanması için oral antibiyotik kullanıldı
İlk atak tedavi modifikasyonu olmaksızın düzeldi ve
46 51
tedavi sonrası oral antibiyotik kullanılmadı
Sefepim monoterapisinin ciddi enfeksiyon riski olan hastalarda (yakın zamanda kemik iliği
14nakli yapılmış, başlangıçta hipotansiyonu olan, altta yatan hematolojik malignitesi olan
veya ciddi veya uzamış nötropenisi olan hastalar) etkinliğini destekleyecek yeterli bilgi
bulunmamaktadır. Septik şoktaki hastalar için veri yoktur.
Cerrahi Profilaksi
Bu endikasyon 19 yaşın üzerindeki (ortalama yaş 66) kolorektal ameliyat geçiren hastaların
katıldığı bir randomize, açık, çok merkezli klinik çalışmaya dayanır. Bu çalışmada ameliyattan
önce intravenöz tek doz 2 g Sefepim uygulamasını takiben intravenöz tek doz 500 mg
metronidazol (N=307) uygulanmış ve bu uygulama 2 g’lık tek doz intravenöz seftriakson dozu
ve bunu takiben metranidazol (N=308) uygulaması ile karşılaştırılabilir bulunmuştur. Doz
uygulaması ilk cerrahi insizyondan 0 ila 3 saat önce yapılmıştır. Klinik başarı oranları,
ameliyattan sonra 6 hafta boyunca hem ameliyat yerinde hem de intra-abdominal
enfeksiyonların oluşmaması bakımından her iki tedavi grubunda da %75 olmuştur (bkz; bölüm
4.2).
5.3. Klinik öncesi güvenlilik verileri
Karsinojenez, Mutajenez ve Fertilite Yetersizliği
Karsinojenik potansiyelini değerlendirmek için hayvanlarda uzun-dönem çalışma
yapılmamıştır. In vitro ve in vivo genotoksisite testleri sefepimin genotoksik olmadığını
göstermiştir. Sıçanlarda hiçbir fertilite yetersizliği görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
L-arjinin
Enjeksiyonluk su.
6.2. Geçimsizlikler
EKİPİM çözeltileri pek çok beta-laktam antibiyotikler gibi metronidazol, vankomisin,
gentamisin, tobramisin sülfat ve netilmisin sülfat çözeltileri ile etkileşebileceğinden
karıştırılmamalıdır, çünkü fiziksel ya da kimyasal geçimsizlik söz konusudur. Ancak, eğer
EKİPİM ile aynı zamanda tedavi gerekiyorsa, bu antibiyotikler ayrı ayrı uygulanmalıdır.
EKİPİM’in ve başka ilaçların intravenöz yol uygulandığı zaman aynı çözeltide
karıştırılmamaları önerilir.
6.3. Raf ömrü
36 ay;
Çözelti kullanılacağı zaman hazırlanır.
6.4. Saklamaya yönelik özel tedbirler
Toz halinde 25°C’nin altındaki oda sıcaklığında ve ışıktan korumak için orijinal ambalajında
saklanmalıdır.
Sulandırıldığında 25°C’nin altındaki oda sıcaklığında 24 saat, buzdolabında 7 gün stabilitesini
korur.
156.5. Ambalajın niteliği ve içeriği
1 Flakon + çözücü ampul (5 ml steril enjeksiyonluk su)
6.6. Beşeri tıbbi üründen arta kalan maddelerin imhası ve diğer özel önlemler
Çözeltilerin Hazırlanması ve Uygulama Şekli:
EKİPİM toz, Tablo 8’de gösterilen seyreltici hacimleri kullanarak hazırlanmalıdır.
TABLO 8: EKİPİM Çözeltilerinin Hazırlanması
Sulandırılması İçin Yaklaşık Elde Yaklaşık Sefepim
Eklenecek Miktar Edilecek Hacim Konsantrasyonu
(ml) (ml) (mg/ml)
İntrav enöz
500 mg flakon 5 5,6 100
1g flakon 10 11,3 100
İntramu sküler
500 mg flakon 1,3 1,8 280
1g flakon 2,4 3,6 280
Intravenöz Uygulama:
IV uygulama ciddi veya hayatı tehdit eden enfeksiyonlarda, özellikle şok olasılığı olan
hastalarda tercih edilir.
EKİPİM direk IV uygulamada yukarıdaki tabloda gösterilen miktarlarda enjeksiyonluk
steril su, %5’lik enjeksiyonluk dekstroz veya %0,9 sodyum klorür ile çözündürülerek uygulanır.
Damara direkt olarak 3 - 5 dakikalık bir süre içerisinde uygulanır ya da uygun bir IV çözelti
infüzyonu uygulanan hastalarda uygulama setine enjekte edilir. IV infüzyon için 500 mg ve 1
g’lık EKİPİM flakon, yukarıda gösterildiği şekilde, direkt İV uygulama için olduğu gibi
hazırlanmalıdır. Daha sonra elde edilen çözeltinin gerekli miktarı uygun bir IV sıvının
bulunduğu bir IV setine aktarılır. Elde edilen çözelti yaklaşık 30 dakikalık bir sürede
uygulanmalıdır.
İntramusküler uygulama
EKİPİM, Tablo 8’de gösterilen hacimlerde steril enjeksiyonluk su, %0,9 sodyum klorür, %5
enjeksiyonluk dekstroz veya paraben veya benzil alkollü bakteriyostatik enjeksiyonluk su ile
çözündürülebilir. Daha sonra derin IM enjeksiyon ile geniş bir kas kütlesine (örneğin gluteus
maximusun üst dış kadranı) uygulanır. Bir farmakokinetik çalışmada, 1 g’a kadar dozlar
(volümler <3,1 mL) tek enjeksiyon yerlerinde uygulanmıştır; maksimum IM doz (2 g/6,2 ml)
iki enjeksiyon yerinde uygulanmıştır. Her ne kadar EKİPİM %0,5 ya da %1,0 Lidokain
hidroklorür ile hazırlanabilirse de, bu genellikle gereksizdir çünkü EKİPİM IM uygulamada
çok az ağrı yapar ya da hiç ağrı olmaz.
Uygunluk ve Stabilite
İntravenöz: EKİPİM 1 ve 40 mg/mL arasındaki konsantrasyonlarda aşağıdaki IV infüzyon
sıvılarından biriyle geçimlidir: %0,9 Sodyum Klorür Enjeksiyon, %5 ve %10 Dekstroz
16Enjeksiyon, M/6 Sodyum Laktat Enjeksiyon, %5 Dekstroz ve %0,9 Sodyum Klorür
Enjeksiyon, Laktatlı Ringer ve %5 Dekstroz Enjeksiyon. Bu çözeltiler oda sıcaklığında
(20-25°C) 24 saate veya buzdolabında (2-8°C) 7 güne kadar stabildirler.
İntramusküler: EKİPİM gösterildiği şekilde hazırlandığı zaman (Tablo 8) oda sıcaklığında 24
saat ya da buzdolabında 7 gün aşağıdaki seyrelticilerin kullanılması şartıyla stabildir: Steril
Enjeksiyonluk Su, %0,9 Sodyum Klorür Enjeksiyon, %5 Dekstroz Enjeksiyon, Parabenli veya
Benzil Alkollü Bakteriyostatik Enjeksiyonluk Su ya da %0,5 veya %1 Lidokain
hidroklorür.
Not: Parenteral ilaçlarda, uygulamadan önce, görsel olarak partikül madde kontrolü yapılmalı
ve eğer partikül madde varsa ilaç kullanılmamalıdır.
Diğer sefalosporinlerde olduğu gibi, EKİPİM toz ve çözeltinin renginde koyulaşma olabilir,
ancak bu durum ilacın potensini etkilemez.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
TÜM EKİP İLAÇ A.Ş.
İstanbul Tuzla Kimya Organize Sanayi Bölgesi
Aromatik Cd. No: 55 Tuzla - İSTANBUL
Tel. no: 0216 593 24 25 (Pbx)
Faks no: 0216 593 31 41
E-posta: info@tumekip.com.tr
8. RUHSAT NUMARASI
213/99
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 28.12.2007
Ruhsat yenileme tarihi:
17