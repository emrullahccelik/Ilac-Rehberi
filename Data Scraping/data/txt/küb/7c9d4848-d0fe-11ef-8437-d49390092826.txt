KISA ÜRÜN BİLGİSİ
1. BEŞERİ TIBBİ ÜRÜNÜN ADI
HEPAZEC 200 mg film tablet
2. KALİTATİF VE KANTİTATİF BİLEŞİM
Etkin madde
Her bir film kaplı tablet 200 mg rifaksimin içermektedir.
Yardımcı maddeler:
Yardımcı maddeler için 6.1'e bakınız.
3. FARMASÖTİK FORM
Film kaplı tablet
Pembe renkli, yuvarlak şekilli, çentiksiz film kaplı tabletlerdir.
4. KLİNİK ÖZELLİKLER
4.1. Terapötik endikasyonlar
• Akut gastrointestinal enfeksiyon, turist diyaresi
• Hiperamonemi tedavisinde ko-adjuvant olarak,
• Diyare baskın irritabl bağırsak sendromu tedavisinde endikedir.
4.2. Pozoloji ve uygulama şekli
Pozoloji / Uygulama sıklığı ve süresi:
Doktorun önerisine bağlı olarak dozların miktarı ve sıklığı değiştirilebilir.
Doktor tarafından başka bir şekilde tavsiye edilmediği takdirde tedavi süresi 3 günü
geçmemelidir. Tedavi süresi doktor tarafından hastanın klinik cevabına göre
belirlenmelidir.
Tekrarlayan tedavi serilerinin gerekli olduğu vakalarda her bir tedavi serisi 20-40
günlük ilaçsız dönemlerle ayrılmalıdır.
Aralıklı tedavinin toplam süresi, hastaların klinik cevabına göre belirlenmelidir.
Önerilen doz
Akut gastrointestinal enfeksiyon, turist diyaresi tedavisi:
-Erişkinler: Her 8 saatte bir, 1 tablet (600 mg rifaksimin)
Hiperamoneminin ko-adjuvan tedavisi:
-Erişkinler: 8 saatte bir 2 tablet (1200mg rifaksimin)
Diyare baskın irritabl bağırsak sendromu tedavisi:
-Erişkinler: 8 saatte bir 2 tablet.(1200 mg rifaksimin)
1 / 11Uygulama şekli:
Ağız yoluyla bir bardak su ile alınır. HEPAZEC yiyeceklerle veya aç karnına
alınabilir.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliği olan hastalarda rifaksimin uygulamasına dair klinik veri
bulunmamaktadır.
Rifaksiminin sınırlı sistemik absorbsiyonundan dolayı karaciğer yetmezliği olan
hastalarda doz ayarlaması önerilmemektedir.
Pediyatrik popülasyon:
İlacın etkililiği ve güvenliliği 18 yaşın altındaki çocuklarda kanıtlanmamıştır.
Geriyatrik popülasyon:
Yaşlılarda kullanımıyla ilgili deneyim sınırlıdır. Ancak tavsiye edilen dozlarda ilacın
tolere edilebilirliğinin yüksek olduğu saptanmıştır.
4.3. Kontrendikasyonlar
• Rifaksimine, diğer rifamisin grubu ilaçlara (rifampisin veya rifabutin gibi) veya
yardımcı maddelerden herhangi birine karşı aşırı duyarlılık durumunda (bkz Bölüm
6.1),
• Ateşiniz varsa,
• Son 24 saat içinde 8 veya 8’ den fazla biçimsiz dışkınız olduysa,
• Kabızlık, kanlı dışkı, bağırsak tıkanması nedeniyle karın ağrısı ve kusma şikayetleriniz
varsa,
• İntestinal obstrüksiyon vakalarında kullanılmamalıdır.
4.4. Özel kullanım uyarıları ve önlemleri
Klinik veriler; rifaksiminin, tipik olarak ateş, kanlı dışkı ve dışkılama sıklığının
artması ile karakterize olan dizanteri benzeri diyareye sebep olan Campylobacter
jejuni, Salmonella spp. ve Shighella gibi invazif enterik patojenlerin neden olduğu
turist diyaresinin tedavisinde etkili olmadığını göstermiştir.
Eğer belirtiler kötüleşirse, rifaksimin kullanımı kesilmelidir.
Eğer belirtiler 3 günlük tedaviden sonra düzelmezse veya kısa bir süre sonra tekrar
ederse, Rifaksiminin ikinci bir kürü uygulanmamalıdır.
Clostridium difficile, ile ilişkili diyare (CDAD), Rifaksiminin de dahil olduğu
neredeyse bütün antibakteriyel ajanların kullanımı ile ortaya çıktığı rapor edilmiştir.
Rifaksimin tedavisinin CDAD ve psödomembranöz kolit (PMC) ile potansiyel ilişkisi
göz ardı edilememelidir.
2 / 11Diğer bütün rifamisin türevleri gibi Rifaksiminin de, göz ardı edilebilir miktarda (% 1’
den az) bağırsaklardan emilmesi sonucu, idrar rengi kırmızıya dönüşebilir. Bu yüzden
hastalar, idrar renginin kırmızıya dönüşmesi hakkında bilgilendirilmelidir.
Siklosporin gibi P-glikoprotein inhibitörü ile birlikte Rifaksiminin birlikte kullanımı
gerekli olduğu durumlarda, dikkatli olunmalıdır (bkz. Bölüm 4.5).
Varfarin ile tedavi edilen ve rifaksimin reçete edilen hastalarda, uluslararası
normalleştirilmiş oranlarda (INR) azalma ve artışlar bildirilmiştir (kanama olaylarının
olduğu durumlar). İlaçların eşzamanlı uygulanması gerekiyorsa, uluslararası
normalleştirilmiş oran (INR), rifaksimin tedavisinin eklenmesi veya kesilmesinden
sonra dikkatle izlenmelidir. Oral antikoagülanların dozunu ayarlanması,
antikoagülasyon seviyesini istenen düzeyde tutmak için gerekli olabilir (bkz. Bölüm
4.5).
4.5. Diğer tıbbi ürünler ile etkileşimler ve diğer etkileşim şekilleri
Bugüne kadar hiçbir etkileşim tanımlanmamıştır.
Sistemik bir bakteriyel enfeksiyonu tedavi etmek için başka bir rifamisin antibakteriyel
ajan kullanan kişilere rifaksimin verilmesine ilişkin bir deneyim yoktur.
In vitro veriler, rifaksiminin majör sitokrom P-450(CYP) ilaç metabolize edici
enzimleri (CYPs1A2, 2A6, 2B6, 2C8, 2C9, 2C19, 2D6, 2E1, ve 3A4) inhibe etmediğini
göstermektedir. İn vitro veriler, rifaksiminin CYP1A2 ve CYP 2B6' yı indüklemediğini,
fakat P450 sitokromunun CYP3A4 izoenziminin zayıf bir indükleyicisini olduğunu
göstermektedir.
Sağlıklı deneklerde klinik ilaç etkileşimi çalışmaları, rifaksiminin CYP3A4
substratlarının farmakokinetiğini önemli ölçüde etkilemediğini göstermiştir. Ancak,
karaciğer yetmezliği olan hastalarda rifaksiminin sistemik maruziyete bağlı olarak
eşzamanlı uygulanan CYP3A4 substratlarının (örn., varfarin, antiepileptikler,
antiaritmikler, oral kontraseptifler) etkinliğini, sağlıklı bireylere göre daha fazla
azalttığı göz ardı edilemez.
Varfarin ile tedavi edilen ve rifaksimin reçete edilen hastalarda, uluslararası
normalleştirilmiş oranlarda (INR) azalma ve artışlar bildirilmiştir. İlaçların eşzamanlı
uygulanması gerekiyorsa, uluslararası normalleştirilmiş oran, rifaksimin tedavisinin
eklenmesi veya kesilmesinden sonra dikkatle izlenmelidir. Oral antikoagülan dozunda
ayarlamalar gerekebilir.
Bir in-vitro çalışma, rifaksiminin P-glikoproteinin (P-gp) orta düzeyde bir substratı
olduğunu ve CYP3A4 ile metabolize olduğunu ileri sürmüştür. CYP3A4'ü inhibe eden
ilaçların rifaksimin ile eşzamanlı kullanıldığında, rifaksiminin sistemik etkisini artırıp
arttırmayacağı bilinmemektedir.
Sağlıklı deneklere orta derecede potente sahip bir P-glikoprotein inhibitörü olan
siklosporin (600 mg) ile Rifaksiminin tek dozu (550 mg) birlikte verilmiş ve
Rifaksiminin Cmax’ ı 83 kat, AUC∞ ‘ ın ise 124 kat arttığı gözlenmiştir.
Bu artışın, sistemik maruziyet açısından klinik önemi bilinmemektedir.
Bağırsak taşıyıcı sistemlerinde potansiyel ilaç-ilaç etkileşimi ortaya çıkma potansiyeli
in vitro olarak değerlendirilmiştir. Bu çalışmalar, rifaksimin ve diğer bileşikler
3 / 11arasındaki klinik etkileşim, P-gp ve diğer taşıyıcı proteinlerin (MRP2, MRP4, BCRP ve
BSEP) aracılığı ile akışa maruz kalması olası değildir.
Rifaksimin ve turist ishalinin bir episodu sırasında kullanılabilecek diğer ilaçların (örn.
loperamid, aktif kömür) eşzamanlı alımını araştıran ilaç etkileşimi çalışmaları mevcut
değildir.
Aktif kömür verilmesi durumunda, rifaksimin, aktif kömür uygulamasından en az 2 saat
sonra verilmelidir.
Özel popülasyonlara ilişkin ek bilgiler
Özel popülasyonlara ilişkin klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin klinik etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi, C’dir.
Çocuk doğurma potansiyeli bulunan kadınlar / Doğum kontrolü
(Kontrasepsiyon)
Çocuk doğurma potansiyeline sahip kadınlarda özel önerileri destekleyen veriler
mevcut değildir. Çocuk doğurma potansiyeli bulunan kadınlar, tedavi süresince tıbben
etkili olduğu kabul edilen doğum kontrol yöntemleri kullanmalıdır.
Gebelik dönemi
Gebe kadınlarda yapılmış yeterli ve iyi kontrollü çalışmalar bulunmamaktadır.
Tedbir olarak, gebelik sırasında rifaksimin kullanımı tavsiye edilmemektedir.
Hayvan çalışmaları, rifaksiminin fetüste kemikleşme ve iskelet değişimleri üzerinde
geçici etkileri olduğunu göstermiştir (bkz. Bölüm 5.3). Bu bulguların insanlardaki
klinik önemi bilinmemektedir.
Laktasyon dönemi
Rifaksiminin veya metabolitlerinin süte geçip geçmediği bilinmemektedir.
Emzirilen çocuk için risk göz ardı edilemez.
Emzirmeye devam edilip edilmemesine veya rifaksimin tedavisinin kesilip
kesilmemesine /rifaksimin kullanılıp kullanılmamasına, emzirmenin çocuğa yararı ve
tedavinin anneye yararı göz önünde bulundurularak karar verilmelidir.
Üreme yeteneği / Fertilite
Hayvanlar üzerinde yapılan çalışmalar, HEPAZEC’in erkeğin ve dişinin üreme
yeteneğine, doğrudan veya dolaylı olarak zarar vermediğini işaret etmektedir (Bkz.
Bölüm 5.3 Klinik öncesi güvenlik verileri).
4 / 114.7. Araç ve makine kullanımı üzerindeki etkiler
Klinik kontrollü araştırmalarda baş dönmesi ve uyku hali bildirilmiştir ancak
rifaksimin araç ve makine kullanma kabiliyeti üzerinde önemsiz bir etkiye sahiptir.
4.8. İstenmeyen etkiler
Turist diyaresi tedavisi için rifaksimin alan denekler üzerinde yapılan klinik
çalışmalarda, rifaksimin ile ilgili olduğu düşünülen muhtemel advers reaksiyonlar,
organ sistemi ve sıklığı ile kategorize edilmiştir.
Pazarlama sonrası deneyim
Onay sonrası rifaksimin kullanımı sırasında istenmeyen etkiler bildirilmiştir. Bu
reaksiyonların sıklığı bilinmemektedir (mevcut verilerden tahmin edilemez).
Advers olaylar sistem organ sınıfı ve sıklığa göre şu yaklaşımla sıralanmıştır: çok
yaygın (≥1/10); yaygın (≥1/100,<1/10); yaygın olmayan ( ≥ 1/1000, <1/100); seyrek
(≥1/10000, <1/1000); çok seyrek (<1/10000), bilinmiyor (eldeki verilerden hareketle
tahmin edilemiyor).
Enfeksiyon ve enfestasyonlar:
Yaygın olmayan: Kandidiyazis, herpes simpleks, nazofarenjit, farenjit, üst solunum
yolları enfeksiyonu.
Bilinmiyor: Klostridyal enfeksiyonlar.
Kan ve lenf sistemi hastalıkları:
Yaygın olmayan: Lenfositoz, monositoz, nötropeni.
Bilinmiyor: Trombositopeni.
Bağışıklık sistemi hastalıkları:
Bilinmiyor: Anafilaktik reaksiyonlar ve aşırı duyarlılık.
Metabolizma ve beslenme hastalıkları:
Yaygın olmayan: İştah azalması, dehidrasyon.
Psikiyatrik hastalıklar:
Yaygın olmayan: İnsomnia, anormal rüyalar, depresyon modu, sinirlilik.
Sinir sistemi hastalıkları:
Yaygın: Baş dönmesi, baş ağrısı.
Yaygın olmayan: Migren, hipoestezi, parestezi, sinüs baş ağrısı, uyuklama.
Bilinmiyor: Presenkop (bayılacak gibi olma durumu).
Göz hastalıkları:
Yaygın olmayan: Diplopi.
Kulak ve iç kulak hastalıkları:
Yaygın olmayan: Vertigo, kulak ağrısı.
5 / 11Kardiyak hastalıklar:
Yaygın olmayan: Palpitasyon
Vasküler hastalıklar:
Yaygın olmayan: Sıcak basması, kan basıncı artışı.
Solunum, göğüs hastalıkları ve mediastinal hastalıklar:
Yaygın olmayan: Dispne (nefes darlığı), nazal konjesyon, öksürük, ağız ve yutak
ağrısı, rinore (burun akıntısı), boğaz kuruluğu.
Gastrointestinal hastalıklar:
Yaygın: Konstipasyon, karın ağrısı, karın şişkinliği, diyare, gaz, bulantı, rektal
tenesmus, defekasyon zorlaması, kusma.
Yaygın olmayan: Dispepsi, gastrointestinal hareketlilik bozukluğu, üst karın ağrısı,
hematokezi, muköz dışkı, katı (sert) dışkı, dudak kuruluğu, tat duyusu bozukluğu.
Hepatobiliyer hastalıklar:
Yaygın olmayan: Aspartat aminotransferazda artış.
Bilinmiyor: Karaciğer fonksiyon testi anormallikleri.
Deri ve derialtı doku hastalıkları:
Yaygın olmayan: Döküntü, kabarıklık, eksantem (viral döküntülü hastalık), ciltte
lekelenme ve güneş yanığı.
Bilinmiyor: Anjioödem, dermatit, dermatit eksfoliyatif, egzama, eritemalar, kaşıntı,
purpura, ürtikerler.
Kas-iskelet bozuklukları, bağ doku ve kemik hastalıkları:
Yaygın olmayan: Sırt ağrısı, kas spazmları, miyalji, kas zayıflığı, boyun ağrısı ve
güçsüzlük.
Böbrek ve idrar yolu hastalıkları:
Yaygın olmayan: Glikozüri, pollaküri (çok sık ama azar azar idrara çıkma), poliüri,
idrarda kan, proteinüri.
Üreme sistemi ve meme hastalıkları:
Yaygın olmayan: Polimenore.
Genel bozukluklar ve uygulama bölgesine ilişkin hastalıklar:
Yaygın: Pireksi.
Yaygın olmayan: Astenik durum, periferik ödem (kollarda şişme), grip benzeri
hastalık, titreme, soğuk ter, hiperhidroz (aşırı terleme), ağrı ve rahatsızlık.
Araştırmalar:
Bilinmiyor: Uluslararası normalleştirilmiş oran (INR) anormallikleri.
6 / 11Şüpheli advers reaksiyonların raporlanması
Ruhsatlandırma sonrası şüpheli advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)'ne bildirmeleri
gerekmektedir (www.titck.gov.tr; e- posta: tufam@titck.gov.tr; tel: 0 800 314 00 08;
faks: 0 312 218 35 99).
4.9. Doz aşımı ve tedavisi
Turist diyaresinden muzdarip hastalarla yapılan klinik çalışmalarda, günde 1800 mg'a
kadar olan dozlar ciddi klinik bulgulara rastlanmadan tolere edilmiştir.
Normal bakteriyel floralı hastalarda/deneklerde 7 gün süreyle 2400 mg/gün'e kadar
uygulanan rifaksimin dozları, yüksek doza bağlı klinik semptomlara neden
olmamıştır.
Doz aşımının farkına varıldığı vakalarda, semptomatik tedavi ve uygun destekleyici
tedavinin uygulanması önerilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İntestinal, anti-infektif ajanlar, antibiyotikler
ATC kodu: A07AA11
Etki mekanizması
Rifaksimin bakteriyel enzim DNA'ya bağlı RNA polimerazın beta alt ünitesine geri
dönüşümsüz şekilde bağlanan ve sonuç olarak bakteriyel RNA sentezini inhibe eden
rifamisin sınıfına ait bir antibakteriyel ajandır.
Rifaksimin, bağırsak enfeksiyonlarından sorumlu olan Gram pozitif ve negatif,
aerobik ve anaerobik bakterilerin çoğuna karşı geniş bir antimikrobiyal spektruma
sahiptir.
Rifaksiminin mide-bağırsak yolundan çok düşük emilimi nedeniyle, rifaksimin
bağırsak lümenini lokal olarak etkimektedir ve klinik olarak invaziv patojenlere karşı
etkili değildir.
Direnç mekanizması
Rifaksimine direnç kazanılmasının ana mekanizmasını, bakteriyel RNA polimeraz
enzimini kodlayan rpoB geninde mutasyon meydana gelmesi açıklar.
Turist diyaresi hastalarından izole edilen bakteriler arasında dirençli alt popülasyon
insidansı çok düşüktür.
Turist diyaresinden etkilenen kişilerin bağırsak florasına duyarlılıklarındaki
değişiklikleri araştıran klinik çalışmalarda, rifaksimin ile tedavide üç günlük bir süre
boyunca ilaca dirençli Gram pozitif (örn., Enterokok) ve Gram-negatif (E. coli)
organizmaların ortaya çıkması tespit edilememiştir.
7 / 11Normal bağırsak bakteri florasındaki direnç gelişimi; sağlıklı gönüllüler ve
İnflamatuvar Bağırsak Hastalığı olan hastalarda, rifaksiminin tekrarlayan ve yüksek
dozları verilerek araştırılmıştır. Bu araştırmada rifaksimine dirençli suşlar geliştiği,
ancak bunun değişken olduğu ve gastrointestinal sistemde kolonize olmadığı veya
rifaksimine duyarlı suşların gelişmediği tespit edilmiştir. Tedavi kesildiğinde dirençli
suşlar hızla kaybolmuştur.
Deneysel ve klinik veriler, Mycobacterium tuberculosis veya Neisseria meningitidis
suşları taşıyan hastaların rifaksimin ile turist ishali tedavisi rifampisin direncini
seçmeyeceğini önermektedir.
Duyarlılık
Rifaksimin absorbe edilmeyen bir antibakteriyel ajandır.İn vitro duyarlılık testleri,
bakterilerin rifaksimin duyarlılığına veya direncine güvenle saptamak için
kullanılamaz. Duyarlılık testi için klinik bir kırılma noktası ayarını destekleyecek
yeterli veri mevcut değildir.
Rifaksimin, turist diyaresine neden olan patojenler üzerinde in vitro olarak
değerlendirilmiştir. Bu patojenler şunlardır: ETEC (Enterotoksigenik E. coli), EAEC
(Enteroagregatif E. coli), Non-V cholerae vibrios. Test edilen bakteri izolatları için
MİK90 değeri, yüksek fekal rifaksimin konsantrasyonları nedeniyle bağırsak
lümeninde kolayca elde edilebilen 32 μg / ml çıkmıştır.
5.2. Farmakokinetik özellikler
Genel özellikler
Emilim:
Sağlıklı gönüllüler ve intestinal mukoza hasarı olan (İnflamatuvar Bağırsak Hastalığı)
hastalarda rifaksiminin terapötik dozlarda uygulanmasını takiben, rifaksimin plazma
seviyelerinin (10 ng / ml’ den az) önemsiz derecede az olduğu görülmüştür.
Rifaksiminin sistemik absorpsiyonu, çok yağlı bir kahvaltıdan sonraki 30 dakika
içinde uygulanması ile klinik olarak anlamalı ölçüde artmaz.
Dağılım:
Rifaksimin insan plazma proteinlerine orta derecede bağlanmaktadır. İn vivo olarak,
sağlıklı kişilerde rifaksimin uygulandığında ortalama protein bağlanma oranı % 67,5,
karaciğer yetmezliği olan hastalarda % 62 olduğu görülmüştür.
Biyotransformasyon:
Dışkı ekstraktlarının analizi, rifaksiminin bozulmamış molekül olarak bulunduğunu
göstermiştir; bu da, gastrointestinal sistem içerisinden geçişi sırasında bozulmadığı
veya metabolize olmadığı anlamına gelmektedir.
Radyo-aktif işaretli rifaksimin kullanılan bir çalışmada, rifaksiminin idrarla geri
kazanımı uygulanan dozun % 0,025’i iken, uygulanan dozun % 0,01’inden azı
insanlarda tanımlanmış tek rifaksimin metaboliti olan 25-desasetilrifaksimin olarak
kazanılmıştır.
8 / 11Eliminasyon:
Radyoaktif rifaksimin ile yapılan bir çalışma,14C-Rifaksiminin neredeyse
tamamen/tamamen dışkıyla atıldığı ileri sürülmüştür (uygulanan dozun % 96,9'u). 14C
rifaksiminin idrarla geri kazanımı uygulanan dozun % 0,4'ünü geçmez.
Doğrusallık / Doğrusal Olmayan:
Rifaksiminin insanlardaki sistemik maruziyetinin derecesi ve oranı, rifaksiminin
çözünme hızı sınır emilimi olasılığı ile tutarlı olan, doğrusal olmayan(doza bağımlı)
kinetik ile karaterize edilmiştir.
Özel Popülasyonlar:
Böbrek yetmezliği
Böbrek fonksiyonlarında bozulma bulunan hastalarda rifaksimin kullanımı hakkında
hiçbir klinik veri mevcut değildir.
Karaciğer yetmezliği
Karaciğer yetmezliği olan hastalar için mevcut olan klinik veriler, sağlıklı kişilerde
görülen sistemik maruziyetten daha yüksek çıkmıştır. Rifaksiminin sistemik
maruziyeti hafif (Child-Pugh A), orta (Child-Pugh B) ve şiddetli (Child-Pugh C)
karaciğer yetmezliği olan hastalarda, sağlıklı gönüllülere kıyasla sırasıyla 10, 13 ve 20
kat daha yüksektir.
Karaciğer yetmezliği olan kişilerde rifaksimine sistemik maruziyetteki artış,
rifaksiminin gastrointestinal lokal aktivitesi ve düşük sistemik biyoyararlanımı ile
birlikte sirozlu kişilerdeki mevcut rifaksimin güvenlik verileri ışığında
yorumlanmalıdır.
Bu nedenle doz ayarlaması önerilmemektedir çünkü rifaksimin lokal hareket
etmektedir.
Pediyatrik popülasyon
Rifaksiminin farmakokinetiği, herhangi bir yaştaki pediyatrik hastalarda
incelenmemiştir.
5.3. Klinik öncesi güvenlilik verileri
Klinik öncesi veriler, konvansiyonel güvenlik farmakolojisi, tekrarlanan doz
toksisitesi, genotoksisite ve kanserojen potansiyel çalışmalarına dayanarak insanlar
için özel bir tehlike oluşturmadığını ortaya koymaktadır.
Bir sıçan embriyofetal gelişim çalışmasında, sıçanlara günde 300 mg/kg rifaksimin
uygulanması ile sıçan yavrularının kemik oluşumunda; yavruların normal gelişimini
etkilemeyen, önemsiz derecede ve geçici bir gecikme gözlenmiştir.
Tavşanlara, gebelikleri sırasında rifaksiminin ağızdan uygulanmasının ardından,
tavşanlarda klinik olarak ilgili dozlarda fetal iskelet değişiklikleri insidansında bir artış
gözlenmiştir.
Bu bulguların klinik önemi bilinmemektedir.
9 / 116. FARMASÖTİK ÖZELLİKLER
6.1. Yardımcı maddelerin listesi
Mikrokristal selüloz PH 101
Mikrokristal selüloz PH 200
Sodyum nişasta glikolat
Talk
Gliserol distearat
Kolloidal silikon dioksit
Hipromeloz
Titanyum dioksit
Propilen glikol
Kırmızı demir oksit
Disodyum EDTA
6.2. Geçimsizlikler
Veri bulunmamaktadır.
6.3. Raf ömrü
48 ay
6.4. Saklamaya yönelik özel tedbirler
Ambalajı içinde, 25°C’nin altındaki oda sıcaklığında saklayınız.
6.5. Ambalajın niteliği ve içeriği
12 tabletlik PVC-PE-PVDC/ALU blister ambalajda piyasaya sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller 'Tıbbi Atıkların Kontrolü
Yönetmeliği" ve "Ambalaj Atıklarının Kontrolü Yönetmeliği"ne uygun olarak imha
edilmelidir.
7. RUHSAT SAHİBİ
İlko İlaç San. ve Tic. A.Ş.
Veysel Karani Mah. Çolakoğlu Sok. No:10
34885 Sancaktepe /İstanbul
Tel: 0216 564 80 00
Faks: 0216 564 80 99
8. RUHSAT NUMARASI
2017/77
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 21.02.2017
Ruhsat yenileme tarihi: 25.02.2022
10 / 1110. KÜB'ÜN YENİLENME TARİHİ
11 / 11