  KULLANMA TALİMATI  
B.T. ENEMA 59 mg/ml  + 161 mg/ml çözelti  
Rektal  yolla kullanılır.  
Kullanılan  doz:  
67,5 ml için  59 ml,  
135 ml için  118 ml,  
210 ml için  177 ml’dir.   
 
• Etkin madde:  
(Her 59 ml hazır  dozda)  
Monobazik sodyum fosfat  dihidrat  9,5 g. 
Dibazik  sodyum fosfat  dodekahidrat  3,5 g.  
 
(Her 118 ml hazır  dozda)  
Monobazik sodyum fosfat  dihidrat  19,0 g. 
Dibazik  sodyum fosfat  dodekahidrat  7,0 g.  
 
(Her 177 ml hazır  dozda)  
Monobazik sodyum fosfat  dihidrat  28,5 g. 
Dibazik  sodyum fosfat  dodekahidrat  10,5 g.  
 
• Yardımcı  maddeler: Sodyum metil paraben,  saf su.   
 
Bu ilacı kullanmaya  başlamadan  önce  bu KULLANMA TALİMATINI dikkatlice  
okuyunuz,  çünkü  sizin  için önemli  bilgiler içermektedir.  
• Bu kullanma talimatını saklayınız.  Daha  sonra tekrar  okumaya ihtiyaç  duyabilirsiniz.  
• Eğer  ilave sorularınız olursa, lütfen  doktorunuza veya eczacınıza  danışınız. 
• Bu ilaç kişisel  olarak  sizin için  reçete edilmiştir,  başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuza bu 
ilacı kullandığınızı  söyleyiniz.  
• Bu talimatta  yazılanlara  aynen  uyunuz.  İlaç hakkında size önerilen  dozun dışında  
yüksek  veya  düşük doz kullanmayınız.  
 
 
Bu Kullanma  Talimatında: 
 
1. B.T. ENEMA  nedir  ve ne için  kullanılır?  
2. B.T. ENEMA ’yı kullanmadan  önce dikkat edilmesi  gerekenler  
3. B.T. ENEMA  nasıl  kullanılır?  
4. Olası  yan etkiler  nelerdir?  
5. B.T. ENEMA’nın  saklanması  
 
Başlıkları  yer almaktadır.  1. B.T. ENEMA nedir ve ne için kullanılır?  
 
B.T. ENEMA; şeffaf,  renksiz,  kokusuz,  çökelti  ve bulanıklık  ihtiva etmeyen  rektal çözeltidir.  
 B.T. ENEMA; kutuda , ağzı plastik diyagramlı, kapak ucunda kanüllü, 67,5 ml, 135 ml ve 210 ml 
ambalaj boyutlarındaki renksiz plastik  şişede piyasaya sunulmaktadır.  
 
B.T. ENEMA,  kendinize  uygulayabileceğiniz  bir bağırsak  temizleyicidir.  Dışkınızın  su içeriğini  
arttırarak  etki eder ve  bu yolla  kabızlığı  rahatlatmaya ve  bağırsağı  temizlemeye yardımcı  olur.  
 
B.T. ENEMA,  geçici  kabızlığın  giderilmesi  veya endoskopi, bağırsak  ameliyatı  ya da röntgen  
incelemesi öncesi  gibi bağırsak  temizliğinin  gerekli  olduğu durumlarda kullanılabilir.  
 
7 gün sonra  kendinizi  daha  iyi hissetmezseniz  ya da daha  kötü hissederseniz  bir doktor  ile 
konuşmalınız.   
 
2. B.T. ENEMA’yı  kullanmadan  önce dikkat edilmesi gerekenler  
 
B.T. ENEMA’yı  aşağıdaki  durumlarda  KULLANMAYINIZ  
Eğer;  
• Monobazik  sodyum  fosfat  dihidrat,  dibazik  sodyum  fosfat  dodekahidrat  ya da bu ilacın  
bileşenlerinden  herhangi  birine  (içeriğindeki  maddelerin  tam listesini  bu kullanma  
talimatının  başında bulabilirsiniz) alerjiniz varsa . 
• Şişmiş  bir kalın  bağırsağınız varsa (megakolon  olarak  da bilinir) . 
• Anüste veya rektumda  daralma veya  eksik  açılma  varsa.  
• Alt kolonda  tıkanıklık  varsa (Hirschsprung  hastalığı).  
• Şüpheli  bir bağırsak  tıkanıklığı varsa.  
• Bağırsakta tıkanıklık  veya normal  bağırsak  hareketlerinde  bir bozukluk varsa  (bazen  
paralitik  ileus  olarak  adlandırılır).  
• Doktorunuz tarafından aşağıdaki  rahatsızlıklardan  birinin  sizde olabileceği  belirtilmiş  ise: 
o Apandisit 
o Delinmiş/hasarlı  ya da tıkanmış  bağırsak  
o Aktif iltihaplı  bağırsak  hastalığı (Crohn  hastalığı  ya da ülseratif kolit gibi)  
• Tanı konulamamış  rektal  kanamanız varsa. 
• Böbrek probleminiz varsa. 
• Kalbinizin  tüm vücuda  düzgün  şekilde  kan pompalamasında  sorun var ise (konjestif  kalp 
yetmezliği) . 
• Yakın  zamanda kustuysanız  veya mide  bulantısı  veya susuzluk  yaşadıysanız . 
• Mide  ağrınız varsa (abdominal  ağrı) . 
• 3 yaşın  altındaki  hastalarda.  
 
B.T. ENEMA’yı  aşağıdaki  durumlarda  DİKKATLİ  KULLANINIZ  
Eğer;  
• Yaşlı  veya güçsüz  iseniz  B.T. ENEMA’yı  kullanmak için bir hasta  bakıcı  veya bir sağlık  
çalışanının  yardımına ihtiyacınız olabilir.   • Assitten  (karın  boşluğunda  sıvı toplanması) muzdaripseniz.  • Kontrol  edilememiş  kan basıncınız varsa.  
• Kalp  veya böbrek hastalığınız  varsa.  
  
• Rektal  ülserasyon veya  fissürden  (yırtık) muzdaripseniz. 
• Kolostomi  ameliyatı olmuşsanız.  
• Elektrolit  bozukluklarından  (düşük  kalsiyum, düşük potasyum, yüksek fosfat  veya yüksek  
sodyum seviyeleri  gibi vücudunuzdaki  tuz seviyelerindeki  değişiklikler) muzdaripseniz.  
 
Bu uyarılar,  geçmişteki  herhangi  bir dönemde  dahi olsa sizin  için geçerliyse  lütfen  doktorunuza  
danışınız.  
 
B.T. ENEMA’nın  yiyecek  ve içecek  ile kullanılması 
Uygulama yöntemi açısından  yiyecek  ve içeceklerle etkileşimi  yoktur.  
 
Hamilelik  
İlacı kullanmadan  önce doktorunuza ya  da eczacınıza  danışınız.  
 
Eğer hamileyseniz,  hamile  olduğunuzu  düşünüyorsanız  ya da hamile  kalmayı  planlıyorsanız,  bu 
ilacı kullanmadan  önce doktorunuza  ya da eczacınıza danışınız.  
 
Tedaviniz  sırasında hamile  olduğunuzu fark ederseniz  hemen  doktorunuza veya eczacınıza  
danışınız.  
 
Emzirme  
İlacı kullanmadan  önce doktorunuza veya  eczacınıza  danışınız.  
 
B.T. ENEMA’nın  içeriğindeki  ana madde  anne  sütüne  geçebileceği  için B.T. ENEMA  alımından  
sonraki  en az 24 saat  boyunca  anne  sütünün sağılarak  atılması  önerilmektedir.  
 
Araç ve  makine  kullanımı  
B.T. ENEMA’nın  araç ve makine  kullanımına  doğrudan etkisi  olmasa  da bu ilacı kullandıktan  
sonra tuvalete yakın kalmanız  gerekmektedir. 
 
B.T. ENEMA’nın  içeriğinde bulunan  bazı yardımcı  maddeler hakkında  önemli bilgiler  
Bu tıbbi ürün (B.T.  ENEMA)  sodyum  metil paraben  ihtiva  etmektedir.  Alerjik  reaksiyonlara  
(muhtemelen  gecikmiş) sebebiyet  verebilir.  
 
Diğer ilaçlar ile  birlikte  kullanımı  
• ACE -inhibitörleri  (örn.  enalapril,  ramipril,  lisinopril)  ve anjiotensin  reseptör  blokörleri  
(örn.  losartan,  kandesartan,  eprosartan,  irbesartan,  olmesartan,  telmisartan,  valsartan)  gibi 
yüksek tansiyon veya anjina  (bir çeşit kalp hastalığı)  için kullanılan  ilaçlar  (kalsiyum  kanal  
blokörleri).  
• Mesane boşaltıcı  ilaçlar (diüretikler).  
• Ruhsal  bozukluklar için  bazı  ilaçlar  (lityum).  
• Vücudu susuz bırakabilecek  veya elektrolit  dengesi  olarak  bilinen  vücudunuzdaki  tuz seviyesini   
(potasyum, sody um, fosfat  veya su)  değiştirebilecek  diğer ilaçlar.  
• Bağırsak temizleyici bazı ilaçlar (sodyum fosfatlar).  
• Amiodaron, arsenik  trioksit,  astemizol,  azitromisin,  eritromisin,  klaritromisin,  
klorpromazin, sisaprid,  sitalopram,  domperidon, terfenadin,  prokainamid gibi kalp ritminizi  
(QT aralığını uzatan) değiştirebilen  ilaçlar.  
• Ağrı kesici  olarak  kullanılan  aspirin  ya da ibuprofen gibi non-steroidal antienflamatuar  ilaçlar 
(NSAİİ’ler) 
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda  
kullandınız  ise lütfen  doktorunuza veya  eczacınıza  bunlar hakkında bilgi veriniz.  
 
3. B.T. ENEMA nasıl  kullanılır?  
Uygun  kullanım  ve doz/uygulama sıklığı  için talimatlar:  
Bu ilacı daima  kullanma  talimatında  tanımlandığı gibi veya doktor  ya da eczacı  tarafından  size 
anlatıldığı şekilde kullanınız. Emin  değilseniz,  doktorunuz veya  eczacınıza danışınız.  
Bu ürün kendi  kendine  kullanım  içindir.  Yaşlıysanız  ya da B.T. ENEMA’yı  kendiniz  
uygulayamıyorsanız, bu talimatları uygulamak  için bir bakıcı  ya da bir sağlık  çalışanının  
yardımına ihtiyacınız olabilir.  
 
Yetişkinler ve 12 yaş ve  üzerindeki  çocuklar:  
Önerilen  doz, günde  bir defadan  fazla  olmamak  koşulu ile bir şişe (118 ml’lik  veya 177 ml’lik  
doz) veya doktor  tarafından  önerildiği  şekildedir.  
 
3 ila 12 yaş arasındaki  çocuklar:  
Doktor tarafından önerildiği şekildedir.  
 
3 yaşın altındaki  çocuklara  uygulamayınız.  
Doktorunuz  tarafından  önerilmedikçe,  B.T. ENEMA  bir haftadan  daha  fazla  kullanılmamalıdır.  24 
saat içinde birden fazla lavman uygulaması  zararlı  olabilir.  
 
Uygulama yolu  ve metodu: 
Sadece rektal  uygulama içindir. 
 
Uygulama:  
1. B.T. ENEMA’ya  dokunmadan önce  ellerinizi yıkayınız  ve mümkünse  tek kullanımlık  eldiven  
kullanın.  
2. Her iki diziniz  bükülü bir  şekilde  ve kollarınız  önünüzde  sol tarafınıza uzanın (Şekil  1, aşağıda).  
 
 
 
 
. 
Şekil  1    
3. Mor renkli  kanül  koruyucuyu  çıkarın.  Şişeyi  dik tutarak  oluklu kanül  koruyucuyu nazikçe  
çekin  (Şekil  2, aşağıda).  
 
 
 
  
 
 
Şekil  2   
4. Lavman  kanülünü sabit  bir basınçla nazikçe rektuma  yerleştirin.  
5. Şişe içerisindeki  sıvının neredeyse tamamı  boşalıncaya kadar  şişeyi  sıkın. 
 
Herhangi  bir dirençle karşılaşırsanız  kullanmayı  bırakın.  Zorlanarak  yapılan  lavman  yaralanma 
ile sonuçlanabilir. 
 
NOT:  Şişe içeriğinin  tamamen  boşaltılmasına  gerek  yoktur. Şişe,  etkili  kullanım  için gereken  sıvı 
miktarından  daha fazlasını içermektedir.  Bu nedenle  az bir  miktar kalıntı kalacaktır.  
 
6. Kanülü  nazikçe rektumdan çıkarın.  Lavman sıvısının bir  miktar sızması normaldir.  
7. Güçlü  bağırsaklarınızı  boşaltma  dürtüsüne  kadar  –yakla şık 2 ila 5 dakika  – aynı pozisyonda  
(Şekil  1, yukarıda) kalın.  
8. Kullanılmış  lavmanı  atmak  için tekrar kutusuna  koyun ve  ellerinizi  yıkayın.  
 
Eğer  rektal  kanama farkederseniz,  uygulamayı  hemen  durdurmalı  ve acilen  bir doktor  ile 
iletişime geçmelisiniz.  
 
Bir doz B.T. ENEMA  aldıktan  sonra  5 dakika  içinde  sık sık gelen  ishal  benzeri  bağırsak  
hareketlerine hazırlıklı  olun.  Bu normaldir  ve ilacın  işe yaradığını  gösterir.  Bu süre içinde  
bağırsak  hareketiniz olmadıysa,  doktorunuza  danışın.  Doktorunuz  tarafından  belirtilmediği  
sürece daha  fazla B.T.  ENEMA kullanmayın. Etkiler zamanla kayboluncaya kadar  tuvalet  yakınında 
kalın.   
 
Vücuttaki  su kaybını  önlemek  için bol miktarda  berrak  çorba, bitki  çayı, siyah  çay ya da 
kahve  ya da seyreltilmiş  posasız  meyve  suyu  gibi berrak  sıvı tüketin.  Genel  olarak,  B.T. 
ENEMA’nın  etkileri  zamanla  geçinceye kadar  her saat başı 250 ml (küçük bir su bardağı)  sıvı 
almalısınız.  Bundan sonra,  hastane  prosedürünüze  kadar  ya da doktorunuz  tarafından  
yönlendirilinceye kadar  susuzluğunuzu gidermek  için berrak  sıvılar – tercihen  su – için.  
 
Değişik  yaş grupları:  
Çocuklarda  kullanımı:  3 ila 12 yaş aralığındaki  çocuklarda  doktor  tarafından  önerildiği  şekilde  
kullanılmalıdır.  3 yaş  altındaki  çocuklarda kullanılmaz.  
 
Yaşlılarda kullanımı: Doz ve  uygulama şekli  yetişkinlerde olduğu gibidir.  
 
 
 
   Özel  kullanım  durumları:   
Böbrek  yetmezliği:  
Böbrek hastalığınız varsa,  B.T.  ENEMA’yı  doktorunuz  önermedikçe kullanmayınız.   
 
Karaciğer yetmezliği:  
Karaciğer yetmezliğiniz varsa herhangi  bir doz ayarlamasına gerek  yoktur.  
 
Eğer  B.T. ENEMA’ nın etkisinin  çok güçlü  veya zayıf  olduğuna dair  bir izleniminiz  var ise doktorunuz  
veya eczacınız  ile konuşunuz.  
 
Kullanmanız gerekenden  daha fazla  B.T.  ENEMA kullandıysanız:  
Eğer kullanmanız  gerekenden  daha fazla B.T. ENEMA  kullandıysanız  ya da yanlışlıkla  içtiyseniz,  
acilen  bir doktor  veya eczacı  ile konuşunuz . Kullanmanız  gerekenden  daha  fazla  B.T. ENEMA  
kullandıysanız,  vücudunuzun  su kaybettiğini hissedebilir,  susuz  olabilirsiniz  ya da kas sertliğiniz  
olabilir.  Mümkünse  ilaç şişesini  ya da kutusunu doktorunuza  ya da eczacınıza  göstermek  için 
yanınıza alınız . 
 
B.T. ENEMA’dan  kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz. 
 
B.T. ENEMA’yı  kullanmayı  unutursanız  
B.T. ENEMA’yı  kullanmayı  unutursanız, yine normal dozlarda kullanınız. 
 
Unutulan  dozları dengelemek için  çift doz almayınız. 
 
B.T. ENEMA ile  tedavi  sonlandırıldığındaki  oluşabilecek  etkiler  
Tedavi  sonlandırıldığında,  herhangi  bir etki olduğuna  dair veri bulunmamaktadır.  
 
4. Olası yan etkiler nelerdir?  
Tüm  ilaçlar  gibi, B.T.  ENEMA’nın  içeriğinde bulunan maddelere duyarlı  olan  kişilerde yan etkiler  
olabilir.  
 
B.T. ENEMA ile  görülen istenmeyen  etkilerin  görülme  sıklığı çok seyrektir.  
 
Aşağıdakilerden  biri olursa, B.T. ENEMA’yı  kullanmayı  durdurunuz  ve DERHAL  
doktorunuza  bildiriniz veya  size en  yakın hastanenin acil  bölümüne başvurunuz:  
• Rektal  kanama (bağırsaktan  kanlı  dışkı veya kan  gelmesi)  
• Aşırı  duyarlılık: alerjik  reaksiyonlar  (döküntülü veya döküntüsüz  kaşıntı,  yüz ve 
dudakların şişmesi  ya da ağız ve boğazın yutmayı veya nefes  almayı  zorlaştıracak  şekilde  
şişmesi)  güç nefes  alma  ataklarıyla seyreder  ve baygınlık hissi ya da baş dönmesi  
görülebilir.  
• B.T. ENEMA verildikten  sonra bağırsakta hiçbir hareket  veya  dışkı atılımı  olmaması.  
 
Bunların hepsi  çok ciddi  yan etkilerdir.    Eğer bunların  biri sizde  mevcut  ise, acil tıbbi müdahaleye  veya  hastaneye yatırılmanıza  gerek  
olabilir.  
 
Yan etkiler aşağıdaki  kategorilerde gösterildiği şekilde sıralanmıştır:  
- Yaygın:  10 hastanın  birinden  az, fakat  100 hastanın birinden fazla görülebilir.  
- Yaygın  olmayan:  100 hastanın birinden az,  fakat  1.000 hastanın  birinden  fazla görülebilir.  
- Seyrek:  1.000 hastanın  birinden az,  fakat  10.000 hastanın birinden fazla görülebilir.  
- Çok seyrek:  10.000 hastanın birinden az görülebilir. 
- Bilinmiyor: Mevcut  verilerden  hareketle tahmin  edilememektedir.  
 
Aşağıdakilerden  herhangi  birini  fark ederseniz,  hemen  doktorunuza  bildiriniz  veya  size en 
yakın hastanenin acil bölümün e başvurunuz:  
 
Çok seyrek:  
• Dehidratasyon (vücudun aşırı  su kaybetmesi)  
• Kandaki  tuz (elektrolit)  miktarında  görülen değişiklikler  nedeniyle  kaslarda  seğirme  ve 
kasılmalar.  
• Kanda fosfat  seviyesinin  yükselmesi  (hiperfosfatemi)  
• Kalsiyum  seviyesinin  düşmesi  (hipokalsemi)  
• Kanda potasyum  seviyesinin düşmesi  (hipokalemi)  
• Kandaki  sodyum seviyesinin düşmesi  (hiponatremi)  
• Vücuttaki  asit atılımının  bozulması  (metabolik  asidoz)  
• Karın  ağrısı  veya  şişkinlik (distansiyon)  
• Mide -bağırsak  kanalında  ağrı 
• Kusma veya mide  bulantısı 
• Anal  bölgede kaşıntı, batma, ağrı  ya da rahatsızlık  
• Proktalji (makat  ağrısı)  
• Deride içi  sıvı dolu kabarcıklar oluşması  (vezikül),  kaşıntı,  batma 
• İshal  
• Üşüme hissine  eşlik  eden  titreme   
 
Bunların hepsi  ciddi  yan etkilerdir.  Acil  tıbbi müdahale gerekebilir.    
Eğer  bu kullanma talimatında  bahsi geçmeyen  herhangi  bir yan etki ile karşılaşırsanız  doktorunuzu  
veya eczacınızı  bilgilendiriniz.  
 
Yan etkilerin  raporlanması  
Kullanma  Talimatında  yer alan veya  almayan  herhangi  bir yan etki meydana  gelmesi  durumunda  
hekiminiz,  eczacınız  veya hemşireniz  ile konuşunuz. Ayrıca  karşılaştığınız  yan etkileri  
www.titck.gov.tr  sitesinde  yer alan “İlaç  Yan Etki Bildirimi”  ikonuna  tıklayarak  ya da 0 800 314 
00 08 numaralı  yan etki bildirim  hattını  arayarak  Türkiye  Farmakovijilans  Merkezi  (TÜFAM)’ne  
bildiriniz.  Meydana gelen  yan etkileri bildirerek  kullanmakta  olduğunuz  ilacın  güvenliği  hakkında  
daha fazla bilgi edinilmesine katkı sağlamış olacaksınız.  
   5. B.T. ENEMA’nın  saklanması   
B.T. ENEM A’yı çocukların  göremeyeceği,  erişemeyeceği  yerlerde ve ambalajında saklayınız.  
 
25°C’nin  altındaki  oda sıcaklığında  saklayınız.  
Dondurmayınız.  
 
Son kullanma  tarihiyle  uyumlu olarak  kullanınız.   
 
Ambalajdaki  son kullanma tarihinden  sonra B.T.  ENEMA’yı  kullanmayınız.   
 
Son kullanma tarihi geçmiş veya kullanılmayan  ilaçları çöpe  atmayınız! Çevre ve Şehircilik  
Bakanlığınca belirlenen toplama  sistemine veriniz.  
 
Ruhsat sahibi:  
Avixa İlaç San. ve Tic. Ltd. Şti.  
Başakşehir/İstanbul    
 
Üretim  yeri:  
Santa Farma İlaç Sanayii A.Ş.   
Dilovası/Kocaeli 
 
Bu kullanma talimatı 05/11/2021 tarihinde  onaylanmıştır.  
 
 
AŞAĞIDAKİ BİLGİLER  BU İLACI  UYGULAYACAK SAĞLIK PERSONELİ İÇİNDİR.   
 
Doğuştan megakolon,  bağırsak  tıkanıklığı,  imperforat  anüs veya konjestif  kalp hastalığı olan 
kişilerde  kullanılmamalıdır.  Böbrek bozukluğu,  önceden  süregelen  elektrolit  bozukluklar  veya  
kolostomi  yapılmış  veya diüretik kullanan veya  elektrolit  seviyelerini  etkileyen  hipokalsemi,  
hiperfosfatomi,  hipernatremi  gibi ilaçları  kullanan veya asidoz  görülmüş  kişilerde  dikkatle  
kullanılmalıdır.  
 
B.T. ENEMA’nın    yetişkin   ve   çocuk   formları    bulunduğundan   reçetelendirme    buna   göre 
yapılmalıdır.   
 