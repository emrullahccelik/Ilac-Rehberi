KISA ÜRÜN BİLGİSİ
“ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?”
1. BEŞERİ TIBBİ ÜRÜNÜN ADI
CENTBUMİN %20, 50 mL infüzyonluk çözelti
Steril, Apirojen
2. KALİTATİF VE KANTİTATİF BİLEŞİM
Etkin madde: İnsan albumini
Her 50 mL’lik flakon 10 g insan albumini içerir.
Yardımcı maddeler:
50 mL çözeltide;
Sodyum kaprilat: 0,13295 g
Sodyum Klorür: y.m
Sodyum Hidroksit: y.m
Yardımcı maddeler için, bkz. 6.1
3. FARMASÖTİK FORM
İnfüzyon için çözelti.
Çözelti berrak, hafif viskoz bir sıvıdır; hemen hemen renksiz sarı, amber veya yeşil renktedir.
4. KLİNİK ÖZELLİKLER
4.1. Terapötik endikasyonlar
- Child sınıflandırılmasına göre CHILD-C grubunda olup masif refrakter assiti olan ve
kan albumin düzeyi <2 gr/dL olarak saptanan kronik karaciğer hastalarında,
- Assit varlığında “Spontan bakteriyel peritonit” gelişen hastalarda tedaviye yardımcı
olarak,
- Plazmaferez ve plazma değişimi sırasında kan albumin düzeyinden bağımsız olarak,
- Kök hücre transplantasyonu ve veno oklüsif hastalık tedavisinde,
- Septik şok tablosunda kristalloid sıvı resüsitasyonuna yanıt vermeyen ve kan albumin
düzeyi <2 gr/dL olan yoğun bakım hastalarında,
- Pediatrik yaş grubundaki hastalarda Nefrotik Sendrom tanılı ve kan albumin düzeyi <2
gr/dL olan ve beraberinde plevral efüzyon, assit, akciğer ödemi semptom ve bulguları
olan pediatrik hastalarda,
- Gebelik toksemisinde; kan albumin düzeyi ≤2 gr/dL olan olgularda (pre-eklampsi ve
eklampsi tablolarında)
- İyatrojenik ovarian hiperstimülasyon (OHSS) sendromunda; kan albumin düzeyi ≤2gr/dL altında olan ve beraberinde plevral efüzyon, asit, akciğer ödemi semptom ve
bulgularında,
- Hastanede yatan diyabetik nefropatili hastalarda klas IV kalp yetmezliği, tedaviye
yanıtsız ödem ve hipervolemi varlığında kan albumin düzeyi ≤2,5 gr/dL olduğunda
diüretik tedaviye yardımcı olarak kısa süreli kullanılabilir.
4.2. Pozoloji ve uygulama şekli
Pozoloji/uygulama sıklığı ve süresi:
Albumin preparatının konsantrasyonu, dozajı ve infüzyon hızı hastanın bireysel ihtiyacına göre
düzenlenmelidir.
Gerekli olan doz, hastanın kilosuna, travmanın veya hastalığın şiddetine ve sıvı ve protein
kaybının sürekliliğine bağlıdır. Gerekli olan dozun belirlenmesinde plazma albumin düzeyleri
değil, sirkülasyonda bulunması gereken hacım miktarı esas alınmalıdır.
İnsan albumini kullanılacaksa, hemodinamik performans düzenli olarak izlenmelidir. Bu izleme
şunları içerebilir:
- Arteriyal kan basıncı ve nabız
- Santral venöz basıncı
- Pulmoner arter kapiller (wedge) basıncı
- İdrar çıkışı
- Elektrolit
- Hematokrit/ hemoglobin
Uygulama şekli:
CENTBUMİN çözeltisi, direkt olarak intravenöz yolla uygulanabilir veya izotonik bir çözelti
içinde seyreltilerek kullanılabilir (%5 glukoz).
Seyreltme için %0,9’luk sodyum klorür çözeltisi ve enjeksiyonluk su kullanılmamalıdır.
İnfüzyon hızı hastanın durumuna ve endikasyona göre ayarlanmalıdır.
Plazma değişiminde infüzyon hızı değişim oranına göre ayarlanmalıdır
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek/Karaciğer yetmezliği ile ilgili veri bulunmamaktadır.
Pediyatrik popülasyon:
CENTBUMİN’in çocuklarda kullanımına ilişkin veri bulunmamaktadır.
Geriyatrik popülasyon:
CENTBUMİN’in yaşlılarda etkililiği ve güvenliliği incelenmemiştir.4.3. Kontrendikasyonlar
• Albumin preparatlarına veya yardımcı maddelerden herhangi birine karşı aşırı
duyarlılığı olan hastalarda
• Ciddi anemisi ve kalp yetmezliği olan hastalarda kontrendikedir.
4.4. Özel kullanım uyarıları ve önlemleri
Virüs güvenliği
CENTBUMİN, insan plazmasından elde edilmektedir. İnsan plazmasından elde
edilen ilaçlar, virüsler ve teorik olarak Varyant Creutzfeldt-Jacob (v-CJD) gibi, çeşitli
hastalıklara yol açabilen enfeksiyon yapıcı ajanlar içerebilirler. CENTBUMİN’de
Varyant Creutzfeldt-Jacob hastalığının bulaşma riski teorik olarak minimumken,
klasik Creutzfeldt-Jacob hastalığının bulaşma riski hiçbir kanıtla desteklenmez.
Alınan önlemlere rağmen, bu tür ürünler halen potansiyel olarak hastalık
bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya
inaktivasyonu ile azaltılmıştır. Bütün bu önlemlere rağmen, bu ürünler hala
potansiyel olarak hastalık bulaştırabilirler. Ayrıca, henüz bilinmeyen enfeksiyon
yapıcı ajanların bu ürünlerin içerisinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüsler için etkili
önlemlerin alınmasına dikkat edilmelidir. Parvovirüs B19 gibi zarflı olmayan
virüslere karşı alınan tedbirler sınırlı sayıda olabilir. Parvovirüs B19 enfeksiyonu,
gebelik (fetal infeksiyon) ve immün yetmezlik ya da kırmızı kan hücre üretiminde
artış olan hastalarda tehlikeli olabilir(hemolitik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
Avrupa Farmakopesi spesifikasyonlarına göre belirlenen prosesler ile üretilen
albuminden virüs geçişi ile ilgili herhangi bir rapor bulunmamaktadır.
CENTBUMİN kullanılması gerekiyorsa, hastalık yapıcı etkenlerin bulaşmasını önlemek için
uygun aşıların (Hepatit A, Hepatit B vb.) hastaya yaptırılması önerilebilir.
CENTBUMİN hastaya her verildiğinde, hasta ve ürün seri numarası arasında bir bağlantı
kurulabilmesi için, ürünün adı ve seri numarasının kaydedilmesi şiddetle tavsiye edilmektedir.
Alerjik veya anafilaktik tip reaksiyon şüphesi varsa enjeksiyonun derhal durdurulması gerekir.
Şok oluşması halinde, şok tedavisi için standart tıbbi tedavi uygulanmalıdır.
Albumin, hipervolemi ve bunun sonucunda oluşabilecek durumların veya hemodilüsyonunhasta için özel risk oluşturabileceği koşullarda dikkatle kullanılmalıdır. Bu koşullara örnek
durumlar:
- Dekompanse kalp yetmezliği
- Hipertansiyon
- Özofajiyal varisler
- Pulmoner ödem
- Hemorajik diyatez
- Şiddetli anemi
- Renal ve post-renal anüri
İnsan albumini 200 mg/mL’nin kolloid-ozmotik etkisi kan plazmasının yaklaşık dört katıdır.
Bu nedenle, konsantre albumin kullanılacağı zaman, hastanın yeterli hidrasyonun temini
sağlanmalıdır. Hastalar, dolaşımda aşırı yükleme ve hiperhidrasyona karşı dikkatle
izlenmelidir.
200-250 g/L’lik insan albumini çözeltisindeki elektrolitler 40-50 g/L insan albumini
çözeltilerine kıyasla düşük miktardadır. Albumin verildiğinde, hastanın elektrolit durumu
izlenmeli (bakınız 4.2) ve uygun önlemler alınarak elektrolit dengesi yerine getirilmeli veya
sürdürülmelidir.
Albumin çözeltileri, alıcıda hemolize neden olabileceği için, enjeksiyonluk su ile
seyreltilmemelidir.
Eğer nispeten yüksek hacimde albumin çözeltisi verilecekse, koagülasyon ve hematokrit
kontrolü gereklidir. Diğer kan bileşenlerinin (koagülasyon faktörleri, elektrolitler, trombositler
ve eritrositler) yeterli derecede sağlanması için gereken önem gösterilmelidir.
Doz ve infüzyon hızı hastanın dolaşım durumuna göre ayarlanmadığı takdirde hipervolemi
oluşabilir. Kardiyovasküler aşırı yüklenmeye dair ilk klinik belirtiler (baş ağrısı, nefes darlığı,
jugular ven tıkanıklığı) ortaya çıktığında veya kan basıncında yükselme, yükselmiş venöz
basınç ve pulmoner ödem görüldüğünde infüzyon derhal durdurulmalıdır.
Bu tıbbi ürün, 50 mL’lik çözeltisinde 165 mg sodyum içerir. Bu durum, kontrollü sodyum
diyetinde olan hastalar için göz önünde bulundurulmalıdır.
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.
4.5. Diğer tıbbi ürünlerle etkileşimler ve diğer etkileşim şekilleri
CENTBUMİN’in diğer ilaçlarla spesifik bir etkileşimi bilinmemektedir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)CENTBUMİN’in doğurma potansiyeli bulunan kadınlarda üreme kapasitesini etkileyip
etkilemediği bilinmemektedir. Hasta hamile kaldığında veya hamilelik kararı aldığında
doktorunu bilgilendirmesi gerektiği hususunda uyarılmalıdır.
Gebelik Dönemi
CENTBUMİN’in gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan çalışmalar, gebelik ve-veya embriyonal/fetal gelişim ve-veya doğum ve-veya
doğum sonrası gelişim üzerindeki etkiler bakımından yetersizdir ve insanlara yönelik potansiyel
risk bilinmemektedir.
Hamilelikte yerine koyma tedavilerinde kullanılması gerektiğinde, ayrıca dikkat edilmelidir.
Laktasyon Dönemi
CENTBUMİN’in insan sütüyle atılıp atılmadığı bilinmemektedir. İnsan albümininin süt ile
atılımı hayvanlar üzerinde araştırılmamıştır. Emzirmenin durdurulup durdurulmayacağına ya
da CENTBUMİN tedavisinin durdurulup durdurulmayacağına ilişkin karar verilirken,
emzirmenin çocuk açısından faydası ve CENTBUMİN tedavisinin emziren anne açısından
faydası dikkate alınmalıdır.
Üreme yeteneği/Fertilite
CENTBUMİN ile hayvan üreme çalışmaları yapılmamıştır. Üreme, embriyo veya fetüsün
gelişimi, hamileliğin seyri ve aynı zamanda doğum öncesi ve sonrası gelişim açısından ürünün
güvenliliğini değerlendirecek yeterlilikte deneysel hayvan çalışmaları bulunmamaktadır.
Bununla birlikte, insan albümini, insan kanının normal bir bileşenidir.
4.7. Araç ve makine kullanımı üzerindeki etkiler
Araç veya makine kullanma yeteneği üzerinde etki gözlenmemiştir.
4.8. İstenmeyen etkiler
Güvenlik profili özet
Kızarma, ürtiker, ateş ve mide bulantısı gibi insan albümini solüsyonlarıyla hafif reaksiyonlar
nadiren görülür. Bu reaksiyonlar normalde infüzyon hızı yavaşladığında veya infüzyon
durdurulduğunda hızla kaybolur. Çok nadiren şok gibi şiddetli reaksiyonlar meydana gelebilir.
Bu durumlarda infüzyon durdurulmalı ve uygun tedavi başlatılmalıdır.
Bulaşabilen ajanlarla ilgili güvenlilik için Bölüm 4.4 “Özel kullanım uyarıları ve önlemlerine”
bakınız.
İnsan albumini ürünleri için bildirilen yan etkiler aşağıda verilmiştir.
Çok yaygın (≥1/10); yaygın (≥1/100 ile <1/10 ); yaygın olmayan (≥1/1.000 ile <1/100); seyrek
(≥1/10.000 ile <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Çok seyrek: Anafilaktik şok, anafilaktik veya alerjik (hipersensivite) reaksiyonlar
Gastrointestinal hastalıklarıSeyrek: Mide bulantısı
Deri ve deri altı doku hastalıkları
Seyrek: Ürtiker,yüzde kızarma
Genel bozukluklar ve uygulama bölgesine ilişkin hastalıkları
Seyrek:Ateş
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz ve infüzyon hızı çok yüksek olduğunda hipervolemi oluşabilir. Kardiyovasküler aşırı
yüklemenin ilk klinik belirtileri (baş ağrısı, nefes darlığı, juguler ven tıkanıklığı) görüldüğünde
veya kan basıncı artışı, venöz basınç artışı ve pulmoner ödem ortaya çıktığında infüzyon derhal
durdurulmalı ve hastanın hemodinamik parametreleri dikkatle izlenmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Kan yerine kullanılanlar ile plazma protein fraksiyonları
ATC kodu: B05AA01
Etki mekanizması:
İnsan albumini, plazmadaki toplam proteinin kantitatif olarak yarısından fazlasını oluşturur ve
karaciğerdeki protein sentezi aktivitesinin yaklaşık %10’unu temsil eder.
Fiziko-kimyasal veriler: İnsan albumini 200 mg/mL normal plazmaya göre hiperonkotiktir.
Albuminin en önemli fizyolojik fonksiyonları kanın onkotik basıncına katkıda bulunması ve
taşıma fonksiyonudur. Albumin dolaşan kan hacmini stabilize eder ve hormonlar, enzimler,
tıbbi ürünler ve toksinleri taşır.
5.2. Farmakokinetik özellikler
Genel özellikler
Emilim: Sağlıklı bireylerde, infüze edilen albüminin %10'undan daha azı infüzyonu izleyen ilk 2
saat içinde intravasküler bölmeyi terk eder. Plazma hacmi üzerindeki etkide önemli bireysel
farklılıklar vardır. Bazı hastalarda plazma hacmi birkaç saat artmış kalabilir. Bununla birlikte,
kritik durumdaki hastalarda albümin, öngörülemeyen bir hızda önemli miktarlarda vasküler
boşluktan sızabilir.
Dağılım: Normal koşullar altında, toplam değişebilir albumin havuzu 4-5 g/kg vücut ağırlığıdır.Bunun %40-45’i intravasküler ve %55-60’ı ektravasküler kısımda bulunur.
Kapiller geçirgenlikteki artma albumin kinetiğini değiştirir ve ağır yanıklar veya septik şok gibi
durumlarda dağılımda anormallikler meydana gelebilir.
Biyotransformasyon: Normal koşullar altında albuminin yarılanma ömrü ortalama 19 gündür.
Albumin sentezi ve yıkımı arasındaki denge normalde geri besleme düzenlemesiyle elde edilir.
Eliminasyon: Eliminasyon, ağırlıklı olarak intraselülerdir ve lizozom proteazlarına bağlıdır.
Doğrusallık/Doğrusal olmayan durum:
CENTBUMİN’in lineer – non lineer kinetiği hakkında veri bulunmamaktadır.
5.3. Klinik öncesi güvenlilik verileri
İnsan albumini, insan plazmasının normal bir bileşenidir ve fizyolojik albumin gibi etki eder.
Hayvanlarda, tek doz toksisite testinin bir anlamı yoktur, toksik veya letal dozların veya bir
doz-etki ilişkisinin değerlendirilmesini sağlamaz. Tekrarlanan doz toksisite testleri, hayvan
modellerinde, heterolog proteinlere karşı antikorların gelişmesi nedeniyle pratik değildir.
Bugüne kadar insan albumininin embriyo-fötal toksisite, onkojenik veya mutajenik potansiyel
ile ilişkili olduğu bildirilmemiştir. Hayvan modellerinde herhangi bir akut toksisite belirtisi
tanımlanmamıştır.
6. FARMASÖTİK ÖZELLİKLER
6.1. Yardımcı maddelerin listesi
Sodyum kaprilat
N-asetil-D,L-triptofan
Sodyum klorür
Sodyum hidroksit
Enjeksiyonluk su
6.2. Geçimsizlikler
İnsan albümini, diğer tıbbi ürünlerle karıştırılmamalıdır (6.6’da belirtilenler hariç).
6.3. Raf ömrü
39 ay
6.4. Saklamaya yönelik özel tedbirler
30ºC’nin altında saklayınız. Dondurmayınız. Işıktan koruyunuz.
6.5. Ambalajın niteliği ve içeriği
Kauçuk tıpalı flakon (EP tip II cam) içerisinde 50ml çözelti; 1 flakonluk ambalajlarda.
6.6. Beşeri tıbbi üründen arta kalan maddelerin imhası ve diğer özel önlemler
Solüsyon direkt olarak intravenöz yoldan uygulanabilir veya izotonik bir solüsyonda ( % 5glukoz) seyreltilebilir.
Seyreltme için %0,9’luk sodyum klorür çözeltisi ve enjeksiyonluk su kullanılmamalıdır .
Albumin çözeltileri, enjeksiyonluk su ile seyreltilmemelidir, çünkü bu alıcılarda hemolize
neden olabilir.
Büyük hacimler uygulanacaksa, kullanımdan önce ürün oda veya vücut sıcaklığına
ısıtılmalıdır.
Bulanık veya tortulu çözeltileri kullanmayınız. Böyle bir durum, proteinin stabil
olmadığının veya çözeltinin kontamine olduğunun belirtisi olabilir.
Kap açıldıktan sonra içerik derhal kullanılmalıdır. Kullanılmayan tüm ürünler yerel
gerekliliklere uygun olarak imha edilmelidir.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj Atıklarının Kontrolü Yönetmeliği” ne uygun olarak imha edilmelidir.
Preparat, ambalaj üzerinde belirtilen son kullanma tarihinden sonra kullanılmamalıdır.
7. RUHSAT SAHİBİ
ARVATERA İlaç Sanayi ve Ticaret A.Ş.
Sarıyer/İstanbul
8. RUHSAT NUMARASI
2022/517
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi 04.09:.2022
Ruhsat yenileme tarihi:
10. KÜB’ÜN YENİLENME TARİHİ