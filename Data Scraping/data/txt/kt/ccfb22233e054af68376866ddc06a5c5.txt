1 / 6 
 KULLANMA TALİMATI  
 
URİDYN 1 mg f ilm t ablet  
Ağızdan alınır.  
 
Etkin madde: Her fi lm tablet 1 mg tolterodin tartarat  (0.68 mg tolterodine eşdeğer)  içerir.  
Yardımcı madde: Laktoz monohidrat  (inek sütü kaynaklıdır.) , mikrokristalin selüloz (Tip 101), 
mısır nişastası, PVP K -30, Cellactose- 80 (inek sütü kaynaklıdır.) , sodyum nişasta glikolat, 
magnezyum stearat, Opadry II White 85F18422 (polivinil alkol,  t itanyum dioksit (E171), 
makrogol, talk ) 
 
Bu ilacı kullanmaya ba şlamadan önce bu KULLANMA TAL İMATINI dikkatlice  
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek  veya düşük  doz kullanmayınız.  
Bu Kullanma Talimatında:  
1. URİDYN nedir ve ne için kullanılır?  
2. URİDYN'i kullanmadan önce dikkat edilmesi gerekenler  
3. URİDYN nasıl kullanılır?  
4. Olası yan etkiler nelerdir?  
5. URİDYN'in saklanması  
  
Başlıkları yer almaktadır. 
 
1. URİDYN nedir ve ne için kullanılır?   
 
URİDYN beyaz, yuvarlak ve bikonveks film kaplı tablettir. URİDYN, antimuskarinik ilaçlar 
olarak adlandırılan bir ilaç sınıfına dahildir ve mesane kaslarını gevşetir.  
 
URİDYN 1 mg f ilm tablet, 28 ve 56 film kaplı tablet içeren blister ambalajlarda bulunur.  
 
URİDYN aşırı aktif mesane sendromunun tedavisi için kullanılır. Aşırı çalışan mesane 
sendromunuz varsa,  
•  İdrara çıkmanızı kontrol edemezsiniz  
• Aniden veya sık sık idrara çıkma ihtiyacı hissedersiniz ve/veya tuvalete yetişemeyerek idrar 
kaçırabilirsiniz.  
İçeriğinde bulunan laktoz monohidrat ve cellactose inek sütü kaynaklıdır.  
 
2. URİDYN' i kullanmadan önce dikkat edilmesi gerekenler  
 
URİDYN'i aşağıdaki durumlarda KULLANMAYINIZ  
• Daha önce tolterodin veya URİDYN içeriğindeki benzer maddelere aşırı hassasiyetiniz 
(alerjiniz) olduysa  
• İdrar yapamıyorsanız (üriner retansiyon)  
• Kontrol edilemeyen dar açılı glokomunuz (uygun olarak tedavi edilmeyen görme  kaybı  ile 
birlikte yüksek göz tansiyonu) varsa  2 / 6 
 • Kaslarınız aşırı güçsüz (miyastenia gravis) ise  
• Ağır bağırsak iltihabınız ve yaranız (ülseratif kolit) varsa  
• Akut bağırsak genişlemesi (toksik megakolon) varsa  
 
URİDYN'i aşağıdaki durumlarda DİKKATLİ KULLANINIZ  
 
• Tanısı konmuş veya şüpheli konjenital uzamış QT se ndromu veya Torsades de Pointes 
(EKG'de belirli bazı anormallikler ile saptanan kalp ritmi bozuklukları) hastası iseniz  
• İdrara çıkmakta zorluk çekiyorsanız ve/veya idrarınız az çıkıyorsa  
• Yiyecek lerin sindirimini ve/veya geçişini etkileyen sindirim sistemi hastalığınız varsa  
• Böbrek problemleriniz varsa  
• Karaciğer hastalığınız varsa  
• Kan basıncınızı, bağırsak veya cinsel fonksiyonunuzu etkileyen sinirsel bozukluğunuz  
(otonomik sinir sisteminde herhan gi bir duyu kaybı) varsa  
• Mide fıtığınız (hiatus hernisi) varsa  
• Bağırsak hareketlerinde azalma olduysa veya şiddetli kabızlık şikayetiniz varsa (sindirim ile 
ilgili hareketlilikte azalma)  
• Kalbiniz ile ilgili aşağıdaki durumlar mevcut ise:  
 Elektrokardiyogram ınızda (EKG) yani kardiyak değerlendirmenizde anormallik varsa  
 Kalp atımında yavaşlama (bradikardi)  
 Önceden var olan ilgili kalp hastalıkları, örneğin:  
- Zayıf kalp kası (kardiyomiyopati)  
- Kalbe kan akışında azalma (miyokard iskemisi)  
- Kalp atım düzensizliği (aritmi)  
- Kalp yetmezliği  
• Kanınızdaki potasyum (hipokalemi), kalsiyum (hipokalsemi) veya magnezyum  
(hipomagnezemi) düşük seviyelerde ise  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
URİDYN'in y iyecek ve içecek ile kullanılması  
URİDYN'i yiyecek ve içeceklerden önce, sonra veya yemek esnasında alabilirsiniz.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz URİDYN kullanmayınız. Hamile olduğunuzu düşünüyorsanız  ya da hamile 
kalmayı planlıyorsanız hemen doktorunuza söyleyiniz. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
URİDYN'in etkin ma ddesi olan tolterodinin anne sütüne geçip geçmediği bilinmemektedir. 
URİDYN kullanırken emzirmeniz tavsiye edilmemektedir. 
 
Araç ve makine kullanımı  
URİDYN aldığınızda baş dönmesi, halsizlik hissedebilirsiniz veya görüşünüz etkilenebilir. Bu 
durum, araç ve  makine kullanma yeteneğinizi de etkileyebilir.  
 
 
 3 / 6 
 URİDYN'in içeriğinde bulunan bazı yardımcı maddeler hakkında önemli bilgiler  
URİDYN, laktoz içermektedir. Eğer daha önceden doktorunuz tarafından bazı şekerlere 
toleransınızın bulunmadığı söylenmişse, bu t ıbbi ürünü almadan önce doktorunuzla temasa 
geçiniz.  
 
Bu tıbbi ürün her dozunda 1 mmol (23 mg)'dan daha az sodyum ihtiva eder; bu dozda sodyuma 
bağlı herhangi bir yan etki beklenmemektedir.  
 
Diğer ilaçlar ile birlikte kullanımı 
URİDYN'in etkin maddesi olan tolterodin diğer ilaçlar ile etkileşime girebilir.  
 
URİDYN'in aşağıdaki ilaçlar ile birlikte kullanımı tavsiye edilmez: 
• Bazı antibiyotikler (eritromisin, klaritromisin gibi)  
• Mantar enfeksiyonlarının tedavisinde kullanılan bazı ilaçlar (ketokonazol, itrakonazol gibi)  
• AIDS (İnsan İmmün Yetmezlik Virüsü -  HIV) tedavisi için kullanılan ilaçlar  
 
URİDYN'i aşağıdaki ilaçlar ile birlikte dikkatli kullanınız:  
• Yiyecek geçişini etkileyen ilaçlar (metoklopramid ve sisaprid gibi)  
• Düzensiz kalp atışının tedavisi için kullanılan il açlar (amiodaron,  sotalol, kinidin,  
prokainamid gibi)  
• URİDYN'in  etki şekline  benzer  etki eden  ilaçlar (antimuskarinik) veya URİDYN'in  etki 
şeklinin tersine etki eden ilaçlar (kolinerjik)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3.   URİDYN nasıl kullanılır?  
 
Uygun kullanım ve doz/uygulama sıklığı için talimatlar:  
URİDYN'i her zaman tam olarak doktorunuzun söylediği şekilde alınız. Emin değilseniz 
doktorunuz veya eczacınız ile kontrol ediniz.  
 
Normal tedavi dozu günde 2 kez 2 mg'dır. Böbrek veya karaciğer hastaları için ve yan etkiler 
açısından problem yaşayan hastalar için doktor dozu günde 2 kez 1 mg'a indirebilir.  
 
Uygulama yolu ve metodu:  
Ağızdan alınız. Tableti bütün olarak yutunuz. 
 
Değişik yaş grupları:  
Çocuklarda kullanımı:  
URİDYN'in çocuklarda kullanılması önerilmez.  
 
Yaşlılarda kullanımı:  
Doktorunuz sizin için özel bir doz ayarlaması yapmayacaktır.  
 
Özel kullanım durumları:  
Böbrek yetmezliği:  
Önerilen doz, günde iki kez 1 mg'dır.  
 
Karaciğer yetmezliği:  
Önerilen doz, günde iki kez 1 mg'dır.  
 4 / 6 
 Eğer URİDYN'in etkisinin çok güçlü veya zayıf olduğuna dair bir izleniminiz var ise doktorunuz  
veya eczacınız ile konuşunuz. 
 
Kullanmanız gerekenden daha fazla URİDYN kullandıysanız:  
 
URİDYN'i kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
URİDYN 'i kullanmayı unutursanız:  
 
Almanız gereken zamanda URİDYN tablet almayı unuttuysanız, bir sonraki tableti alacağınız 
zaman gelmediyse hatırladığınız zaman alınız. Bir sonraki tableti alacağınız zaman yakın ise, 
unutulan dozu geçiniz ve normal doz programını takip ediniz. 
 
Unutulan dozları dengelemek için çift doz  almayınız.  
 
URİDYN' in kullanımı ile ilgili herhangi bir sorunuz varsa, doktorunuz veya eczacınıza sorunuz. 
 
URİDYN ile tedavi sonlandırıldığında oluşabilecek etkiler  
 
Doktorunuz URİDYN ile tedavinizin ne kadar süreceğini size bildirecektir. Hemen etki 
görmediğiniz için tedaviyi erken kesmeyiniz. İlacın mesaneniz üzerinde etkisini göstermesi için 
biraz zaman geçmesi gerekmektedir. Doktorunuzun reçetelediği URİDYN tedavis ini 
tamamlayınız. Bunun sonunda etki görmezseniz, doktorunuz ile konuşunuz.  
Tedavinin faydaları 2- 3 ay sonr a değerlendirilmelidir.  
URİDYN'i  bırakmayı düşünüyorsanız doktorunuza danışınız.  
 
4. Olası Yan Etkiler  
Tüm ilaçlar gibi URİDYN'in içeriğinde bulunan maddelere duyarlı kişilerde yan etkiler olabilir.  
 
Aşağıdakilerden biri olursa, URIDYN’i kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
 
Aşağıdaki anjiyoödem belirtilerini yaşarsanız D ERHAL doktorunuza haber veriniz ve acil 
servise gidiniz.  
• Yüzde, boyunda veya yemek borusunda şişme  
• Yutmada zorluk 
• Kurdeşen ve nefes almada zorluk 
 
Aşırı duyarlılık reaksiyonu (kaşınma, kızarıklık, kurdeşen, nefes almada zorluk gibi) gelişirse de 
doktor kontrolü gerekir. Bu yaygın olmayan bir yan etkidir (100 kişide 1 kişiden az görülür).  
 
Göğüs ağrısı, nefes almada zorluk veya çabuk yorulma (dinlenme halindeyken bile), gece nefes 
almada zorluk, bacaklarda şişme oluşursa, DERHAL doktorunuza haber veriniz ve acil servise 
gidiniz. Bunlar kalp yetmezliğinin belirtileri olabilir. Bu yaygın olmayan bir yan etkidir (100 
kişide 1 kişiden az görülür).  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin URIDYN’e 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir.  
Diğer yan etkiler aşağıdaki kategorilerde gösterildiği şekilde sınıflandırılmıştır: 5 / 6 
 Çok yaygın  : 10 hastanın en az birinde görülebilir.  
Yaygın  : 10 hastanın birinden az, fakat  100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek  : 1.000 hastanın birinden az görülebilir.  
Çok seyrek  : 10.000 hastanın birinden az görülebilir.  
Bilinmiyor  : Eldeki  verilerden hareketle tahmin edilemiyor.  
 
Çok yaygın:  
• Ağız kuruluğu  
• Baş ağrısı  
 
Yaygın:  
• Bronş iltihabı (bronşit)  
• Baş dönmesi, uyku hali, el ve ayak parmaklarında uyuşma hissi, sersemlik  
• Gözde kuruluk, bulanık görme  
• Baş dönmesi (vertigo)  
• Çarpıntı (palpitasyon)  
• Sindirim bozukluğu (dispepsi), kabızlık, karın ağrısı, bağırsak veya midede gaz veya fazla  
miktarda hava, kusma  
• Kuru cilt  
• Ağrılı veya zor idrara çıkma, mesaneyi boşaltamama  
• Yorgunluk, göğüs ağrısı, vücutta fazla sıvıdan dolayı şişme (örneğin ayak bileklerinde)  
• Kilo artışı 
• İshal  
 
Yaygın olmayan:  
• Alerjik reaksiyonlar  
• Sinirlilik  
• Kalp atım hızında artma, kalp yetmezliği, düzensiz kalp atışı  
• Midede yanma  
• Hatırlamada güçlük  
•   Ciddi alerjik reaksiyonlar, zihin karışıklığı (konfüzyon), gerçekte var olmayan şeyler duyma, 
görme veya hissetme (halüsinasyonlar), ciltte kızarma, yüz ve boyun bölgesinde şişme 
(anjiyoödem), kişinin yer, zaman, mekan gibi konularda kendi durumunu 
değerlendirememesini (oryantasyon bozukluğu) içeren ilave reaksiyonlar bildiril miştir. 
Ayrıca, bunama (demans) tedavisi gören hastalarda bunama belirtilerinde kötüleşme 
bildirilmiştir.  
 
Eğer yukarıda bahsedilen yan etkilerden herhangi biri ciddileşirse doktorunuza veya eczacınıza 
söyleyiniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan "İlaç Yan Etki Bildirimi" ikonuna tıklaya rak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)'ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamı ş olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  6 / 6 
  
5. URİDYN'in saklanması  
URİDYN ’i çocukların göremeyeceği, erişemeyeceği yerlerde ve ambalajında saklayınız. 
25 °C'nin altında ki oda sıcaklığında saklayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Son kullanma tarihiyle uyumlu olarak kullanınız. 
Ambalajdaki son kullanma tarihinden sonra URİDYN'i kullanmayınız.  
 
Ruhsat s ahibi:     
Pharmactive İlaç San. ve Tic. A.Ş.  
Bağcılar /İstanbul  
 
Üretim Yeri:  
Pharmactive İlaç San. ve Tic. A.Ş. 
Kapaklı/Tekirdağ 
 
Bu kullanma talimatı ………………… tarihinde onaylanmıştır. 