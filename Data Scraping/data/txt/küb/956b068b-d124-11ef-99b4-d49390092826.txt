KISA ÜRÜN BİLGİSİ
1. BEŞERİ TIBBİ ÜRÜNÜN ADI
LEVOZOPİN FORT 60 mg / 5 ml şurup
2. KALİTATİF VE KANTİTATİF BİLEŞİM
Etkin madde:
Levodropropizin 12 mg / ml
Yardımcı madde(ler):
Metil paraben (E218) 1,2 mg/ml
Propil paraben (E216) 0,3 mg/ml
Şeker 350 mg/ml
Yardımcı maddeler için 6.1'e bakınız.
3. FARMASÖTİK FORM
Şurup
Berrak, soluk sarı renkli çözelti.
4. KLİNİK ÖZELLİKLER
4.1. Terapötik endikasyonlar
Çeşitli nedenlere bağlı kuru öksürüğün (nonprodüktif öksürük) semptomatik tedavisinde
endikedir.
4.2. Pozoloji ve uygulama şekli
Pozoloji / uygulama sıklığı ve süresi:
Erişkinlerde:
Günde 3 kez ve en az 6’şar saat ara ile 5 ml (60 mg) şurup uygulanır.
1Çocuklarda:
3 eşit doza bölünerek en az 6’şar saat ara ile semptomların şiddetine göre günde kilogram başına
3-6 mg uygulanır.
20-30 kg arasındaki hastalarda günde 3 defa 2,5 ml
30 kg’ın üstündeki hastalarda günde 3 defa 5 ml
şeklinde uygulanır.
İlaç; maksimum 7 günlük tedavi dönemini aşmamak kaydı ile, öksürük kaybolana kadar bir
doktorun tavsiyesine göre alınmalıdır. Eğer semptomlar bu dönem içinde kaybolmazsa ilacın
kullanımına geçici olarak ara verilmeli ve bir doktora danışılmalıdır.
Uygulama şekli:
Sadece ağızdan kullanım içindir.
İlacın besinlerle birlikte alınmasının emilim üzerinde herhangi bir etkisi olduğu yönünde bir bilgi
olmamakla beraber, ilacın yemeklerden bir süre önce veya sonra alınması önerilir.
Ölçek vasıtasıyla kullanılabilir.
Özel popülasyonlara ilişkin ek bilgiler:
Böbrek / Karaciğer yetmezliği:
Ciddi böbrek yetmezliği vakalarında (kreatinin klirensi < 35 ml/dak); fayda-risk oranı göz önüne
alınarak dikkatli kullanılmalıdır.
Pediyatrik popülasyon:
LEVOZOPİN FORT pediyatrik hastalarda pozoloji kısmında belirtildiği gibi uygulanmalıdır. 2
yaş altında kullanımı kontrendikedir. 6 yaş altında kullanılması önerilmez. 10-20 kg arasındaki
çocuklarda LEVOZOPİN şurup kullanılır.
Geriyatrik popülasyon:
LEVOZOPİN FORT dozu yaşlı hastalarda dikkatle saptanmalıdır.
24.3. Kontrendikasyonlar
İlaca karşı bilinen veya şüphelenilen aşırı duyarlılık vakalarında, gebelik ve emzirme
dönemlerinde, 2 yaşın altındaki çocuklarda, ağır karaciğer yetmezliği olan kişilerde, bronkore ve
mukosiliyer temizlik mekanizmasında azalma olan vakalarda (Kartagener sendromu veya siliyer
diskinezi gibi) kontrendikedir.
4.4. Özel kullanım uyarıları ve önlemleri
Ciddi böbrek yetmezliği vakalarında (kreatinin klirensi < 35 ml/dak); fayda-risk oranı göz önüne
alınarak dikkatli kullanılmalıdır.
Levodropropizin farmakokinetik profilinin yaşlı olgularda anlamlı bir şekilde değişmediğine dair
incelemeler, yaşlı hastalarda uygulama aralığının değiştirilmesine gerek olmadığını
göstermektedir. Buna karşın yaşlı hastalarda çeşitli ilaçlara karşı duyarlılık değişkenlik
gösterebileceğinden, LEVOZOPİN FORT dozu yaşlı hastalarda dikkatle saptanmalıdır.
Öksürük ilaçları semptomatik tedavi sağlarlar ve altta yatan patolojinin tedavisi sağlanıncaya
kadar ve/veya tetikleyici neden tespit edilinceye kadar kullanılmalıdır. Bu nedenle,
LEVOZOPİN FORT uzun süreli tedavilerde kullanılmamalıdır. Kısa süreli bir tedavinin
ardından, belirgin bir sonuç alınamadı ise doktora danışılmalıdır.
Levodropropizin 2 yaş altında kullanımı kontrendikedir. 6 yaş altında kullanılması önerilmez.
Her ne kadar klinik çalışmalar süresince benzodiazepinler ile bir etkileşim gözlenmemişse de,
özellikle sedatif ilaç alan duyarlı hastalarda kullanırken dikkatli olunması gerekir (Bkz. Bölüm
4.5)
Nadir kalıtımsal fruktoz intoleransı, glikoz-galaktoz malabsorpsiyon veya sükraz-izomaltaz
yetmezliği problemi olan hastaların bu ilacı kullanmamaları gerekir.
İlaç, ürtikere yol açabileceği bildirilen metil paraben ve propil paraben içermektedir. Paraben
genelde kontak dermatit gibi gecikmiş reaksiyonlara ve nadiren ürtiker ve bronkospazm gibi ani
gelişen reaksiyonlara yol açabilmektedir.
4.5. Diğer tıbbi ürünler ile etkileşimler ve diğer etkileşim şekilleri
Her ne kadar klinik çalışmalar süresince benzodiazepinler ile bir etkileşim gözlenmemişse de,
özellikle sedatif ilaç alan duyarlı hastalarda kullanırken dikkatli olunması gerekir.
Hayvanlarda yapılan farmakoloji çalışmaları, levodropropizinin, merkezi sinir sistemi üzerine
etki eden aktif maddelerin (örn. benzodiazepinler, alkol, fenitoin, imipramin) farmakolojik
3etkilerini potansiyelize etmediğini kanıtlamıştır. Levodropropizin, hayvanlarda, varfarin gibi oral
antikoagülanların etkisini değiştirmemekte, ve ayrıca insülinin hipoglisemik etkisi üzerine etki
etmemektedir. İnsanlarda yapılan farmakoloji çalışmalarında, benzodiazepinlerle birlikte
kullanımı EEG- paternini değiştirmemiştir. Özellikle duyarlı vakalarda, sedatif ilaçlarla birlikte
alındığında dikkatli olunması gerekmektedir. Klinik çalışmalar, beta-2 agonistler, metilksantinler
ve deriveleri, kortikosteroidler, antibiyotikler, mukoregülatörler ve antihistaminikler gibi
bronkopulmoner patolojilerin tedavisinde kullanılan ilaçlarla herhangi bir etkileşim
göstermemiştir.
4.6. Gebelik ve laktasyon
Genel tavsiye
Gebelik kategorisi D’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınların bu ilacı kullanmamaları, etkili bir doğum kontrol
yöntemi uygulamaları gerekmektedir.
Gebelik dönemi
Hayvan toksikoloji çalışmalarında 24 mg/kg dozun vücut ağırlığının artışında ve büyümede hafif
bir gecikmeye yol açtığı gözlenmiştir. Levodropropizin sıçan plasenta bariyerini geçebildiği için
gebelerde ve gebe kalmayı düşünenlerde güvenliği kanıtlanamadığından kontrendikedir
(Bkz.Bölüm 4.3).
Levodropropizin’in gebelik ve/veya fetus/yeni doğan üzerinde zararlı farmakolojik etkileri
bulunmaktadır.
Laktasyon dönemi
Fare deneylerinde ilaç, uygulandıktan 8 saat sonra anne sütünde saptanmıştır. Levodropropizin
anne sütüne geçer. Bu nedenle emziren annelerde kullanılmamalıdır.
Üreme yeteneği / Fertilite
Peri-natal ve post-natal çalışmalara ek olarak yapılan fertilite çalışmalarında, herhangi bir
spesifik toksik etki gözlenmemiştir.
44.7. Araç ve makine kullanımı üzerindeki etkiler
Araç ve makine kullanımı üzerine yapılmış herhangi bir çalışma bulunmamakla birlikte, uyku
haline neden olabileceği için (Bkz: Bölüm 4.8) araç ve makine kullanımı sırasında çok dikkatli
olunmalıdır.
4.8. İstenmeyen etkiler
İlaca bağlı olduğu kabul edilen advers reaksiyonlar aşağıda listelenmiştir:
Sıklıklar şu şekilde tanımlanır: çok yaygın (≥ 1/10); yaygın (≥ 1/100 ila < 1/10); yaygın olmayan
(≥ 1/1.000 ila < 1/100); seyrek (≥ 1/10.000 ila < 1/1.000); çok seyrek (< 1/10.000), bilinmiyor
(eldeki verilerden hareketle tahmin edilemiyor).
Bağışıklık sistemi hastalıkları
Çok seyrek: Aşırı duyarlık reaksiyonları.
Psikiyatrik hastalıklar
Çok seyrek: Asabiyet, uyku hali, depersonalizasyon (benlik kaybı).
Sinir sistemi hastalıkları
Çok seyrek: Yorgunluk-asteni, halsizlik, uyuşukluk, baş ağrısı, vertigo, tremor, parestezi. Bir
vakada tonik-klonik konvülsiyonlar ve petit mal ataklar bildirilmiştir.
Göz hastalıkları:
Bir vakada midriyazis görüldüğü, bir vakada da çift taraflı görme kaybı gözlendiği bildirilmiştir.
Her iki vakada da reaksiyonlar ilacın kesilmesi sonrası ortadan kalkmıştır.
Kardiyak hastalıklar:
Çok seyrek: Çarpıntı, taşikardi.
Bir vakada kardiyak aritmi (atriyal bigeminizm) görüldüğü bildirilmiştir.
Vasküler hastalıklar:
Çok seyrek: Hipotansiyon.
5Solunum, göğüs hastalıkları ve mediastinal hastalıklar
Çok seyrek: Dispne, öksürük, solunum yollarında ödem.
Gastrointestinal hastalıklar
Çok seyrek: Bulantı, kusma, midede yanma ve ağrı, dispepsi, diyare. 2 vakada glosit ve aftöz ateş
rapor edilmiştir. Kolestatik hepatitli yaşlı kadın hastanın oral hipoglisemik ilaçla birlikte
levodropropizin alımında hipoglisemik koma görüldüğü bildirilmiştir.
Deri ve deri-altı doku hastalıkları
Çok seyrek: Alerjik deri döküntüleri, ürtiker, eritem, ekzantem, kaşıntı, anjiyoödem.
Ölümle sonuçlanan epidermoliz vakası bildirilmiştir.
Kas iskelet sistemi, bağ doku ve kemik hastalıkları
Çok seyrek: Alt ekstremitelerde asteni ve güçsüzlük.
Genel bozukluklar ve uygulama bölgesine ilişkin hastalıklar
Çok seyrek: Alerjik ve anaflaktik reaksiyonlar, genel malazi. Nadir yaygın ödem, senkop ve
asteni vakaları bildirilmiştir.
Emziren bir annede levodropropizin alımı sonrasında yenidoğanda uyku hali, hipotoni ve kusma
görüldüğü bildirilmiştir. Belirtiler emzirme sonrası ortaya çıktığından emzirmenin kesilmesi
sonrasında kendiliğinden ortadan kalkmıştır.
Daha önce belirtilen, yaşlı kadın hastada meydana gelen epidermiyolizis vakasında çoklu
tedavinin ölüme neden olduğu ileri sürülmüştür.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; tel:0 800 314 00 08; faks: 0 312 218 35 99)
64.9. Doz aşımı ve tedavisi
240 mg’a kadar tek doz ya da 8 gün boyunca günde 3 kez 120 mg’lık doz uygulamasından sonra
ciddi herhangi bir yan etki gözlenmemiştir. Olası bir doz aşımı durumunda hafif, geçici bir
taşikardi olabilir. Sadece, levodropropizinin 360 mg’lık günlük dozu ile tedavi edilen 3 yaşındaki
bir çocukta doz aşımı vakası görüldüğü bilinmektedir. Hastada gözlenen şiddetli olmayan karın
ağrısı ve bulantı herhangi bir soruna yol açmaksızın iyileşmiştir. Klinik bulgularla kanıtlanan doz
aşımı durumlarında, hemen semptomatik tedaviye başlanmalı ve gerekiyorsa geleneksel
ilkyardım önlemleri (gastrik lavaj, aktif kömür, parenteral sıvı, vb) uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Öksürük Baskılayıcı Diğer İlaçlar
ATC Kodu: R05DB27
Levodropropizinin öksürük kesici etkisi (antitussif) trakeobronşiyal seviyede, periferik tiptedir.
C fibrilleri üzerinde inhibitör etki gösterir, nöropeptid salınımını inhibe eder.
Levodropropizin sterospesifik sentez yoluyla üretilen, elde edilen ve kimyasal olarak S(-)3-(4-
fenil-piperazin-1-il)-propan-1,2-diol’e karşılık gelen bir moleküldür.
Antiallerjik ve antibronkoplasitk etkiler ile birlikte asıl olarak periferal trakeobronşiyal antitussif
etki sağlayan bir ilaçtır. Hayvanlar üzerinde lokal anestezik etkileri de bulunmaktadır.
Hayvanlarda, oral uygulamadan sonra, Levodropropizin’in antitussif aktivitesinin, Dropropizin
ve Cloperastin’in, kimyasal bileşenler, trakeanın mekanik uyarılmaları ve vagal afferentlerin
elektriksel uyarılması gibi etkenlerin neden olduğu periferal stimulasyona bağlı olarak
indüklenen öksürük üzerine olan etkilerine eşit veya onlardan daha yüksek olduğu görülmüştür.
Kobaylarda Levodropropizin’in, trakeanın elektriksel uyarılmaları gibi merkezi uyaranlar
nedeniyle indüklenmiş öksürük üzerine olan etkileri kodeininkinden yaklaşık 10 kat daha
düşüktür; sitrik asit, amonyum hidrat ve sülfirik asit testi gibi periferal sitümilasyon testlerinde
iki ilaç arasındaki potens oranı 0,5 ve 2 arasındadır.
7Levodropropizin, hayvanlara intraserebroventrikular olarak verildiğinde aktif değildir. Bu,
bileşiğin antitussif etkisinin periferal mekanizma aracılığıyla olduğunu, merkezi sinir sistemi
üzerine etkisi olmadığını gösterir. Ayrıca, kobaylarda deneysel olarak indüklenen öksürüğün
önlenmesinde kullanılan, aerosol formda ve oral yoldan verilen Levodropropizin ve Kodein’in
etkilerinin karşılaştırılması Levodropropizin’in periferal bölge üzerine etkilerini doğrulamaktadır.
Aslında Levodropropizin, aerosol olarak, kodein ile eşit aktivitede veya ondan daha potens’tir.
Ancak, oral yoldan verildiğinde etkisi kodein’e göre 2 kat daha düşüktür.
Levodorpropizin antitussif aktitivitesini C-fibrilleri üzerine olan inhibitör etkisi yoluyla
gerçekleştirmektedir. Özellikle, C-fibrillerinden sensör nöropeptidlerin salınımını “in vitro”
olarak inhibe etmektedir. Ansestezi altındaki kedilerde C-fibrillerinin aktivasyonunu önemli
ölçüde azaltır, ilgili refleksleri ortadan kaldırır.
Levodropropizinin, farelerde oxotremorin ile indüklenmiş titremeler üzerine etkisi,
pentametilentetrazol ile indüklenmiş konvülsiyonlarda ve spontane hareket değişimlerindeki
etkisi dropropizin’e göre belirgin ölçüde daha düşüktür.
Levodropropizin, ratların beynindeki opoid reseptörlerden naloksanın yerine geçmemekte; morfin
tarafından indüklenen abstinens sendromunu hafifletmemektedir ve ilacın uygulamasının
kesilmesi bağımlılık davranışlarının başlaması nedeniyle değildir.
Levodropropizin, hayvanlarda, ne başka bir solunum fonksiyonu depresyonuna veya farkedilir
derecede kardiyovasküler etkilere, ne de konstipasyon indükleyici etkilere neden olmamaktadır.
Levodropropizin, bronkopulmoner sistem üzerine, histamin, serotonin ve bradikinin tarafından
indüklenen bronkospazmı inhibe ederek etki eder. Antikolinerjik etkileri olmadığından,
asetilkolin tarafından indüklenen bronkospazmı inhibe etmez. Hayvanlarda, antibronkospastik
aktivitenin ED değeri, antitussif aktiviteninki ile benzerdir.
50
Sağlıklı gönüllülerde, sitrik asit aerosolü tarafından indüklenen öksürüğü en az 6 saatliğine
azaltır.
Birçok deneysel kanıt, bronkopulmoner karsinoma ile ilişkili öksürük, alt ve üst solunum yolu
enfeksiyonlarına bağlı öksürük, boğmaca öksürüğü gibi farklı etiyolojilere sahip öksürüklerin
azaltılmasında Levodropropizinin klinik etkinliğini göstermektedir. Levodropropizin merkezi
sinir sitemi üzerine etkili ilaçlarla ile kıyaslandığında, özellikle santral sedatif etkiler açısından
daha iyi tolere edilebilir bir profile sahipken, öksürük kesici etki bakımından genellikle benzerdir.
8İnsanlarda, terapotik dozlarda uygulandığında, Levodropropizin, EEG patterni ya da
fizikomotoral yeteneği etkilemez. 240 mg’a kadar Levodropropizin alan sağlıklı gönüllülerde,
kardiyovasküler parametrelerde değişim dikkati çekmemektedir.
Levodropropizin, insanlarda solunum fonksiyonlarını veya mukosiliyar klirensi baskılamaz.
Özellikle, güncel çalışmalar, Levodropropizin’in kronik solunum yetmezliği olan hastalarda,
kendiliğinden nefes alıp verme ve hiperkapnik ventilasyon boyunca, merkezi nefes-alıp verme
regülasyon sistemi üzerine baskılayıcı etkileri olmadığını kanıtlamıştır.
5.2. Farmakokinetik özellikler
Genel özellikler
Emilim:
Oral alımdan sonra biyoyararlılık %75’den yüksek olarak bulunmuştur. Plazma proteinlerine
bağlanma oranı düşüktür (%11-14).
Dağılım:
Levodropropizin insanlarda oral alımdan sonra hızla emilmekte ve vücutta hızla dağılmaktadır.
Biyotransformasyon:
Levodropropizin’in karaciğerde yada başka bir vücut bölgesinde belirgin biçimde metabolize
edildiği hakkında veri bulunmamaktadır.
Eliminasyon:
Levodropropizinin plazma eliminasyon yarı ömrü yaklaşık 1 - 2 saattir. Vücuttan başlıca idrar
yolu ile atılır. Etken maddenin vücuttan atılımı hem değişmemiş hem de konjuge veya serbest
levodropropizin ve konjuge p-hidroksilevodropropizin metabolitleri şeklindedir. 48 saat içinde bu
madde ve metabolitlerinin üriner atılımı verilen dozun yaklaşık % 35’i kadardır. Tekrarlayan doz
çalışmalarının sonuçları ise 8 günlük bir tedavinin (günde 3 doz) ilacın atılma özelliklerini
değiştirmediğini ve buna bağlı olarak vücutta birikme veya metabolik otoindüksiyondan söz
edilemeyeceğini göstermiştir.
95.3. Klinik öncesi güvenlilik verileri
Akut oral toksisite rat, fare ve Guinea pig’de sırasıyla 886,5 mg/kg, 1.287 mg/kg, 2.492
mg/kg’dır. Guinea pig’lerde terapötik indeks LD /ED oranı şeklinde hesaplanmış olup oral
50 50
kullanımdan sonra, uygulanan öksürük indüksiyonuna bağlı olarak 16-53 arasındadır.
Tekrarlanan oral uygulamaları takiben toksisite testleri 24 mg/kg/gün’ün toksik etki göstermeyen
doz olduğunu ortaya koymuştur.
6. FARMASÖTİK ÖZELLİKLER
6.1. Yardımcı maddelerin listesi
Sitrik Asit Monohidrat
Sodyum Sitrat Dihidrat
Metil Paraben (E218)
Propil Paraben (E216)
Sodyum Klorür
Sukraloz
Şeker
Maskeleme Aroması 501522T
Tutti Frutti Aroması
Çilek Aroması
Deiyonize Su
6.2. Geçimsizlikler
Bildirilmemiştir.
6.3. Raf ömrü
24 ay
6.4. Saklamaya yönelik özel tedbirler
25°C altında oda sıcaklığında, ışıktan koruyarak saklayınız.
6.5. Ambalajın niteliği ve içeriği
Çocuk emniyetli HDPE kapaklı, 75 ml'lik bal renkli Tip III cam şişe.
106.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler yada atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
ADEKA İlaç Sanayi ve Ticaret A.Ş.
55020 – İlkadım/SAMSUN
8. RUHSAT NUMARASI(LARI)
25.06.2013 - 251/69
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 25.06.2013
Ruhsat yenileme tarihi: 13.02.2019
10. KÜB’ÜN YENİLENME TARİHİ
11