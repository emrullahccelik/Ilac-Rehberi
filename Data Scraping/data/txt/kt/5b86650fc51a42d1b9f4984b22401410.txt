 
1 / 8 
  
KULLANMA TALİMATI  
 
ESLOTİN 5 mg film tablet  
Ağızdan alınır. 
 
 Etkin madde:  Her bir film tablet 5 mg Desloratadin içerir. 
 Yardımcı maddeler:  Dibazik kalsiyum fosfat dihidrat, mısır nişastası, mikrokristalin 
selüloz, talk, magnezyum stearat ve opadry mavi 85F20400 [polivinil alkol, makrogol, 
titanyum dioksit (E171), talk, indigo karmin alüminyum lak (E132)] içermektedir. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında doktora veya hastaneye gittiğinizde, doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
 
Bu Kullanma Talimatında:  
1. ESLOTİN nedir ve ne için kullanılır?  
2. ESLOTİN’i kullanmadan önce dikkat edilmesi gerekenler  
3. ESLOTİN nasıl kullanılır?  
4. Olası yan etkiler nelerdir?  
5. ESLOTİN’in saklanması  
Başlıkları yer almaktadır.  
 
1. ESLOTİN nedir ve ne için kullanılır?  
ESLOTİN 5 mg film tabletler; 10, 20 ve 30 tablet içeren ambalajlarda sunulmaktadır. 
ESLOTİN, bir antihistaminik ilaç sınıfından desloratadini içerir. 
ESLOTİN, uyku hali oluşturmayan alerjiye karşı kullanılan bir ilaçtır. Alerjik reaksiyonlar ve 
alerji belirtilerinin kontrol altına alınmasına yardımcı olur.  
2 / 8 
 ESLOTİN alerjik nezle ile ilişkili hapşırık, burunda akıntı ve kaşıntı, damakta kaşınma ve 
gözlerde kaşınma, kızarıklık veya yaşarma gibi belirtileri (örneğin saman nezlesi, ev tozu 
akarına karşı alerji) giderir. 
ESLOTİN ayrıca ürtiker (alerjiden kaynaklanan bir deri hastalığı) ile birlikte görülen kaşıntı  
derideki kabartı ve kızarıklık gibi belirtilerin ortadan kaldırılmasında da kullanılır. 
Bu belirtiler tüm gün boyunca giderilmiş olur ve normal günlük aktiviteleriniz ve uykunuza 
yeniden kavuşmanıza yardımcı olur. 
 
2. ESLOTİN’i kullanmadan önce dikkat edilmesi gerekenler  
ESLOTİN’i aşağıdaki durumlarda KULLANMAYINIZ  
Eğer, 
– Desloratadin, loratadin veya bu ilacın içindeki yardımcı maddelerden herhangi birine karşı 
aşırı duyarlı (alerjik) iseniz. 
ESLOTİN’i aşağıdaki durumlarda DİKKATLİ KULLANINIZ  
– Eğer böbrek fonksiyonlarınız zayıf ise ESLOTİN’i almadan önce doktorunuz, veya 
eczacınız ile konuşunuz.  
– Eğer tıbbi veya ailesel nöbet öykünüz varsa ESLOTİN’i almadan önce doktorunuz, veya 
eczacınız ile konuşunuz. 
Bu uyarılar geçmişteki herhangi bir dönemde dahil olsa sizin için geçerliyse lütfen 
doktorunuza danışınız. 
 
ESLOTİN’in yiyecek ve içecek ile kullanılması  
ESLOTİN aç veya tok karnına alınabilir. 
ESLOTİN’i alkol ile birlikte kullanırken dikkatli olunuz. 
 
Hamilelik  
İlacı kullanmadan önce doktorunuza veya eczacınıza danışınız. 
Hamileyseniz, hamile olabileceğinizi düşünüyorsanız veya bebek sahibi olmayı 
planlıyorsanız, bu ilacı almadan önce doktorunuza veya eczacınıza danışınız. 
Tedaviniz sırasında hamile olduğunuzu fark ederseniz, hemen doktorunuza veya eczacınıza 
danışınız. 
Eğer hamileyseniz ESLOTİN’i  kullanmanız önerilmemektedir.  
3 / 8 
 Emzirme  
İlacı kullanmadan önce doktorunuza veya eczacınıza danışınız.  
Bebeğinizi emziriyorsanız ESLOTİN’i kullanmanız önerilmemektedir. 
 
Araç ve makine kullanımı  
Önerilen dozlarda, bu ilacın araç veya makine kullanma becerinizi etkilemesi 
beklenmemektedir. Hastaların çoğu uyku hali yaşamasa da tıbbi ürüne verdiğiniz cevabı 
anlayıncaya kadar araç veya makine kullanma gibi zihinsel uyanıklık gerektiren faaliyetlerde 
bulunmamanız tavsiye edilir. 
 
ESLOTİN’in içeriğinde bulunan bazı yardımcı maddeler hakkında önemli bilgiler  
ESLOTİN içeriğinde herhangi bir uyarı gerektirecek yardımcı madde bulunmamaktadır. 
 
Diğer ilaçlar ile birlikte kullanım  
ESLOTİN ’in diğer ilaçlarla bilinen bir etkileşimi yoktur. 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz.  
 
3. ESLOTİN nasıl kullanılır? 
Bu ilacı her zaman tam olarak doktorunuzun veya eczacınızın size söylediği şekilde alınız. 
Emin değilseniz doktorunuza veya eczacınıza danışınız. 
Uygun kullanım ve doz/uygulama sıklığı için talimatlar:  
Erişkinler ve 12 yaş ve üzerindeki çocuklar: Günde bir kez bir tablet alınız. Tableti suyla, 
besinlerle beraber veya ayrı alınız. 
Bu ilaç ağız yoluyla kullanılır. Tableti bütün olarak aç ya da tok karnına bir bardak su ile 
yutunuz. 
Tedavi süresi konusunda, doktorunuz sizdeki alerjik nezlenin tipini belirleyerek ne kadar 
süreyle ESLOTİN almanız gerektiğine karar verecektir. 
Eğer sizdeki alerjik nezle, aralıklı tip (belirtilerin haftada 4 günden daha az ya da 4 haftadan 
daha kısa süreyle var olması) ise, doktorunuz hastalığın geçmişini değerlendirecek ve size bu 
doğrultuda bir tedavi programı önerecektir. 
 
Eğer sizdeki alerjik nezle, kalıcı/sürekli tip (semptomların haftada 4 gün ya da daha fazla ve  
4 haftadan daha uzun süreyle var olması) ise, doktorunuz size daha uzun süreli bir tedavi  
4 / 8 
 önerebilir. 
 
Ürtikerin tedavi süresi hastadan hastaya farklılık gösterebilir, bu nedenle doktorunuzun 
talimatlarına uymalısınız. 
 
Uygulama yolu ve metodu: 
Bu ilaç ağız yoluyla kullanılır. 
Tableti bütün olarak aç ya da tok karına bir bardak su ile yutunuz. 
 
Değişik yaş grupları:  
Çocuklarda kullanımı  
Bu ilacı 12 yaşından küçük çocuklara vermeyiniz. 
 
Yaşlılarda kullanımı  
Desloratadin’in etkililik ve güvenliliği yaşlılarda henüz belirlenmemiştir. 
 
Özel kullanım durumları:  
Karaciğer yetmezliği  
Karaciğer yetmezliği kullanımı ile ilgili veri yoktur. 
 
Böbrek yetmezliği  
Şiddetli böbrek yetmezliğinde ESLOTİN dikkatle kullanılmalıdır. 
Eğer ESLOTİN’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla ESLOTİN aldıysanız  
ESLOTİN’i yalnızca size reçete edildiği kadar kullanınız. Kazara alınan aşırı doz ile ilişkili 
ciddi sorunlar beklenmemektedir. 
ESLOTİN’den kullanmanız gerekenden fazlasını kullanmışsanız doktorunuz veya eczacınız ile 
derhal konuşunuz.  
 
ESLOTİN’i kullanmayı unutursanız  
Eğer almanız gereken dozu zamanında almayı unutursanız, hatırlar hatırlamaz o dozu alınız,  
5 / 8 
 daha sonra tedavinize olağan şekilde devam ediniz. 
Unutulan dozları dengelemek için çift doz almayınız.  
 
ESLOTİN ile tedavi sonlandırıldığındaki oluşabilecek etkiler  
Herhangi bir etki bildirilmemiştir. 
 
4. Olası yan etkiler nelerdir? 
Tüm ilaçlar gibi, bu ilaç da yan etkilere neden olabilir. 
 
İstenmeyen olaylar aşağıda belirtilen sıklıklara göre sınıflandırılmıştır: 
-  Çok yaygın: 10 hastanın en az birinde görülebilir. 
-  Yaygın: 10 hastanın birinden az, fakat 100 hastanın birinden fazla görülebilir. 
-  Yaygın olmayan: 1.000 hastanın birinden az, fakat 100 hastanın birinden fazla görülebilir. 
-  Seyrek:   1.000   hastanın   birinden   az   görülebilir   fakat   10.000   hastanın   birinden   
 fazla görülebilir. 
-  Çok seyrek: 10.000 hastanın birinden az görülebilir. 
-  Bilinmiyor: Eldeki verilerden hareketle sıklık derecesi tahmin edilemiyor. 
 
Aşağıdakilerden biri olursa, ESLOTİN’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz: 
 
Desloratadinin pazarlandığı dönemde, şiddetli alerjik reaksiyon vakaları (solunum güçlüğü, 
hırıltılı solunum, kaşıntı, kurdeşen ve şişlik) çok seyrek olarak rapor edilmiştir. 
Bunların hepsi ciddi yan etkilerdir. Acil tıbbi müdahale gerekebilir. Ciddi yan etkiler çok 
seyrek görülür. 
Yetişkinlerdeki klinik çalışmalarda yan etkilerin plasebo tablet ile gözlenenlerle neredeyse 
aynı olduğu görülmüştür. Ancak, yorgunluk, ağız kuruluğu ve baş ağrısı plasebo tablete göre 
daha sık bildirilmiştir. 
 
ESLOTİN  ile yürütülen klinik çalışmalarda aşağıdaki yan etkiler şu şekilde bildirilmiştir: 
 
Yaygın: 
 Yorgunluk 
 Ağız kuruluğu  
6 / 8 
  Baş ağrısı 
Bunlar ESLOTİN’in  hafif yan etkileridir. 
Yetişkinler: 
Desloratadinin pazarda bulunduğu dönemde aşağıdaki yan etkiler bildirilmiştir: 
Çok seyrek: 
 Şiddetli alerjik reaksiyonlar, 
 döküntü, 
 artan vücut hareketiyle huzursuzluk, 
 kalp atışının hızlanması, 
 karaciğer fonksiyon testlerinde anormalllik, 
 karaciğerde iltihap, 
 mide ağrısı, 
 bulantı (hastalık hissi), 
 kusma, 
 ishal, 
 uykusuzluk, 
 uyku hali, 
 kas ağrısı, 
 mide rahatsızlığı, 
 halüsinasyonlar, 
 nöbetler. 
 baş dönmesi 
 çarpıntı veya düzensiz kalp atışı 
 
Bilinmiyor: 
 Cildin güneşe (hava bulutlu olsa bile) ve UV ışınlarına karşı duyarlılığında artış 
(örneğin, solaryumdaki UV ışınları) 
 Kalp atım ritminde değişiklik 
 Deri ve/veya gözlerde sararma 
 Sıradışı yorgunluk 
 Anormal davranışlar 
 Saldırganlık 
 Kilo artışı, iştahta artış  
7 / 8 
 Çocuklar: 
Bilinmiyor: 
 Kalp atışının yavaşlaması 
 Kalp atışında değişiklik 
 Anormal davranışlar 
 Saldırganlık 
 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu ya da eczacınızı bilgilendiriniz.  
 
5. ESLOTİN’in saklanması  
25°C’nin altındaki oda sıcaklığında, nemden koruyarak saklayınız. 
Çocukların göremeyeceği, erişemeyeceği yerlerde ve orijinal ambalajında saklayınız.  
Son kullanma tarihiyle uyumlu olarak kullanınız.  
Ambalajdaki veya kartondaki son kullanma tarihinden sonra ESLOTİN’i kullanmayınız.  
Eğer tabletlerin görünümünde herhangi bir değişiklik fark ederseniz kullanmayınız ve 
eczacınıza bildiriniz. 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
   
8 / 8 
 Ruhsat Sahibi :  World Medicine İlaç San. ve Tic. A.Ş. 
   Bağcılar / İstanbul 
    
Üretim Yeri :  World Medicine İlaç San. ve Tic. A.Ş. 
  Bağcılar / İstanbul 
    
 
Bu kullanma talimatı …………..tarihinde onaylanmıştır.  