KISA ÜRÜN BİLGİSİ
1. BEŞERİ TIBBİ ÜRÜNÜN ADI
LASİX® 500 mg tablet
2. KALİTATİF ve KANTİTATİF BİLEŞİM
Etkin madde:
Her bir tablet;
Furosemide………………………………….500 mg
Yardımcı maddeler:
Laktoz……………………………………….55.0 mg
Diğer yardımcı maddeler için (bkz: bölüm 6.1)
3. FARMASÖTİK FORM
Tablet
Açık sarı renkli oblong tabletler
4. KLİNİK ÖZELLİKLER
4.1. Terapötik endikasyonlar
LASİX 500 tablet, yalnızca glomerüler filtrasyonu çok düşük olan hastalarda kullanıma
yöneliktir.
Sıvı retansiyonlu ve hipertansiyonlu diyaliz öncesi dönemdeki kronik böbrek yetmezliği.
Terminal böbrek yetmezliği, rezidüel diürezi devam ettirmek için.
LASİX’in 120mg/gün’e kadar olan oral dozlarına cevap vermeyen nefrotik sendromlu
hastalarda.
Olması yakın veya halen mevcut olan akut böbrek yetmezliğinde (rezidüel filtrasyonun
mevcut olması koşulu ile, sıvı atılımının devamını sağlamak ve parenteral beslenmeyi
kolaylaştırmak için).
4.2. Pozoloji ve uygulama şekli
Pozoloji/uygulama sıklığı ve süresi:
Sıvı retansiyonlu ve hipertansiyonlu diyaliz öncesi dönemdeki kronik böbrek yetmezliği:
Eğer günlük 120mg oral doza (40mg LASİX, 3 tablet) yeterli cevap alınamazsa, tedavi dozu
LASİX 500mg olarak değiştirilebilir. Günlük doz 250 mg’dan (1/2 tablet LASİX 500)
1500mg’a (3 tablet) kadar yükseltilebilir. Diyaliz hastalarında doz, rezidüel diürez ve vücut
ağırlığına bağlıdır. Günlük doz genellikle 250mg ve 1500mg (1/2-3 tablet LASİX 500)
arasındadır.
Nefrotik sendrom:
Eğer günlük oral 120 mg doza (40mg LASİX, 3 tablet) yeterli cevap yoksa tedavi, LASİX
500 tablet olarak değiştirilebilir. Günlük doz genellikle 250 mg ve 500mg (1/2-1 tablet Lasix
500) arasındadır.
Olması yakın veya halen mevcut akut böbrek yetmezliğinde dozaj:
Dozun hastanın ihtiyacına göre ayarlanabilmesi için, LASİX başlangıçta intravenöz yoldan
uygulanmalıdır. LASİX’in uzun süre verilmesini gerektiren hallerde ve klinik seyirin tablet
formuna geçilebilmesini mümkün kıldığı durumlarda, oral doz da istenilen etkiye göre
ayarlanmalıdır. 24 saatlik zaman içerisinde 1500mg LASİX maksimum dozunun aşılmaması
önerilmektedir.
1Uygulama şekli:
LASİX 500 tablet, aç karnına az miktarda su ile yutulmalıdır. Üçlü çentik, tabletlerin
bölünmesini kolaylaştırır.
Genellikle tedavi sırasında sıvı ve elektrolit dengesinin yakın takibi önerilmektedir. Serum
kreatinin ve üre, plazma eloktrolitleri, özelliklede potasyum, kalsiyum, klor ve bikarbonat
düzenli olarak kontrol edilmelidir.
Karbonhidrat metabolizması izlenmelidir.
Tedavi süresi doktor tarafından, hastalığın yapısı ve şiddetine bağlı olarak belirlenmelidir.
Pediyatrik popülasyon:
Çocuklarda dozaj vücut ağırlığına göre azaltılmalıdır.
Çocuklarda, oral uygulama için önerilen furosemid dozu, maksimum 40 mg günlük doza
kadar 2 mg/kg vücut ağırlığıdır.
Parenteral uygulama için önerilen furosemid dozu, maksimum 20 mg günlük doza kadar 1
mg/kg vücut ağırlığıdır.
Geriyatrik popülasyon:
Demansı olan yaşlı hastalarda kullanımından kaçınılmalıdır.
4.3. Kontrendikasyonlar
LASİX aşağıdaki durumlarda kullanılmamalıdır:
- Furosemide ya da LASİX’in herhangi bir yardımcı maddesine aşırı duyarlılığı olan
hastalarda. Sulfonamidlere (örn. sulfonamid antibiyotikler veya sulfonilüreler) alerjik olan
hastalar furosemide çapraz duyarlılık gösterebilir.
- Hipovolemi veya dehidratasyonu olan hastalarda.
- Furosemide yanıt vermeyen anürik böbrek yetersizliği olan hastalarda.
- Şiddetli hipopotasemisi olan hastalarda.
- Şiddetli hiponatremisi olan hastalarda.
- Hepatik ensefalopatiyle bağıntılı pre-komatöz ve komatöz durumları olan hastalarda.
- Emziren kadınlarda.
Gebelik sırasında kullanım için, bkz. bölüm 4.6
LASİX’in 500 mg tablet formu sadece belirgin bir glomerüler filtrasyon düşüşü olan
hastalarda kullanılmalıdır. Aksi takdirde aşırı sıvı ve elektrolit kaybı riski vardır.
4.4. Özel kullanım uyarıları ve önlemleri
İdrar çıkışından emin olunmalıdır.
Kısmi idrar çıkışı obstrüksiyonu olan hastalar (örn. Mesane boşalma bozukluğu, prostat
hiperplazisi veya üretra daralması olan hastalarda) artan idrar üretimi şikayetlere neden
olabilir ya da şiddetlendirebilir. Dolayısıyla bu hastalar özellikle tedavinin başlangıç evreleri
sırasında dikkatli izleme gerektirir.
LASİX ile tedavi düzenli tıbbi gözetimi gerekli kılmaktadır. Aşağıdaki durumlarda dikkatli
takip gereklidir:
- Hipotansiyonu olan hastalarda,
- Kan basıncında belirgin düşmenin özellikle risk altına sokacağı hastalarda, örn.,
koroner arterlerin ya da beyni besleyen kan damarlarının belirgin stenozu olan hastalar,
- Latent veya manifest diabetes mellitusu olan hastalarda,
- Gut hastalarında,
2- Hepatorenal sendromu, yani, şiddetli karaciğer hastalığıyla bağıntılı fonksiyonel
böbrek yetersizliği olan hastalarda
- Hipoproteinemisi olan hastalardan (ör. nefrotik sendromla bağıntılı olarak (furosemidin
etkisi zayıflayabilir ve ototoksisitesi artabilir). Dikkatli doz titrasyonu gerekir.
- Prematüre bebeklerde (olası nefrokalsinosis/nefrolithiasis gelişimi; böbrek
fonksiyonları takip edilmeli, ultrasonografi uygulanmalıdır.
Furosemid tedavisi sırasında serum sodyum, potasyum ve kreatinin izlenmesi genellikle
önerilmektedir; elektrolit dengesizlikleri gelişme riski yüksek olan hastalarda ya da anlamlı
ek sıvı kaybı durumunda (örn., kusma, diyare veya aşırı terlemeye bağlı) özellikle yakından
izleme yapılması gerekir. Hipovolemi veya dehidratasyonun yanı sıra anlamlı herhangi bir
elektrolit ve asit-baz dengesizliği düzeltilmelidir. Bu, furosemid tedavisinin geçici olarak
kesilmesini gerektirebilir.
Risperidon ile birlikte kullanım:
Demansı olan yaşlı hastalarda yapılan risperidon plasebo-kontrollü çalışmalarda, sadece
furosemid ile tedavi edilen hastalar (67-90 yaşları arası, ortalama 80 yaş; %4.1) veya sadece
risperidon ile tedavi edilen hastalara (70-96 yaşları arası, ortalama 84 yaş; %3.1) kıyasla,
furosemid ve risperidon ile tedavi edilen hastalardaki (75-97 yaşları arası, ortalama 89 yaş;
%7.3) mortalite insidansında artış gözlenmiştir. Diğer diüretikler (özellikle düşük dozlardaki
tiyazid diüretikleri) ile birlikte risperidon kullanımı benzer bulgular ile ilişkili değildir.
Bu bulguyu açıklayan hiç bir patofizyolojik mekanizma ve ölüme yol açan tutarlı bir sebep
bulunmamaktadır. Bununla birlikte, gerekli tedbirler alınmalı ve bu kombinasyonun veya
diğer etkili diüretikler ile bir arada tedavinin risk ve yararı, kullanıma karar verileceği zaman
öncelikli olarak göz önünde bulundurulmalıdır. Risperidon ile diğer diüretiklerin birlikte
kullanımı sonucu hastalardaki mortalite insidansında hiç bir artış görülmemiştir. Tedaviye
bakmaksızın, dehidratasyon mortalite için yüksek bir risk faktörüdür ve bu yüzden demansı
olan yaşlı hastalarda kullanımından kaçınılmalıdır.
Nadir kalıtımsal galaktoz intoleransı, Lapp laktaz yetmezliği ya da glukoz-galaktoz
malabsorbsiyon problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Besinler:
Besinlerle birlikte alındığında furosemidin emiliminin etkilenip etkilenmediği ve ne ölçüde
etkilendiği farmasötik formülasyona bağlıdır. Oral LASİX formülasyonlarının aç karnına
alınması önerilmektedir.
Önerilmeyen birlikte kullanımlar:
İzole olgularda, kloral hidrat aldıktan sonra 24 saat içinde intravenöz furosemid uygulaması
yüz kızarması, terleme atakları, huzursuzluk, bulantı, kan basıncında artış ve taşikardiye yol
açabilir. Bu nedenle, furosemidin kloral hidratla birlikte kullanılması önerilmemektedir.
Furosemid aminoglikozidler ve diğer ototoksik ilaçların ototoksisitesini arttırabilir. Bu
durum geri dönüşsüz hasara yol açabileceğinden, bu ilaçlar ancak zorlayıcı tıbbi nedenler
varsa furosemid ile birlikte kullanılmalıdır.
Kullanım için önlemler:
Sisplatin ve furosemidin eşzamanlı verilmesi halinde ototoksik etki riski bulunmaktadır.
Ayrıca, sisplatin tedavisi sırasında zorlu diürez sağlamak amacıyla kullanıldığında,
furosemidin düşük dozlarda (örn., normal böbrek fonksiyonu olan hastalarda 40 mg) ve
pozitif sıvı dengesiyle verilmemesi halinde sisplatinin nefrotoksisitesi artabilir.
3Oral furosemid ve sukralfat en az 2 saat arayla kullanılmalıdır, zira sukralfat furosemidin
bağırsaktan emilimini ve dolayısıyla etkisini azaltır.
Furosemid lityum tuzlarının atılımını azaltır ve serum lityum düzeylerinde artışa neden
olabilir ve bu da, lityumun kardiyotoksik ve nörotoksik etkilerinde artış riski dahil olmak
üzere lityum toksisitesi riskinde artışla sonuçlanabilir. Bu nedenle, bu kombinasyonu alan
hastalarda lityum düzeylerinin dikkatle izlenmesi önerilmektedir.
Diüretik kullanan hastalar, özellikle bir anjiotensin dönüştürücü enzim inhibitörü (ACE
inhibitörü) ya da anjiotensin II reseptör antagonisti ilk kez olarak ya da artırılmış bir dozda
ilk kez olarak verildiğinde, şiddetli hipotansiyon ve böbrek fonksiyonunda böbrek
yetersizliği olgularını da içeren kötüleşme yaşayabilir. Bir ACE inhibitörü veya anjiotensin II
reseptör antagonisti ile tedaviye başlamadan ya da dozunu arttırmadan önce furosemid
uygulamasına geçici olarak ara verilmesi ya da en azından furosemid dozunun üç gün
süreyle azaltılması düşünülmelidir.
Risperidon: Gerekli tedbirler alınmalı ve bu kombinasyonun veya diğer etkili diüretikler ile
bir arada tedavinin risk ve yararı, kullanıma karar verileceği zaman öncelikli olarak göz
önünde bulundurulmalıdır. (bkz. bölüm 4.4; furosemid ile kombine risperidon kullanan,
demansı olan yaşlı hastalarda mortalite artışı ile ilgili uyarılar)
Dikkate alınması gereken noktalar:
Asetilsalisilik asit dahil olmak üzere, non-steroid antiinflamatuvar ilaçların birlikte
uygulanması furosemidin etkisini azaltabilir. Dehidratasyon veya hipovolemisi olan
hastalarda, non-steroid antiinflamatuvar ilaçlar akut böbrek yetersizliğine neden olabilir.
Furosemid salisilat toksisitesini arttırabilir.
Fenitoinin birlikte uygulanmasını takiben furosemidin etkisinde zayıflama görülebilir.
Kortikosteroidler, karbenoksolon, büyük miktarlarda meyankökü ve uzayan laksatif
kullanımı hipopotasemi gelişme riskini arttırabilir.
Bazı elektrolit bozuklukları (örn., hipopotasemi, hipomagnezemi) diğer bazı ilaçların (örn.,
digitalis preparatları ve QT aralığı uzama sendromuna yol açan ilaçlar) toksisitesini
arttırabilir.
Antihipertansif ajanlar, diüretikler veya kan basıncını düşürme potansiyeli olan diğer
ilaçların furosemid ile birlikte verilmesi halinde, kan basıncında daha belirgin bir düşüş
beklenmelidir.
Probenesid, metotreksat ve furosemid gibi, anlamlı renal tübüler sekresyona uğrayan diğer
ilaçlar furosemidin etkisini azaltabilir. Öte yandan, furosemid bu ilaçların böbrek yoluyla
atılımını azaltabilir. Yüksek dozla tedavi (özellikle de, hem furosemid hem diğer ilaçların
yüksek dozu) söz konusu olduğunda, bu, serum düzeylerinde artışa ve furosemide veya
birlikte kullanılan ilaca bağlı advers etki riskinde bir artışa yol açabilir.
Antidiyabetik ilaçların ve kan basıncını artıran sempatomimetiklerin (örn., epinefrin,
norepinefrin) etkileri azalabilir. Kürar-tipi kas gevşeticilerinin veya teofillinin etkileri
artabilir.
Nefrotoksik ilaçların böbrek üzerindeki zararlı etkileri artabilir.
4Belli sefalosporinlerin yüksek dozları ve furosemid ile eşzamanlı tedavi gören hastalarda
böbrek fonksiyon bozukluğu gelişebilir.
Siklosporin A ve furosemidin eşzamanlı kullanımı, furosemidin yol açtığı hiperüresemiye ve
siklosporinin renal ürat atılımını bozmasına sekonder olarak gutlu artrit riskinde artışla
bağıntılıdır.
Furosemid ile tedavi edilen, radiokontrast nefropatisi açısından yüksek risk altındaki
hastaların radiokontrast aldıktan sonra böbrek fonksiyonunda bozulma insidansı,
radiokontrast almadan önce yalnızca intravenöz hidrasyon alan yüksek riskli hastalara
kıyasla daha yüksek bulunmuştur.
Özel popülasyonlara ilişkin ek bilgiler
Veri yoktur.
Pediyatrik popülasyon:
Veri yoktur.
4.6. Gebelik ve laktasyon
Genel tavsiye
Gebelik kategorisi C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Furosemidin gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan araştırmalar üreme toksisitesini olduğunu göstermiştir. İnsanlara yönelik
potansiyel risk bilinmemektedir.
Gebelik dönemi
Furosemid plasenta bariyerini geçmektedir. Zorlayıcı tıbbi nedenler olmadığı takdirde
gebelik sırasında verilmemelidir. Gebelik sırasında tedavi fetal büyümenin izlenmesini
gerektirmektedir.
Laktasyon dönemi
Furosemid anne sütüne geçer ve laktasyonu inhibe edebilir. Furosemid ile tedavi edilen
kadınlar bebeklerini emzirmemelidir.
Üreme yeteneği/ Fertilite
Furosemid, oral yoldan günde 90 mg/kg vücut ağırlığı dozlarda erkek ve dişi sıçanların ve
günde 200 mg/kg vücut ağırlığı dozlarda dişi farelerin fertilitesini bozmamıştır.(bkz: bölüm
5.3)
4.7. Araç ve makine kullanımı üzerindeki etkiler
Bazı advers etkiler (örn. kan basıncında istenmeyen ölçüde belirgin bir düşüş) hastanın
konsantre olma ve tepki verme yeteneğini bozabilir ve dolayısıyla bu yeteneklerin özellikle
önemli olduğu durumlarda (örn., bir araç veya makine kullanma) bir risk oluşturabilir.
4.8. İstenmeyen etkiler
Metabolizma ve beslenme bozuklukları
- Sodyum ve klorür ve sonuç olarak su atılımında artış
- Diğer elektrolitlerin (özellikle potasyum, kalsiyum ve magnezyum) atılımında artış
- Semptomatik elektrolit bozuklukları ve metabolik alkaloz
5- Özellikle yaşlı hastalarda hipovolemi ve dehidratasyon
- Kan kreatinin ve üre düzeylerinde geçici artışlar
- Kolesterol ve trigliserid serum düzeylerinde artış
- Serum ürik asit düzeylerinde artış ve gut atakları
- Glukoz toleransında azalma. Diabetes mellitus hastalarında bu durum metabolik
kontrolün bozulmasına yol açabilir; latent diabetes mellitus manifest hale gelebilir.
Vasküler bozukluklar
- Ortostatik hipotansiyonu içeren hipotansiyon
- Tromboz oluşumuna eğilim
- Vaskülit
Böbrek ve idrar bozuklukları
- Kısmi idrar çıkışı obstrüksiyonu olan hastalarda akut idrar retansiyonu
- İnterstisyel nefrit
- Prematüre bebeklerde nefrokalsinoz / nefrolityazisi
Gastrointestinal bozukluklar
- Bulantı, kusma, diyare
- Akut pankreatit
Hepato-bilier bozukluklar
- İntrahepatik kolestaz, karaciğer transaminazlarında artış
Kulak ve iç kulak bozuklukları
- Özellikle de böbrek yetersizliği, hipoproteinemi (örn., Nefrotik sendromda) olan
hastalarda ve/veya intravenöz furosemid çok hızlı verildiğinde, çoğunlukla geçici olmakla
birlikte işitme bozuklukları ve tinnitus
Deri ve deri altı doku bozuklukları
- Kaşıntı, ürtiker, diğer döküntüler veya büllöz lezyonlar, eritema multiforme, büllöz
pemfigoid, Steven-Johnson sendromu, toksik epidermal nekroliz, eksfolyatif dermatit,
purpura, ışığa duyarlılık
Bağışıklık sistemi bozuklukları
- Şiddetli anafilaktik veya anafilaktoid reaksiyonlar (örn. şokla birlikte)
Sinir sistemi bozuklukları
- Parestezi
- Hepatoselüler yetersizliği olan hastalarda hepatik ensefalopati görülebilir.
Kan ve lenf sistemi bozuklukları
- Trombositopeni, lökopeni, agranülositoz, aplastik anemi veya hemolitik anemi
- Eozinofili
- Hemokonsantrasyon
Konjenital ve kalıtımsal genetik bozukluklar
- Furosemidin prematüre bebeklere yaşamın ilk haftası içinde uygulanması halinde, patent
ductus arteriosusun devam etme riskinde artış
64.9. Doz aşımı ve tedavisi
Belirtiler: Akut veya kronik doz aşımında klinik tablo esas olarak elektrolit ve sıvı kaybının
derecesine ve sonuçlarına bağlı olarak değişir, örn., hipovolemi, dehidratasyon,
hemokonsantrasyon, kardiyak aritmiler (A-V blok ve ventriküler fibrilasyon dahil). Bu
bozuklukların semptomları arasında şiddetli hipotansiyon (şoka ilerleyen), akut böbrek
yetersizliği, tromboz, deliryumla belirgin durumlar, flasit paralizi, apati ve konfüzyon
sayılabilir.
Tedavi: Furosemidin spesifik bir antidotu bilinmemektedir. Eğer ağız yoluyla çok yakın
zamanda gerçekleşmişse, gastrik lavaj ya da emilimi azaltmak üzere tasarlanmış (örn., aktif
kömür) gibi önlemlerle etkin maddenin daha fazla sistemik emilimini sınırlama girişiminde
bulunulabilir.
Elektrolit ve sıvı dengesinde klinik açıdan anlamlı bozukluklar düzeltilmelidir. Bu
bozukluklardan kaynaklanan ciddi komplikasyonların ve vücut üzerindeki diğer etkilerin
önlenmesi ve tedavisiyle birlikte, bu düzeltici girişim genel ve spesifik yoğun tıbbi izleme ve
terapötik önlemleri gerekli kılabilir.
5. FARMAKOLOJİK ÖZELLİKLER
5.1. Farmakodinamik özellikler
ATC kodu: C03CA01
Farmakoterapötik grup: Kıvrım diüretikleri
Etki mekanizması:
Furosemid, nispeten güçlü ve kısa ömürlü hızlı başlangıçlı diürez sağlayan bir kulp
diüretiktir. Furosemid, Henle kulpunun kalın çıkan kolunun luminal hücre membranında yer
alan Na+K+2Cl-eş-transport sistemini bloke eder: dolayısıyla, furosemidin salüretik etkisinin
etkililiği, ilacın bir anyon transport mekanizması yoluyla tübüler lümene ulaşmasına bağlıdır.
Diüretik etki, Henle kulpunun bu kesiminde sodyum klorür reabsorpsiyonunun
inhibisyonundan kaynaklanmaktadır. Bunun bir sonucu olarak, fonksiyonel sodyum atılımı
glomerüler sodyum filtrasyonunun %35’ine varabilir. Artmış sodyum atılımının ikincil
etkileri, idrar atılımında (ozmotik olarak bağlanan suya bağlı) artış ve distal tübüler
potasyum sekresyonunda artıştır. Kalsiyum ve magnezyum iyonlarının atılımı da artar.
Furosemid, macula densa’da tübülo-glomerüler geri bildirim mekanizmasını kesintiye uğratır
ve bunun sonucu da, salüretik aktivitede hiçbir azalma olmamasıdır. Furosemid renin-
anjiotensin-aldosteron sisteminin doza bağlı stimülasyonuna neden olur.
Kalp yetmezliğinde, furosemid kardiyak pre-load’da (venöz kapasitans damarları
seyrelterek) akut bir azalmaya neden olur. Bu erken vasküler etkinin prostaglandin
aracılığıyla oluştuğu ve renin-anjiotensin sistemi ve bozulmamış prostaglandin sentezinin
aktivasyonu ile yeterli böbrek fonksiyonunu gerekli kıldığı düşünülmektedir. Bunun yanı
sıra, natriüretik etkisinden dolayı, furosemid hipertansif hastalarda artan vasküler reaktiviteyi
katekolaminlere düşürmektedir.
Furosemidin antihipertansif etkililiği sodyum atılımında artışa, kan hacminde azalmaya ve
vasküler düz kasın vazokonstriktör uyaranlara duyarlılığında azalmaya bağlanabilir.
Farmakodinamik özellikler:
Furosemidin diüretik etkisi, intravenöz dozdan sonra 15 dakika içinde ve oral dozdan sonra 1
saat içinde görülür.
710 mg ila 100 mg dozlarda furosemid alan sağlıklı bireylerde diürez ve natriürezde doza
bağlı bir artış olduğu gösterilmiştir. Sağlıklı kişilerde etki süresi, 20 mg intravenöz furosemid
dozundan sonra yaklaşık 3 saat ve 40 mg oral dozdan sonra 3 – 6 saattir.
Hastalarda, bağlanmamış (serbest) furosemidin intratübüler konsantrasyonları (idrarda
furosemid atılım hızı kullanılarak tahmin edilir) ile natriüretik etkisi arasındaki ilişki bir
sigmoit eğri biçiminde olup, furosemidin minimal etkili atılım hızı yaklaşık 10
mikrogram/dakikadır. Bu nedenle, furosemidin devamlı infüzyonu tekrarlanan bolus
enjeksiyonlarından daha etkilidir. Bunun yanı sıra, ilacın belirli bir bolus dozunun üzerinde,
etkide anlamlı bir artış söz konusu değildir. İlacın tübüler sekresyonu ya da intra-tübüler
albümin bağlanmasının düşmesi halinde furosemidin etkisi azalır.
5.2. Farmakokinetik özellikler
Emilim:
Furosemid gastrointestinal yoldan hızla emilir. Tmax, LASİX 40 mg tablet için 1 – 1.5
saattir. İlacın emilimi bireyler arası ve birey içi geniş değişkenlik gösterir.
Sağlıklı gönüllülerde furosemidin biyoyararlanımı, tabletler için yaklaşık %50 - %70 ve oral
çözelti için %80’dir. Hastalarda, ilacın biyoyararlanımı altta yatan hastalıklar dahil çeşitli
faktörlerden etkilenir ve %30’a kadar düşebilir (örn., Nefrotik sendromda).
Besinlerle birlikte alındığında furosemidin emiliminin etkilenip etkilenmediği ve ne ölçüde
etkilendiği farmasötik formülasyona bağlıdır.
Dağılım:
Furosemidin dağılım hacmi kg vücut ağırlığı başına 0.1 – 0.2 litredir. Dağılım hacmi altta
yatan hastalığa bağlı olarak daha yüksek olabilir.
Biyotransformasyon:
Furosemid plazma proteinine, esas olarak albümine güçlü (%98 üzerinde) bağlanır.
Eliminasyon:
Furosemidin eliminasyonu büyük ölçüde değişmemiş ilaç olarak, esas olarak proksimal
tübüle sekresyon yoluyla gerçekleşir. İntravenöz uygulamadan sonra furosemid dozunun
%60 ila %70’i bu yolla atılır. Furosemidin bir glukuronid metaboliti idrarda geri alınan
maddelerin %10 ila %20’sinden sorumludur. Kalan doz, muhtemelen safra sekresyonunu
takiben feçes yoluyla atılır.
İntravenöz uygulamadan sonra furosemidin terminal yarılanma ömrü yaklaşık 1 – 1.5 saattir.
Furosemid anne sütünde atılır. Furosemid plasental bariyeri geçer ve fetüse yavaş yavaş
taşınır. Fetüs veya yeni doğan bebekte anne ile aynı konsantrasyonda bulunur.
Hastalardaki karakteristik özellikler
Böbrek/ karaciğer yetmezliği:
Ölümcül böbrek yetmezliği olan hastalarda LASİX’in biyoyararlanımı değişmez.
Böbrek yetmezliğinde, furosemidin eliminasyonu yavaşlar ve yarılanma ömrü uzar; şiddetli
böbrek yetersizliği olan hastalarda terminal yarılanma ömrü 24 saate varabilir.
Nefrotik sendromda azalmış plazma protein konsantrasyonu daha yüksek serbest
(bağlanmamış) furosemid konsantrasyonuna yol açar. Öte yandan, intratübüler albümine
bağlanma ve düşmüş tübüler sekresyondan dolayı bu hastalarda furosemidin etkinliği azalır.
8Furosemid hemodiyaliz, periton diyalizi ve CAPD uygulanan hastalarında düşük düzeyde
diyalize uğrar.
Karaciğer yetmezliğinde, esas olarak daha geniş bir dağılım hacminden dolayı furosemidin
yarılanma ömrü %30-%90 oranında artar. Ayrıca, bu hasta grubunda tüm farmakokinetik
parametrelerde geniş bir değişiklik vardır.
Pediyatrik hastalar:
Böbreğin matürite durumuna bağlı olarak, furosemidin eliminasyonu yavaşlayabilir. Eğer
bebeğin glukuronizasyon kapasitesi bozuksa, ilacın metabolizması da yavaşlar. Konsepsiyon
sonrası yaşı 33 haftanın üzerinde olan bebeklerde terminal yarılanma ömrü 12 saatin
altındadır. İki aylık ve daha büyük bebeklerde, terminal klerens erişkinlerdeki ile aynıdır.
Konjestif kalp yetersizliği, şiddetli hipertansiyon ve geriyatrik popülasyon:
Konjestif kalp yetersizliği, şiddetli hipertansiyonu olan hastalarda ya da yaşlılarda, böbrek
fonksiyonunda azalmadan dolayı furosemid eliminasyonu yavaşlar.
5.3. Klinik öncesi güvenlilik verileri
Akut toksisite:
Çeşitli kemirgen türleri ve köpeklerde oral ve intravenöz furosemid uygulamasıyla yapılan
araştırmalar düşük oranda akut toksisite ortaya koymuştur. Furosemidin LD ’si fare ve
50
sıçanlarda 1050 – 4600 mg/kg vücut ağırlığı arasında ve kobaylarda 243 mg/kg vücut
ağırlığıdır. Köpeklerde, oral LD yaklaşık 2000 mg/kg vücut ağırlığıdır ve i.v. LD 400
50 50
mg/kg vücut ağırlığından fazladır.
Kronik toksisite:
Sıçan ve köpeklerde 6 ve 12 aylık uygulamadan sonra, en yüksek dozaj gruplarında
(insanlardaki terapötik dozun 10-20 katı) renal değişiklikler (fokal fibroz, kalsifikasyon
dahil) görülmüştür.
Ototoksisite:
Furosemid, iç kulağın stria vaskülarisinde transport süreçlerini engelleyebilir ve muhtemelen
(genellikle geri dönüşlü olan) işitme bozukluğuna yol açar.
Karsinojenite:
Furosemid dişi fare ve sıçanlara yaklaşık 2 yıl süreyle diyetleri içinde günde yaklaşık 200
mg/kg vücut ağırlığı (14.000 ppm) miktarında uygulanmıştır. Farelerde meme
adenokarsinomu insidansında bir artış gözlenmiş, ancak sıçanlarda gözlenmemiştir. Bu doz
insanlarda uygulanan terapötik dozdan dikkate değer ölçüde daha yüksektir. Bunun yanı sıra,
bu tümörler kontrol hayvanlarının %2 ila %8’inde gözlenen spontan olarak oluşan tümörlerle
morfolojik olarak tamamen aynıdır.
Dolayısıyla, bu tümör insidansının insanların tedavisinde geçerli olması olası
görülmemektedir. Nitekim furosemid kullanımını takiben insan meme adenokarsinomu
insidansında artış olduğuna ilişkin hiçbir bulgu yoktur. Epidemiyolojik araştırmalara
dayanarak, insanlarda furosemid için bir karsinojeniklik sınıflandırması mümkün değildir.
Bir karsinojeniklik araştırmasında, sıçanlara günde 15 ve 30 mg/kg vücut ağırlığı dozlarda
furosemid uygulanmıştır. 15 mg/kg doz kategorisindeki erkek sıçanlar (ancak 30 mg/kg doz
kategorisindekiler değil) nadir tümörlerde marjinal bir artış göstermiştir. Bu bulguların
tesadüfi olduğu kabul edilmektedir.
9Sıçanlarda nitrozamin ile oluşturulan mesane karsinojenezi, furosemidin hızlandırıcı bir
faktör olduğuna ilişkin herhangi bir kanıt sağlamamıştır.
Mutajenite:
Bakteri ve memeli hücrelerindeki in vitro testlerde, hem pozitif hem negatif sonuçlar elde
edilmiştir. Ancak, gen ve kromozom mutasyonları indüksiyonu yalnızca furosemidin
sitotoksik konsantrasyonlara ulaştığı durumlarda gözlenmiştir.
Fertilite:
Furosemid, oral yoldan günde 90 mg/kg vücut ağırlığı dozlarda erkek ve dişi sıçanların ve
günde 200 mg/kg vücut ağırlığı dozlarda dişi farelerin fertilitesini bozmamıştır.
Teratojenite:
Fare, sıçan, kedi, tavşan ve köpek gibi çeşitli memeli türlerinde furosemid ile tedavi
sonrasında anlamlı embriyotoksik veya teratojenik etkiler saptanmamıştır. Gebeliğin 7-11 ve
14-18. günlerinde 75 mg/kg vücut ağırlığı furosemid ile tedavi edilen sıçan neslinde böbrek
matürasyonunda gecikme - diferansiye glomerül sayısında azalma - tarif edilmiştir.
Furosemid plasental bariyeri geçer ve göbek kordonu kanında maternal serum
konsantrasyonlarının %100’üne ulaşır. Bugüne değin, insanlarda furosemid etkilenimiyle
bağlantılı olabilecek hiçbir malformasyon saptanmamıştır. Bununla birlikte, embriyo/fetüs
üzerinde olası zararlı etkilerin kesin olarak değerlendirilmesine olanak verecek yeterli
deneyim elde edilmemiştir. Fetüste idrar üretimi uterusta stimüle edilebilir.
Prematüre bebeklerin furosemid ile tedavisini takiben ürolityazis ve nefrokalsinoz
gözlenmiştir.
Anne sütüyle alınan furosemidin bebek üzerindeki etkilerini değerlendirmek üzere herhangi
bir araştırma yapılmamıştır.
6. FARMASÖTİK ÖZELLİKLER
6. 1. Yardımcı maddelerin listesi
Laktoz
Aerosil 200
Talk
Mısır nişastası
Primojel
Magnezyum Stearat
Kinolin sarısı (E 104)
Seluloz (toz)
6.2. Geçimsizlikler
Geçerli değildir.
6.3. Raf ömrü
60 ay
6.4. Saklamaya yönelik özel tedbirler
30 oC’nin altındaki oda sıcaklığında saklayınız.
Işıktan koruyunuz.
6.5. Ambalajın niteliği ve içeriği
Lasix tablet 500 mg, 20 tabletlik cam şişe ambalajlarda.
106.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler yada atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha
edilmelidir.
7. RUHSAT SAHİBİ
Hoechst Marion Roussel San. ve Tic. A.Ş. İlaç Fabrikası
İstanbul
8. RUHSAT NUMARASI
126/41
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 08.08.1977
Ruhsat yenileme tarihi:
10. KÜB’ÜN YENİLENME TARİHİ
11