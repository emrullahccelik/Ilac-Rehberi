1 
 KULLANMA TALİMATI  
 
FLUPRONAT® 250 mcg  Aerosol İnhalasyonu, Süspansiyon  
Ağızdan solunarak kullanılır.  
• Etkin madde:  İnhalasyon için her bir doz  250 mcg flutikazon propiyonat  içermektedir.  
• Yardımcı maddeler:  HFA 134a (Kloroflorokarbon (CFC) içermeyen itici bir gaz) 
içerir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın  kullanımı sırasında, doktora veya hastaneye gi ttiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma T alimatında:  
 
1. FLUPRONAT  nedir ve ne için kullanılır?  
2. FLUPRONAT’ı  kullanmadan önce dikkat edilmesi gerekenler  
3. FLUPRONAT  nasıl kullanılır?  
4. Olası yan etkiler nelerdir?  
5. FLUPRONAT’ı n saklanması  
 
Başlıkları yer almaktadır.  
 
1. FLUPRONAT  nedir ve ne için kullanılır?  
FLUPRONAT  aerosol inhalasyonu, süspansiyon , flutikazon propiyonat içerir. Flutikazon 
propiyonat kortikosteroidler adı verilen ilaç grubunun bir üyesidir ve yangı (iltihap, 
enflamasyon) giderici etkisi olduğundan, akciğerlerdek i hava yollarının duvarlarında oluşan 
şişme ve hassasiyeti azaltarak nefes alıp verme sorunlarını rahatlatır.  
 
FLUPRONAT , düzenli tedavi gereken hastalarda astım ataklarının önlenmesine yardımcı 
olur. Bu nedenle “önleyici” olarak da adlandırılır. Düzenli o larak her gün kullanılması 
gerekir.  
 
FLUPRONAT , nefes darlığı hissettiğiniz ani astım ataklarının tedavisinde kullanılmaz.  
 
KOAH’ta tek başına kullanılması önerilmez.  
 
KOAH’lı (kronik obstrüktif akciğer hastalığı) hastalarda belirtilerin ve atak sıklığını n 
azaltılmasında kullanılır.  2 
 FLUPRONAT , her uygulamada 250 mikrogram flutikazon propiyonat püskürten 120 dozluk, 
ölçülü bir cihazdır. FLUPRONAT , kloroflorokarbon (CFC) içermeyen bir itici gaz olan HFA 
134A içerir. Ozona zarar vermez.  
 
2. FLUPRONAT’ı  kullan madan önce dikkat edilmesi gerekenler  
FLUPRONAT’ı  aşağıdaki durumlarda KULLANMAYINIZ.  
Eğer,  
• Flutikazon propiyonata veya FLUPRONAT  aerosol inhalasyonu, süspansiyon’un 
bileşimindeki yardımcı maddelerden herhangi birine karşı alerjiniz varsa  bu ilacı 
kullanmayınız.  
 
FLUPRONAT’ı  aşağıdaki durumlarda DİKKATLİ KULLANINIZ.  
Eğer;  
• Astım belirtilerini gidermek için kısa etkili bronkodilatör (bronş genişletici) 
kullanımını artırdıysanız doktorunuza bildiriniz, bu durum astım kontrolünüzün 
kötüleştiğ ini gösterir.  
• Astımınız ani ve ilerleyen şekilde kötüleştiyse doktorunuzu bilgilendiriniz.  
• FLUPRONAT’ı  ani astım ataklarını rahatlatmak için kullanmayınız. Ani astım 
belirtilerini gidermek için hızlı ve kısa etkili bronkodilatöre ihtiyacınız vardır. Bu 
ilaçları yanınızda bulundurunuz.  
• FLUPRONAT  doz uygulaması ardından aniden hırıltılı solunumda artış ile k endini 
gösteren bronş spazmı ortaya çıkabilir. FLUPRONAT’ı  hemen kesip doktorunuzu 
arayınız.  
• Yanıt eksikliği veya şiddetli astım alevlenmeleri durumunda doktorunuz inhale 
FLUPRONAT  dozunu artırabilir ve gerekli olduğunda sistemik steroid ve/veya 
enfeksiyon  varsa antibiyotik kullanarak sizi tedavi edebilir.  
• FLUPRONAT  özellikle yüksek dozlarda uzun süre kullanıldığında, içerdiği 
kortikosteroid nedeniyle Cushing sendromu (sırtta kambura benzer yağ birikimi, 
yüzde yuvarlaklaşma, aşırı kıllanma ve özellikle bel ve leğen kemiklerinde kemik 
erimesi) , Cushingoid özellikler (Cushing sendromunda görülenlere benzer özellikler), 
adrenal süpresyon (böbrek üstü bezinden hormon salınımının baskılanması), çocuk ve 
ergenlerde büyüme geriliği, kemik mineral yoğunluğunda azalm a, göze perde inmesi 
(katarakt), göz içi basıncının artması (glokom) ve daha seyrek olarak psikomotor 
hiperaktivite (aşırı ve yoğun etkinlik ya da hareketlilikte olma durumu), uyku 
bozuklukları, anksiyete (endişe), depresyon (ruhsal çöküntü) ya da agresyon u 
(saldırganlık, özellikle çocuklarda) içeren ruhsal ya da davranışsal etkiler gibi sistemik 
etkilere yol açabilir.  
• Uzun süredir yüksek dozlarda inhale steroid kullanıyorsanız trafik kazası ya da 
ameliyat öncesi gibi stresli durumlarda ilave steroidler kul lanmanız gerekebilir. 
Doktorunuz bu dönemde size ilave steroid vermeye karar verebilir.  
• FLUPRONAT , çocuklarda büyüme geriliğine yol açabilir. Bu nedenle uzun süre 
kullanan çocukların boyu düzenli olarak izlenmelidir. Büyüme yavaşlar ise, dozun 3 
 azaltılması amacıyla doktorunuz tedaviyi gözden geçirecek ve astım kontrolünü etkili 
biçimde sağlayan en düşük doza düşürecektir.  
• FLUPRONAT  tedavisini doktorunuza danışmadan aniden kesmeyiniz.  
• FLUPRONAT  kan şekeri seviyesini artırabilir, bu nedenle şeker hastalığınız varsa 
doktorunuzu bilgilendiriniz, tedavinizde değişiklik yapmak isteyebilir.  
• Verem (akciğer tüberkülozu) hastalığınız varsa veya daha önceden geçirdiyseniz 
doktorunuzu bilgilendiriniz, tedavinizde değişiklik yapmak isteyebilir.  
• Eğer ritonavir (bir antiviral) kullanıyorsanız, doktorunuzu bilgilendiriniz; tedavinizde 
değişiklik yapmak isteyebilir.  
• FLUPRONAT  aerosol inhalasyonu, süspansiyon  kullanan KOAH’lı hastalarda zatürre 
(pnömoni) gelişme ihtimalinde artış vardır.  
• Bu ilacı KOAH tedavisi için kulla nıyorsanız pnömoni olarak bilinen akciğer 
enfeksiyonu geliştirme riskiniz artabilir. Bu rahatsızlığın belirtileri için “4. Olası yan 
etkiler nelerdir?” bölümüne bakınız. Bu belirtilerden herhangi biri sizde geliştiyse 
derhal doktorunuzu bilgilendiriniz.  
• Bazı hastalar inhale (nefes yoluyla alınan) kortikosteroidlere daha duyarlı olabilir, bu 
nedenle ağızdan alınan kortikosteroid tedavisinden inhale kortikosteroid tedavisine 
geçirildiğinizde doktorunuz sizi yakından izleyecektir.  
• Sistemik kortikosteroid tedav isinden inhale flutikazon propiyona t tedavisine 
geçirildikten sonra yanınızda astım ataklarının kötüleşmesi, göğüs enfeksiyonu, majör 
hastalık, cerrahi ve travma gibi stres dönemlerinde ek tedaviye ihtiyaç 
duyabileceğinizi gösteren bir uyarı kartı taşıyını z. 
• Sistemik kortikosteroid tedavisinden, inhale tedaviye geçirildiğinizde saman nezlesi 
(alerjik rinit) veya egzema gibi alerjiler ortaya çıkabilir. Doktorunuz bu alerjileri 
tedavi etmek için bazı ilaçlar kullanmanızı isteyebilir.  
• İlaçtan en yüksek faydayı  sağlayabilmeniz için cihazın nefes almanızla birlikte 
harekete geçtiğinden emin olunuz, eğer şüpheleriniz varsa doktorunuza danışınız.  
• Bulanık görme veya başka görme bozuklukları yaşarsanız doktorunuzla iletişime 
geçiniz.  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
FLUPRONAT’ı n yiyecek ve içecek ile kullanılması  
Uygulama yolu nedeniyle herhangi bir etkileşim beklenmemektedir.  
 
Hamilelik   
İlacı kullanmadan önce doktorunuza veya eczacınıza danışınız.  
Gebelik döneminde flutikazon propiyonat kullanımı ile ilgili deneyim yetersiz olduğundan 
gebelik sırasında sadece doktorunuz gerekli olduğuna karar verirse kullanınız.  
 
Tedaviniz sırasında hamile oldu ğunuzu fark ederseniz  hemen doktorunuza veya eczacınıza  
danışınız. 4 
 Emzirme  
İlacı kullanmadan önce doktorunuza veya eczacınıza danışınız.  
Emzirme döneminde flutikazon propiyonat kullanımı ile ilgili deneyim yetersiz olduğundan 
emzirme döneminde s adece doktorunuz gerekli olduğuna karar verirse kullanınız.  
 
Araç ve makine kullanımı  
FLUPRONAT’ı n araç ve makine kullanma yeteneği üzerinde bir etki oluşturması beklenmez.  
 
FLUPRONAT’ı n içeriğinde bulunan bazı yardımcı maddeler hakkında önemli bilgiler  
FLUPRONAT’ı n içeriğinde özel uyarı gerektiren herhangi bir yardımcı madde 
bulunmamaktadır.  
 
Diğer ilaçlarla birlikte kullanımı  
Eğer ,  
• Ritonavir gibi güçlü sitokrom P450 3A4 inhibitörleri adı verilen gruba dahil olan 
ilaçlardan kullanıyorsanız,  
• Mantar enfeksiyonlarının tedavisine yönelik bir ilaç (ketokonazol gibi) kullanıyorsanız  
 
doktorunuzu bilgilendiriniz, tedavinizde değişiklik yapmak isteyebilir.  
 
Bu ifadeler belirli bir süre önce kullanılmış veya gelecekte bir zaman kullanılacak ürünler için 
de geçerlidir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. FLUPRONAT  nasıl kullanılır?  
• Uygun kullanım ve doz/uygulama sıklı ğı için talimatlar:  
Astım tedavisinde:  
Yetişkinler ve 16 yaş üzeri ergenler: Günde 2 kez 100 -1000 mikrogram  
Doktorunuz hastalığınızın şiddetine göre FLUPRONAT’ı n başlangıç dozunu ayarlayacaktır:  
 
Hafif astım:   Günde 2 kez 100 -250 mikrogram  
Orta şiddetli astım:  Günde 2 kez 250 -500 mikrogram  
Şiddetli astım:   Günde 2 kez 500 -1000 mikrogram  
 
Daha sonra doktorunuz, bireysel yanıtınıza göre ilacınızın dozunu etkili en düşük doza 
ayarlayacaktır.  
 
İlacınızın etkisi 4 -7 günde ortaya çıkmaya başlar, ancak daha önceden nefesle birlikte 
akciğerlere çekilen bir kortikosteroid kullanmadıysanız 24 saat içinde belirli bir düzelme 
görülebilir.  
 
 5 
 Kronik obstrüktif akciğer hastalığında (KOAH):  
Yetişkinler: Günde 2 kez 500 mikrogram  
Düzenli kullandığınızda ilacınızın fayd asını genellikle 3 -6 ay içinde görebilirsiniz. 3 -6 ay 
sonra herhangi bir iyileşme görülmezse doktorunuza danışınız.  
 
• Uygulama yolu ve metodu:  
FLUPRONAT  sadece ağızdan nefesle birlikte akciğerlere çekilir.  
 
İlacınızı doktorunuzun tavsiye ettiği şekilde alın ız. 
 
Tam fayda sağlamak için FLUPRONAT  aerosol inhalasyonu, süspansiyon’un düzenli 
kullanılması gereklidir. Kendinizi daha iyi hissetseniz bile tedavinizi kesmeyiniz.  
 
Basınçlı, ölçülü dozlu inhaler kullanımının zor olduğunu düşünüyorsanız sprey ile birlik te ara 
parça (ör: volumatic spacer cihazı) kullanabilirsiniz.  
 
İlacın içinde bulunduğu aerosol tüp soğuk olduğunda ilacın tedavi edici etkisi azalır, bu 
nedenle kullanmadan önce tübün soğuk olmadığından emin olunuz.  
 
İnhalasyon spreyinin kullanım talimatı  
İnhalasyon spreyinin test edilmesi:  
 
 
 
İlk kez kullanımdan önce hastalar ağızlık kapağını, kapağın yanlarından hafifçe sıkarak 
çıkarmalı, inhalasyon spreyini iyi bir şekilde sallamalı, baş parmak ağızlığın altında 
inhalasyon spreyinin tabanında olacak ş ekilde parmaklar ve baş parmak arasında tutmalı ve 
boşluğa sıkım yapmalıdır. İnhalasyon spreyi her sıkımdan önce sallanmalıdır.  
 
İnhalasyon spreyi bir hafta veya daha uzun süre kullanılmadığında hastalar ağızlık kapağını 
çıkarmalı, inhalasyon spreyi ile b oşluğa iki kez sıkım yapılmalıdır.  
 
İnhalasyon spreyinizi kullanacağınız zaman oturunuz veya ayakta dik durunuz.  
1. İlk resimde gösterildiği gibi ağızlık kapağını çıkarınız.  
2. Ağızlık dahil inhalerin iç ve dış kısmını inceleyerek yabancı bir cisim olup olmadı ğına 
bakınız.  
3. Yabancı cisimleri uzaklaştırmak ve inhaler içeriğinin iyice karışmasını sağlamak için 
inhalasyon spreyinizi her kullanımdan önce iyice çalkalayınız.  
 
6 
  
 
4. İnhalasyon spreyinizi baş ve diğer parmaklarınızla baş parmağınız ağızlığın altında, 
inhalasyon spreyinizin tabanında olacak şekilde dik tutunuz.  
 
5. Nefesinizi rahatça yapabildiğiniz kadar dışarı veriniz. Ağızlığı dişlerinizin arasına 
koyunuz ve dudaklarınızı sıkıca kapatınız. Fakat ağızlığı ısırmayınız.  
 
 
 
6. Ağzınızdan nefes almaya başlar başlamaz inhalerin tepesini aşağı bastırarak düzenli ve 
derin nefes alırken FLUPRONAT’ı  püskürtünüz.  
 
 
7. Nefesinizi birkaç saniye veya rahatça tutabildiğiniz kadar tutunuz ve nefesinizi 
tutarken ağızlığı ağzınızdan çıkarıp par mağınızı inhalasyon spreyinizin üst kısmından 
çekiniz.  
 
7 
  
 
8. Eğer daha fazla doz alacaksanız inhaleri dik tutmaya devam ediniz ve 3’ten 7’ye kadar 
olan basamakları tekrarlamadan önce yarım dakika kadar bekleyiniz.  
9. Daha sonra, ağzınızı su ile çalkalayınız ve tükürünüz. Bunu yapmanız ağzınızda 
pamukçuk oluşumunun ve ses kısıklığının önlenmesine yardımcı olmak için 
önemlidir.  
10. Kullanımdan sonra tozdan korumak için ağızlığın kapağını hemen kapatınız. Ağızlık 
kapağı doğru bir şekilde yerleştirildiğinde tam yerine o turacaktır. Eğer yerine 
oturmuyorsa, ağızlık kapağını diğer yöne çeviriniz. Çok fazla güç uygulamayınız.  
 
ÖNEMLİ:  
Hastalar 5, 6 ve 7. basamakları hızlı bir şekilde yapmamalıdır. Hastaların inhalasyon spreyini 
etkin hale getirmeden hemen önce mümkün olduğun ca yavaş bir şekilde nefes almaya 
başlaması önemlidir. Hastalar aynanın önünde ilk birkaç uygulama için pratik yapmalıdırlar. 
Eğer hastalar inhalasyon spreyinin üstünden veya ağızlarının yanından buhar geldiğini 
görürse, 2. basamaktan itibaren uygulamaya t ekrar başlamalıdırlar.  
 
Eğer doktorunuz inhalerinizi farklı şekilde kullanmanızı tavsiye ettiyse dikkatle bu talimatlara 
uyunuz. Bir sorununuz varsa doktorunuza danışınız.  
 
Çocuklar:  
Küçük çocukların yardıma ihtiyacı olabilir ve yetişkinlerin spreyi kulla nmalarına yardım 
etmesi gerekebilir. Çocukları nefesini dışarı vermeye ve nefes alırken spreyi püskürtmeye 
teşvik ediniz. Tekniği beraberce deneyiniz. Daha büyük çocuklar veya elleri kuvvetli olmayan 
kişiler spreyi iki elleri ile tutabilirler. İki işaret p armağınızı spreyin tepesine iki 
başparmağınızı ağızlığın altına koyunuz.  
 
İnhalasyon spreyinin temizlenmesi  
İnhalasyon spreyinizi haftada en az bir kez temizleyiniz.  
1. Ağızlık kapağını çıkarınız.  
2. Tüpü plastik gövdeden çıkarmayınız.  
3. Kuru bir bez veya kumaş ile ağızlığın içini ve dışını ve plastik gövdeyi siliniz.  
4. Ağızlık kapağını doğru bir şekilde yerleştiriniz. Kapağı yerleştirmek için çok fazla güç 
uygulamayınız.  
 
METAL AEROSOL TÜPÜ SUYA BIRAKMAYINIZ.  
 
 
 
8 
 Değişik yaş grupları:  
Çocuklarda kullanım ı: 
Astım te davisinde:  
4 yaş ve üzeri çocuklar: Günde 2 kez 50 -200 mikrogram  
4 yaş ve üzeri çocuklarda FLUPRONAT  50 mikrogram aerosol inhalasyonu, süspansiyon 
kullanılır.  
 
1-4 yaş arası çocuklar: Günde 2 kez 100 mikrogram.  
Bazı küçük çocuklarda pediyatrik spacer kullanmaya ihtiyaç duyulabilir. Doktorunuz veya 
hemşireniz bu konuda yardımcı olacaktır.  
 
Yaşlılarda kullanım ı: 
Yaşlılarda doz ayarlaması gerekli değildir.  
 
Özel kullanım durumları:  
Böbrek/Karaciğer yetmezliği:  
Karaciğer ve böbrek bozukluğunda doz ayarlaması gerekli değildir.  
 
Eğer FLUPRONAT’ı n etkisinin çok güçlü veya zayıf olduğuna dair bir izleminiz var ise 
doktorunuz  veya eczacınız ile konuşunuz.  
 
Kullanmanız gerekenden daha fazla FLUPRONAT  kullandıysanız : 
FLUPRONAT ’tan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
FLUPRONAT’ı  kullanmayı unutursanız  
Doktorunuz atlanan dozun ne zaman uygulanacağına karar verecektir.  
Unutulan dozları dengelemek için çift doz almayınız.  
 
FLUPRONAT  ile tedavi sonlandırıldığ ında ki oluşabilecek etkiler  
FLUPRONAT  tedavisi yavaş yavaş azaltılmalı ve doktor gözetimi olmadan aniden 
kesilmemelidir.  
 
4. Olası yan etkiler nelerdir?  
Tüm ilaçlar gibi FLUPRONAT ’ın içeriğinde bulunan maddelere duyarlı olan kişilerde yan 
etkiler olabilir.  
 
Eğer aşağıdakilerden biri olursa, FLUPRONAT ’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Alerjik reaksiyonlar (100 kişiden 1'ini etkileyebilir) - belirtiler deri döküntüleri, 
kızarıklık,  kaşıntı veya kurdeşendir  
• Şiddetli alerjik reaksiyonlar (10.000 kişiden 1'ini etkileyebilir) - belirtiler yutma veya 
nefes almada zorluğa neden olabilen yüzünüzün, dudaklarınızın, ağzınızın, dilinizin 9 
 veya boğazınızın şişmesi, kaşıntılı kızarıklık, baygınl ık ve sersemlik hissi ve 
düşmedir.  
• Solunum cihazınızı kullandıktan hemen sonra nefes almanız veya hırıltılı 
solunumunuz kötüleşirse.  
 
Diğer yan etkiler  
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın:   10 hastanın e n az birinde görülebilir.  
Yaygın:   10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1000 hastanın birinden fazla görülebilir.  
Seyrek:   1.000 hastanın birinden az görülebilir.  
Çok seyrek :  10.000 hastanın birinden az görülebilir.  
Bilinmiyor:   Eldeki verilerden hareketle tahmin edilemiyor.  
 
Çok yaygın  
Ağızda ve boğazda pamukçuk (kandidiyazis)*  
 
Yaygın  
• Ses kısıklığı*  
• Ciltte çürük (kontüzyon)  
• KOAH'lı hastalarda pnömoni (akciğerlerde enfeksiyon)  
 
FLUPRONAT  kullanırken aşağıdaki belirtilerden birisini yaşarsanız hekiminize bildiriniz. Bu 
belirtiler akciğer enfeksiyonu belirtileri olabilir:  
• ateş veya titreme  
• mukus üretiminde artış, mukus renginde değişiklik  
• artmış öksürük veya nefes a lma güçlüğünde artış  
 
Seyrek  
• Özofageal kandidiyazis (yemek borusunda pamukçuk)  
 
Çok seyrek  
• Sırtta kambura benzer yağ birikimi, yüzde yuvarlaklaşma, aşırı kıllanma ve özellikle 
bel ve leğen kemiklerinde kemik erimesi belirtileri ile görülen bir hastalık (C ushing 
sendromu), Cushing sendromunda görülenlere benzer özellikler (Cushingoid 
özellikler), böbreküstü bezi baskılanması (adrenal süpresyon), çocuk ve ergenlerde 
büyümede gecikme, kemik mineral yoğunluğunda azalma, göze perde inmesi 
(katarakt), göz içi ba sıncının artması (glokom),  
• Kan şeker düzeylerinde artış (hiperglisemi)**  
• Endişe (anksiyete), uyku bozuklukları, aşırı ve yoğun etkinlik ya da hareketlilikte 
olma durumu (hiperaktivite) ve uyaranlara karşı aşırı duyarlı olma durumu (irritabilite) 
dahil davr anış değişiklikleri (genelde çocuklarda),  
• Tek bir akciğerde hava yollarının geçici olarak daralması (paradoksal bronkospazm),  10 
 • Hazımsızlık (dispepsi),  
• Eklem ağrısı (artralji),  
 
Bilinmiyor  
• Ruhsal çöküntü (depresyon), saldırganlık (agresyon) (çoğunlukla çocuklarda)  
• Bulanık görme  
• Epistaksis (burun kanaması)  
 
*FLUPRONAT’ı n kullanımını takiben ağzın su ile çalkalanması ses kısıklığı ve pamukçuk 
oluşumunu gidermek için yararlı olabilir.  
 
**Çok nadir durumlarda kan şekerinizin miktarında artış (hiperglisemi) o labilir. Eğer şeker 
hastalığınız varsa kan şekeri seviyenizin daha sık izlenmesi ve genel şeker hastalığı 
tedavisinde olası bir ayarlama yapılması gerekebilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunu zu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. FLUPRONAT’ı n Saklanması  
FLUPRONAT’ı  çocukların göremeyeceği, erişemeyeceği yerlerde ve ambalajında saklayınız.  
 
FLUPRONAT ’ı 25 ºC alt ındaki oda sıcaklığında saklayınız. Direkt gün ışığından ve 
donmaktan koruyunuz.  
 
Aerosol kutusu delinmemeli, boş olsa bile kırılmamalı, ateşten uzak tutulmalıdır.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra FLUPRONAT’ı  kullanmayınız.  
Eğer üründe ve/veya ambalajında bozukluklar fark ederseniz, FLUPRONAT’ı  kullanmayınız.  
 
Son kullanma tarihi geçmiş veya kullanılmayan il açları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
 
 11 
 Ruhsat Sahibi ve Üretim Yeri:  Neutec İnhaler İlaç San. Ve Tic. A.Ş.  
     Arifiye / Sakarya  
     Telefon: 0 850 201 23 23  
     Faks:  0 212 481 61 11  
     e-mail: info@neutecinhaler.com  
 
Bu kullanma talimatı .../.../…. tarihind e onaylanmıştır.  