KISA ÜRÜN BİLGİSİ
1. BEŞERİ TIBBİ ÜRÜNÜN ADI
RİVOTRİL 1 mg/mL İ.V. çözelti içeren ampul
2. KALİTATİF VE KANTİTATİF BİLEŞİM
Etkin madde:
Her 1 mL enjeksiyonluk çözeltide;
Klonazepam 1 mg
Yardımcı madde(ler):
Alkol absolü 159 mg
Benzil alkol 30 mg
Propilen glikol 1 mL*
*: çözelti hacmi 1 mL olacak şekilde tamamlanır.
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti
Berrak sıvı
4. KLİNİK ÖZELLİKLER
4.1 Terapötik endikasyonlar
RİVOTRİL tipik absanslar (Petit mal), atipik absanslar (Lennox-Gastaut sendromu),
miyoklonik nöbetler ve atonik nöbetlerde (Düşme sendromu) ilk basamak tedavide endikedir.
RİVOTRİL, infantil spazmların (West Sendromu) ikinci basamak tedavisinde endikedir.
RİVOTRİL, tonik-klonik nöbetler (Grand mal), basit ve kompleks parsiyel nöbetler ve
sekonder jeneralize tonik-klonik nöbetlerde üçüncü basamak tedavide endikedir.
RİVOTRİL’in i.v. uygulanmasının çeşitli status epileptikus tiplerinin kontrol altına
alınmasında etkili olduğu gösterilmiştir.
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde tavsiye edilmediği takdirde; RİVOTRİL dozu her hastada
klinik yanıt, yaş ve hastanın ilaca toleransı değerlendirilerek bireysel olarak ayarlanmalıdır.
Genel kural olarak, yeni ve tedaviye dirençli olmayan vakalarda RİVOTRİL tek ilaç olarak ve
düşük dozda kullanılmalıdır.
RİVOTRİL intravenöz (i.v.) dozunun etkisi hemen başlar ve 2-3 saat sürer.
İ.V. uygulama başlıca status epileptikus tedavisinde kullanılır:
Erişkinlerde
Yavaş intravenöz enjeksiyon veya intravenöz infüzyonla 1 ampul (1 mg). Bu doz gerektiği
kadar tekrarlanabilir (statusun geri çevrilmesinde genellikle 1-4 mg yeterlidir). Erişkinlerde,
enjeksiyon hızı dakikada 0.25-0.5 mg’ı (hazırlanan çözeltinin 0.5-1 mL’si) aşmamalıdır ve
toplam 10 mg’lık doz da aşılmamalıdır.
KÜB Sayfa 1 / 12Uygulama şekli:
İntravenöz (İ.V.) uygulama:
- Yavaş intravenöz enjeksiyon:
1 mg etkin maddeyi içeren çözelti venlerde lokal irritasyonun önlenmesi için; ancak 1 mlL
çözücü ilavesinden sonra kullanılmalıdır. Enjeksiyonluk çözelti kullanımdan hemen önce
hazırlanmalıdır. İntravenöz enjeksiyon EEG, solunum ve kan basıncının sürekli
monitorizasyonu ile yavaş uygulanmalıdır.
- İntravenöz infüzyon
RİVOTRİL (Sadece etkin maddeyi içeren ampul), infüzyon için seyreltilebilir (bkz. Bölüm
6.6).
RİVOTRİL’i mevcut bir antikonvülsan ilaç rejimine eklemeden önce çoklu antikonvülsan
kullanımının istenmeyen etkilerde artış ile sonuçlanabileceği göz önünde bulundurulmalıdır.
Tüm antiepileptik ilaçlarda olduğu gibi RİVOTRİL tedavisi aniden kesilmemeli; fakat doz
kademeli olarak azaltılmalıdır (bkz. Bölüm 4.8).
RİVOTRİL bir ya da daha fazla diğer antiepileptik ilaçla birlikte kullanılabilir. Bu durumda her
ilacın dozu optimum etkiyi sağlayacak şekilde ayarlanmalıdır.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda, klonazepamın güvenliliği ve etkililiği incelenmemiştir;
ancak farmakokinetik özelliklere göre bu hastalarda doz ayarlaması gerekli değildir (bkz.
Bölüm 5.2).
Karaciğer yetmezliği:
Karaciğer yetmezliği olan hastalarda, klonazepamın güvenliliği ve etkililiği incelenmemiştir.
Karaciğer hastalığının, klonazepamın farmakokinetiği üzerindeki etkisine ilişkin herhangi bir
bilgi bulunmamaktadır (bkz. Bölüm 4.4). Ağır karaciğer yetmezliği bulunan hastalarda
kontrendikedir (bkz. Bölüm 4.3)
Pediyatrik popülasyon:
Bebekler ve çocuklarda, yavaş intravenöz enjeksiyon veya intravenöz infüzyonla ½ ampul
(0.5 mg).
Geriyatrik popülasyon:
Yaşlı hastalarda RİVOTRİL’in dozu yükseltilirken özellikle dikkatli olunmalıdır.
4.3. Kontrendikasyonlar
 Benzodiazepinlere veya RİVOTRİL’in bileşiminde bulunan yardımcı maddelerden
herhangi birine karşı aşırı duyarlılığı olduğu bilinen hastalarda,
 Ağır solunum yetmezliği veya ağır karaciğer yetmezliği olan hastalarda,
 Miyastenia gravis durumlarında,
 Uyku apnesi sendromu olan hastalarda RİVOTRİL kontrendikedir.
 RİVOTRİL ampul benzil alkol içerir. Benzil alkol uygulanması ile bağlantılı kalıcı
nöropsikiyatrik defisitler ve multipl sistem organ yetmezlikleri bildirilmiş olduğundan
yenidoğanlara, özellikle prematüre bebeklere uygulanmasından kaçınılmalıdır.
2 / 124.4. Özel kullanım uyarıları ve önlemleri
RİVOTRİL spinal ya da serebellar ataksisi olan hastalarda, alkol veya ilaçlarla akut
intoksikasyon durumunda ve ciddi karaciğer hasarı (Örn. karaciğer sirozu) olan hastalarda
özellikle dikkatli olmak şartıyla uygulanabilir.
Alkol/SSS depresanlar ile eş zamanlı kullanımı:
RİVOTRİL’in alkol ve/veya SSS depresanları ile eş zamanlı kullanımından kaçınılmalıdır. Bu
şekilde eş zamanlı kullanımın, RİVOTRİL’in klinik etkilerini (Şiddetli sedasyon, klinik olarak
önemli solunum depresyonu ve/veya kardiyovasküler depresyon) artırma potansiyeli vardır
(bkz. Bölüm 4.5).
Alkol veya ilaç bağımlılığı öyküsü olanlarda:
Alkol veya ilaç bağımlılığı öyküsü olan hastalarda RİVOTRİL çok dikkatli kullanılmalıdır.
Bağımlılık:
Benzodiazepin kullanımı bu ürünlere fiziksel ve psikolojik bağımlılık gelişmesine neden
olabilir. Bağımlılık riski tedavi doz ve süresi ile artar ve alkol ve uyuşturucu bağımlılığı öyküsü
olan hastalarda özellikle belirgindir.
Fiziksel bağımlılık geliştikten sonra tedavinin aniden kesilmesine yoksunluk semptomları eşlik
edecektir. Uzun süreli tedavide yoksunluk semptomları özellikle yüksek dozda uzun dönem
kullanım sonrasında ya da günlük dozun hızla azaltılması veya ilacın aniden kesilmesi
durumlarında ortaya çıkabilir. Bu semptomlar, tremor, terleme, ajitasyon, uyku düzensizlikleri
ve anksiyete, baş ağrıları, kas ağrısı, ekstrem anksiyete, gerginlik, huzursuzluk, konfüzyon,
irritabilite ve epileptik nöbetleri içerir ve bu semptomlar altta yatan hastalıkla ilişkili olabilir.
Ağır vakalarda rastlanabilen belirtiler: derealizasyon, depersonalizasyon, hiperakuzi,
ekstremitelerde uyuşma ve karıncalanma; ışık, ses ve fiziksel temasa aşırı duyarlılık veya
halüsinasyonlar. Yoksunluk semptomlarının görülme riski ilacın aniden kesilmesinden sonra
daha yüksek olduğundan ilacın birden kesilmesinden kaçınılmalı ve tedavi - çok kısa süre
uygulanmış olsa dahi - günlük dozun kademeli olarak azaltılması ile sonlandırılmalıdır.
Bebeklerde ve küçük çocuklarda RİVOTRİL tükürük ve bronş salgılarının artmasına sebep
olabilir. Bu nedenle solunum yolunun açık tutulmasına özel dikkat gösterilmelidir.
Solunum sistemi (Örn. kronik obstrüktif akciğer hastalığı) ya da karaciğerle ilgili daha önceden
mevcut hastalığı olanlarda ve santral etkili diğer ilaçlarla ya da antikonvülsan (Antiepileptik)
ilaçlarla tedavide olan hastalarda RİVOTRİL dozu bireysel gereksinimlere göre dikkatli bir
şekilde ayarlanmalıdır (bkz. Bölüm 4.5).
Bu tip tüm ilaçlar gibi RİVOTRİL de doza, uygulama ve bireysel duyarlılığa bağlı olarak
hastanın reaksiyonlarını (Örn. araç kullanma yeteneği, trafikteki davranışlar) değiştirebilir (bkz.
Bölüm 4.7).
Klonazepamın metabolitleri böbrekler yoluyla itrah edilir. Bu nedenle böbrek yetmezliği olan
hastalarda dikkatli kullanılmalıdır.
RİVOTRİL dahil antikonvülsan ilaçlar epileptik hastalarda aniden kesilmemelidir; çünkü status
epileptikus tablosunun ortaya çıkmasına neden olabilir. Klinisyenin kararına göre dozun
azaltılması ya da ilacın kesilmesi gerektiğinde bu kademeli olarak yapılmalıdır.
3 / 12İ.V. uygulama için çapı uygun bir ven seçilmeli ve uygulama solunum ve kan basıncının sürekli
monitorizasyonu ile yavaş uygulanmalıdır. Eğer enjeksiyon hızlı uygulanırsa veya venin çapı
uygun değilse trombozla sonuçlanabilen tromboflebit riski vardır.
Erişkinlerde, enjeksiyon hızı dakikada 0.25-0.5 mg’ı (Hazırlanan çözeltinin 0.5-1 mL’si)
aşmamalıdır (bkz. Bölüm 4.2).
Depresyon ve/veya intihar girişimi öyküsü olan hastalar yakın gözetim altında tutulmalıdır.
RİVOTRİL gibi antiepileptik ilaçlar ile tedavi edilen hastalarda intihar düşüncesi ve davranışı
bildirilmiştir. Bu nedenle hastalar intihar düşüncesi ve davranışı açısından yakından
izlenmelidir. İntihar düşüncesi ve davranışı ortaya çıktığında, hasta ve hasta yakınının tıbbi
destek alması önerilmelidir.
Porfiri:
Porifirisi olan hastalarda, klonazepam dikkatli kullanılmalıdır; çünkü porfirojenik etkisi
olabilir.
Bu tıbbi üründe hacminin % 20’si kadar etanol (Alkol) vardır; örneğin, her dozda 160 mg’a
kadar. Alkol bağımlılığı olanlar için zararlı olabilir. Hamile veya emziren kadınlar, çocuklar
ve karaciğer hastalığı ya da epilepsi gibi yüksek risk grubundaki hastalar için dikkate
alınmalıdır.
Bu tıbbi ürün 1 mL’sinde 30 mg benzil alkol ihtiva eder. Prematüre bebekler ve yeni
doğanlara uygulanmaması gerekir. Bebeklerde ve 3 yaşına kadar olan çocuklarda toksik
reaksiyonlara ve anafilaktoid reaksiyonlara sebebiyet verebilir.
Bu tıbbi ürün 1 mL’ye kadar propilen glikol ihtiva eder. Ancak dozu nedeniyle her hangi bir
uyarı gerekmemektedir.
4.5. Diğer tıbbi ürünler ile etkileşimler ve diğer etkileşim şekilleri
RİVOTRİL, antiepileptik ilaçların biri veya birkaçı ile birlikte verilebilir. Ancak hastanın
tedavi rejimine bir ilacın eklenmesine tedaviye yanıtın dikkatle değerlendirilmesi eşlik
etmelidir. RİVOTRİL, diğer antiepileptik ilaçlarla birlikte kullanıldığında, özellikle de
hidantoinler veya fenobarbitaller ve bunları içeren kombinasyonlarla, sedasyon ve apati gibi
yan etkiler ve toksisite daha belirgin olabilir. Bu durum tedavinin başlangıç evresinde dozun
dikkatli bir şekilde ayarlanmasını gerektirmektedir. RİVOTRİL ve sodyum valproat
kombinasyonu nadiren absans status epileptikus gelişimi ile ilişkilendirilmiştir. Her ne kadar
bazı hastalar bu ilaç kombinasyonlarını tolere edip, fayda sağlayabilse de bu potansiyel
tehlike, kullanımları düşünüldüğünde dikkate alınmalıdır.
Farmakokinetik ilaç-ilaç etkileşimleri
Fenitoin, fenobarbital, karbamazepin ve valproat gibi antiepileptik ilaçlar, kombine tedavi
sırasında klonazepamın klerensini artırabilir ve bu şekilde klonazepamın plazma
konsantrasyonlarını düşürebilirler.
Klonazepamın kendisi kendi metabolizmasından sorumlu olan enzimleri indüklemez.
Selektif serotonin geri alım inhibitörleri sertralin ve fluoksetin, klonazepam ile eş zamanlı
uygulandıklarında klonazepamın farmakokinetiğini etkilemezler.
4 / 12Simetidin gibi bilinen hepatik enzim inhibitörlerinin benzodiazepinlerin klerensini azalttığı ve
etkilerini artırabileceği ve rifampisin gibi bilinen hepatik enzim indüktörlerinin
benzodiazepinlerin klerensini artırabileceği gösterilmiştir.
Fenitoin veya primidon ile eşzamanlı tedavide, bu iki maddenin serum konsantrasyonlarında
bir değişim, genellikle bir artış nadiren gözlenmiştir.
Farmakodinamik ilaç-ilaç etkileşimleri
Klonazepamın valproik asitle kombinasyonu bazen petit mal status epileptikusa neden
olabilir.
RİVOTRİL, alkol gibi santral etkili depresanlar ile birlikte uygulandığında sedasyon, solunum
ve hemodinamik durum üzerindeki etkiler artabilir.
RİVOTRİL alan hastalar alkolden kaçınmalıdır (bkz. Bölüm 4.4).
Alkol gibi diğer santral sinir sistemi depresanları ile ilgili uyarılar için Bölüm 4.9’a bakınız.
Rivotril ve diğer santral etkili ilaçlar - örneğin, diğer antikonvülsan (Antiepileptik) ilaçlar,
anestezikler, hipnotikler, psikoaktif ilaçlar ve kas gevşeticiler yanında bazı analjezikler - ilaç
etkilerinin karşılıklı olarak artmasına neden olabilir. Bu, özellikle alkol varlığında geçerlidir.
Santral etkili ilaçlarla kombinasyon tedavisinde, optimum etkiyi elde etmek için her bir ilacın
dozu ayarlanmalıdır.
4.6. Gebelik ve laktasyon
Genel tavsiye
Gebelik Kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
RİVOTRİL’in doğum kontrolü (Kontrasepsiyon) üzerinde etkisi ile ilgili veri
bulunmamaktadır. RİVOTRİL gerekli olmadıkça çocuk doğurma potansiyeli bulunan kadınlar
tarafından kullanılmamalıdır.
Gebelik dönemi
RİVOTRİL gerekli olmadıkça gebelik döneminde kullanılmamalıdır.
Preklinik çalışmalara bakıldığında klonazepamın konjenital malformasyon oluşturma
ihtimalinin olabileceği göz ardı edilemez. Epidemiyolojik değerlendirmelerde antikonvülsan
ilaçların teratojen olabildiğine dair veriler vardır. Buna karşılık yayımlanmış epidemiyolojik
raporlara bakılarak yenidoğandaki kusurlardan hangi ilaç ya da ilaç kombinasyonunun sorumlu
olduğunu saptamak zordur. Ayrıca, tedavisindense genetik faktörler ya da epileptik durumun
kendisi gibi diğer faktörlerin de doğum kusurlarında daha önemli rol oynama olasılığı da vardır.
Bu koşullar altında ancak ilacın potansiyel yararı fetuse olan riskinden fazla olduğu durumlarda
uygulanmalıdır.
Gebelik sırasında, RİVOTRİL yalnızca zorlayıcı bir endikasyonu varsa kullanılmalıdır.
Gebeliğin üçüncü trimesterinde veya doğum sırasında yüksek dozların verilmesi, doğmamış
bebekte kalp atım düzensizliklerine, yenidoğanda ise hipotermi, hipotoni, hafif solunum
depresyonu ve beslenme bozukluğuna neden olabilir. Gerek hamilelik durumunun gerekse
ilacın aniden kesilmesinin, epilepsinin şiddetlenmesine neden olabileceği unutulmamalıdır.
5 / 12Laktasyon dönemi
Klonazepam sadece küçük miktarlarda anne sütü ile atılmasına rağmen RİVOTRİL ile tedavi
sırasında emzirme durdurulmalıdır. Eğer RİVOTRİL’in zorlayıcı bir endikasyonu varsa
emzirme durdurulmalıdır.
Üreme yeteneği/Fertilite
Sıçanlarda fertilite ve genel reproduktif performansı değerlendiren çalışmalar, 10 ve
100 mg/kg/gün’lük dozlarda, azalmış gebelik oranı ve yavruların sağ kalımında azalma
göstermiştir.
4.7. Araç ve makine kullanımı üzerindeki etkiler
Klonazepam, öneriler doğrultusunda kullanılsa bile, araç veya makineyi kullanma yeteneğini
etkileyecek kadar reaksiyonları yavaşlatır. Bu etki, alkol kullanımı ile artmaktadır.
Bu nedenle, tercihen tedavi boyunca veya en azından tedavinin ilk birkaç gününde araç
kullanma, makine kullanma veya diğer tehlikeli aktivitelerden kaçınılmalıdır. Bu konudaki
karar, hastanın doktoru tarafından ve hastanın tedaviye yanıtı ve gereken doz göz önüne
alınarak verilmelidir (bkz. Bölüm 4.8).
4.8. İstenmeyen etkiler
Şu terimler ve sıklık dereceleri kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Çok seyrek:
Anaflaksi
Bilinmiyor:
Alerjik reaksiyonlar
Endokrin hastalıkları
Bilinmiyor:
Çocuklarda, izole vakalarda sekonder seks karakterlerinin geri dönüşümlü olarak erken
gelişmesi (İnkomplet puberte prekoks)
Psikiyatrik hastalıklar
Seyrek:
Libido kaybı
Bilinmiyor:
Konsantrasyon bozukluğu, huzursuzluk, konfüzyon durumu, oryantasyon bozukluğu
RİVOTRİL ile tedavi edilen hastalarda depresyon ortaya çıkabilir; ancak depresyon altta
yatan hastalıkla da ilişkili olabilir.
Aşağıdaki paradoks reaksiyonlar gözlenmiştir:
Eksitabilite, irritabilite, saldırgan davranışlar, ajitasyon, sinirlilik, düşmanca davranışlar,
anksiyete, uyku bozuklukları, kabuslar ve yaşanırcasına rüyalar
6 / 12Sinir sistemi hastalıkları
Çok yaygın:
Somnolans, musküler hipotoni, baş dönmesi, sersemlik, ataksi, reaksiyonlarda yavaşlama
Bu istenmeyen etkiler, nispeten yaygın olarak ortaya çıkar ve genellikle geçicidir ve tedavinin
seyri esnasında veya doz azaltılınca spontan olarak kaybolurlar. Tedavinin başlangıcında
dozun yavaş yavaş artırılması ile kısmen önlenebilirler.
Seyrek:
Baş ağrısı
Bilinmiyor:
Özellikle uzun süreli ve yüksek doz tedavide dizartri, hareketlerin koordinasyonunda azalma,
ataksi ve nistagmus gibi geri dönüşümlü bozukluklar
Terapötik dozlarda benzodiazepin kullanımında anterograd amnezi oluşabilir (Yüksek
dozlarda risk artar). Amnestik etkiler, uygunsuz davranışla birlikte olabilir.
Belli epilepsi formlarında, uzun süreli tedavide nöbetlerin sıklığında artış olasıdır.
Göz hastalıkları
Bilinmiyor:
Özellikle uzun süreli ve yüksek doz tedavide geri dönüşümlü görme bozuklukları (Diplopi)
Kardiyak hastalıklar
Bilinmiyor:
Kalp durmasını içeren kalp yetmezliği
Solunum, göğüs bozuklukları ve mediastinal hastalıklar
Bilinmiyor:
Solunum depresyonu
Bebeklerde ve küçük çocuklarda RİVOTRİL tükürük ve bronş salgılarının artmasına sebep
olabilir. Bu nedenle solunum yolunun açık tutulmasına özel dikkat gösterilmelidir.
Gastrointestinal hastalıklar
Seyrek:
Bulantı, epigastrik semptomlar
Deri ve deri altı doku hastalıkları
Seyrek:
Ürtiker, kaşıntı, deri döküntüsü, geçici alopesi, pigmentasyon değişiklikleri
Kas-iskelet bozukluklar, bağ doku ve kemik hastalıkları
Çok yaygın:
Kas güçsüzlüğü
Bu istenmeyen etki, nispeten yaygın olarak ortaya çıkar ve genellikle geçicidir ve tedavinin
seyri esnasında veya doz azaltılınca spontan olarak kaybolurlar. Tedavinin başlangıcında
dozun yavaş yavaş artırılması ile kısmen önlenebilirler.
Böbrek ve idrar yolu hastalıkları
Seyrek:
7 / 12Üriner inkontinans
Üreme sistemi ve meme hastalıkları
Seyrek:
Erektil disfonksiyon
Genel bozukluklar ve uygulama bölgesine ilişkin hastalıklar
Çok yaygın:
Yorgunluk (Bitkinlik, halsizlik)
Bu istenmeyen etki, nispeten yaygın olarak ortaya çıkar ve genellikle geçicidir ve tedavinin
seyri esnasında veya doz azaltılınca spontan olarak kaybolurlar. Tedavinin başlangıcında
dozun yavaş yavaş artırılması ile kısmen önlenebilirler.
İrritabilite gibi paradoks reaksiyonlar gözlenmiştir (bkz. Psikiyatrik hastalıklar).
Araştırmalar
Seyrek:
Trombosit sayısında azalma
Yaralanma ve zehirlenme
Bilinmiyor:
Düşme ve kırık riskinde artış (Yaşlı hastalarda)
4.9. Doz aşımı ve tedavisi
Semptomlar
Benzodiazepinler, yaygın olarak uyuşukluk, ataksi, dizartri ve nistagmusa neden olur.
RİVOTRİL’in aşırı dozu, ilaç tek başına alındığında nadiren yaşamı tehdit eder; fakat
arefleksi, apne, hipotansiyon, kardiyorespiratuar depresyon ve komaya yol açabilir. Koma,
ortaya çıktığında birkaç saat sürer; ama özellikle yaşlı hastalarda, daha uzun süreli ve
dönemsel olabilir. Benzodiazepinlerin solunumu depresyonu etkileri solunum yolu
hastalıkları olan hastalarda daha ciddidir. Benzodiazepinler, alkol gibi diğer santral sinir
sistemi depresanlarının etkilerini artırırlar.
Tedavi
Hastanın hayati fonksiyonları izlenmeli ve hastanın klinik durumunun gerektirdiği destek
tedavi başlatılmalıdır. Özellikle kardiyorespiratuar etkiler veya santral sinir sistemi etkileri
için hastalar semptomatik tedaviye gereksinim duyabilirler.
Uygun bir yöntem örneğin 1-2 saat içinde aktif kömür ile tedavi kullanılarak, ilacın daha fazla
absorpsiyonu önlenmelidir. Aktif kömür kullanılacaksa, uyuşmuş hastalarda solunum yolunun
korunması zorunludur. Birden fazla ilaç alımı durumunda, mide lavajı düşünülebilir; ancak bu
rutin bir önlem değildir.
Santral sinir sistemi depresyonu şiddetli ise, bir benzodiazepin antagonisti olan flumazenilin
kullanımı düşünülmelidir. Bu ilaç, sadece yakından gözetim altında tutulan durumlarda
nadiren kullanılır. İlacın yarılanma ömrü kısadır (Yaklaşık bir saat). Bu nedenle flumazenil
uygulanan hastalarda, etkiler hafifledikten sonra gözetim gerekecektir. Nöbet eşiğini azaltan
ilaçların varlığında (Örn. trisiklik antidepresanlar) flumazenil çok dikkatli kullanılmalıdır.
Kullanmadan önce flumazenil hakkında bilgi edinilmelidir.
Flumazenil birden fazla ilaçla doz aşımında veya diagnostik olarak kullanılmamalıdır.
8 / 12Uyarı: Benzodiazepin antagonisti olan flumazenil, benzodiazepinler ile tedavi edilen
epilepsi hastalarında endike değildir. Bu hastalarda benzodiazepin etkisinin antagonize
edilmesi nöbetlere neden olabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antiepileptikler, benzodiazepin türevleri
ATC kodu: N03AE01
Etki mekanizması:
Klonazepam, benzodiazepinlerde yaygın görülen farmakolojik özellikler gösterir. Bunlar
antikonvulsif, sedatif, kas gevşetici ve anksiyolitik etkilerdir. Klonazepamın serotonin
üzerinde ilave bir etkisinin olduğunu gösteren hayvan verileri olmasına rağmen, diğer
benzodiazepinlerde olduğu gibi bu etkilerin, esas olarak post-sinaptik GABA aracılı
inhibisyon ile düzenlendiği düşünülür. Hayvan verileri ve insanda yapılan
elektroensefalografik araştırmalar, klonazepamın, aktivitenin birçok tipini (Absans nöbetlerde
(Petit mal) diken ve dalga deşarjı, yavaş dalga diken, jeneralize dalga diken, temporal veya
diğer lokasyonlardan dikenler ve düzensiz dalga dikenler) hızlı bir şekilde baskıladığını
göstermiştir.
Jeneralize EEG anomalileri fokal anomalilere göre daha düzenli bir şekilde baskılanır. Bu
bulgulara göre klonazepamın, jeneralize ve fokal epilepsilerde yararlı etkileri vardır.
5.2. Farmakokinetik özellikler
Genel Özellikler
Sadece intravenöz uygulama içindir.
Dağılım:
Klonazepam, çeşitli organlara ve vücut dokularına çok hızlı dağılır ve beyin yapıları
tarafından öncelikle alınır.
Dağılım yarılanma ömrü yaklaşık olarak 0.5-1 saattir. Dağılım hacmi 3 L/kg’dır. Plazma
proteinlerine bağlanma oranı %82-86’dır.
Biyotransformasyon:
Klonazepam, 7-amino-klonzepama indirgenerek ve 7-asetamino-klonazepama N-asetilasyon
ile büyük oranda metabolize olur. C-3 pozisyonunda hidroksilasyon da gerçekleşir.
Klonazepamın farmakolojik olarak inaktif metabolitlere nitro indirgenmesinde hepatik
sitokrom P-450 CYP 3A4 işlev görür.
Metabolitler, idrarda hem serbest, hem de konjuge (Glukuronid ve sülfat) bileşikler olarak
bulunur.
Eliminasyon:
Klonazepamın ortalama eliminasyon yarılanma ömrü 30-40 saattir. Klerens 55 mL/dakikadır.
Dozun %50-70’i idrarla ve %10-30’u dışkıyla metabolit olarak atılır. Uygulanan dozun
%2’sinden daha azı değişmemiş klonazepam halinde idrarla atılır.
Doğrusallık/Doğrusal olmayan durum:
Klonazepamın plazma konsantrasyonu-doz ilişkisi doğrusaldır.
9 / 12Hastalardaki karakteristik özellikler
Böbrek Yetmezliği:
Böbrek hastalığı klonazepamın farmakokinetiğini etkilemez. Farmakokinetik kriterlere göre
böbrek hastalığı olan kişilerde doz ayarlaması gerekli değildir.
Karaciğer Yetmezliği:
Karaciğer hastalığının klonazepamın farmakokinetiği üzerindeki etkisi araştırılmamıştır.
Geriyatrik popülasyon:
Yaşlılarda klonazepamın farmakokinetiği belirlenememiştir.
Pediyatrik popülasyon:
Yenidoğanlarda eliminasyon yarılanma ömrü ve klerens değerleri erişkinler için rapor
edilenlerle aynı oranlardadır. Çocuklarda, eliminasyon kinetiği erişkinlerde gözlenenle
benzerdir.
5.3. Klinik öncesi güvenlilik verileri
Karsinojenisite:
Kloanzepam ile 2 yıllık karsinojenisite çalışması yürütülmemiştir. Ancak, sıçanlarda yapılan
18 aylık kronik bir çalışmada, test edilen en yüksek dozda (300 mg/kg/gün) tedavi ile ilişkili
histopatolojik değişiklikler görülmemiştir.
Mutajenisite:
İn vitro veya konak aracılı metabolik aktivasyona sahip bakteriyel sistemleri kullanan
genotoksisite testleri, klonazepam için genotoksik bir eğilim göstermemiştir.
Fertilite bozukluğu:
Sıçanlarda fertilite ve genel reproduktif performansı değerlendiren çalışmalar, 10 ve
100 mg/kg/gün’lük dozlarda, azalmış gebelik oranı ve yavruların sağkalımında azalma
göstermiştir.
Teratojenisite:
Organogenez esnasında, sırası ile 20 veya 40 mg/kg/gün’e kadar olan dozlarda, oral
klonazepam uygulamasını takiben ya farelerde ya da sıçanlarda advers maternal veya
embriyo-fetal etkiler gözlenmemiştir.
Çeşitli tavşan çalışmalarında, klonazepamın 20 mg/kg/gün dozda uygulamasını takiben
düşük, dozla ilişkili olmayan benzer bir malformasyon modeli (Yarık damak, açık göz
kapakları, sternal füzyon ve ekstremite kusurları) insidansı gözlenmiştir.
6. FARMASÖTİK ÖZELLİKLER
6.1. Yardımcı maddelerin listesi
Absolü alkol
Asetik asit (pH ayarı için pH=3.8)
Benzil alkol
Propilen glikol
Enjeksiyonluk su
6.2. Geçimsizlikler
RİVOTRİL infüzyon sodyum bikarbonat çözeltisi ile hazırlanmamalıdır, aksi taktirde
presipitasyon görülebilir.
10 / 12Bu tıbbi ürün, Bölüm 6.6’da belirtilenler dışında başka tıbbi ürünler ile karıştırılmamalıdır.
6.3. Raf ömrü
60 ay
6.4. Saklamaya yönelik özel tedbirler
30oC'nin altındaki oda sıcaklığında saklayınız.
Işıktan koruyarak saklayınız.
6.5. Ambalajın niteliği ve içeriği
1 mL enjeksiyonluk çözelti içeren 5 adet 2 mL’lik steril amber renkli ampul
Çözücü: 1 mL’lik enjeksiyonluk steril su içeren 5 adet ampul
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
Mavi nokta yukarıda bulunacak şekilde
tutulur.
Ampulün baş kısmı ok yönünde aşağıya
çekilir.
Testere kullanılmasına gerek yoktur.
İntravenöz infüzyon:
RİVOTRİL (Yalnızca etkin maddeyi içeren ampul) infüzyon sırasında presipitasyonu
önlemek için en az 85 mL’de 1 ampul (1 mg)’lük bir oranda (Ör. 250 mL’de 3 ampul)
aşağıdaki ürünlerle seyreltilebilir: %0.9 sodyum klorür, %0.45 sodyum klorür + %2.5 glukoz,
%5 glukoz ve %10 glukozda seyreltilebilir. Bu karışımlar oda sıcaklığında 24 saat stabildir.
Etkin madde PVC’ye absorbe olabilir. Bu nedenle cam şişelerin kullanılması önerilir. Eğer
PVC infüzyon torbaları kullanılıyorsa, karışımın hemen ve genellikle 4 saat içinde verilmesi
gereklidir. İnfüzyon süresi 8 saati aşmamalıdır.
RİVOTRİL infüzyon sodyum bikarbonat çözeltisi ile hazırlanmamalıdır, aksi taktirde
presipitasyon görülebilir.
7. RUHSAT SAHİBİ
F. Hoffmann-La Roche Ltd, Basel/ İsviçre lisansı ile DEVA Holding A.Ş.
Halkalı Merkez Mah.Basın Ekspres Cad.
No: 1 34303 Küçükçekmece - İstanbul
Tel: 0 212 692 92 92
Fax: 0 212 697 00 24
8. RUHSAT NUMARASI
219/84
11 / 129.İLK RUHSAT TARİHİ/RUHSAT YENİLEME TARİHİ
İlk ruhsat tarihi: 21.07.2009
Ruhsat yenileme tarihi:
10. KÜB’ÜN YENİLENME TARİHİ
12 / 12