KISA ÜRÜN BİLGİSİ
1. BEŞERİ TIBBİ ÜRÜNÜN ADI
KEMOSET 4 mg / 2 ml I.M./I.V. enjeksiyonluk çözelti içeren ampul
Steril
2. KALİTATİF VE KANTİTATİF BİLEŞİM
Her ampul (2 ml);
Etkin madde:
Ondansetron ……..4 mg (Ondansetron hidroklorür dihidrat olarak 5 mg)
Yardımcı madde(ler):
Sodyum sitrat 0,5 mg
Sodyum klorür 18 mg
Diğer yardımcı maddeler için, 6.1’e bakınız.
3. FARMASÖTİK FORM
Enjeksiyonluk çözelti
Enjeksiyon veya infüzyon için partikül içermeyen, renksiz, berrak, kokusuz çözelti
4. KLİNİK ÖZELLİKLER
4.1. Terapötik endikasyonlar
KEMOSET, sitotoksik kemoterapi ve radyoterapinin neden olduğu bulantı ve kusmaların
tedavisinde, ayrıca post-operatif bulantı ve kusmanın önlenmesi ve tedavisinde de endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinlerde:
Kemoterapi ve radyoterapi sonucu oluşan bulantı ve kusma: Kanser tedavisinin emetojenik
potansiyeli, uygulanan kemoterapi kombinasyonlarının dozlarına ve kullanılan radyoterapi
rejimlerine göre değişir. Ondansetronun aynı zamanda uygulama ve dozaj esnekliği sağlayan
oral tablet formları da mevcuttur. Kemoterapi ile indüklenmiş bulantı ve kusması olan
yetişkinlerde düşük IV doz rejimi (4 saat aralıklarla üç kere 0,15 mg/kg) kullanılabilir. Fakat
QT uzama riskinden dolayı tek doz IV ondansetron dozu 16 mg’ı aşmamalıdır.
Emetojenik kemoterapi ve radyoterapi: Emetojenik kemoterapi ve radyoterapi alan hastalara
ondansetron oral veya intravenöz enjeksiyon şeklinde verilebilir. Düşük IV doz rejimi (4 saat
aralıklarla üç kere 0,15 mg/kg) kullanılabilir; 30 saniyeden az olmamak üzere tedaviden
hemen önce yavaş intravenöz enjeksiyon şeklindedir. Fakat QT uzama riskinden dolayı tek
doz IV ondansetron hidroklorür dihidrat dozu 16 mg’ı aşmamalıdır. İlk 24 saatten sonraki
gecikmiş veya uzamış emezisten korunmak için, ilk gün uygulanan tedaviyi takiben, oral
KEMOSET tedavisi önerilir.
Yüksek derecede emetojenik kemoterapi: Yüksek dozda sisplatin gibi aşırı emetojenik
kemoterapi uygulanan hastalara KEMOSET kemoterapiden hemen önce düşük IV doz rejimi
1 / 17(4 saat aralıklarla üç kere 0,15 mg/kg) kullanılabilir. Fakat QT uzama riskinden dolayı tek doz
IV ondansetron hidroklorür dihidrat dozu 16 mg’ı aşmamalıdır. 8 mg’dan yüksek dozlar
verilecekse 50-100 ml serum fizyolojik veya diğer geçimli olduğu infüzyon sıvıları ile
seyreltilmeli ve 15 dakikadan az olmamak üzere infüzyon şeklinde verilmelidir.
Yüksek derecede emetojenik kemoterapinin yönetimi için, 30 saniyeden az olmamak üzere
kemoterapiden hemen önce uygulanan 8 mg’lık yavaş intravenöz enjeksiyonu veya
intramüsküler enjeksiyonu takiben 2 ila 4 saat ara ile ilave iki 8 mg’lık intravenöz doz veya
24 saate kadar 1 mg/saat devamlı infüzyon şeklinde verilebilir. Dozaj rejiminin seçimi
uygulanan tedavinin emetojenik potansiyeline (kusma ve bulantı meydana getirme şiddetine)
göre yapılmalıdır. Aşırı derecede emetojenik kemoterapide, KEMOSET’in etkisi
kemoterapiden önce 20 mg’lık tek bir intravenöz deksametazon sodyum fosfat dozunun
ilavesiyle artırılabilir. İlk 24 saatten sonraki gecikmiş veya uzamış emezisten korunmak için,
ilk gün uygulanan tedaviyi takiben oral KEMOSET tedavisi önerilir.
Postoperatif bulantı ve kusma: Post-operatif bulantı ve kusmayı önlemek için KEMOSET
oral, intramüsküler veya yavaş intravenöz enjeksiyon şeklinde verilebilir. Önerilen
KEMOSET enjeksiyon dozu anestezi indüksiyonunda intramüsküler veya yavaş intravenöz
enjeksiyon şeklinde tek doz 4 mg’dır. Başlamış post-operatif bulantı ve kusmanın tedavisinde
tek doz 4 mg intramüsküler veya yavaş intravenöz enjeksiyon şeklinde uygulanır.
Tüm yetişkin hastalarda (yaşlılar dahil) tekrarlayan dozlarda:
• Tekrarlayan intravenöz ondansetron hidroklorür dihidrat dozları en az 4 saat arayla
uygulanmalıdır.
75 yaşından küçük yetişkin hastalar:
• Yetişkinlerde (75 yaşından küçük) kemoterapi ile indüklenen mide bulantısı ve kusmanın
engellenmesi için verilen tek bir intravenöz ondansetron hidroklorür dihidrat dozu 16 mg’ı
geçmemelidir (en az 15 dakika boyunca infüzyonla).
Uygulama şekli:
İntramüsküler veya intravenöz yolla verilir (Ayrıca bkz. Bölüm 6.6).
Özel popülasyonlara ilişkin ek bilgiler:
Böbrek yetmezliği:
Günlük dozaj, dozaj sıklığı ve uygulama yolunda değişiklik yapmaya gerek yoktur.
Karaciğer yetmezliği:
Orta derecede şiddetli veya şiddetli karaciğer fonksiyon bozukluğu olan hastalarda
KEMOSET klirensi önemli derecede azalır ve serum yarılanma ömrü önemli derecede uzar.
Böyle hastalarda günlük toplam doz 8 mg’ı aşmamalıdır.
2 / 17Pediyatrik popülasyon:
KNBK (sitotoksik kemoterapinin neden olduğu bulantı ve kusma- 6 aydan 17 yaşa kadar) için
doz, vücut yüzey alanı (VYA) ya da ağırlığa göre hesaplanabilir. Pediyatrik klinik
çalışmalarda, ondansetron hidroklorür dihidrat 25-50 ml serum fizyolojik ya da diğer geçimli
infüzyon sıvılarında seyreltilerek infüzyon ile verilmiş ve infüzyon en az 15 dakikada
yapılmıştır.
VYA ile dozlama
Ondansetron hidroklorür dihidrat 5 mg/m2 i.v. tek doz olarak kemoterapiden hemen önce
uygulanmalıdır. i.v. doz 8 mg’ı geçmemelidir. Oral doz 12 saat sonra başlatılabilir ve 5 güne
kadar sürdürülebilir (Tablo 1). Yetişkin dozları aşılmamalıdır.
Tablo 1. VYA’na göre KNBK doz belirleme (6 aydan 17 yaşa kadar)
VYA 1. Gün 2 – 6. Günler
5 mg/m2 i.v. + 12 saat sonra 2
< 0,6 m2 Her 12 saatte bir 2 mg şurup
mg şurup
5 mg/m2 i.v. + 12 saat sonra 4 Her 12 saatte bir 4 mg şurup ya da
≥ 0,6 m2 ila ≤ 1,2 m2
mg şurup veya tablet tablet
5 mg/m2 i.v. veya 8 mg i.v. + 12
Her 12 saatte bir 8 mg şurup ya da
> 1,2 m2 saat sonra 8 mg şurup veya
tablet
tablet
Vücut ağırlığına göre doz hesaplama
Ondansetron hidroklorür dihidrat 0,15 mg/kg i.v. tek doz olarak kemoterapiden hemen önce
uygulanmalıdır. i.v. doz 8 mg’ı aşmamalıdır. Birinci gün, dozu 4 saatlik ara ile 2 i.v. doz
verilebilir. Oral doz 12 saat sonra başlatılabilir ve 5 güne kadar sürdürülebilir (Tablo 2).
Yetişkin dozları aşılmamalıdır.
Tablo 2. Vücut ağırlığına göre KNBK doz belirleme (6 aydan 17 yaşa kadar)
Vücut ağırlığı 1. Gün 2 – 6. Günler
Her dört saatte bir, 3 doza kadar
≤ 10 kg Her 12 saatte bir 2 mg şurup
0,15 mg/kg i.v.
Her dört saatte bir, 3 doza kadar
> 10 kg Her 12 saatte bir 4 mg şurup ya da tablet
0,15 mg/kg i.v.
Postoperatif bulantı ve kusma (1 aydan 17 yaşa kadar):
İki yaşın altındaki çocuklarda post-operatif bulantı ve kusmanın tedavisinde KEMOSET’in
kullanımı ile ilgili bir veri bulunmamaktadır.
3 / 17Pediyatrik hastalarda post-operatif bulantı ve kusmanın önlenmesinde genel anestezi altındaki
cerrahi uygulamalarda, ondansetron hidroklorür dihidrat yavaş i.v. enjeksiyonu olarak (30
saniyeden az değil) maksimum 4 mg’a kadar 0,1 mg/kg dozunda anestezi başlangıcından önce
ya da sonra veya cerrahi operasyon sonrasında uygulanabilir.
Geriyatrik popülasyon:
Emetojenik kemoterapi ve radyoterapi:
65 yaş ve üzerindeki yaşlı hastalarda dilüsyon hazırlanması ve uygulanması:
• Tüm intravenöz dozlar 50-100 ml serum fizyolojik veya başka bir geçimli sıvı içinde
seyreltilmeli ve en az 15 dakika boyunca infüzyonla uygulanmalıdır.
75 yaş ve üzerindeki yaşlı hastalar:
• Kemoterapi ile indüklenen mide bulantısı ve kusmanın engellenmesi için verilen tek bir
intravenöz ondansetron hidroklorür dihidrat dozu 8 mg’ı geçmemelidir (en az 15 dakika
boyunca infüzyonla).
Postoperatif bulantı ve kusma:
Yaşlılarda, post-operatif bulantı ve kusmanın önlenmesinde ve tedavisinde ondansetron
hidroklorür dihidratın kullanımı ile ilgili sınırlı sayıda çalışma vardır.
Diğer:
Zayıf spartein/debrisokin metabolizması olan hastalar: Ondansetron hidroklorür dihidratın
eliminasyon yarılanma ömrü spartein ve debrisokini zayıf metabolize edenlerde değişmez.
Böyle hastalarda tekrarlanan dozlar genel popülasyondan farklı olmayan ilaç düzeyleri
verecektir. Günlük dozajda değişiklik gerekmez.
4.3. Kontrendikasyonlar
İlacın bileşimindeki maddelerden herhangi birine aşırı duyarlılık durumunda
kullanılmamalıdır (bkz. Bölüm 6.1).
Ondansetron hidroklorür dihidratın apomorfin hidroklorür ile eşzamanlı kullanımı şiddetli
hipotansiyon ve bilinç kaybı bildirimleri nedeniyle kontrendikedir (bkz. Bölüm 4.5).
4.4 Özel kullanım uyarıları ve önlemleri
Diğer selektif 5-HT reseptör antagonistlerine karşı aşırı duyarlılık gösteren hastalarda aşırı
3
duyarlılık reaksiyonları rapor edilmiştir. Solunum reaksiyonları semptomatik olarak tedavi
edilmelidir ve klinisyenler bu reaksiyonlara hipersensitivite reaksiyonlarının öncüleri olarak
özellikle dikkat etmelidirler.
Ondansetron hidroklorür dihidrat, doza bağlı bir şekilde QT aralığını uzatmaktadır (bkz.
Bölüm 5.1) Ayrıca, ondansetron hidroklorür dihidrat kullanan hastalarda pazarlama sonrası
Torsades de Pointes vakaları bildirilmiştir. Konjenital uzun QT sendromu bulunan hastalarda
ondansetron kullanımından kaçınınız. Ondansetron, elektrolit anomalileri, konjestif kalp
yetmezliği, bradiaritmisi bulunan hastalarda, QT uzaması olan veya QT uzaması gelişebilecek
4 / 17hastalarda veya QT uzamasına ya da elektrolit anomalilerine sebep olan diğer tıbbi ürünleri
kullanan hastalarda dikkatli şekilde uygulanmalıdır.
Hipokalemi ve hipomagnezemi, ondansetron hidroklorür dihidrat uygulaması öncesinde
düzeltilmelidir.
Ondansetron hidroklorür dihidrat ve diğer serotonerjik ilaçların (selektif serotonin geri alım
inhibitörleri (SSRI) ve serotonin noradrenalin geri alım inhibitörleri (SNRI’lar) dahil)
eşzamanlı kullanımını takiben serotonin sendromu (mental durumda değişiklik,
otonomik instabilite ve nöromusküler anormallikler dahil) tarif edilmiştir (bkz. Etkileşimler).
Ondansetron hidroklorür dihidrat ve diğer serotonerjik ilaçlarla eşzamanlı tedavi klinik
olarak gerekli olduğunda, hastaları yakın izlem altına almak tavsiye edilmektedir.
Ondansetron hidroklorür dihidratın kalın bağırsaktan geçiş süresini uzattığı bilindiğinden,
subakut bağırsak obstrüksiyonu belirtileri olan hastalar ondansetron hidroklorür dihidrat
uygulamasından sonra izlenmelidir.
Adenotonsillektomi ameliyatları olan hastalarda bulantı ve kusmaları ondansetron hidroklorür
dihidrat ile önlemek gizli kanamaları maskeleyebilir. Bundan dolayı, böyle hastalar
ondansetron hidroklorür dihidrat sonrası dikkatle takip edilmelidir.
Pediyatrik popülasyon:
Hepatotoksik kemoterapi gören pediyatrik hastalarda ondansetron hidroklorür dihidrat
kullanılırken hepatik işlevler yakından izlenmelidir.
Kemoterapi sonucu oluşan bulantı ve kusma (CINV): mg/kg bazında doz hesaplanır ve 4 saat
aralıklarla üç doz uygulanırken toplam günlük doz, 5 mg/m2’lik tek bir doz ve arından bir oral
dozun verilmesi ile karşılaştırıldığında daha yüksek olacaktır. Bu iki farklı doz uygulama
rejiminin karşılaştırmalı etkililiği klinik çalışmalarda araştırılmamıştır. Çalışmalar arası
karşılaştırma iki rejim için benzer etkililiği göstermektedir (bkz. bölüm 5.1).
Her 2 ml’de 1 mmol (23 mg)’dan daha az sodyum ihtiva eder; bu dozda sodyuma bağlı
herhangi bir yan etki beklenmemektedir.
4.5. Diğer tıbbi ürünler ile etkileşimler ve diğer etkileşim şekilleri
Yaygın olarak birlikte uygulandığı ilaçların metabolizmasını artırdığına veya önlediğine dair
herhangi bir kanıt bulunmamaktadır. Spesifik çalışmalar ondansetron hidroklorür dihidratın
alkol, temazepam, furosemid, tramadol alfentanil, morfin, lidokain, tiyopental ve propofol ile
birlikte uygulandığında farmakokinetik olarak etkileşmediğini göstermektedir.
Ondansetron hidroklorür dihidrat multipl hepatik sitokrom P-450 enzimleri CYP3A4,
CYP2D6 ve CYP1A2 tarafından metabolize olur. Bu metabolik enzimlerin ondansetron
hidroklorür dihidratı metabolize etmedeki çeşitliliğinden dolayı, enzim inhibisyonu ya da bir
enzimin düşük aktivitesi (örn, CYP2D6 genetik bozukluğu) normal olarak diğer enzimler
5 / 17tarafından telafi edilmektedir ve ondansetron hidroklorür dihidrat atılımında veya doz
gereksiniminde çok az değişikliğe neden olmakta ya da herhangi bir değişikliğe neden
olmamaktadır.
Ondansetron hidroklorür dihidratın, QT aralığını uzatan ve/veya elektrolit anomalilerine
sebep olan ilaçlarla eş zamanlı olarak uygulanması sırasında dikkatli olunmalıdır (bkz. Bölüm
4.4).
KEMOSET ile QT uzamasına yol açan ilaçların birlikte kullanılması QT uzamasına katkıda
bulunur. KEMOSET ile birlikte kardiyotoksik ilaçların (örn. doksurubisin ve daunorubisin
gibi antrasiklinler ya da trastuzumab), antibiyotiklerin (örn. eritromisin), antifungallerin (örn.
ketakonazol), antiaritmikler (örn. amiodaron) ve beta blokörler (örn. atenolol veya timolol)
kullanılması aritmi riskini artırabilir (bkz. Bölüm 4.4).
Serotonerjik İlaçlar (örn; SSRI’lar ve SNRI’lar)
Eşzamanlı ondansetron hidroklorür dihidrat ve seçici serotonin geri alım inhibitörleri
(SSRI’lar) ve serotonin noradrenalin geri alım inhibitörleri (SNRI’lar) dahil olmak üzere diğer
serotonerjik ilaçları takiben serotonin sendromu (değişmiş ruhsal durum, otonom instabilite ve
nöromüsküler anomaliler) tarif edilmiştir (bkz. Bölüm 4.4).
Apomorfin
Ondansetron hidroklorür dihidratın apomorfin hidroklorür ile eşzamanlı kullanımı şiddetli
hipotansiyon ve bilinç kaybı bildirimleri nedeniyle kontrendikedir.
Fenitoin, Karbamazepin ve Rifampisin
CYP3A4’ün potent indükleyicileri (örn, fenitoin, karbamazepin ve rifampisin) ile tedavi
edilen hastalarda, ondansetron hidroklorür dihidratın klirensi artmıştır ve ondansetron
hidroklorür dihidratın kan konsantrasyon düzeyleri azalmıştır.
Tramadol
Küçük ölçekli çalışmalardan elde edilen veriler ondansetron hidroklorür dihidratın tramadolün
analjezik etkisini azalttığını belirtmektedir.
Özel popülasyonlara ilişkin ek bilgiler
Veri yoktur.
Pediyatrik popülasyon
Veri yoktur.
4.6. Gebelik ve laktasyon
Gebelik kategorisi
Gebeliğin 1.trimesterında: D
Gebeliğin 2.ve 3.trimesterında: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
6 / 17Gebelik testi:
Çocuk doğurma potansiyeli bulunan kadınlara ondansetron hidroklorür dihidrat tedavisine
başlamadan önce gebelik durumu doğrulanmalıdır.
Kontrasepsiyon:
Üreme potansiyeli olan kadınlar ondansetron hidroklorür dihidratın gelişmekte olan fetüse
zarar verebileceği konusunda bilgilendirilmelidir. Cinsel olarak aktif üreme potansiyeli
olan kadınların, tedavi sırasında ve ondansetron hidroklorür dihidrat ile tedaviyi
bıraktıktan sonraki iki gün boyunca etkili doğum kontrolü (% 1'den daha az gebelik
oranıyla sonuçlanan yöntemler) kullanmaları önerilir.
Gebelik dönemi
Epidemiyolojik çalışmalardan elde edilen insan deneyimine göre, ondansetron hidroklorür
dihidratın gebeliğin birinci trimesterında kullanıldığında orofasiyal malformasyonlara neden
olduğundan şüphelenilmektedir.
1,8 milyon gebeliğin dahil olduğu bir kohort çalışmada, ondansetron hidroklorür dihidratın
birinci trimesterda kullanımı oral yarık riskinde (tedavi edilen her 10.000 kadın için 3 ilave
vaka; düzeltilmiş göreceli risk 1,24 (%95 GA 1,03-1,48) artışla ilişkiliydi.
Kardiyak malformasyonlara ait mevcut epidemiyolojik çalışmalar çelişkili sonuçlar
göstermiştir.
Hayvanlar üzerinde yapılan çalışmalar üreme toksisitesi ile ilgili olarak doğrudan veya dolaylı
zararlı etkiler göstermemektedir.
Ondansetron hidroklorür dihidrat gebeliğin birinci trimesterında kullanılmamalıdır. Gebeliğin
ikinci ve üçüncü trimesterında ondansetron hidroklorür dihidrat kullanımı önerilmemektedir.
Sıçanlarda ve tavşanlarda yapılan üreme çalışmaları, fetüse zarar verdiğine dair kanıt
göstermemiştir (bkz. Hayvan verileri).
İnsan verileri
ABD'de yapılan üç epidemiyolojik çalışmada gebeliğin birinci trimesterında ondansetron
hidroklorür dihidrata maruz kalan annelerin bebeklerinde orofasiyal yarıklar ve kardiyak
malformasyonlar dahil spesifik konjenital anomali riskleri değerlendirilmiştir.
Ondansetron hidroklorür dihidrata maruz kalan 88.467 gebe kadında yapılan bir kohort
çalışmasında kardiyak malformasyonlarda belirgin bir artış bulunmaksızın oral yarıklar
riskinde (tedavi edilen her 10.000 kadın için 3 ek vaka, düzeltilmiş göreceli risk (RR) 1,24
(%95 GA 1,03 – 1,48) artış göstermiştir. İntravenöz yoldan ondansetron hidroklorür dihidrata
maruz kalan 23.877 gebe kadında ayrı olarak yayımlanan bir alt grup analizinde, oral yarıklar
veya kardiyak malformasyonların riskinde bir artış bulunmamıştır.
İki veri setindeki 23.200 vakayı içeren popülasyon-temelli doğum defektleri kayıtlarının
kullanıldığı bir vaka kontrol çalışmasında bir veri setinde damak yarığı riski artarken, diğer
7 / 17veri setinde risk artışı gösterilmemiştir. Bu çalışmada kardiyak malformasyon riski
artmamıştır.
Ondansetron hidroklorür dihidrata maruz kalan 3.733 gebe kadında yapılan ikinci kohort
çalışmasında ayarlanmış RR 1,7 (% 95 GA 1,0 - 2,9) ile ventriküler septal defekt riskinde artış
bulunurken kardiyak malformasyon riskinde istatistiksel olarak anlamlı bir artış bulunmamıştır.
Hayvan verileri
Sıçanlarda ve tavşanlarda gerçekleştirilen embriyo-fetal gelişim çalışmalarında, gebe
hayvanlara organogenez döneminde sırasıyla 15 mg/kg/gün ve 30 mg/kg/gün'e kadar oral
ondansetron hidroklorür dihidrat dozları uygulanmıştır. Tavşanlarda maternal vücut ağırlığı
artışında hafif bir azalma dışında, ondansetron hidroklorür dihidratın maternal hayvanların
veya yavruların gelişimi üzerinde önemli bir etkisi olmamıştır. Sıçanlarda 15 mg/kg/gün ve
tavşanlarda 30 mg/kg/gün dozlarındaki maternal doz vücut yüzey alanına bağlı olarak
sırasıyla önerilen maksimum 24 mg/gün insan oral dozunun yaklaşık 6 ve 24 katı idi. Doğum
öncesi ve sonrası gelişimsel toksisite çalışmasında gebe sıçanlara gebeliğin 17. gününden
yavrulamanın 21. gününe kadar 15 mg/kg/gün’e kadar oral ondansetron hidroklorür dihidrat
verildi. Maternal vücut ağırlığında hafif bir düşüş dışında gebe sıçanlar ve çiftleşmiş F1
jenerasyonunun üreme performansı dahil yavruların doğum öncesinde ve sonrasındaki
gelişimi üzerinde herhangi bir etkisi bulunmamıştır. Sıçanlarda 15 mg/kg/gün dozunda
maternal doz BSA'ya göre önerilen maksimum 24 mg/gün insan oral dozunun yaklaşık 6 katı
idi.
Laktasyon dönemi
Ondansetron hidroklorür dihidratın anne sütüne geçip geçmediği bilinmemektedir. Ondansetron
hidroklorür dihidratın emzirilen çocuk üzerindeki etkileri veya ondansetron hidroklorür
dihidratın süt üretimi üzerindeki etkileri hakkında veri bulunmamaktadır. Bununla birlikte,
ondansetron hidroklorür dihidratın emziren hayvanların (sıçanların) sütüne geçtiği gösterilmiştir.
Bu nedenle, ondansetron hidroklorür dihidrat kullanan anneler bebeklerini emzirmemelidir.
Üreme yeteneği /Fertilite
Ondansetron hidroklorür dihidratın insan fertilitesi üzerindeki etkileri hakkında bilgi
bulunmamaktadır.
4.7 Araç ve makine kullanımı üzerindeki etkiler
Psikomotor testlerde ondansetron hidroklorür dihidrat performansı etkilememiş ve sedasyona
neden olmamıştır. Bu tür aktivitelerde ondansetron hidroklorür dihidratın farmakolojisinden
beklenen zararlı etkiler gözlenmemiştir.
4.8 İstenmeyen etkiler
Sıklık sınıflandırması aşağıdaki gibidir:
Çok yaygın: ≥1/10
Yaygın: ≥1/100 ve < 1/10
Yaygın olmayan: ≥1.000 ve < 1/100
8 / 17Seyrek: ≥1/10.000 ve < 1/1.000
Çok seyrek: < 1/10.000
Bilinmiyor: (eldeki verilerden hareketle tahmin edilemiyor)
Çok yaygın, yaygın ve yaygın olmayan olaylar genellikle klinik deney çalışmalarından
hesaplanmıştır. Plasebolardaki insidans hesaba katılmıştır. Seyrek ve çok seyrek olaylar
genellikle satış sonrası spontan verilerden hesaplanmıştır.
Aşağıdaki sıklıklar, endikasyon ve formülasyona göre ondansetron hidroklorür dihidratın
önerilen standart dozlarında hesaplanmıştır. Çocuklarda ve yetişkinlerdeki advers olay
profilleri yetişkinlerde görülenlerle karşılaştırılabilirdir.
Bağışıklık sistemi hastalıkları
Seyrek: Bazen ağır olabilen ani aşırı duyarlılık reaksiyonları (anaflaksi dahil)
Sinir sistemi hastalıkları
Çok yaygın: Baş ağrısı
Yaygın olmayan: Nöbetler ve hareket bozuklukları (kalıcı klinik sekel kanıtı olmayan,
distonik reaksiyonlar, okülojirik krizler ve diskinezi gibi ekstrapiramidal
reaksiyonlar dahil)1
Seyrek: Hızlı i.v. uygulama sırasında görülen sersemlik (birçok durumda infüzyon
süresi uzatılarak önlenen veya düzelen)
Göz hastalıkları
Seyrek: Ağırlıklı olarak i.v. uygulaması sırasında görülen geçici görme
bozuklukları (Örn; bulanık görme)
Çok seyrek: Ağırlıklı olarak intravenöz ondansetron hidroklorür dihidrat uygulaması
sırasında geçici körlük2
Kardiyak hastalıklar
Yaygın olmayan: Aritmiler, göğüs ağrısı (ST segment depresyonu ile birlikte olan veya
olmayan), bradikardi
Seyrek: QT uzaması (Torsades de Pointes dahil)
Vasküler hastalıklar
Yaygın: Hararet veya sıcak basması hissi
Yaygın olmayan: Hipotansiyon
Solunum, göğüs bozuklukları ve mediastinal hastalıklar
Yaygın olmayan: Hıçkırık
Gastrointestinal hastalıklar
Yaygın: Konstipasyon
9 / 17Hepatobiliyer hastalıklar
Yaygın olmayan: Karaciğer fonksiyon testlerinde asemptomatik artışlar3
Deri ve deri altı doku hastalıkları
Çok seyrek: Toksik epidermal nekroliz dahil toksik deri döküntüsü
Genel bozukluklar ve uygulama bölgesine ilişkin hastalıklar
Yaygın: Lokal i.v. enjeksiyon yeri reaksiyonları
1. Kalıcı klinik sekel yönünde istikrarlı kanıt olmaksızın gözlenmiştir.
2. Bildirilen körlük vakalarının büyük kısmı ilk 20 dakika içerisinde kaybolmuştur. Çoğu hasta
öncesinde sisplatin dahil kemoterapi ajanları almıştır. Bazı geçici körlük olgularının kökende
kortikal olduğu bildirilmiştir.
3. Bu olaylar yaygın olarak sisplatin ile kemoterapi gören hastalarda gözlemlenmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Belirti ve semptomlar
Ondansetron hidroklorür dihidratın aşırı dozajı hakkında sınırlı bilgi vardır. Vakaların büyük
çoğunluğundaki belirtiler, önerilen dozları alan hastalarda bildirilen belirtilere benzerdir (bkz.
Bölüm 4.8). Görüş bozulması, şiddetli kabızlık, hipotansiyon ve geçici ikinci derece AV blok
vazovagal vaka içeren belirtiler rapor edilmiştir.
Ondansetron hidroklorür dihidrat, doza bağlı bir şekilde QT aralığını uzatmaktadır. Doz aşımı
halinde, EKG ile izlenmesi önerilmektedir.Küçük çocuklarda oral doz aşımından sonra
serotonin sendromu ile uyumlu vakalar bildirilmiştir.
Tedavi
Ondansetron hidroklorür dihidrat için spesifik bir antidot bulunmamaktadır, bu nedenle tüm
şüpheli doz aşımı durumlarında uygun olduğu şekilde semptomatik ve destekleyici tedavi
verilmelidir.
Ek tedavi, klinik durum gerektirdiği ya da mevcut olduğu yerlerde ulusal zehir merkezi
tarafından önerildiği şekilde olmalıdır.
10 / 17Ondansetron hidroklorür dihidrat ile doz aşımında, ondansetron hidroklorür dihidratın anti-
emetik etkisi nedeniyle hastaların yanıt vermeleri olası olmadığından altınkökü kullanımı
önerilmez.
Pediyatrik popülasyon
Bebeklerde ve 12 ay ila 2 yaş arası çocuklarda kaza sonucu oral ondansetron hidroklorür
dihidrat doz aşımlarından (4 mg/kg tahmini alımın üzerinde) sonra serotonin sendromu ile
uyumlu pediyatrik vakalar bildirilmiştir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antiemetikler ve bulantıyı önleyici ilaçlar, selektif 5-HT reseptör
3
antagonisti
ATC kodu: A04AA01
Ondansetron hidroklorür dihidrat; güçlü, yüksek derecede selektif 5-HT reseptör
3
antagonistidir. Kusma ve bulantıyı kontrol altına almaktaki etki mekanizması tam olarak
bilinmemektedir.
Kemoterapötik ajanlar ve radyoterapi incebağırsakta serotonin (5-HT) salıverilmesine neden
olarak 5-HT reseptörleri yoluyla vagal afferentleri aktive etmek suretiyle kusma refleksini
3
başlatırlar. Ondansetron hidroklorür dihidrat bu refleksin başlamasını bloke eder.
Vagal afferentlerin aktivasyonu, dördüncü ventrikül tabanına yerleşmiş area postrema
bölgesinde de 5-HT salıverilmesine neden olabilir ve bu da merkezi mekanizmayla bulantıyı
artırabilir. Bundan dolayı, ondansetron hidroklorür dihidratın sitotoksik kemoterapi ve
radyoterapi nedeniyle meydana gelen bulantı ve kusmayı kontrol altına almadaki etkisi
muhtemelen periferik ve merkezi sinir sisteminin her ikisinde de bulunan nöronlardaki 5-HT
3
reseptörlerini bloke etmesinden ileri gelmektedir.
Post operatif kusma ve bulantıdaki etki mekanizması bilinmemektedir fakat sitotoksik
ajanlarla indüklenen bulantı ve kusma ile ortak bir yolu olabilir.
Ondansetron hidroklorür dihidratplazma prolaktin konsantrasyonlarını değiştirmez.
Ondansetron hidroklorür dihidratın, opiat kaynaklı emezdeki rolü henüz kesinleştirilmemiştir.
QT Uzaması
Ondansetron hidroklorür dihidratın QTc aralığı üzerindeki etkisi, 58 sağlıklı yetişkin erkek ve
kadın üzerinde gerçekleştirilen çift kör, randomize, plasebo ve pozitif (moksifloksasin)
kontrollü bir çapraz geçişli çalışmada değerlendirilmiştir. Ondansetron hidroklorür dihidrat
dozları, 15 dakikalık intravenöz infüzyonla uygulanan 8 mg ve 32 mg şeklinde idi. Test edilen
en yüksek dozda (32 mg), başlangıca göre düzeltmenin ardından plaseboya kıyasla QTcF’de
maksimum ortalama fark (%90 CI üst sınırı) 19,6 (21,5) msn idi. Test edilen en düşük dozda
11 / 17(8 mg), başlangıca göre düzeltmenin ardından plaseboya kıyasla QTcF’de maksimum
ortalama fark (%90 CI üst sınırı) 5,8 (7,8) msn idi. Bu çalışmada, 480 msn’den büyük bir
QTcF ölçümü ve 60 msn’den büyük bir QTcF uzaması oluşmamıştır.
Klinik Çalışmalar
Pediyatrik popülasyon
KNBK
Ondansetron hidroklorür dihidratın kanser kemoterapisi ile indüklenen kusma ve bulantının
kontrolündeki etkililiği, 1 ila 18 yaşındaki 415 hastada yürütülen çift kör, randomize
çalışmada değerlendirilmiştir. (S3AB3006). Kemoterapi gününde, hastalar ya 5 mg/m2 IV
ondansetron hidroklorür dihidrat ve 8 ila 12 saat sonra oral yolla 4 mg ondansetron
hidroklorür dihidrat ya da 0,45 mg/kg IV ondansetron hidroklorür dihidrat ve 8 ila 12 saat
sonra oral yolla plasebo almıştır. Kemoterapi sonrası her iki grup da 3 gün boyunca günde iki
kez 4 mg ondansetron hidroklorür dihidrat şurup kullanmıştır. Kemoterapinin en kötü
gününde tam kusma kontrolü %49 (5 mg/m2 IV ve 4 mg oral ondansetron hidroklorür
dihidrat) ve %41’dir (0,45 mg/kg IV ve oral plasebo). Kemoterapi sonrası her iki grup da 3
gün boyunca günde iki kez 4 mg ondansetron hidroklorür dihidrat şurup kullanmıştır. İki
tedavi grubu arasında advers olayların genel insidansı veya yapısı açısından bir fark yoktur.
1 ila 17 yaşındaki 438 hastada yürütülen çift kör randomize plasebo kontrollü bir çalışma
(S3AB4003) kemoterapinin en kötü gününde aşağıdaki oranlarda tam kusma kontrolü
göstermiştir:
• Ondansetron hidroklorür dihidrat 2 ila 4 mg oral deksametazon ile birlikte 5 mg/m2’lik IV
dozda intravenöz yolla uygulandığında hastaların %73’ü.
• Ondansetron hidroklorür dihidrat kemoterapi günlerinde 2 ila 4 mg’lık oral deksametazon
ile birlikte 8 mg’lık bir dozda şurup olarak uygulandığında hastaların %71’i.
Kemoterapi sonrasında her iki grup da 2 gün boyunca günde iki kez 4 mg ondansetron
hidroklorür dihidrat şurup kullanmıştır. İki tedavi grubu arasında advers olayların insidansı
veya yapısı açısından bir fark yoktur.
6 ila 48 aylık 75 çocukta ondansetron hidroklorür dihidratın etkililiği, açık etiketli,
karşılaştırmalı olmayan, tek kollu bir çalışmada araştırılmıştır (S3A40320). Tüm çocuklar
kemoterapi başlatılmadan önce 30 dakikada ve ilk dozdan 4 ve 8 saat sonra yeniden IV yolla
uygulanan 0,15 mg/kg’lık üç doz ondansetron hidroklorür dihidrat almıştır. Tam kusma
kontrolü hastaların %56’sında elde edilmiştir.
Bir diğer açık etiketli, karşılaştırmalı olmayan, tek kollu çalışmada (S3A239) <12 yaşındaki
çocuklar için 4 mg ve ≥12 yaşındaki çocuklar için oral 8 mg’lık iki doz ondansetron
hidroklorür dihidrat takiben ettiği 0,15 mg/kg’lık bir IV ondansetron hidroklorür dihidrat
dozunun etkililiği araştırılmıştır (toplam çocuk sayısı n = 28). Tam kusma kontrolü hastaların
%42’sinde elde edilmiştir.
12 / 17Postoperatif bulantı ve kusma
Ameliyat sonrası bulantı ve kusmanın önlenmesinde tek doz ondansetron hidroklorür dihidrat
etkililiği, 1 ila 24 aylık 670 çocukta yürütülen randomize, çift kör, plasebo kontrollü bir
çalışmada araştırılmıştır (kavrama yeteneği elde edildikten sonraki yaş ≥44 hafta, kilo ≥3 kg).
Dahil edilen gönüllülere genel anestezi altında elektif ameliyat randevusu verilmiş olup, ASA
durumu ≤III’tür. Anestezinin başlatılmasını takiben beş dakika içinde 0,1 mg/kg’lık tek bir
doz ondansetron hidroklorür dihidrat uygulanmıştır. 24 saatlik değerlendirme periyodu
sırasında (ITT) en az bir kusma epizodu yaşayan gönüllü oranı, plasebo kullananlarda
ondansetron hidroklorür dihidrat kullananlardan daha yüksektir (%11’e karşı %28, p<0,0001).
Genel anestezi yaptıran 1469 erkek ve kadın hastada (2 ila 12 yaş) dört çift kör, plasebo
kontrollü çalışma yürütülmüştür. Hastalar ya tekli ondansetron hidroklorür dihidrat dozlarına
(40 kg ya da daha düşük ağırlıktaki pediyatrik hastalar için 0,1 mg/kg, 40 kg’dan fazla
pediyatrik hastalar için 4 mg; hasta sayısı = 735) ya da plaseboya (hasta sayısı = 734)
randomize edilmiştir. Çalışma ilacı anestezinin başlatılmasından hemen önce ya da sonra en
az 30 saniyede uygulanmıştır. Ondansetron hidroklorür dihidrat bulantı ve kusmanın
önlenmesinde plasebodakinden anlamlı olarak daha etkilidir. Bu çalışmaların bulguları Tablo
3’te özetlenmektedir.
Tablo 3 Pediyatrik hastalarda postoperatif bulantı ve kusmanın önlenmesi ve tedavisi –
24 saatte tedavi yanıtı
Çalışma Sonlanım Ondansetro Plasebo (%) p değeri
noktası n hidroklorür
dihidrat (%)
S3A380 CR 68 39 ≤0,001
S3GT09 CR 61 35 ≤0,001
S3A381 CR 53 17 ≤0,001
S3GT11 bulantı yok 64 51 0,004
S3GT11 kusma yok 60 47 0,004
CR = kusma epizotları, kurtarma veya tedavinin kesilmesini içermez.
5.2 Farmakokinetik özellikler
Genel özellikler
Emilim:
Ondansetron hidroklorür dihidratın intramüsküler veya intravenöz uygulamasını takiben
sistemik maruz kalma düzeyleri eşdeğerdir.
Oral uygulama sonrasında ondansetron hidroklorür dihidrat, gastrointestinal sistemden pasif
bir şekilde ve tam olarak absorbe olur ve ilk geçiş metabolizmasına tabidir. 8 mg’lık bir
dozdan yaklaşık 1,5 saat sonra yaklaşık 30 ng/ml pik plazma konsantrasyonları elde edilir. 8
mg’ın üzerindeki dozlar için ondansetron hidroklorür dihidratın doz ile sistemik
maruziyetindeki artış, oransaldan daha yüksektir; bu durum daha yüksek oral dozlarda ilk
13 / 17geçiş metabolizmasında bir miktar azalma olduğunu gösteriyor olabilir. Sağlıklı gönüllülerde
8 mg tabletlerin oral uygulamasını takiben ortalama biyoyararlanım yaklaşık %55 ila %60’dır.
Biyoyararlanım, oral uygulama sonrasında yiyecek ile hafif artar fakat antiasit ilaçlardan
etkilenmez. Sağlıklı yaşlı gönüllülerdeki çalışmalar ondansetron hidroklorür dihidratın gerek
biyoyararlanımında (%65) gerekse yarılanma ömründe (5 saat) hafif fakat klinik açıdan
anlamlı, yaşla ilişkili artışlar göstermiştir.
Dağılım:
Oral, intravenöz ve intramusküler dozlardan sonra ondansetron hidroklorür dihidratın
dispozisyonu, yaklaşık 3 saatlik terminal yarılanma ömrü ve yaklaşık 140 l’lik kararlı durum
dağılım hacmi ile benzerdir. Ondansetron hidroklorür dihidratın intramusküler ve intravenöz
uygulanmasından sonra eşdeğer sistemik maruziyet elde edilir.
Ondansetron hidroklorür dihidratın 5 dakika süreyle verilen 4 mg’lık intravenöz infüzyonu,
yaklaşık 65 ng/ml’lik pik plazma konsantrasyonları verir. Ondansetron hidroklorür dihidratın
intramusküler uygulamasını takiben, enjeksiyondan sonraki 10 dakika içerisinde yaklaşık 25
ng/ml’lik pik plazma konsantrasyonları elde edilir.
Biyotransformasyon:
Ondansetron hidroklorür dihidrat sistemik dolaşımdan, çeşitli enzimatik yolaklar aracılığıyla
başlıca hepatik metabolizma ile uzaklaştırılır. CYP2D6 enzimi eksikliğinin (debrisokin
polimorfizmi) ondansetron hidroklorür dihidratın farmakokinetiğine etkisi yoktur.
Eliminasyon:
Ondansetron hidroklorür dihidrat yüksek oranda (%70-76) proteine bağlanmaz. Ondansetron
hidroklorür dihidrat sistemik dolaşımdan çoklu enzimatik yolak aracılığıyla ağırlıklı olarak
hepatik metabolizma yoluyla temizlenir. Emilen dozun %5’inden azı değişmeden idrarla
atılır. CYP2D6 enziminin yokluğu (debrisokuin polimorfizmi), ondansetron hidroklorür
dihidratın farmakokinetiğini etkilemez. Ondansetron hidroklorür dihidratın farmakokinetik
özellikleri tekrarlı dozlarla değişmez.
Hastalardaki karekteristik özellikler
Cinsiyet:
Ondansetron hidroklorür dihidratın dağılımında cinsiyet farklılıklar gösterilmiş olup
kadınlarda oral dozu takiben emilim daha hızlı ve fazladır; sistemik klirens ve dağılım hacmi
(ağırlık için ayarlanan) azdır.
Çocuklar ve Gençler (1 aydan 17 yaşa kadar):
1-4 aylık pediyatrik hastalarda (n=19) yapılan cerrahi, ağırlığa bağlı klirens 5-24 aylık (n=22)
hastalardakinden, yaklaşık %30 daha azdır fakat 3-12 yaşlarındaki hastalarla
karşılaştırılabilirdir. 1-4 aylık hasta popülasyonundaki yarı ömür 5-24 aylık hastalardaki 2,9
saat ve 3-12 yaş aralığı ile karşılaştırıldığında ortalama 6,7 saat olarak rapor edilmiştir. 1-4
aylık hasta popülasyonundaki farmakokinetik parameterelerdeki farklılıklar ve ondansetron
14 / 17hidroklorür dihidrat gibi suda çözünebilen ilaçlar için yüksek dağılım hacmi,
yenidoğanlardaki ve bebeklerdeki total vücut suyunun yüksek yüzdesi ile açıklanabilir.
Genel anestezi altında elektif cerrahi uygulanan 3-12 yaş arası hastalarda ondansetron
hidroklorür dihidratın klirensinin ve dağılım hacminin mutlak değerleri yetişkin hastalarla
karşılaştırıldığında azalmıştır. Kilo ve 12 yaş ile iki paremetre de lineer olarak artmış, değerler
genç yetişkinlerinkine yaklaşmıştır. Klirens ve dağılım hacmi değerleri vücut ağırlığıyla
normale döndürüldüğünde, bu parametreler için değerler farklı yaş grubu popülasyonları
arasında benzer olmuştur. Yaşa bağlı değişiklikleri kiloya bağlı doz uygulaması kompanse
eder ve pediyatrik hastalarda sistemik maruziyeti normalize etmede etkilidir.
Popülasyon farmakokinetik analizleri ondansetron hidroklorür dihidratın i.v. uygulamasını
takiben 1 ay-44 yaş arası 428 kişide (kanser hastaları, cerrahi hastaları ve sağlıklı gönüllüler)
uygulanmıştır. Bu analize dayanarak, oral ya da i.v. dozu takiben 1-4 aylık bebekler hariç,
çocuklarda ve yetişkinlerdeki ondansetron hidroklorür dihidratın sistemik maruziyeti (EAA)
yetişkinlerinkiyle kıyaslanabilirdir. Dağılım hacmi yaşa bağlıdır ve yetişkinlerde bebeklere ve
çocuklara oranla daha düşüktür.
Klirens kiloya bağlıdır fakat 1-4 aylık bebekler haricinde yaşa bağlı değildir. 1-4 aylık
bebeklerde yaşa bağlı klirenste ek bir azalma olup olmadığı veya kişi sayısının azlığına bağlı
doğal bir değişkenlik olduğu konusunda bir sonuca varmak zordur. 6 aydan küçük yaştaki
hastalar CSBK (Cerrahi sonrası bulantı ve kusma)’da sadece tek doz ondansetron hidroklorür
dihidrat alacağından, klinik olarak bağlantılı olan düşük klirens olası değildir.
Yaşlılar:
Sağlıklı yaşlı gönüllülerde yürütülen erken Faz I çalışmalar, klirenste bir miktar yaşla ilişkili
azalma ve ondansetron hidroklorür dihidratın yarılanma ömründe bir artış göstermiştir.
Bununla birlikte, gönüllüler farklı yaş gruplarından seçilmiştir: Genç (<65 yaşındaki) ve yaşlı
gönüllüler (≥65 yaş) arasında farmakokinetik parametrelerde dikkate değer bir çakışma ile
sonuçlanmış olup, KNBK klinik çalışmalarına kaydedilen genç ve yaşlı kanser hastaları
arasında güvenlilik veya etkililikte yaşlılar için farklı bir doz uygulama önerisini
destekleyecek genel farklar gözlenmemiştir.
Daha güncel ondansetron hidroklorür dihidrat plazma konsantrasyonları ve maruziyet-yanıt
modellemesine dayalı olarak, genç yetişkinlere kıyasla ≥75 yaşındaki hastalarda QTcF
üzerinde daha büyük bir etki öngörülmektedir. 65 yaş ve 75 yaş üzerindeki hastalarda
intravenöz dozlama için spesifik doz uygulama bilgileri sunulmaktadır (bkz., Bölüm 4.2–
Kemoterapi ve Radyoterapi ile İndüklenen Bulantı ve Kusma Bölümü – Yaşlılar).
Böbrek Yetmezliği:
Böbrek yetmezliği (kreatinin klirensi 15-60 ml/dakika) olan hastalarda, ondansetron
hidroklorür dihidratın i.v. uygulanmasından sonra hem sistemik klirens hem de dağılım hacmi
azalmakta, bu da eliminasyon yarılanma ömründe hafif fakat klinik açıdan anlamlı olmayan
bir artış ile sonuçlanmaktadır (5,4 saat). Düzenli hemodiyaliz gerektiren şiddetli böbrek
15 / 17bozukluğu olan hastalar ile gerçekleştirilen bir çalışma (diyalizler arası çalışma) ondansetron
hidroklorür dihidratın farmakokinetiğinin intravenöz uygulama sonrasında temelde
değişmediği göstermektedir.
Karaciğer Yetmezliği:
Şiddetli karaciğer bozukluğu olan hastalarda oral, intravenöz veya intramusküler uygulama
sonrasında ondansetron hidroklorür dihidratın sistemik klirensi, uzayan eliminasyon
yarılanma ömürleri (15-32 saat) ve pre-sistemik metabolizma nedeniyle %100’e yaklaşan oral
biyoyararlanım ile belirgin şekilde azalır.
5.3. Klinik öncesi güvenlilik verileri
Kopyalanmış insan kardiyak iyon kanallarındaki bir çalışmada ondansetron hidroklorür
dihidratın klinik olarak ilgili konsantrasyonlarda hERG potasyum kanallarını bloke ederek
kardiyak repolarizasyonu etkileme potansiyeli olduğu gösterilmiştir. İnsan gönüllülerde
yürütülen kapsamlı QT çalışmasında doza bağımlı QT uzaması gözlenmiştir (bkz., Bölüm 5.1–
QT uzaması).
Üreme toksisitesi:
Bkz. Bölüm 4.6
6. FARMASÖTİK ÖZELLİKLER
6.1. Yardımcı maddelerin listesi
Sitrik asit monohidrat
Sodyum sitrat
Sodyum klorür
Enjeksiyonluk su
6.2. Geçimsizlikler
Ondansetron hidroklorür dihidrat enjeksiyonu başka herhangi bir ilaçla beraber aynı şırınga
veya infüzyon ile uygulanmamalıdır.
Ondansetron hidroklorür dihidrat enjeksiyonu sadece tavsiye edilen solüsyonlarla
karıştırılarak yapılmalıdır.
6.3. Raf ömrü
36 ay
6.4. Saklamaya yönelik özel tedbirler
25°C altındaki oda sıcaklığında saklanmalıdır.
Hazırlanmış çözelti hemen kullanılmalıdır.
16 / 176.5. Ambalajın niteliği ve içeriği
Ambalaj materyalinin yapısı:
2 ml çözelti içeren amber renkli cam ampuller (Tip I)
Her bir karton kutu; 1 adet 2 ml çözelti içeren ampul içermektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
Özel hazırlama talimatları
Ampul formülasyonları korumalı değildir ve sadece bir kez kullanılmalıdır, açtıktan hemen
sonra enjekte ya da dilüe edilmelidir, beklemiş çözeltiler dökülmelidir.
Ondansetron hidroklorür dihidrat enjeksiyon ampulleri otoklav işlemine tabi tutulmamalıdır.
İntravenöz sıvılarla geçimliliği: Ondansetron hidroklorür dihidrat enjeksiyon ancak tavsiye
edilen infüzyon sıvıları ile karıştırılmalıdır. İntravenöz çözeltiler “iyi farmasötik pratik”
usullerine uygun olarak infüzyon zamanında hazırlanıp bekletilmeden kullanılmalıdır.
Sodyum Klorür İntravenöz İnfüzyonu BP % 0,9 a/h,
Glukoz İntravenöz İnfüzyonu BP % 5 a/h,
Mannitol İntravenöz İnfüzyonu BP % 10 a/h,
Ringers İntravenöz İnfüzyonu,
Potasyum Klorür % 0,3 a/h ve Sodyum Klorür % 0,9 a/h İntravenöz İnfüzyonu BP,
Potasyum Klorür % 0,3 a/h ve Glukoz % 5 a/h İntravenöz İnfüzyonu BP.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad. 34303 No:1
Küçükçekmece/İSTANBUL
Tel: 0212 692 92 92
Fax: 0212 697 00 24
8. RUHSAT NUMARASI
229/16
9. İLK RUHSAT TARİHİ/RUHSAT YENİLEME TARİHİ
03.01.2011
10. KÜB’ÜN YENİLENME TARİHİ
17 / 17