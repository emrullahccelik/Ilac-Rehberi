KISA ÜRÜN BİLGİSİ
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
GARDASIL 9 IM enjeksiyonluk süspansiyon
9-valan İnsan Papillomavirüs Aşısı [Tip 6, 11, 16, 18, 31, 33, 45, 52, 58] (Rekombinant,
adsorbe)
Steril
2. KALİTATİF VE KANTİTATİF BİLEŞİM
Etkin maddeler:
1 doz (0,5 mL)’sinde yaklaşık olarak;
HPV1 Tip 6 L1 Proteini 2,3 30 mikrogram
HPV1 Tip 11 L1 Proteini 2,3 40 mikrogram
HPV1 Tip 16 L1 Proteini 2,3 60 mikrogram
HPV1 Tip 18 L1 Proteini 2,3 40 mikrogram
HPV1 Tip 31 L1 Proteini2,3 20 mikrogram
HPV1 Tip 33 L1 Proteini2,3 20 mikrogram
HPV1 Tip 45 L1 Proteini2,3 20 mikrogram
HPV1 Tip 52 L1 Proteini2,3 20 mikrogram
HPV1 Tip 58 L1 Proteini2,3 20 mikrogram
1 İnsan Papillomavirüs = HPV
2 Virüs benzeri partikül formundaki L1 proteini rekombinant DNA teknolojisi ile maya
(Saccharomyces cerevisiae (CANADE 3C-5 (1895 suşu)) hücrelerinde üretilir.
3 Amorf alüminyum hidroksifosfat sülfat adjuvanına emdirilmiştir. (0,5 miligram Al+3)
Yardımcı maddeler:
Sodyum 3,78 mg
Yardımcı maddeler için bölüm 6.1'e bakınız.
3. FARMASÖTİK FORM
Kullanıma hazır enjektörde enjeksiyon için süspansiyon
Beyaz çökelti içeren berrak sıvı
4. KLİNİK ÖZELLİKLER
4.1. Terapötik endikasyonlar
GARDASIL 9, 9 yaş ve üzerindeki kişilerin aşağıdaki HPV hastalıklarına karşı aktif
bağışıklanması için endikedir:
• Aşıda bulunan İnsan Papillomavirüs (HPV) tiplerinden kaynaklanan premalign
lezyonlar (servikal, vulvar, vajinal ve anal); servikal, vulvar, vajinal ve anal kanser.
• Belirli HPV tiplerine bağlı oluşan genital siğillere (condyloma acuminata) karşı
korunmada endikedir.
Bu endikasyonu destekleyen veri için bölüm 4.4. ve 5.1’e bakınız.
GARDASIL 9’un kullanımı resmi otoritenin önerileri ile uyumlu olmalıdır.
14.2. Pozoloji ve uygulama şekli
Pozoloji:
İlk enjeksiyon sırasında 9 – 14 yaş (14 yaş dahil) arası olan bireyler
GARDASIL 9, 2 dozluk (0, 6–12 ay) takvim doğrultusunda uygulanabilir (bkz. bölüm 5.1).
İkinci doz birinci dozdan sonraki 5-13 ay arasında uygulanmalıdır. Eğer ikinci doz, ilk dozdan
sonraki 5 aydan önce uygulanırsa, üçüncü doz mutlaka uygulanmalıdır.
GARDASIL 9, 3 dozluk takvim doğrultusunda uygulanabilir (0, 2, 6 ay).
İkinci doz birinci dozdan en az 1 ay sonra uygulanmalıdır ve üçüncü doz ikinci dozdan en az 3
ay sonra uygulanmalıdır. Üç dozun hepsi 1 yıl içinde uygulanmalıdır.
İlk enjeksiyon sırasında 15 yaş ve üzeri olan bireyler
GARDASIL 9, 3 dozluk takvim doğrultusunda uygulanmalıdır (0, 2, 6 ay).
İkinci doz birinci dozdan en az 1 ay sonra uygulanmalıdır ve üçüncü doz ikinci dozdan en az 3
ay sonra uygulanmalıdır. Üç dozun hepsi 1 yıl içinde uygulanmalıdır.
GARDASIL 9’un kullanımı resmi otoritenin önerileri ile uyumlu olmalıdır.
GARDASIL 9’un ilk dozunu alan kişilerin aşılama serisini GARDASIL 9 ile tamamlamaları
tavsiye edilir (bkz. Bölüm 4.4).
Rapel doza gereksinim olup olmadığı bilinmemektedir.
GARDASIL 9 için HPV aşılarının karma rejimini kullanan (aşıların birbirlerinin yerine
kullanımı) çalışmalar yapılmamıştır.
Kuadrivalent (dört bileşenli) HPV tip 6, 11, 16 ve 18 aşısının (metinde kHPV aşısı olarak
belirtilecektir) (GARDASIL) 3 dozlu rejimiyle daha önce aşılanan kişiler GARDASIL 9’un 3
dozunu alabilirler (bkz. Bölüm 5.1).
Uygulama şekli:
GARDASIL 9 intramusküler enjeksiyonla uygulanmalıdır. Tercih edilen bölge üst kolun
deltoid bölgesi veya uyluğun yan tarafının öne bakan kısmıdır.
GARDASIL 9 intravasküler, subkutan veya interdermal yolla enjekte edilmemelidir. Aşı
başka herhangi bir aşı ve çözelti ile aynı enjektör içerisinde karıştırılmamalıdır.
Aşının uygulanmadan önce hazırlanmasına ilişkin talimatlar;
• GARDASIL 9 çalkalanmadan önce içerisinde beyaz bir çökelti olan berrak bir sıvı gibi
görünebilir.
• Kullanımdan önce süspansiyon oluşturmak için enjektörü iyice çalkalayınız. Kuvvetli
çalkalamadan sonra beyaz, bulanık bir sıvı halini alır.
• Uygulamadan önce süspansiyonu partiküllü madde ve renk değişikliği yönünden gözle
kontrol ediniz. Aşıda partiküller varsa ve/veya aşının rengi değişmiş gibi görünüyorsa
aşıyı atınız.
2• Ambalajda farklı büyüklükte iki iğne bulunur; hastanızın cüssesine ve ağırlığına bağlı
olarak intramusküler (İM) uygulamayı garantileyen uygun iğneyi seçiniz.
• İğne enjektöre tam olarak yerleşinceye kadar saat yönünde çevirerek iğneyi takınız.
Standart protokole uygun şekilde dozun tamamını uygulayınız.
• Aşıyı hemen intramusküler (İM) yoldan tercihen üst kolun deltoid bölgesine veya
uyluğun yan tarafının öne bakan kısmına enjekte ediniz.
• Aşı tedarik edildiği şekliyle kullanılmalıdır. Aşının tavsiye edilen dozunun tamamı
kullanılmalıdır.
Özel popülasyonlara ilişkin ek bilgiler
Böbrek /Karaciğer yetmezliği:
GARDASIL 9’un böbrek ve karaciğer yetmezliği olan hastalardaki güvenliliği ve etkililiği
incelenmemiştir.
Pediyatrik popülasyon:
GARDASIL 9’un 9 yaşın altındaki çocuklardaki güvenliliği ve etkililiği incelenmemiştir.
Hiçbir veri bulunmamaktadır. (bkz. bölüm 5.1).
Geriyatrik popülasyon:
GARDASIL 9’un bu popülasyonda güvenliliği ve etkililiği incelenmemiştir.
4.3. Kontrendikasyonlar
Aşının etkin maddelerine veya yardımcı maddelerden herhangi birine karşı aşırı duyarlılık.
Daha önce GARDASIL 9 veya GARDASIL uygulandıktan sonra aşırı duyarlılık yaşayan
hastalara GARDASIL 9 uygulanmamalıdır.
4.4. Özel kullanım uyarıları ve önlemleri
Bireyin aşılanmasına yönelik kararda bireyin daha önce HPV’ye maruz kalmış olma riski ve
aşılamadan elde edeceği potansiyel yarar dikkate alınmalıdır.
Tüm enjektabl aşılarda olduğu gibi, aşının uygulanmasından sonra nadir olarak ortaya
çıkabilen anaflaktik reaksiyonlar için uygun tıbbi tedavi her zaman hazır bulundurulmalıdır.
Özellikle adelosanlar ve genç erişkinlerde herhangi bir aşılamada veya aşılama öncesinde iğne
ile enjeksiyona psikolojik yanıt olarak bazen düşmenin de eşlik ettiği senkop (bayılma)
görülebilir. Buna geçici görme bozukluğu, parestezi ve iyileşme sırasında tonik-klonik uzuv
hareketleri gibi çeşitli nörolojik bulgular eşlik edebilir. Bu nedenle GARDASIL 9
aşılamasından sonra yaklaşık 15 dk dikkatli bir gözlem yapılmalıdır. Bayılmaya bağlı
yaralanmadan korunmak için tüm prosedürlerin uygulanması önemlidir.
Şiddetli bir akut ateşli hastalık geçiren kişilerde aşılama ertelenmelidir. Ancak hafif bir üst
solunum yolu enfeksiyonu veya düşük dereceli ateş gibi hafif bir enfeksiyon varlığı
bağışıklama için kontrendikasyon oluşturmaz.
Tüm aşılarda olduğu gibi, GARDASIL 9 ile aşılama; aşılanan kişilerin tümünde koruma
sağlamayabilir.
3Aşı sadece aşının hedeflediği HPV tiplerinden kaynaklanan hastalıklara karşı koruma sağlar
(bkz. Bölüm 5.1). Dolayısıyla, cinsel yolla bulaşan hastalıklara karşı uygun önlemlerin
alınmasına devam edilmelidir.
Aşı sadece profilaktik kullanıma yöneliktir ve aktif HPV enfeksiyonlarına veya mevcut klinik
hastalığa karşı bir etkisi yoktur. Aşının belirtilen kanser türleri geliştikten sonra
uygulanmasının terapötik etkisi gösterilmemiştir. Bu nedenle aşı servikal, vulvar, vajinal ve
anal kanser, anal, serviks, vulvar ve vajinadaki yüksek evreli displastik lezyonlar veya genital
siğillerin tedavisi için endike değildir. Ayrıca HPV’ye bağlı diğer bilinen lezyonların
ilerlemesini önleme etkisi yoktur.
Aşılanma esnasında aşı HPV tipi ile enfekte olan bireylerde, GARDASIL 9 aşı HPV tipi ile
oluşmuş lezyonlardan koruma sağlamaz.
Aşılama rutin servikal taramanın yerini tutmaz. Hiçbir aşı % 100 etkin olmadığından ve
GARDASIL 9 her HPV tipine veya aşılama tarihinde mevcut olan HPV enfeksiyonlarına karşı
koruma sağlamayacağından, rutin servikal tarama kritik önem taşır ve yerel önerilere
uyulmalıdır.
İmmün yanıtı bozulmuş kişilerde GARDASIL 9 kullanımına ilişkin hiçbir veri yoktur. İnsan
İmmün Yetmezlik Virüsü (HIV) ile enfekte olduğu bilinen 7-12 yaş arası kişilerde dört
bileşenli HPV aşısının güvenliliği ve immünojenitesi değerlendirilmiştir (bkz. bölüm 5.1).
Güçlü bir immün supresif tedavi kullanımı, genetik bir defekt, İnsan İmmün Yetmezlik Virüsü
(HIV) enfeksiyonu veya diğer nedenlerle immün yanıtı bozulmuş kişiler aşıya yanıt
vermeyebilir.
Trombositopeni veya pıhtılaşma bozukluğu olan kişilerde intramüsküler uygulamadan sonra
kanama olabileceğinden bu kişilere aşı dikkatle uygulanmalıdır.
Bu aşının koruma süresini belirlemek amacıyla uzun süreli izleme çalışmaları devam
etmektedir (bkz. bölüm 5.1).
GARDASIL 9’un iki bileşenli veya dört bileşenli HPV aşılarının birbirlerinin yerine
kullanılabilirliğini destekleyen güvenlilik, etkililik ve immünojenite verisi bulunmamaktadır.
GARDASIL 9’un ilk dozunu alan kişilerin aşılama serisini GARDASIL 9 ile tamamlamaları
tavsiye edilir.
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.
Yardımcı madde
GARDASIL9 0,5 mL’lik dozu 23 mg’dan daha az sodyum ihtiva eder; yani aslında “sodyum
içermez”.
4.5. Diğer tıbbi ürünler ile etkileşimler ve diğer etkileşim şekilleri
Klinik çalışmalarda, aşılamadan önceki 3 ay içerisinde immünoglobülin veya kan türevi
ürünler almış kişilerdeki güvenlilik ve immünojenite incelenmemiştir.
Diğer aşılar ile birlikte kullanım
GARDASIL 9 difteri(d) ve tetanoz (T) ile birlikte boğmaca [aselüler bileşen] (ap) ve/veya
polyomiyelit [inaktif] (IPV) (dTap, dT-IPV, dTap-IPV aşıları) içeren kombine bir rapel aşıyla
eş zamanlı uygulanabilir ve bu aşıların bileşenlerinden herhangi birine antikor yanıtıyla
4anlamlı etkileşim gözlenmez. Bu bilgi kombine bir dTap-IPV aşısının ilk GARDASIL 9
dozuyla birlikte uygulandığı klinik bir çalışmanın sonuçlarına dayanmaktadır (bkz. bölüm
4.8).
Hormonal kontraseptifler ile birlikte kullanım
Klinik çalışmalarda GARDASIL 9 uygulanan 16- 26 yaş arası kadınların % 60,2’si klinik
çalışmaların aşılama döneminde hormonal kontraseptifler kullanmıştır. Hormonal
kontraseptiflerin kullanımı GARDASIL 9’a verilen tipe spesifik immün yanıtları
etkilememiştir.
Özel popülasyonlara ilişkin ek bilgiler:
Herhangi bir etkileşim çalışması gerçekleştirilmemiştir.
Pediyatrik popülasyon:
Etkileşim çalışmasına dair veri mevcut değildir (bkz. Bölüm 5.1).
4.6. Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Klinik çalışmalarda GARDASIL 9 uygulanan 16- 26 yaş arası kadınların % 60,2’si klinik
çalışmaların aşılama döneminde hormonal kontraseptifler kullanmıştır. Hormonal
kontraseptiflerin kullanımı GARDASIL 9’a verilen tipe spesifik immün yanıtları
etkilememiştir. (bkz. bölüm 4.5).
Gebelik dönemi
Gebe kadınlardaki pazarlama sonrası veriler, gebelik döneminde uygulandığında GARDASIL
9’a ilişkin malformasyona yol açan toksisite ve/veya fetusa ya da yenidoğana yönelik
toksisiteyi göstermemektedir.
GARDASIL 9’un embriyofetal, perinatal ve postnatal hayatta kalma ve gelişim üzerine etkisi
sıçanlar üzerinde değerlendirilmiştir. Bu hayvan çalışmaları fertilite, gebelik, embriyonal/fetal
gelişim, doğum veya postnatal gelişim üzerine doğrudan veya dolaylı olarak zararlı etkilerinin
olduğunu göstermemektedir (bkz. bölüm 5.3).
GARDASIL 9’un 6 yıllık gebelik kaydı, 69’u sonuçları bilinen gebelikler olan 180 kadını
prospektif olarak takip etmiştir. Düşük ve majör doğum kusurlarının sıklığı gebeliklerde %4,3
(3/69) ve canlı doğan bebeklerde %4,5 (3/67) olmuştur. Bu sıklıklar, arka planda tahmin
edilen sıklıklar ile tutarlıdır. Bu veriler, sonuçları bilinen 1.640 hamileliğin dahil edildiği
qHPV aşısı için 5 yıllık hamilelik kayıtlarından elde edilen benzer bulguları destekler
niteliktedir.
Bununla birlikte, bu veriler gebelik döneminde GARDASIL 9’un kullanımını tavsiye etmek
için yeterli değildir. Aşılama gebelik tamamlanıncaya kadar ertelenmelidir (bkz. bölüm 5.1).
Laktasyon dönemi
GARDASIL 9 emzirme döneminde kullanılabilir.
GARDASIL 9’un 16 ila 26 yaş arası kadınlarda gerçekleştirilen klinik çalışmalarının aşılama
periyodunda toplamda 92 kadın emzirmekteydi. Çalışmalarda, aşı immünojenisitesi, emziren
kadınlar ve emzirmeyen kadınlar arasında benzer bulunmuştur. Ayrıca, emziren kadınlardaki
istenmeyen olay profili genel güvenlilik popülasyonundaki kadınlarla benzerdi. Aşılama
döneminde emzirilen bebeklerde aşı ile ilişkili hiçbir ciddi istenmeyen olay bildirilmemiştir.
5Üreme yeteneği/ Fertilite
GARDASIL 9’un insanlarda fertilite üzerindeki etkisine dair hiçbir veri yoktur. Hayvan
çalışmaları fertilite üzerinde zararlı etkileri göstermemektedir (bkz bölüm 5.3).
4.7. Araç ve makine kullanımı üzerindeki etkiler
GARDASIL 9 araç veya makine kullanma becerisi üzerinde hiçbir etkiye sahip değildir veya
ihmal edilebilir bir etkiye sahiptir. Bununla birlikte, Bölüm 4.8 “İstenmeyen Etkiler”de
bahsedilen etkilerden bazıları araç veya makine kullanma becerisini geçici olarak etkileyebilir.
4.8. İstenmeyen etkiler
A. Güvenlilik profilinin özeti
Yedi klinik çalışmada gönüllülere çalışmaya giriş gününde ve daha sonra yaklaşık 2. ve
6.aylarda GARDASIL 9 uygulanmıştır. Güvenlilik GARDASIL 9’un her bir enjeksiyonundan
sonraki 14 günde aşılama bildirim kartıyla (ABK) desteklenen takiple değerlendirilmiştir.
Toplam 15.776 gönüllü (çalışmaya giriş tarihinde yaşları 16-26 arasında değişen 10.495
gönüllü ve 9-15 yaş arası 5.281 adolesan) GARDASIL 9 almıştır. Az sayıda gönüllü (% 0,1)
istenmeyen olaylar nedeniyle çalışmadan ayrılmıştır.
11 ila 15 yaş aralığında 1.053 sağlıklı adolesanın katıldığı klinik çalışmalardan biri,
GARDASIL 9’un ilk dozunun, kombine difteri, tetanoz, boğmaca (aselüler, komponent) ve
poliomyelit (inaktif) rapel aşısı ile birlikte uygulanmasıyla daha fazla enjeksiyon bölgesi
reaksiyonları (şişlik, kızarıklık), baş ağrısı ve ateş görüldüğünü göstermiştir.
Gözlenen farklılıklar < %10’dur ve gönüllülerin çoğunda istenmeyen etkilerin hafif ila orta
şiddette görüldüğü bildirilmiştir. (bkz bölüm 4.5).
GARDASIL 9 uygulanan, 27 ila 45 yaş arasında 640 kişinin ve 16 ila 26 yaş arasında 570
kişinin dahil olduğu bir klinik çalışmada, GARDASIL 9’un güvenlilik profili iki yaş grubu
arasında benzer bulunmuştur.
GARDASIL 9 ile gözlenen en yaygın istenmeyen reaksiyonlar enjeksiyon yerindeki
reaksiyonlar (aşılanan kişilerin % 84,8’inde aşılamadan sonraki herhangi bir viziti izleyen 5
gün içerisinde) ve baş ağrısıydı (aşılananların % 13,2’sinde aşılamadan sonraki herhangi bir
viziti izleyen 15 gün içerisinde). Bu istenmeyen reaksiyonlar genellikle hafif veya orta
şiddetteydi.
B. İstenmeyen reaksiyonların tabloda özeti
İstenmeyen reaksiyonlar, sıklık gruplarına göre aşağıdaki şekilde kategorize edilmiştir.
- Çok yaygın (≥1/10)
- Yaygın (≥1/100 ila <1/10)
- Yaygın olmayan (≥1/1.000 ila <1/100)
- Seyrek (≥1/10.000 ila (<1/1.000)
- Çok seyrek (< 10.000)
- Bilinmiyor (eldeki verilerden hareketle tahmin edilemiyor)
Klinik çalışmalar
Tablo 1, en azından muhtemelen aşılama ile ilişkili olduğu düşünülen ve 7 klinik çalışmada
(PN 001, 002, 003, 005, 006, 007 ve 009, N=15.776 birey) GARDASIL 9 uygulanan kişilerde
% 1,0 sıklıkta gözlemlenen istenmeyen etkileri göstermektedir. (Klinik çalışmaların
açıklaması için bkz. bölüm 5.1).
Pazarlama sonrası deneyim
Tablo 1 ayrıca GARDASIL 9’un dünya çapında pazarlama sonrası kullanımı esnasında spontan
olarak bildirilen istenmeyen reaksiyonları da içerir. Sıklıkları ilgili klinik araştırmalara
6dayanarak değerlendirilmiştir.
Tablo 1: Klinik çalışmalardan ve pazarlama sonrası verilerden elde edilen GARDASIL 9
uygulandıktan sonra % ortaya çıkan istenmeyen reaksiyonlar
Sistem organ sınıfı Sıklık İstenmeyen reaksiyonlar
Kan ve lenf sistemi hastalıkları Yaygın olmayan Lenfadenopati*
Seyrek Hipersensitivite*
Bağışılık sistemi hastalıkları
Bilinmiyor Anafilaktik reaksiyonlar*
Çok yaygın Baş ağrısı
Yaygın Baş dönmesi
Sinir sistemi hastalıkları
Bazen tonik-klonik nöbetlerin de eşlik
Yaygın olmayan
ettiği senkop*
Yaygın Bulantı
Gastrointestinal hastalıklar
Yaygın olmayan Kusma*
Deri ve deri altı doku
Yaygın olmayan Ürtiker*
hastalıkları
Kas-iskelet sistemi ve bağ doku
Yaygın olmayan Artralji*, miyalji*
hastalıkları
Enjeksiyon bölgesinde ağrı, şişlik,
Çok yaygın
kızarıklık
Genel bozukluklar ve
Ateş, yorgunluk,
uygulama bölgesine ilişkin Yaygın
Enjeksiyon bölgesinde kaşıntı, morluk
hastalıklar
Yaygın olmayan Asteni*, üşüme*, halsizlik*
*GARDASIL 9’un pazarlama sonrası bildirilen istenmeyen etkileri. Sıklıkları ilgili klinik
araştırmalara dayanarak değerlendirilmiştir. Klinik çalışmalarda gözlenmeyen etkiler için
sıklık ‘bilinmiyor’ olarak belirtilmiştir.
Dört bileşenli HPV aşısı
Dört bileşenli aşının onay sonrası kullanımı sırasında Tablo-2’deki istenmeyen olaylar spontan
olarak rapor edilmiştir. Dört bileşenli aşının pazarlama sonrası güvenlilik deneyimi
GARDASIL 9 için de geçerlidir çünkü bu aşılar aynı HPV tiplerinden dördünün L1 HPV
proteinlerini içermektedir.
Bu olaylar büyüklüğü belli olmayan bir popülasyon tarafından gönüllü olarak bildirildiğinden,
bunların sıklıklarını güvenilir şekilde hesaplamak veya tüm olaylarda, aşıya maruz kalımla
nedensel bir ilişkiyi ortaya koymak mümkün değildir.
Tablo 2: 4 bileşenli HPV aşısı ile Pazarlama sonrası deneyimde bildirilen advers reaksiyonlar
Sistem organ sınıfı Sıklık Advers reaksiyonlar
Enfeksiyonlar ve enfestasyonlar Bilinmiyor Enjeksiyon bölgesinde selülit
Kan ve lenf sistemi hastalıkları Bilinmiyor İdiopatik trombositopenik purpura,
Bağışıklık sistemi hastalıkları Bilinmiyor Anafilaktoid reaksiyonlar,
bronkospazm
Sinir sistemi hastalıkları Bilinmiyor Akut dissemine ensefalomiyelit,
Guillain-Barré sendromu
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
7olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımı vakaları rapor edilmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grup: Viral Aşılar, Papillomavirüs Aşıları
ATC kodu: J07BM03
Etki mekanizması
GARDASIL 9 adjuvanlı, enfeksiyöz olmayan, rekombinant, 9 bileşenli bir aşıdır. Dört
bileşenli HPV aşısında (GARDASIL) bulunan dört HPV tipine (6, 11, 16 ve 18) ilave olarak 5
HPV tipine (31, 33, 45, 52 ve 58) ait majör kapsid L1 proteininin yüksek düzeyde
saflaştırılmış virüs benzeri partiküllerinden (VBP’ler) hazırlanır. Dört bileşenli HPV
aşısındakiyle aynı amorf alüminyum hidroksifosfat sülfat adjuvanını kullanır. VBP’ler
hücreleri enfekte edemez, çoğalamaz veya hastalığa neden olamazlar. L1 VBP aşılarının
etkililiğinin humoral immün yanıt aracılığıyla gerçekleştiği düşünülmektedir. Aşının, HPV Tip
6, 11, 16, 18, 31, 33, 45, 52, 58'den oluşan genotipleri, aşı HPV tipleri olarak geçecektir.
Epidemiyoloji çalışmalarına dayanarak, GARDASIL 9’un aşağıdakilere yol açan HPV
tiplerine karşı koruması beklenmektedir (oranlar yaklaşıktır): Servikal kanserlerin % 90’ı,
adenokarsinoma in-situ’nun (AİS) % 95’den fazlası, yüksek dereceli servikal intraepitelyal
neoplazilerin (CIN 2/3) % 75-85'i, HPV ile ilişkili vulva kanserlerinin % 85-90’ı, HPV ile
ilişkili yüksek dereceli (VIN2/3) vulvar intraepitelyal neoplazilerin % 90-95’i, HPV ile ilişkili
vajina kanserlerinin % 80-85’i, HPV ile ilişkili yüksek dereceli vajinal intraepitelyal
neoplazilerin (VaIN 2/3) % 75-85’i, HPV ile ilişkili anüs kanserlerinin % 90-95’i, HPV ile
ilişkili yüksek dereceli anal intraepitelyal neoplazilerin (AIN2/3) % 85-90’ı ve genital
siğillerin % 90’ı.
GARDASIL 9 endikasyonu aşağıdakileri esas almaktadır:
• kHPV aşısının 16 ila 45 yaş arasındaki kızlarda ve kadınlarda ve 16 ila 26 yaş arasındaki
erkeklerde HPV Tip 6, 11, 16 ve 18 nedenli persistan enfeksiyon ve hastalıkların
önlenmesinde etkililiğinin gösterilmiş olması
• 9-15 yaş arası kızlarda, 16-26 yaş arası kadınlar ve erkeklerde HPV Tip 6, 11, 16 ve 18
için GARDASIL 9 ve dört valanlı HPV aşısı arasındaki non-inferior immünojenisite
çalışmasından; GARDASIL 9’un HPV Tip 6, 11, 16 ve 18’den kaynaklanan persistan
enfeksiyon ve hastalığa karşı etkililiği dört valanlı HPV aşısının etkililiği ile benzer
olduğu sonucu çıkarılabilir
• 16-26 yaş arası kızlarda ve kadınlarda HPV Tip 31, 33, 45, 52 ve 58’den kaynaklanan
inatçı enfeksiyon ve hastalığa karşı etkililiğin gösterilmiş olması ve
• 16-26 yaş arası kızlar ve kadınlardakine kıyaslandığında, 9-15 yaş arası kız ve erkek
çocuklarda, 16-26 yaş arası erkeklerde ve 27 ila 45 yaş arası kadınlarda GARDASIL
9’da bulunan HPV tiplerine karşı non-inferior immünojenisitenin gösterilmiş olması
GARDASIL 9’un Klinik Çalışmaları
GARDASIL 9’un etkililiği ve/veya immünojenitesi on klinik çalışmada değerlendirilmiştir.
GARDASIL 9’un plaseboya göre etkililiğini değerlendiren klinik çalışmalar kabul edilemez
çünkü pek çok ülkede HPV aşılaması HPV enfeksiyonu ve hastalığına karşı koruma için
önerilmekte ve uygulanmaktadır.
8Bu nedenle, öncü klinik çalışma (Protokol 001) GARDASIL 9’un etkililiğini karşılaştırma
aşısı olarak dört bileşenli aşıyı (GARDASIL) kullanarak incelemiştir.
HPV Tip 6, 11, 16 ve 18’e karşı etkililik esas olarak, GARDASIL 9 ile kHPV aşısının benzer
immünojenitesini (Geometrik Ortalama Titrelerle [GMT] ölçülmüştür) gösteren bir köprüleme
stratejisi kullanılarak değerlendirilmiştir (Protokol 001, GDS01C/Protokol 009 ve
GDS07C/Protokol 020).
Öncü çalışma olan Protokol 001’de, GARDASIL 9’un HPV Tip 31, 33, 45, 52 ve 58’e karşı
etkililiği 16-26 yaş arası kadınlarda kHPV aşısıyla karşılaştırmalı olarak değerlendirilmiştir
(N=14.204: GARDASIL 9 alan 7.099 kadın; kHPV alan 7.105 kadın).
Protokol 002 GARDASIL 9’un immünojenitesini 9-15 yaş arası kız ve erkek çocuklarda ve
16-26 yaş arası kadınlarda değerlendirmiştir (N=3.066: 1.932 kız çocuk; 666 erkek çocuk ve
468 kadın GARDASIL 9 almıştır).
Protokol 003 GARDASIL 9’un immünojenitesini 16-26 yaş arası kadınlarda ve 16-26 yaş
arası erkeklerde değerlendirmiştir (N=2.515: 1.103 Heteroseksüel Erkek [HSE]; 313
Homoseksüel Erkek [HOE] ve 1.099 kadın GARDASIL 9 almıştır).
Protokol 004 GARDASIL 9’un 16 ila 45 yaş arasındaki kadınlarda immünojenisitesini
değerlendirmiştir (N= 1.210: 27 ila 45 yaş arasındaki 640 kadın ve 16 ila 26 yaş arasındaki
570 kadın).
Protokol 005 ve 007 GARDASIL 9’un rutin olarak tavsiye edilen diğer aşılarla eş zamanlı
uygulanmasını 11-15 yaş arası kız ve erkek çocuklarda değerlendirmiştir (N=2.295).
Protokol 006 daha önce kHPV aşısıyla aşılanan 12-26 yaş arası kızlara ve kadınlara
GARDASIL 9 uygulanmasını değerlendirmiştir (N=921; 615 kişi GARDASIL 9 ve 306 kişi
plasebo almıştır).
GDS01C/Protokol 009 GARDASIL 9’un immünojenitesini 9-15 yaş arası kızlarda
değerlendirmiştir (N=600; 300 kız GARDASIL 9 ve 300 kız kHPV almıştır).
GDS07C/Protokol 020’de 16-26 yaş arası erkeklerde GARDASIL 9’un immünojenitesi
değerlendirilmiştir (N=500; GARDASIL 9 uygulanan 249 kişi ve kHPV aşısı uygulanan 251
kişi).
Protokol 010 GARDASIL 9’un 2 dozunun immünojenitesini 9-14 yaş arası kızlarda ve
erkeklerde; GARDASIL 9’un 3 dozunun immünojenitesini 9-14 yaş arası kızlarda ve 16-26
yaş arası kadınlarda değerlendirmiştir (N=1.518; 753 kız; 451 erkek ve 314 kadın).
GARDASIL 9’un HPV Tip 6, 11, 16 ve 18’e karşı Etkililiğini Destekleyen Çalışmalar
kHPV aşısının HPV Tip 6, 11, 16 ve 18’e karşı etkililiği
kHPV aşısının HPV 6-, 11-, 16- ve 18- ile ilişkili hastalık sonlanım noktalarına karşı etkililiği
ve uzun süreli etkililiği, PPE (protokol uyarınca etkililik) popülasyonunda gerçekleştirilen
klinik çalışmalarda kanıtlanmıştır. PPE popülasyonu, başlangıç çalışmasına katıldıktan sonraki
1 yıl içinde çalışma protokolünden majör bir sapma olmaksızın tüm 3 kHPV aşısını alan, 1.
dozdan önce ilgili HPV tiplerine (6, 11, 16 ve 18) seronegatif olan bireylerden ve başlangıç
çalışmasına katıldığında 16 yaşında veya daha büyük olan gönüllüler arasından ilgili HPV
tip(ler)ine 1. dozdan öncesinden 3. dozdan sonrasına kadar (7. ay) PCR negatif olan
gönüllülerden oluşmaktadır.
916 ila 26 yaşındaki kadınlarda (N=20.541), HPV 16- ve 18- ile ilişkili CIN2/3, AIS veya
serviks kanserine karşı etkililik, 4 yıla kadar süren (medyan 3,6 yıl) takibe göre % 98,2'dir (%
95 CI: 93,5, 99,8); HPV 6, 11, 16 veya 18 ile ilişkili hastalıklara karşı etkililik CIN ve AIS
için % 96,0 (% 95 CI: 92,3, 98,2), VIN2/3 için % 100 (% 95 CI:67,2, 100), VaIN2/3 için %
100 (% 95 CI: 55,4, 100) ve genital siğil için % 99’ dur (% 95 CI: 96,2, 99,9).
24 ila 45 yaşındaki kadınlarda (N=3.817), HPV 6, 11, 16 ve 18 ile ilişkili persistan enfeksiyon,
genital siğil, vulvar veya vajinal lezyonlar, tüm derecelerde CIN, AIS ve serviks kanserine
karşı etkililik % 88,7’dir (% 95 CI: 78,1, 94,8).
16 ila 26 yaşındaki erkeklerde (N=4,055), HPV 6, 11, 16 ve 18 ile ilişkili hastalıklara karşı
etkililik AIN 2/3 için % 74,9 (% 95 CI: 8,8, 95,4) (medyan takip süresi 2,15 yıl),
penil/perineal/perianal intraepitelyal neoplazi (PIN) 1/2/3 için % 100 (% 95 CI: -52,1, 100) ve
genital siğil için % 89,3’tür (% 95 CI: 65,3, 97,9) (medyan takip süresi 4 yıl).
16-23 yaşındaki kadınlarda (n=2.121) yapılan uzun süreli ilave ruhsat çalışmasında, yaklaşık
14 yıla kadar hiçbir yüksek dereceli CIN olgusu görülmemiştir. Bu çalışmada, yaklaşık 12 yıla
kadar istatistik açıdan uzun süreli bir koruma olduğu kanıtlanmıştır.
Klinik çalışmaların uzun süreli eklerinde, hiçbir yüksek dereceli intraepitelyal neoplazi olgusu
ve hiçbir genital siğil olgusu gözlenmemiştir:
– Aşılama tarihinde 9-15 yaşında olan kızlarda (n=369) 10,7 yıl, erkeklerde (n = 326)
10,6 yıl (medyan takip süresi sırasıyla 10 yıl ve 9,9 yıl),
– Aşılama tarihinde 16-26 yaşında olan erkeklerde (n=917) 11,5 yıl (medyan takip süresi
9,5 yıl), ve aşı tarihinde 24-45 yaşında olan kadınlarda (n=685) 10,1 yıl (medyan takip
8,7 yıl).
HPV Tip 6, 11, 16 ve 18 için kHPV aşısından GARDASIL 9’a immünojenisite
köprülemesi
Protokol 001’den 16 ila 26 yaşındaki kadınlar, GDS01C/Protokol 009’dan 9 ila 15 yaşındaki
kızlar ve GDS07C/Protokol 020'den 16 ila 26 yaşındaki erkeklerden oluşan bir popülasyonda,
GARDASIL 9, HPV Tip 6, 11, 16 ve 18 açısından kHPV aşısıyla karşılaştırılmıştır.
GARDASIL 9 uygulanan bireyler ve GARDASIL uygulanan bireyler arasında 7. ayda cLIA
anti-HPV 6, anti-HPV 11, anti-HPV 16, ve anti-HPV 18 GMT’leri karşılaştırılarak bir
istatistiksel eşit etkililik analizi yapılmıştır. GARDASIL 9 için GMT’ye göre ölçülen
bağışıklık yanıtları, GARDASIL için ölçülen bağışıklık yanıtlarıyla eşit etkililiktedir (Tablo3).
Klinik çalışmalarda, GARDASIL 9 alan bireylerin % 98,2 ila % 100’ü test edilen tüm
gruplarda 7. aya kadar tüm 9 aşı tipine karşı antikor için seropozitif hale gelmiştir. Protokol
001’de, HPV-6, -11, -16 ve -18 için GMT’ler kHPV aşısı ve GARDASIL 9 alan gönüllülerde
en az 3,5 yıl boyunca benzerdir.
10Tablo 3: 9 ila 15 yaşındaki kızların ve 16 ila 26 yaşındaki kadınlar ve erkeklerin bulunduğu
PPI popülasyonunda HPV Tip 6, 11, 16 ve 18 için GARDASIL 9 ve kHPV aşısı arasında
bağışıklık yanıtlarının (cLIA’ya göre) karşılaştırması
GARDASIL 9/
GARDASIL 9 GARDASIL
kHPV Aşısı
POPÜLASYON GMT GMT
N N GMT (% 95
(% 95 GA) (% 95 GA)
(n) (n) oranı GA)
mMU§/mL mMU§/mL
Anti-HPV 6
1679,4 1565,9
9 ila 15 300 300 (0,93,
(1518,9, (1412,2, 1,07
yaşındaki kızlar (273) (261) 1,23)
1856,9) 1736,3)
16 ila 26
6792 893,1 6795 875,2 (0,99,
yaşındaki 1,02
(3993) (871,7, 915,1) (3975) (854,2, 896,8) 1,06)¶
kadınlar
16 ila 26 249 758,3 251 618,4 1,23 (1,04,
yaşındaki (228) (665,9, 863,4) (226) (554, 690,3) 1,45)¶
erkekler
Anti-HPV 11
1315,6 1417,3
9 ila 15 300 300 (0,80,
(1183,8, (1274,2, 0,93
yaşındaki kızlar (273) (261) 1,08)
1462,0) 1576,5)
16 ila 26 (0,77,
6792 666,3 6795 830
yaşındaki 0,80 0,83)¶
(3995) (649,6, 683,4) (3982) (809,2, 851,4)
kadınlar
16 ila 26
249 681,7 251 769,1 (0,76,
yaşındaki 0,89
(228) (608,9, 763,4) (226) (683,5, 865,3) 1,04)
erkekler
Anti-HPV 16
6739,5 6887,4
9 ila 15 300 300 (0,85,
(6134,5, (6220,8, 0,97
yaşındaki kızlar (276) (270) 1,11)¶
7404,1) 7625,5)
16 ila 26 3131,1 3156,6
6792 6795 (0,96,
yaşındaki (3057,1, (3082,3, 0,99
(4032) (4062) 1,03)¶
kadınlar 3206,9) 3232,7)
16 ila 26 3924,1 3787,9
249 251 (0,89,
yaşındaki (3513,8, (3378,4, 1,04
(234) (237) 1,21)¶
erkekler 4382,3) 4247,0)
Anti-HPV 18
1956,6 1795,6
9 ila 15 300 300 (0,91,
(1737,3, (1567,2, 1,08
yaşındaki kızlar (276) (269) 1,29)¶
2203,7) 2057,3)
16 ila 26
6792 804,6 6795 678,7 (1,14,
yaşındaki 1,19
(4539) (782,7, 827,1) (4541) (660,2, 697,7) 1,23)¶
kadınlar
16 ila 26
249 884,3 251 790,9 (0,91,
yaşındaki 1,12
(234) (766,4, 1020,4) (236) (683,0, 915,7) 1,37)¶
erkekler
*PPI popülasyonu, önceden belirlenen gün aralıklarında üç aşının tümünün yapıldığı, çalışma
protokolünden majör sapma göstermeyen, 6. Ay ve 7. Ay ziyaretleri arasında önceden
belirlenen kriterleri karşılayan, 1. dozdan önce ilgili HPV tip(ler)ine (6, 11, 16 ve 18)
seronegatif olan ve başlangıç çalışmasına katıldığında 16 ila 26 yaşında olan kadınlar arasında
111. Dozdan önce ve 1. Dozdan itibaren 3. Dozdan bir ay sonrasına kadar ilgili HPV tip(ler)ine
PCR negatif olan bireylerden oluşmaktadır.
§mMU=milli-Merck birimi.
¶p-değeri <0,001.
#Eşit etkililiğin kanıtlanması için, GMT oranının % 95 GA değerinin alt sınırının 0,67'den
yüksek olması gerekmektedir.
GA=Güven aralığı.
GMT=Geometrik Ortalama Titreler.
cLIA= Kompetitif Luminex İmmünoassay.
N= İlgili aşı grubuna randomize edilen ve en az bir enjeksiyon alan bireylerin sayısı.
n= Analize katılan bireylerin sayısı.
GARDASIL 9’un HPV Tip 31, 33, 45, 52 ve 58’e karşı etkililiğini destekleyen çalışmalar
GARDASIL 9’un 16 ila 26 yaşındaki kadınlardaki etkililiği, toplam 14.204 kadının
(GARDASIL 9 = 7.099; kHPV aşısı = 7.105) dahil olduğu, aktif karşılaştırmalı-kontrollü, çift
kör, randomize bir klinik çalışmada incelenmiştir (Protokol 001). Gönüllüler 3. Dozdan sonra
67 aya kadar sürelerde (medyan süre 3. Dozdan sonra 43 ay) takip edilmiştir.
GARDASIL 9, HPV 31-, 33-, 45-, 52- ve 58- ile ilişkili persistan enfeksiyon ve hastalığın
önlenmesinde etkili olmuştur (Tablo 3). GARDASIL 9 ayrıca HPV 31-, 33-, 45-, 52- ve 58-
ile ilişkili Pap test anomalileri, servikal ve dış genital prosedürler (yani biyopsiler) ve servikal
kesin tedavi prosedürlerinin insidansını azaltmıştır (Tablo 3).
Tablo 4: 16 ila 26 yaşındaki kadınlardan oluşan PPE‡ popülasyonunda GARDASIL 9’un HPV
Tip 31, 33, 45, 52, ve 58’e karşı etkililik analizi
GARDASIL 9 kHPV Aşı
%
N=7099 N=7105
Hastalık Sonlanım Noktası Etkililik**
Olgu Olgu
n n (% 95 GA)
sayısı* sayısı*
HPV 31-, 33-, 45-, 52-, 58 ile ilişkili CIN
2/3, AIS, Serviks Kanseri, VIN 2/3, 97,4
6016 1 6017 38
VaIN 2/3, Vulva Kanseri ve Vajina (85,0, 99,9)
Kanseriα
HPV 31-, 33-, 45-, 52-, 58 ile ilişkili CIN 97,1
5949 1 5943 35
2/3 ya da AISα (83,5, 99,9)
HPV 31-, 33-, 45-, 52-, 58 ile ilişkili 96,9
5949 1 5943 32
CIN2 (81,5, 99,8)
HPV 31-, 33-, 45-, 52-, 58 ile ilişkili 100
5949 0 5943 7
CIN3 (39,4, 100)
HPV 31-, 33-, 45-, 52-, 58 ile ilişkili VIN 100
6009 0 6012 3
2/3, VaIN 2/3 (-71,5, 100)
HPV 31-, 33-, 45-, 52-, 58 ile ilişkili 96,0
5941 41 5955 946
Persistan Enfeksiyon ≥6 Ay§ (94,6, 97,1)
HPV 31-, 33-, 45-, 52-, 58 ile ilişkili 96,7
5941 23 5955 657
Persistan Enfeksiyon ≥12 Ay¶ (95,1, 97,9)
HPV 31-, 33-, 45-, 52-, 58 ile ilişkili
92,9
ASC-US HR-HPV Pozitif veya Daha 5883 37 5882 506
(90,2, 95,1)
Kötü Pap# Anomalisi
HPV 31-, 33-, 45-, 52-, 58 ile ilişkili 90,2
6013 4 6014 41
servikal kesin tedavi prosedürleri† (75, 96,8)
‡ PPE popülasyonu, başlangıç çalışmasına katıldıktan sonraki 1 yıl içinde çalışma
12protokolünden majör bir sapma olmaksızın tüm 3 aşıyı alan, 1. dozdan önce ilgili HPV
tiplerine (Tip 31, 33, 45, 52 ve 58) naif (PCR negatif ve seronegatif) olan ve 1. Dozdan önce
ve 1. Dozdan itibaren 3. Dozdan bir ay sonrasına (7. Ay) kadar ilgili HPV tip(ler)ine PCR
negatif olan bireylerden oluşmaktadır.
N= İlgili aşı grubuna randomize edilen ve en az bir enjeksiyon alan bireylerin sayısı.
n= Analize katılan bireylerin sayısı.
§ Aralarında 6 ay olan (±1 ay ziyaret penceresi) iki veya daha fazla ardışık ziyarette alınan
numunelerde belirlenen persistan enfeksiyon.
¶ Aralarında 6 ay olan (±1 ay ziyaret penceresi) iki veya daha fazla ardışık ziyarette alınan
numunelerde belirlenen persistan enfeksiyon.
#Papanicolaou testi.
GA=Güven aralığı.
ASC-US=Önemi belirsiz atipik skuamöz hücreler.
HR=Yüksek Risk.
* 7. Aydan sonra en az bir takip ziyareti yapan bireylerin sayısı.
** Gönüllüler 3. Dozdan sonra 67 aya kadar sürelerde takip edilmiştir (medyan süre 3. Dozdan
sonra 43 ay).
α PPE popülasyonunda hiçbir serviks kanseri, VIN2/3, vulva ve vajina kanseri olgusu
tanılanmamıştır.
† Loop elektrocerrahi eksizyonel prosedür (LEEP) veya konizasyon.
GARDASIL 9’un aşı HPV tiplerine karşı ilave etkililik değerlendirmesi
GARDASIL 9'un etkililiği plaseboya karşı incelenemediği için, aşağıdaki keşifsel analizler
yapılmıştır.
GARDASIL 9’un PPE’de aşı HPV tiplerinin neden olduğu servikal yüksek dereceli
hastalıklara karşı etkililik değerlendirmesi
GARDASIL 9’un aşı HPV tipleriyle ilişkili CIN 2 veya daha kötü hastalığa karşı etkililiği
kHPV aşısıyla karşılaştırıldığında, 2/5,952’a karşı 36/5,947 olguyla % 94,4 oranındadır (% 95
CI 78,8, 99). GARDASIL 9’un aşı HPV tipleriyle ilişkili CIN 3’e karşı etkililiği kHPV
aşısıyla karşılaştırıldığında, 0/5,952’a karşı 8/5,947 olguyla % 100 oranındadır (% 95 CI 46,3,
100).
GARDASIL 9’un PPE’de aşı HPV tipleriyle ilişkili aşı servikal biyopsi ve kesin tedaviye
karşı etkisi
GARDASIL 9’un aşı HPV tipleriyle ilişkili servikal biyopsiye karşı etkililiği kHPV aşısıyla
karşılaştırıldığında, 11/6016’ya karşı 262/6018 olguyla % 95,9 oranındadır (% 95 CI 92,7,
97,9). GARDASIL 9’un aşı HPV tipleriyle ilişkili servikal kesin tedaviye (loop elektrocerrahi
eksizyonel prosedür [LEEP] veya konizasyon dahil) karşı etkililiği kHPV aşısıyla
karşılaştırıldığında, 4/6016’ya karşı 43/6018 olguyla % 90,7 oranındadır (% 95 CI 76,3, 97).
Uzun süreli etkililik çalışmaları
Bir gönüllü alt grubu, aşıdaki HPV tipleriyle ilişkili klinik hastalıklara karşı güvenlilik,
immünojenisite ve etkililik açısından GARDASIL 9 aşısından sonra 10 ila 14 yıl boyunca
takip edilmektedir.
Klinik çalışma Protokolleri 001 ve 002’nin uzun süreli ilave çalışmalarında, PPE
popülasyonunda etkililik gözlenmiştir. PPE popülasyonu şu bireylerden oluşmaktadır:
– Katıldıktan sonraki 1 yıl içinde çalışma protokolünden majör bir sapma olmaksızın
tüm üç aşıyı alan bireyler,
– 1. dozdan önce ilgili HPV tip(ler)ine seronegatif olan ve 16 ila 26 yaşında olan
kadınlar arasında 1. Dozdan önce ve 1. Dozdan itibaren 3. Dozdan bir ay sonrasına (7.
Ay) kadar ilgili HPV tip(ler)ine PCR negatif olan bireyler.
13Protokol 001 kayıt çalışmasında, GARDASIL 9 aşısı uygulanma tarihinde 16 ila 26 yaşında
olan kadınlarda (n=1.448) 3. Dozdan sonraki 9,5 yıl içinde (medyan takip 6,3 yıl) aşı HPV
tipleriyle ilişkili yüksek dereceli CIN olan hiçbir olgu gözlenmemiştir.
Protokol 002 ilave çalışmasında, GARDASIL 9 aşısı uygulanma tarihinde 9 ila 15 yaşında
olan kızlarda (n=872) 3. Dozdan sonraki 11 yıl içinde (medyan takip 10 yıl), 9 ila 15 yaşında
olan erkek çoçuklarda (n=262) 3. Dozdan sonraki 10,6 yıl içinde ( medyan takip 9,9 yıl)
yüksek dereceli intraepitelyal neoplazi veya genital siğil olan hiçbir olgu gözlenmemiştir.
Çalışma süresince kızlarda ve erkeklerde gözlemlenen aşının kapsadığı HPV tipleri ile
meydana gelen ve 6 ay süreyle devam eden persistan enfeksiyon insidans oranları, sırasıyla
10.000 kişi-yılda 52,4 ve 54,6 idi ve benzer yaştaki aşılanmış kohortlarda beklenen insidans
oranları ile benzer aralıkta idi (Gardasil 9 ve kHPV aşısının önceki etkinlik çalışmalarından
elde edilen sonuçlara dayanmaktadır).
İmmünojenisite
Koruyucu etkililik gösteren minimum anti-HPV titresi belirlenmemiştir.
Her bir aşı HPV tipine karşı immünojenisiteyi değerlendirmek için, tipe özgü standartları olan
tipe özgü immünoassaylar kullanılmıştır. Bu tayinlerde her bir HPV tipi için nötralizan
epitoplara karşı antikor ölçülmüştür. Bu tayinlerin ölçekleri HPV tipine özgüdür; bu nedenle,
tipler ve diğer tayinlerle karşılaştırma yapmaya uygun değildir.
7. Ayda GARDASIL 9’a karşı bağışıklık yanıtı
İmmünojenisite, (1) ilgili aşı HPV tiplerine karşı antikorlar için seropozitif olan bireylerin
yüzdesi ve (2) Geometrik Ortalama Titreye (GMT) göre ölçülmüştür.
GARDASIL 9, Protokol 001, 002, 004, 005, 007 ve GDS01C/Protokol 009’da 7. ayda
ölçüldüğünde güçlü anti-HPV 6, anti-HPV 11, anti-HPV 16, anti-HPV 18, anti-HPV 31, anti-
HPV 33, anti-HPV 45, anti-HPV 52 ve anti-HPV 58 yanıt sağlamıştır. Klinik çalışmalarda,
GARDASIL 9 alan bireylerin % 99,2 ila % 100’ü test edilen tüm gruplarda 7. aya kadar tüm 9
aşı tipine karşı antikorlar için seropozitif hale gelmiştir. GMT’ler, 16 ila 26 yaşındaki
kadınlara göre kız ve erkek çocuklarında, kız çocuklarına ve kadınlara göre ise erkek
çocuklarında daha yüksektir. Beklendiği gibi, 27 ila 45 yaş arasındaki kadınlarda (Protokol
004) gözlenen GMT değerleri 16 ila 26 yaş arasındaki kadınlarda görülen değerlerden daha
düşük olmuştur.
GARDASIL 9’un immünojenite çalışmalarının kombine veritabanında 7.ayda 9-15 yaş arası
kız ve erkek çocuklardaki anti-HPV yanıtları 16-26 yaş arası kadınlardaki anti-HPV
yanıtlarıyla benzer bulunmuştur.
Bu immünojenite köprülemesine dayanarak, GARDASIL 9’un 9-15 yaş arası kız ve erkek
çocuklarda etkin olduğu sonucuna ulaşılmaktadır.
Protokol 003’de HPV 6, 11, 16, 18, 31, 33, 45, 52 ve 58 için 16-26 yaş arası erkek çocuklarda
ve erkeklerde (heteroseksüel erkekler) 7.ayda ölçülen anti-HPV antikor GMT’leri 16-26 yaş
arası kızlar ve kadınlardaki anti-HPV antikor GMT’leriyle benzer bulunmuştur. 16-26 yaş
arası homoseksüel erkeklerde de yüksek düzeyde immünojenite gözlenmiş ancak kHPV
aşısıyla benzer şekilde heteroseksüel erkeklerde ölçülen immünojeniteden daha düşük
bulunmuştur. Protokol 020/GDS07C’de, 16-26 yaş arası erkeklerde 7. ayda anti-HPV antikor
GMT’leri, HPV 6, 11, 16 ve 18 için kHPV uygulanan 16-26 yaş arası erkeklerdeki anti-HPV
antikor GMT’leri ile benzerdir. Bu sonuçlar GARDASIL 9’un erkek popülasyonundaki
etkililiğini desteklemektedir.
14Protokol 004’te, 27 ila 45 yaş arasındaki kadınlarda 7. ay anti-HPV antikoru GMT değerleri,
HPV 16, 18, 31, 33, 45, 52 ve 58 için, 16 ila 26 yaş arasındaki kızlar ve kadınlardaki anti-HPV
antikoru GMT değerleri ile eşdeğer bulunmuştur ve GMT oranları 0,66 ve 0,73 arasındadır.
Bir post hoc analizinde HPV 6 ve 11 için GMT oranları sırasıyla 0,81 ve 0,76 olarak
bulunmuştur. Bu sonuçlar GARDASIL 9’un 27 ila 45 yaş arasındaki kadınlarda etkililiğini
desteklemektedir.
GARDASIL 9’a İmmün Yanıtın Kalıcılığı
Protokol 001 ve 002 klinik çalışmalarının uzun süreli takip uzatmalarında, antikor yanıtlarında
persistans gözlenmiştir:
• GARDASIL 9 aşılama tarihinde 16 ila 26 yaşında olan kadınlarda HPV tipine bağlı
olarak, en az 5 yıl boyunca gönüllülerin % 78 ila % 100'ü seropozitiftir; ancak,
çalışmanın sonuna kadar (3. dozdan 67 ay sonrasına kadar, medyan takip süresi 3.
dozdan sonra 43 ay) tüm aşı HPV tipleri için seropozitiflik durumundan bağımsız
olarak tüm gönüllülerde etkililik korunmuştur.
• GARDASIL 9 aşı tarihinde 9 ila 15 yaşında olan kız ve erkek çocuklarında HPV tipine
bağlı olarak, en az 10 yıl boyunca gönüllülerin % 81 ila % 98'i seropozitiftir.
Anamnestik (bağışıklık belleği) yanıtına yönelik kanıtlar
Aşıdan önce ilgili HPV tip(ler)ine seropozitif olan aşılanmış kadınlarda, anamneztik yanıt
kanıtı görülmüştür. Ayrıca, Protokol 001’de 3 doz GARDASIL 9 alan ve 5 yıl sonra bir test
dozu uygulanan kadınlarda (n=150), 3. dozdan 1 ay sonra gözlenen anti-HPV GMT
değerlerinin üzerinde, hızlı ve güçlü bir anamneztik yanıt görülmüştür.
Daha Önce GARDASIL ile Aşılanmış Bireylere GARDASIL 9 Uygulanması
Protokol 006, GARDASIL 9’un immünojenitesini daha önceden kHPV ile aşılanmış 921 kız
ve kadında (12-26 yaş arası) değerlendirmiştir. Üç doz kHPV aldıktan sonra GARDASIL 9
alan gönüllülerde kHPV ile aşılamanın tamamlanması ile GARDASIL 9 aşılamasına 3 dozlu
rejimle başlanması arasında en az 12 aylık bir süre mevcuttur (zaman aralığı yaklaşık 12-36 ay
arasında değişmiştir).
Protokol popülasyonunda HPV Tip 6, 11, 16, 18, 31, 33, 45, 52 ve 58’e karşı seropozitiflik
GARDASIL 9 alan bireylerde 7.ayda % 98,3-100 arasında değişmiştir. Diğer çalışmalarda
daha önce kHPV ile aşılanmamış popülasyonda HPV Tip 6, 11, 16 ve 18’e özgü GMT’ler
daha yüksek ve HPV 31, 33, 45, 52 ve 58’e özgü GMT’ler daha düşük bulunmuştur. Bu
gözlemin klinik anlamlılığı bilinmemektedir.
HIV enfeksiyonu olan bireylerde immünojenisite
HIV enfeksiyonu olan bireylerde GARDASIL 9’la ilgili hiçbir klinik çalışma
gerçekleştirilmemiştir.
kHPV aşısının güvenliliği ve immünojenisitesinin dokümante edildiği bir çalışma, 7 ila 12
yaşında bazal değeri CD4% ≥15 olan ve CD4% <25 (bunlardan 96’sı kHPV aşısı olmuştur)
olan gönüllüler için en az 3 ay boyunca yüksek aktiviteli antiretroviral tedavi (HAART) alan
HIV enfeksiyonlu 126 gönüllüde gerçekleştirilmiştir. Gönüllülerin %96’sından fazlasında dört
antijen için de serokonversiyon meydana gelmiştir. GMT’ler, diğer çalışmalarda bulunan aynı
yaştaki HIV ile enfekte olmayan gönüllülerde bildirilenden daha düşüktür. Düşük yanıtın
klinik açıdan önemi bilinmemektedir. Güvenlilik profili, diğer çalışmalarda HIV ile enfekte
olmayan kişilerle benzerdir. % CD4 veya plazma HIV RNA’sı aşılamadan etkilenmemiştir.
152 dozluk takvime göre GARDASIL 9 kullanan 9-14 yaş arası bireylere verilen immün
yanıtlar
Takip eden kohortlarda GARDASIL 9 aşılaması sonrası 9 HPV tipine verilen HPV antikor
yanıtları Protokol 010’da belirlenmiştir: 6 ay veya 12 ay aralığında (+/- 1 ay) 2 doz alan 9-14
yaş arası kızlar ve erkekler; 3 doz alan 9-14 yaş arası kızlar (0, 2, 6 ay) ve 3 doz alan 16-26
yaş arası kadınlar (0, 2, 6 ayda).
Belirlenen takvimin son dozundan bir ay sonra, tüm gruplardaki kişiler 9 aşı HPV tipine karşı
antikorlar için % 97,9 ila % 100 seropozitif bulunmuştur. 9 aşı HPV tipinin herbiri için
GMT’ler, 2 doz GARDASIL alan (0, 6. ayda ya da 0, 12. ayda) kızlar ve erkeklerde, 3 doz
GARDASIL 9 alan (0, 2, 6. ayda) 16-26 yaş arasındaki kızlardan ve kadınlardan daha yüksek
bulunmuştur. Bu immünojenite verisi esas alınarak, 9-14 yaş arası kızlarda ve erkeklerde
GARDASIL 9’un 2 dozluk uygulama takviminin etkililiği anlaşılmıştır.
Aynı çalışmada, 9-14 yaş arası kızlarda ve erkeklerde, son doz aşılamadan bir ay sonra
GMT’ler, 2 dozluk takvim uygulaması sonrası bazı aşı tiplerinde, 3 dozluk takvimi
uygulamasından sonrakine kıyasla sayısal olarak düşük bulunmuştur (örn. 0, 6 ay sonra HPV
tipleri 18, 31, 45 ve 52 ve 0, 12 ay sonra HPV tip 45). Bu sonuçların klinik ile ilişkisi
bilinmemektedir.
6 veya 12 aylık aralıklarla (±1 ay) 2 doz alan kız ve erkek çocuklarında, 36. aya kadar antikor
yanıtında persistans olduğu kanıtlanmıştır; HPV tipine bağlı olarak, 6 ay aralıklı olarak 2 doz
alan kız ve erkek çocuklarının % 81 ila % 99’u, 12 ay aralıklı olarak 2 doz alan kız ve erkek
çocuklarının % 88 ila % 100’ünün seropozitiftir. 36. ayda, 6 ay aralıklı olarak (±1 ay) 2 doz
alan 9 ila 14 yaşındaki kız ve erkek çocuklarındaki GMT değerleri, 16 ila 26 yaşında olan ve 3
doz GARDASIL 9 alan kadınlardaki GMT değerleriyle eşit etkili olarak kalmıştır.
Bir klinik çalışmada, 2 doz kHPV aşısı alan 9 ila 13 yaşındaki kız çocuklarında antikor
yanıtının en az 10 yıl boyunca kalıcı olduğu kanıtlanmıştır.
GARDASIL 9’un 2 dozluk takviminin koruma süresi belirlenmemiştir.
Gebelik
Gebe kadınlarda GARDASIL 9’la spesifik çalışma yürütülmemiştir. 4 bileşenli HPV aşısı
GARDASIL 9’un klinik gelişme programında aktif kontrol grubu olarak kullanılmıştır.
GARDASIL 9’un klinik gelişiminde, 2.586 kadın (1.347’si GARDASIL 9 grubuna göre
1.239’u 4 bileşenli HPV aşısı grubunda) en az 1 gebelik bildirmiştir. Anomali tipleri ya da
istenmeyen sonuçları olan gebeliklerin oranı GARDASIL 9 ya da 4 bileşeli HPV aşısı
kullananlar arasında kıyaslanabilirdir ve genel popülasyon ile de tutarlıdır (bkz. bölüm 4.6).
Jüvenil rekürren respiratuar papillomatozisin (JoRRP) kız çocuklarının ve çocuk
doğurma potansiyeli olan kadınların aşılanmasıyla önlenmesi
JoRRP, doğum esnasında dikey olarak edinilen (anneden çocuğa) başlıca HPV tip 6 ve 11 ile
üst solunum yolu enfeksiyonundan kaynaklanır. ABD ve Avustralya’daki gözlemsel
çalışmalar, 2006’dan beri kHPV aşısının kullanılmaya başlanmasının, nüfus düzeyinde JoRRP
insidansında düşüşlere yol açtığını göstermiştir.
5.2. Farmakokinetik özellikler
Geçerli değildir.
5.3. Klinik öncesi güvenlilik verileri
Sıçanlarda tekli doz toksisitesi ve lokal toleransın değerlendirilmesini de içeren bir tekrarlı doz
toksisite çalışması insanlar için özel bir tehlikeyi ortaya koymamıştır.
16Dişi sıçanlara uygulanan GARDASIL 9 çiftleşme performansı, fertilite veya embriyo/fetus
gelişimi üzerinde hiçbir etkiye yol açmamıştır.
Dişi sıçanlara uygulanan GARDASIL 9 yavruların gelişimi, davranışı, üreme performansı
veya fertilitesi üzerinde hiçbir etkiye yol açmamıştır. Aşıdaki dokuz HPV tipinin tümüne karşı
antikorlar gebelik ve emzirme sırasında yavruya geçmiştir.
6. FARMASÖTİK ÖZELLİKLER
6.1. Yardımcı maddelerin listesi
Amorf alüminyum hidroksifosfat sülfat adjuvanı
Sodyum klorür
L-Histidin
Polisorbat 80
Sodyum borat
Enjeksiyonluk Su
6.2. Geçimsizlikler
Geçimlilik çalışmalarının bulunmamasından dolayı bu aşı diğer ilaçlarla karıştırılmamalıdır.
6.3. Raf ömrü
36 ay
6.4. Saklamaya yönelik özel tedbirler
2ºC - 8ºC arasındaki sıcaklıklarda (buzdolabında) saklayınız. Dondurmayınız. Donmuş
ürünleri çözüp kullanmayınız. Kullanıma hazır enjektörü ışıktan korumak için kutusunda
saklayınız.
GARDASIL 9 buzdolabından çıkarıldıktan sonra mümkün olan en kısa sürede uygulanmalıdır.
Stabilite verileri aşı bileşenlerinin 8ºC - 40ºC arasında 96 saat veya 0ºC - 2ºC arasındaki
sıcaklıklarda saklandığında 72 saat süreyle stabil kaldığını göstermektedir. Bu sürenin
sonunda GARDASIL 9 kullanılmalı veya atılmalıdır. Bu veriler yalnızca geçici sıcaklık
dalgalanmaları durumunda sağlık mesleği mensuplarına rehberlik etmek amacıyla
sunulmaktadır.
6.5. Ambalajın niteliği ve içeriği
Piston tıpalı (lamine FluroTec kaplı) ve uç kapaklı (silikonlu plastik sert kapak) kullanıma
hazır enjektör (Tip I cam) içerisinde 0,5 mL süspansiyon bulunan tekli ambalajlar halinde
sunulmaktadır.
Ambalajda farklı uzunlukta 2 iğne bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Merck Sharp Dohme İlaçları Ltd. Şti.
Esentepe Mah. Büyükdere Cad.
No:199 Levent 199 Ofis Blok Kat:13
Levent 34394 İstanbul
Tel: (0212) 336 10 00
Faks: (0212) 355 02 02
178. RUHSAT NUMARASI:
2019/600
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 21.11.2019
Ruhsat yenileme tarihi:
10. KÜB’ÜN YENİLENME TARİHİ
18