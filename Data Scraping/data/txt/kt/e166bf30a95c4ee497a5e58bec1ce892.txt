                        1  
KULLANMA TALİMATI  
XENAMEX 250mg/2.5 ml IV Enjeksiyonluk Ç özelti  
Steril  
Damar içine uygulanır. 
• Etkin  madde : Bir ampul  250 mg traneksamik  asit içerir.  
• Yardımcı madde: Enjeksiyonluk Su 
 
 
Bu Kullanma Talimatında:  
1. XENAMEX nedir ve ne için  kullanılır?  
2. XENAMEX  kullanmadan  önce  dikkat  edilmesi  gerekenler  
3. XENAMEX nasıl  kullanılır?  
4. Olası yan etkiler  nelerdir?  
5. XENAMEX'in  saklanması  
Başlıkları yer almaktadır. 
1. XENAMEX  nedir  ve ne için kullanılır?  
• XENAMEX kutusunda, enjeksiyonluk çözelti formunda 2,5 ml  traneksamik asit içeren  
3.0 ml’lik 10 adet ampul  bulunur.  
• XENAMEX, antifibrinolitik  adı verilen pıhtı oluşumunu kolaylaştıran ilaçlar 
grubundandır.  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için  reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde  doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.                         2 • Ameliyatlardan sonra gelişen aşırı kanamaların durdurulması veya pıhtılaşmanın  
kolaylaştırılması amacı ile kullanılabilir. Vücudunuzun herhangi bir yerinde kanama 
meydana  geldiğinde  kan pıhtılaştırarak kan kaybı engellenmeye çalışılır.  Bazı  kişilerde 
pıhtılar yeterli miktarda  gelişemez ve aşırı kanamalar  olabilir.  
XENAMEX aşağıdaki durumlarda kullanılır:  
•  Çeşitli ameliyatlarda (jinekolojik, ürolojik, genel cerrahi) gelişen şiddetli kanamaların 
tedavisinde  kullanılır.  
• Primer  menoraji,  rahim -içi araç (RİA) uygulaması  veya  gebelikte  görülen kanamaların 
tedavisinde  kullanılabilir.  
• Mide  ve on iki parmak  bağırsağındaki  kanamalarda tedaviye  ek olarak  verilebilir,  
• Karaciğer sirozu ve kanserlerinde görülen kanamalar, akciğer hasarına bağlı yoğun 
kanamalarda kullanılabilir.  
• Kalıtsal anjiyonörotik  ödemi olan hastalarda uzun dönemli korunma tedavisi için 
kullanılabilir.  
• Kalıtsal bir pıhtılaşma bozukluğu olan hemofili hastalarında gelişen kanamalarda tedavi amacı ile kullanılabilir.  
• Gözün ön kamarasına olan kanamaları (hifema) durdurmak amacı ile kul lanılabilir.  
• Fibrin eritici ilaçIarın etkilerini ortadan kaldırmak ve bu ilaçlara bağlı kanamaların durdurulması için uygulanabilir. 
• Ayrıca; fibrin eritici sistem aktivitesinin hakim olduğu yaygın damar içi pıhtılaşma durumlarında (yaygın kanamalar ile kar akterli ölümcül bir hastalıktır) kullanılabilir.  
 
2. XENAMEX'i kullanmadan önce dikkat edilmesi gerekenler  
XENAMEX'i aşağıdaki durumlarda KULLANMAYINIZ  
• XENAMEX içeriğindeki etkin maddeye (traneksamik asit) veya diğer bileşenlerinden herhangi bir maddeye aler jiniz (aşırı duyarlılık) var ise bu ilacı kullanmayınız.  
• Sonradan gelişen renk görme bozukluğu olan hastalarda,  
• Vücutta birikme riskinden dolayı şiddetli böbrek yetmezliğinde, 
• Kafa içi kanamalarında,                          3 • Bacaklarınızda veya akciğerinizde pıhtı gelişimine bağlı  bir sorun yaşadı iseniz, 
• Pıhtılaşma sisteminin hakim olduğu yaygın damar içi pıhtılaşma bozukluğunuz varsa  
• Konvülsiyon (nöbet) geçmişiniz varsa,  
size XENAMEX uygulanamaz.  
Traneksamik asit , intravenöz ve oral uygulanan formlara sahiptir, önerilen uygulama  yolu 
dışında (intratekal  ve intraventriküler  enjeksiyon,  intraserebral)  beyin  ödemi  ve nöbet  
geçirme riskinden dolayı  uygulanmamalıdır.  
 
XENAMEX'i aşağıdaki durumlarda DİKKATLİ KULLANINIZ  
• XENAMEX tedavisi sırasında görmenizde bozukluk olursa, 
• Böbrek hastalığınız varsa ilaç vücudunuzda birikebileceği için daha düşük dozlarda 
kullanmanız gerekebilir.  
• İdrarınızdan kan geliyorsa (Özellikle hemofili hastalarında idrar yollarının üst 
bölümündeki kanamalarda XENAMEX kullanıldığında idrar yolunda tıkanıklık gelişebilir.)  
• Kontrol altına alınmamış kanamanız varsa dikkatli olunuz.  
• Yaygın damar içi pıhtılaşmanız varsa hekiminiz XENAMEX tedavisinin sizin için uygun 
olup olmadığını anlamak için bir dizi kan testi uygulayacaktır.  
• Doğum kontrol ilacı alıyorsanız; kanın pıhtılaşma riskini artırabileceğinden XENAMEX kullanırken dikkatli olunuz,  
• XENAMEX'i uzun süre kullanacaksanız doktorunuz düzenli olarak göz tetkikleri ve 
karaciğer fonksiyon testleri yaptırmanızı isteyecektir. 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
Doğum kontrol yöntemi (hormon içeren) kullanan obez, sigara içen, 35 yaş üzeri kadınlarda 
pıhtı gelişimi riski içerdiğinden dikkatle kullanılmalıdır.  
XENAMEX'in  yiyecek ve içecek ile kullanılması  
XENAMEX aç veya tok karnına uygulanabilir.  
                         4 Hamilelik  
İlacı kullanmadan önce doktorunuza veya eczacınıza danışınız.  
XENAMEX'in hamilelik sırasındaki kullanımı konusunda doktorunuz sizi yönlendirecektir.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
XENAMEX,  anne  sütüne  çok düşük miktarlarda geçer.  Emzirme  sırasında  kullanımı 
konusunda  doktorunuz  sizi yönlendirecektir.  
Araç ve makine kullanımı  
Bu konuda herhangi bir bilgi yoktur. İlacın araç ve makine kullanımını zı olumsuz etkilediğini 
düşünüyorsanız doktorunuza danışınız.  
XENAMEX'in  içeriğinde  bulunan  bazı yardımcı  maddeler hakkında  önemli  bilgiler 
XENAMEX'in içeriğindeki maddelere karşı herhangi bir aşırı duyarlılığınız yoksa, bu 
yardımcı  maddelere bağlı  olumsuz  bir etki beklenmez.  
Diğer ilaçlar ile birlikte kullanımı  
XENAMEX,  pıhtı gelişimini engelleyen  (oral  antikoagülanlar,  heparin),  pıhtı eritici ilaçlar  
(fibrinolitikler)  ve aspirin  gibi ilaçlar  ile birlikte  kullanıldığında  etkisinde  azalma meydana  
gelebilir.  
Size kan veriliyorsa veya penisilin içeren bir sıvı veriliyorsa XENAMEX, bunların içine 
katılmamalıdır.  
Hormonal  doğum  kontrol  yöntemi  kullanan kadınlarda  XENAMEX uygulanması pıhtı 
riskini arttırdığından birlikte  kullanılmamalıdır.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
 
 
 
                         5 3. XENAMEX nasıl  kullanılır?  
Uygun kullanım ve doz/uygulama sıklığı için talimatlar:  
Sizin için gereken XENAMEX dozu ihtiyacınıza göre doktorunuz tarafından hesaplanacaktır. 
Genellikle günde 3 kez 5- 10 mL uygulanır. Tedavi süresinin 3 günü geçtiği durumlarda 
doktorunuz bu ilacın ağızdan kullanılan formuna başlamanızı önerebilir. 
Uygulama yolu ve metodu:  
XENAMEX, toplar damarınızdan yavaş (1 dakikada 1 mL gidecek şekilde) verilebileceği 
gibi, sulandırılarak damla damla da uygulanabilir.  
Değişik yaş grupları:  
Çocuklarda kullanımı:  
Çocuklarda uygulanacak doz, çocuğun kilosuna bağlı olarak hesaplanacaktır. 
Yaşlılarda kullanımı:  
Böbreklerinizde bir bozukluk yoksa doz değişikliğine gerek yoktur.  
Özel kullanım durumları:  
Böbrek yetmezliğinde kullanımı:  
Böbrek yetmezliğiniz var ise doktorunuz doz ayarlaması yapacaktır.  
Karaciğer yetmezliğinde kullanımı:  
Karaciğer yetmezliğinde doz ayarlamasına gerek yoktur.  
Eğer  XENAMEX’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız  ile konuşunuz. 
XENAMEX’ten kullanmanız gerekenden fazla kullanmışsanız bir doktor veya eczacı ile 
konuşunuz. 
XENAMEX ile bugüne kadar doz aşımı ile ilgili bir sorun bildirilmemiştir.  
Baş ağrısı, baş dönmesi, bulantı, kusma, ishal ve kan basıncında düşüklük meydana gelebilir.  
XENAMEX'i kullanmayı unutursanız  
Doktorunuz atlanan dozun ne zaman uygulanacağına karar verecektir.  
Takip eden dozun yeni uygul ama zamanı için doktorunuzun talimatlarına uymanız önemlidir. 
Unutulan dozları dengelemek için çift doz almayınız.                         6 XENAMEX ile tedavi sonlandırıldığında ki oluşabilecek etkiler  
XENAMEX ile tedavi sonlandırıldığında herhangi bir olumsuzluk beklenmez. 
 
4. Olası yan etkiler  nelerdir?  
Tüm ilaçlar gibi, XENAMEX'in içeriğinde bulunan maddelere duyarlı olan kişilerde yan 
etkiler olabilir.  
Aşağıdakilerden biri olursa, XENAMEX'i kullanmayı durdurunuz ve DERHAL 
doktorunuza bildiriniz veya size en yakın hastanenin acil bö lümüne başvurunuz:  
• Nefes almada güçlük, boğazda sıkışma, yüzde ani kızarıklık gibi aşırı duyarlılık bulguları 
alerjik reaksiyon olarak değerlendirilmelidir.  
• Bacakları nızda ağrı, şişme ve kızarıklık veya göğsünüzde ağrı, nefes almada güçlük 
hissederseniz bu durum bacaklarınızın ya da akciğerlerinizin damarlarında pıhtı gelişimine 
bağlı olabilir.  
• Yürüme konuşma bozuklukları, duyu kayıpları gibi felç bulguları gelişebilir. Bunun nedeni beyin damarlarında meydana gelen tıkanma olabilir. 
• Görme kayıpları, renkli görmede bozulma gibi bulgular gelişirse göz damarlarınızda 
tıkanma meydana gelmiş olabilir.  
 Bunların hepsi çok ciddi yan etkilerdir.  
Eğer bunlardan biri sizde mevcut ise, sizin XENAMEX’e ciddi alerjiniz var demektir. A cil 
tıbbi müdahaleye veya hastaneye y atırılmanıza gerek olabilir.  
Bu çok ciddi yan etkilerin hepsi oldukça seyrek görülür. 
 
Aşağıdakilerden  herhangi  birini fark  ederseniz,  hemen  doktorunuza  bildiriniz  veya 
size en  yakın  hastanenin acil bölümüne  başvurunuz:  
• Kan basıncında düşme ve buna bağlı baş dönmesi (genellikle hızlı damar içine uygulama 
sırasında gelişebilir).  
• İdrar yapmada zorluk (genellikle idrar ında yoğun kanaması olan hemofili hastalarında daha 
sık görülür ve idrar yollarının tıkanık lığı nedeni ile gelişebilir).  
• Baş dönmesi.  
• Özellikle  yanlış kullanım sonucunda konvülsiyon (nöbet) gelişimi.                         7 Bunların hepsi ciddi yan etkilerdir. Acil tıbbi müdahale gerekebilir. Ciddi yan etkiler çok 
seyrek görülür.  
Aşağıdakilerden herhangi birini fark ederseniz, doktorunuza söyleyiniz:  
• Bulantı, kusma ishal gibi sindirim şikayetleri (genellikle doz azaltılınca geçer).  
Bunlar XENAMEX'in hafif yan etkileridir.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin ra porlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)' a bildiriniz. Meydana gelen yan etkileri bildirerek kullanmakta olduğunuz ilacın 
güvenliliğ i hakkında daha fazla bilgi edinilmesine katkı sağlamış olacaksınız.  
5. XENAMEX'in saklanması  
XENAMEX'i çocuklarınızın göremeyeceği, erişemeyeceği yerlerde ve ambalajında saklayınız.  
30°C’nin altındaki oda sıcaklığında  saklayınız.  
XENAMEX, %0.9 izotonik sodyum klorür, dekstran 40 ve % 5 dekstroz çözeltisi ile 
karıştırılabilir.  İnfüzyon sıvıları ile seyreltildikten sonra 250 C‘ altındaki oda sıcaklığında  veya 
2-8 0 C’de buzdolabında  24 saat süreyle saklanabil ir. 
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra XENAMEX'i kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
Ruhsat sahibi:  MS  Pharma İlaç San. ve Tic. A.Ş.  Ergene/Tekirdağ                 
Üretim Yeri:      MS Pharma İlaç San. ve Tic. A.Ş.  Ergene/Tekirdağ  
 
 
Bu kullanma talimatı  14/11/2018 tarihinde onaylanmıştır.  