 
1 / 10 
 KULLANMA TALİMATI  
 
RESPİRO 25  mcg/250 mcg inhalasyon için süspansiyon  içeren aerosol  
Solunum yoluyla alınır.  
•  Etkin madde ler: Her bir ölçülü doz  25 mikrogram  salmeterole eşdeğer 36 ,3 mikrogram  
salmeterol ksinafoat  ve 250 mikrogram flutikazon propiyonat  içermektedir.  
•  Yardımcı maddeler:  HFA 134a  
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilac ı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız.  
 
Bu Kullanma Talimatında:  
1. RESPİRO  nedir ve ne için kullanılır?  
2. RESPİRO ’ yu kullanmadan önce dikkat edilmesi gerekenler  
3. RESPİRO  nasıl kullanılır?  
4. Olası yan etkiler nelerdir?  
5. RESPİRO ’ nun saklanması   
 
Başlıkları yer almaktadır.  
 
1. RESPİRO  nedir ve ne için kullanılır? 
 RESPİRO etkin madde olarak salmeterol ve flutikazon adlı etkin maddeleri içeren 
solunum yolundan kullanılmak için üretilmiş bir ilaçtır. Salmeterol uzun süre etkili bir bronş 
genişletici bir maddedir. Bu sayede akciğerlere giden hava yollarının açık kalması sağlanır ve 
hava giriş ve çıkışı kolaylaşır. Etki en az 12 saat devam eder. Flutikazon propiyonat ise 
akciğerlerdeki şişme ve tahrişi azaltan bir kortikosteroiddir.  
 RESPİRO, her uygulamada 25 mikrogram salmeterol ve 250 mikrogram  flutikazon  
püskürten 120 doz içerir.  
 RESPİRO astım belirtilerinin düzeltilmesi ve kontrol altına alınması amacıyla kullanılır. 
Doktorunuz astım gibi solunum problemlerinin önlenmesine yardımcı olmak amacıyla bu 
ilacı size reçete etmiştir.  
RESPİRO ’yu her gün doktorunuzun size belirttiği şekilde alman ız gerekir. Bu , ilacın  
astımınızın kontrolünü sağlamak üzere gerektiği şekilde etkisini göstermesini sağlayacaktır. 
Salmeterol, flutikazon ile birlikte düzenli kullanıldığında orta ve ağır KOAH (Kronik 
Obstrüktif Akciğer Hastalığı) olgularında, semptomları ve atak sıklığını aza ltmaktadır.   
2 / 10 
 RESPİRO , başlamak üzere olan nefes darlığı ve hırıltıyı durdurmaya yardımcı olur. Nefes 
darlığı veya hırıltılar başlamışsa işe yaramayacaktır. Bunun olması halinde, salbutamol gibi 
hızlı etkili, “hafifletici” ilaçlar kullanmanız gerekir.  
 
2. RESPİRO ’ yu kullanmadan önce dikk at edilmesi gerekenler 
RESPİRO ’ yu aşağ ıdaki durumlarda KULLANM AYINIZ 
Salmeterol ksina foat, flutikazon propiyonat veya diğer madde olan norflurana (HFA 134a) 
karşı aşırı d uyarlılığınız (alerjiniz) varsa .  
 
RESPİRO ’ yu aşağ ıdaki durumlarda DİKKATL İ KULLANINIZ 
Aşağıdaki gibi tıbbi rahatsızlıklarınız varsa doktorunuz tedavinizi daha yakından takip 
edecektir:  
 Düzensiz veya hızlı kalp atışı dahil olmak üzere kalp hastalığı  
 Hiperaktif tiroid bezi  
 Yüksek tansiyon  
 Diabetes mellitus  (şeker hastalığı)  
 Kan potasyum düzeyiniz düşükse  
 Geçmişte veya şu anda mevcut tüberküloz (TB -verem) hastalığınız varsa.  
Bu rahatsızlıklardan herhangi birini geçirdiyseniz, RESPİRO  kullanmadan önce doktorunuza 
bildiriniz.  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
Bir ölçülü doz inhaler ile bir spacer cihazının kullanımı akciğerlere ilaç salımını 
arttırabildiğinden bunun yan etki riskinde bir artışa neden olma  potansiyeli olduğu göz 
önünde bulundurulmalıdır.  
 
RESPİRO ’nun yiyecek ve içecek ile kullanılması 
RESPİRO ’nun kullanım yolu nedeniyle yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
Hamileyseniz ve hamile kalmayı planlıyorsanız mutlaka doktorunuza bildiriniz.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.   
 
Emzirme  
İlacı kullanmadan önce doktorunuza veya eczacınıza danışınız.   
Salme terol ve flutikazonun emzirme döneminde kullanımı ile ilgili deneyim yetersiz 
olduğundan emzirme döneminde sadece doktorunuz gerekli olduğuna karar verirse kullanınız.  
  
3 / 10 
 Araç ve makine kullanımı  
Bu ilacın kullanımı sırasında araç veya tehlikeli makine kullanım yeteneği üzerine etkisi 
beklenmemektedir. Araç ve makine kullanımı üzerindeki etkilere ilişkin bir çalışma 
yapılmamıştır.  
 
RESPİRO ’nun içeriğinde bulunan bazı yardımcı maddeler hakkında önem li bilgiler  
RESPİRO içeriğinde bulunan yardımcı maddelere karşı bir duyarlılığınız yoksa, bu maddelere 
bağlı olumsuz bir etki beklenmez.  
 
Diğer ilaçlar ile birlikte kullanımı 
Eğer bir başka ilaç alıyorsanız ya da son zamanlarda aldıysanız lütfen doktorunuza veya 
eczacınıza bunlar hakkında bilgi veriniz . Bu ilaçlar astım ilaçlarını veya reçetesiz alınan 
ilaçları da kapsamaktadır. Bunun nedeni RESPİRO ’nun diğer ilaçlarla birlikte alımının uygun 
olmama ihtimalidir.  
 
RESPİRO  kullanmadan önce, aşağıdak i ilaçlardan herhangi birini kullanıyorsanız lütfen bunu 
doktorunuza bildiriniz:  
 Beta-blokerler (atenolol, propranolol ve sotalol gibi). Beta -blokerler çoğunlukla yüksek 
tansiyon veya diğer kalp rahatsızlıkları için kullanılmaktadır.  
 Virüs ve mantarlara karşı kullanılan ilaçlar (ritonavir, ketokonazol ve itrakonazol gibi). 
Bu ilaçların bazıları vücudunuzdaki flutikazon propiyonat veya salmeterol miktarının 
artmasına neden olabilir. Bu da düzensiz kalp atışı dahil olmak üzere RESPİRO ’nun neden 
olduğu yan e tkileri yaşama riskinizi artırabilir veya yaşamakta olduğunuz yan etkileri daha da 
kötüleştirebilir.  
 Kortikosteroidler ( iltihap giderici ilaçlar, ağızdan veya enjeksiyonla alınanlar) . Yakın 
zaman önce bu ilaçlardan kullanmışsanız, bu durum bu ilacın böbrek  üstü bezinizi etkileme 
riskini artırabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. RESPİRO nasıl  kullanılır?   
Önce; 
 Uygun kullanım ve doz/uygulama sıklığı için talimatlar: 
Erişkinler ve 12 yaş ve üstü adolesanlar  
 25 mcg salmeterol / 50 mcg flutikazon propiyonat  inhalasyon için süspansiyon  içeren 
aerosol  – günde iki kez 2 püskürtme (ciğerlere nefesle çekme)  
 25 mcg salmeterol / 125 mcg flutikazon propiyonat  inhalasyon için süspansiyon  içeren 
aerosol  – günde iki kez 2 püskürtme  
 RESPİRO  25 mcg/250 mcg inhalasyon için süspansiyon  içeren aerosol - günde iki kez 2 
püskürtme  
  
4 / 10 
 Günde iki kez RESPİRO  kullandığınızda semptomlarınız iyi bir şekilde kontrol altına 
alınabilir. Bunun olması durumunda, doktorunuz ilaç dozunuzu günde bir kez olacak şekilde 
azaltacaktır. Doz aşağıda belirtilen şekillerde değiştirilebilir:  
 Geceleri bir kez – geceleri belirti yaşıyorsanız  
 Sabah ları bir kez – gündüzleri belirti yaşıyorsanız  
 
Ne kadar miktarda ilaç püskürtmeniz ve ilacınızı ne sıklıkta almanız yönünde doktorunuzun 
talimatlarına uymanız çok önemlidir.  
 
İnhaleri kullanmada sıkıntı yaşarsanız bir spacer cihazı kullanabilirsiniz. Spac er cihazlarının 
değiştirilmesi akciğerlere giden doz miktarında değişiklik meydana getirebileceğinden hep 
aynı tip spacer cihazını kullanmaya devam etmelisiniz.  
 
Bir spacer cihazı kullanılmaya başlandığında veya cihaz değiştirildiğinde daima tekrar en 
düşük doz titrasyonu gerçekleştirilmelidir.  
 
• Uygulama yolu ve metodu: 
İnhalerinizi nasıl kullanacağınızı doktor, hemşire veya eczacınız size gösterecektir. Nasıl 
kullandığınızı zaman zaman kontrol etmeleri gerekir. RESPİRO ’yu gerektiği şekilde veya 
reçete edildiği şekilde kullanmamak astım rahatsızlığınızın da gerektiği şekilde tedavi 
edilmemesi anlamına gelebilir.  İlaç basınçlı bir tüp ve ağızlığı olan bir plastik kap içinde 
bulunmaktadır.  
 
RESPİRO’nun ön kısmında ne kadar do z kaldığını gösteren bir sayaç bulunmaktadır. Tüpe 
her basıldığında, ilaç püskürtülerek serbest bırakılacak ve sayaç bir miktar ilerleyecektir. 
Sayaç 20 dozluk aralıklarla ölçeklendirilmiştir. Sayacın geri saymasına sebep olmamak için, 
inhaleri düşürmemeye  dikkat ediniz.  
 
İnhalerinizin test edilmesi  
1. İnhalerinizi ilk kez kullanıyorsanız, çalışıp çalışmadığını test edin.  
Ağızlık kapağını baş parmağınız ve işaret parmağınız arasında tutup 
hafifçe sıkın ve çekerek çıkarın.  
 
 
 
2. Çalıştığından emin olmak için iyice çalkalayın, ağızlık kısmını 
kendinizden uzak tutun ve havaya bir inhalasyon püskürtmek üzere 
tüpe bastırın. İnhalerinizi bir haftadan veya daha uzun süreden beri kullanmamışsanız, havaya 
iki kez püskürtünüz. İnhalerinizi  kullanmadan hemen önce mümkün olduğunca yavaş şekilde 
nefes almaya başlamanız önemlidir.  
 
 
 
 
 
5 / 10 
 İnhalerin kullanılması  
1. İnhalerinizi kullanırken ayağa kalkın veya dik konumda 
oturun.  
2. Ağızlık kapağını çıkarın (ilk resimde gösterildiği 
şekilde). Ağızlığın temiz olduğundan ve üzerinde herhangi 
bir yabancı cisim olmadığından emin olmak için iç ve dış 
kısmını kontrol edin.   
3. Gevşek yabancı cisimleri gidermek ve inhalerin 
içeriğinin eşit şekilde karışmasını sağlamak üzere inhaleri 
4-5 kez çalkalayın . 
4. İnhaleri baş parmağınız altta, ağızlık kısmının altına 
gelecek şekilde dik konumda tutun. Mümkün olduğunca 
uzun süreli şekilde nefes verin.  
5. Ağızlığı ağzınızda dişlerinizin arasına yerleştirin. 
Dudaklarınızı ağızlığın etrafına kapatın. Ağızlığı ısır mayın.  
6. Ağzınızdan nefes alın. Nefes almaya başladıktan hemen 
sonra bir doz ilaç püskürtmek üzere tüpün üstüne sıkıca 
bastırın. Bunu sakin ve derin bir şekilde nefes alırken yapın.  
7. Nefesinizi tutun, inhaleri ağzınızdan ve parmağınızı 
inhalerin  üst kısmından çıkarın.  Birkaç saniye kadar, rahat 
edebildiğiniz süre boyunca nefesinizi tutmaya devam edin.  
8. Her bir ilaç dozu püskürtmenin arasında yaklaşık otuz 
saniye kadar bekleyin ve 3’ten 7’ye kadar olan adımları 
uygulayın.  
9. Daha sonra, ağzınız ı su ile çalkalayın ve tükürün. Bu 
ağzınızda ve boğazınızda aft olmasını ve sesinizin 
kısılmasını engellemeye yardımcı olabilir.  
10. Kullandıktan hemen sonra ilacınızı tozdan korumak için 
daima ağızlık kapağını takın.  Ağızlık kapağı doğru şekilde takıldığı nda bir tık sesi ile yerine 
oturacaktır. Bu şekilde yerine oturmazsa, ağızlık başlığını geri doğru çevirip tekrar deneyin. 
Çok fazla kuvvet uygulamayın.  
 
Siz veya çocuğunuz RESPİRO’yu kullanmakta güçlük çekerseniz doktor, hemşire veya 
eczacınıza danışınız.   
 
Doz sayacı, 40 dozdan itibaren kırmızıya dönmeye başlayacaktır. 20 doz kaldığında sayaç 
tamamen kırmızıyı gösterir; bu, cihazdaki ilaç seviyesinin azaldığına işaret etmektedir. Bu 
durumda lütfen doktorunuza danışınız. Sayaç 0’ı gösterdiğinde cihazın içe risinde kalan ilaç 
size tam doz sağlayamayacağı için kullanmayınız. Sayaç üzerindeki sayıları değiştirmeye 
veya sayacı yerinden çıkartmaya çalışmayınız.  
 
Doktorunuz bırakmanızı söyleyene kadar RESPİRO ’ yu her gün kullanınız.  
RESPİRO ’ yu daima doktorunuzun size belirttiği şekilde kullanın ız. 
 
 
6 / 10 
  Değişik yaş g rupları:  
 Çocuklarda kullanımı:  
4 -12 Yaş Arası Çocuklar  
25 mcg Salmeterol / 50 mcg flutikazon propiyonat   inhalasyon için süspansiyon  içeren aerosol  
– Günde iki kez 2 püskürtme  
4 yaşın altındaki çocuklarda RESPİRO  kullanılması önerilmemektedir . 
 
 Yaşlılarda kullanımı: 
Yaşlı hastalarda dozun ayarlanmasına gerek yoktur . 
 
 Özel Kullanım durumları:  
 Böbrek yetmezliği:  
Böbrek yetmezliği olan hastalarda dozun ayarlanmasına gerek yoktur.  
 
 Karaciğer yetmezliği:  
Karaciğer yetmezliği olan hastalarda RESPİRO kullanımına ilişkin bilgi yoktur.  
 
Eğer RESPİRO ’nun etkisinin çok güçlü veya zayıf olduğuna  dair bir izleniminiz var ise 
doktorunuz veya eczacınız ile konuş unuz.  
 
Kullanmanız gerekenden daha fazla RESPİRO  kullandıysanız:   
İnhaler ’i talimatlar doğrultusunda kullanmanız önemlidir. Kazara önerilenden daha fazla doz 
almış olmanız halinde, doktorunuza veya eczacınıza danışınız. Kalbinizin normalden hızlı 
attığını ve titrediğinizi hissedebilirsiniz. Ayrıca baş ağrısı, kaslarda güçsüzlük v e eklem ağrısı 
da hissedebilirsiniz.  
 
Uzun süre boyunca yüksek doz kullandıysanız, tavsiye almak üzere doktorunuza veya 
eczacınıza danışınız. Bunun nedeni yüksek dozlarda alınan RESPİRO ’nun adrenal bezlerde 
üretilen steroid hormonlarının miktarını azaltabi lme ihtimalidir.  
 
RESPİRO ’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
RESPİRO ’yu kullanmayı unutursanız  
İnhalerinizi kullanmayı unutursanız, bir sonraki dozu zamanı geldiğinde alınız.  
Unutulan dozları dengelemek için çift doz almayınız.   
 
RESPİRO  ile tedavi sonlandırıldığındaki oluşabilecek etkiler  
RESPİRO  ilacınızı her gün size belirtilen şekilde almanız çok önemlidir. Doktorunuz ilacı 
kullanmanızı söyleyene kadar almaya devam ediniz. RESPİRO  dozunuzu  aniden kesmeyiniz 
veya azaltmayınız. Bu solunum problemlerinizi kötüleştirebilir ve nadiren ciddi yan etkiler 
meydana getirebilir. Bunlar aşağıdakiler i içermektedir:  
 Mide ağrısı   
7 / 10 
  Yorgunluk ve iştahsızlık  
 Bulantı ve ishal  
 Kilo kaybı  
 Baş ağrısı ve sersemlik  
 Kanınızdaki potasyum düzeylerinde düşüş  
 Düşük tansiyon ve nöbetler  
 KOAH ’lı hastalarda tedavinin kesilmesi semptomatik dekompansasyona (organın 
çalışmasındaki yetersizlik) yol açabilir, tedavi bir hekim gözetiminde kesilmelidir.  
 
Çok seyrek olmakla birlikte , enfeksiyona yakalanmanız veya aşırı stres altında olduğunuz 
(örneğin ciddi bir kazanın ardından veya ameliyat olmuşsanız) durumlarda da benzer yan 
etkileri yaşayabilirsiniz. Bu belirtilerin ortaya çıkmasını engellemek için, doktorunuz size 
ekstra  kortiko steroid reçete edebilir (prednizolon gibi).  Eğer inhaler kullanımına ilişkin ilave 
sorularınız olursa, lütfen doktorunuza veya eczacınıza danışınız.  
 
4. Olası yan etkiler nelerdir?  
Tüm ilaçlar gibi RESPİRO ’nun içeriğinde bulunan maddelere duyarlı olan kişilerde yan 
etkiler olabilir. Yan etki ihtimalini azaltmak için, doktorunuz astımınızı kontrol etmek üzere 
en düşük RESPİRO  dozunu reçete edecektir.  
 
Alerjik reaksiyonlar: RESPİRO  kullandıktan sonra solunumunuzun aniden kötüleştiğini fark 
edebilirsiniz. Aşırı hırıltı yaşayabilir ve öksürebilirsiniz. Ayrıca vücudunuzda kaşıntı ve şişme 
de (genellikle yüz, dudaklar veya boğaz bölgesinde) meydana gelebilmektedir. Bu etkileri 
yaşamanız  veya bunların RESPİRO  kullanımından hemen sonra ortaya çıkması durumunda 
derhal durumu doktorunuza bildiriniz. RESPİRO ’ya karşı alerjik reaksiyonlar çok seyrek 
olarak görülmektedir (10.000 kişide 1 kişiden daha az).  
 
Diğer yan etkiler aşağıda listelenmişt ir: 
Çok yaygın (10 hastadan birinden daha fazlasını etkiler):  
 Baş ağrısı  - Bu genellikle tedavi devam ettikçe iyileşmektedir.  
 KOAH ’lı hastalarda soğuk algınlığı sayısında artışlar olduğu bildirilmiştir.  
 
Yaygın (10 hastadan birinden daha azını etkiler):  
 Ağız ve boğazda aft (ağrılı, krem rengi -sarı kabarık noktalar). Ayrıca dilde, boğazda 
şişme ve ses kısıklığı . Her inhalasyondan sonra ağzınızı su ile çalkalamak ve bu suyu derhal 
tükürmek işe yarayabilir. Doktorunuz aftı tedavi etmek için mantar önleyici  bir ilaç reçete 
edebilir.  
 Titreme ve hızlı ya da düzensiz kalp atışı (çarpıntı) - bunlar genellikle zararsız olup 
tedavi devam ettikçe azalmaktadır.  
 Kas krampları  
 KOAH’lı hastalarda pnömoni (akciğerlerde enfeksiyon)  
 
  
8 / 10 
 RESPİRO kullanırken aşağıdaki belirtilerden birisini yaşarsanız hekiminize bildiriniz. Bu 
belirtiler akciğer enfeksiyonu belirtileri olabilir:  
 Ateş veya titreme  
 Mukus üretiminde artış, mukus renginde değişiklik  
 Artmış öksürük veya nefes alma güçlüğünde art ış 
 
Kronik Obstrüktif Akciğer Hastalığı (KOAH) olan hastalarda aşağıdaki yan etkiler de 
bildirilmiştir:  
 Zatürre  ve bronşit (akciğer enfeksiyonu) Aşağıdaki semptomlardan herhangi birini fark 
etmeniz halinde doktorunuza bildiriniz: Artan balgam üretimi, balg amın renginde değişiklik, 
ateş, ürperme, öksürükte artış, artan solunum sorunları.  
 Çürümeler ve kemik kırıkları.  
 Sinüzit (burun, yanaklar ve gözlerin arkasında gerginlik veya doluluk hissi, zaman zaman 
zonklama şeklinde bir ağrı da buna eşlik eder).  
 Kan potasyum miktarında azalma (kalp atışlarınız düzensizleşebilir, kaslarınız 
zayıflayabilir ve kramp girebilir).  
 
Yaygın olmayan (100 hastadan birinden daha azını etkiler):  
 Döküntü.  
 Çok hızlı kalp atışı (taşikardi).  
 
Çok seyrek (10.000 hastadan birinden daha  azını etkiler):  
 RESPİRO ’yu aldıktan hemen sonra kötüleşen solunum güçlüğü veya hırıltı. Bunun 
meydana gelmesi halinde RESPİRO  kullanmayı bırakınız. Solunumunuzu iyileştirmek için 
çabuk etki eden “hafifletici” ilacınızı kullanınız ve derhal doktorunuza bildiriniz.  
 Özellikle uzun süreler boyunca yüksek dozlar kullanmanız halinde RESPİRO  vücuttaki 
steroid hormonlarının normal üretimini etkileyebilmektedir. Bu etkiler aşağıdaki gibidir:  
 Çocuklar ve ado lesanlarda büyümenin yavaşlaması  
 Kemiklerde incelme  
 Kata rakt ve glokom  
 Kilo artışı  
 Yuvarlak (ay şeklinde) yüz (Cushing Sendromu).  
Doktorunuz bu yan etkilerin meydana gelip gelmediğini görmek üzere sizi düzenli olarak 
kontrol edecek ve astımınızı kontrol etmek üzere en düşük RESPİRO  dozunu almanızı 
sağlayacaktır.  
 Düzensiz veya kalbin normalden bir faz la vurduğu kalp atışı (aritmi) d oktorunuza 
durumu bildiriniz ancak bırakmanızı söyleyene kadar RESPİRO ’yu kullanmayı bırakmayınız.  
 Kanınızdaki şeker miktarında (glukoz) artış ( hiperglisemi). Diyabet hastasıysanız, kan 
şekerinizin daha sık izlenmesi ve muhtemelen normal diyabet tedavin izin de ayarlanması 
gerekebilir . 
 Endişeli ruh hali, uyku bozuklukları ve sıra dışı şekilde aktif veya huzursuz olma gibi 
davranış değişiklikleri (b u etkiler genellikle çocuklarda görülebilmektedir).  
 Ağrılı, şişmiş eklemler ve kas ağrısı.   
9 / 10 
 Yan etkilerin raporlanmas ı 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczac ınız veya hem şireniz ile konu şunuz. Ayr ıca karşılaştığınız yan 
etkileri www.titck.gov.tr  sitesinde yer alan " İlaç Yan Etki Bildirimi" ikonuna t ıklayarak ya da 
0800 314 00 08 numaral ı yan etki bildirim hatt ını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen  yan etkileri bildirerek kullanmakta oldu ğunuz ilac ın 
güvenlili ği hakk ında daha fazla bilgi edinilmesine katk ı sağlamış olacaks ınız. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.   
 
5. RESPİRO ’ nun saklanması   
RESPİRO’yu ç ocukların göremeyeceği, erişemeyeceği yerlerde  ve ambalajında  saklayınız.  
 
Kullandıktan hemen sonra ağızlık başlığını sıkıca kapatınız ve yerine oturtunuz. Aşırı kuvvet 
uygulamayınız.  
 
25ºC altındaki oda sıcaklığında  saklayınız . 
 
Donmaktan ve doğrudan gün ışığından koruyunuz.  
 
İlacınız yeterince iyi şekilde etki göstermeyebileceğinden, RESPİRO ’yu soğuk bir yerde 
saklamayınız.  
 
Kutu üzerindeki son kullanma tarihinden sonra RESPİRO ’yu kullanmay ınız. 
 
Metal tüp basınçlı sıvı içermektedir. Boş olduğunu düşünseniz bile tüpü delmeyiniz, 
kırmayınız veya ateşe atmayınız.  
 
İlaçlar ev atıkları veya çöplerle birlik te atılmamalıdır. Kullanmanız gerekmeyen ilaçları nasıl 
atacağınıza ilişkin eczacınıza danı şınız. Bu önlemler çevrenin korunmasına yardımcı 
olacaktır.  
 
Son kullanma tarihiyle uyumlu olarak kullanınız. 
 
Ambalajındaki son kullanma tarihinden sonra RESPİRO ’ yu kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız ! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi:   
Deva Holding A.Ş.  
Küçükçekmece / İSTANBUL   
Tel: 0 212 692 92 92   
10 / 10 
 Faks: 0 212 697 00 24  
E-mail: deva@devaholding.com.tr  
Üretim  Yeri:  
Deva Holding  A.Ş.  
Kapaklı/TEKİRDAĞ  
 
Bu kullanma talimatı  …/…/……  tarihinde onaylanmıştır.  