 
1/8  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek  veya düşük doz kullanmayınız. KULLANMA TALİMATI  
 
OKSİTOSEL 5 IU/mL I.M./I.V. e njeksiyonluk çözelti  
Steril  
Kas içine veya damar içine enjeksiyon yoluyla uygulanır. 
 
• Etkin madde : Her bir ampul (1 mL) 5 ünite (IU) oksitosin (sentetik) içerir.  
• Yardımcı maddeler: Klorbutanol, sodyum klorür, asetik asit, enjeksiyonluk su. 
 
 
Bu Kullanma Talimatında  
1. OKSİTOSEL nedir ve ne için  kullanılır?  
2. OKSİTOSEL’i kullanmadan önce dikkat edilmesi  gerekenler  
3. OKSİTOSEL nasıl  kullanılır?  
4. Olası yan etkiler  nelerdir?  
5. OKSİTOSEL’in  saklanması  
 
Başlıkları yer almaktadır. 
 
1. OKSİTOSEL nedir ve ne için  kullanılır?  
OKSİTOSEL, ampul içerisinde renksiz, karakteristik kokulu berrak çözelti şeklinde sunulan bir 
üründür. Yapay oksitosin hormonu içermektedir. Bu hormon rahmin  kasılmasını sağlamaktadır. 
OKSİTOSEL aşağıdaki durumlarda kullanılmaktadır:  
• Doğum başlangıcı veya doğum sırasındaki kasılma  yetersizlikleri 
• Sezaryen ile doğumdan sonra ( rahmin  kısa sürede toplanmasını sağlamak için)  
• Doğum kanamaları ve doğum sonrası rahim kasında gevşeme  
 
2. OKSİTOSEL’i kullanmadan önce dikkat edilmesi gerekenler  
OKSİTOSEL’ i aşağıdaki durumlarda KULLANMAYINIZ  
Eğer;  
• Sentetik oksitosine ya da OKSİTOSEL’in içerisinde bulunan diğer maddelerden herhangi  
2/8  birine karşı aşırı duyarlılığınız (alerjiniz)  varsa  
• Bebeğin başının büyüklüğü ile annenin leğen bölgesi arasında belirgin uyumsuz luk varsa  
• Bebeğin pozisyonunun uygun olmaması veya bebeğin yan gelmesi gibi pozisyonda 
değişiklik yapılmadan doğumun imkânsız  olduğu durumlar  varsa  
• Çocuk veya anne için, fayda/risk değerlendirmesi sonucu gerekli görülen acil doğum 
müdahaleleri  gerekiyorsa  
• Doğumun yakın olmadığı bir durumda bebeğin kalp sesleri  bozulduysa, Rahimin aşırı 
gerilimli olması durumunda  
• Kanda zararlı maddelerin aşırı artması ile belirgin bir durum (ağır toksemi)  varlığı  
• Ağrıyı başlatmak için ilaç uzun süreli kullanıldığı  durumlar  
• Normal doğumun yapılamadığı  durumlar  
• Kordonun sarkması veya kordonun önden gelmesi  
• Plasentanın rahime anormal tutunması (plasenta previa) ve plasentadan bebeğe uzanan 
kordon damarlarının yerleşiminde bir bozukluk olan “vasa previa” varsa,  
• Plasentada ayrılma  
• Çoklu gebeliklerde olduğu gibi yırtılmaya karşı rahim direncinde bozulma veya rahimde 
gerginleşme varsa,  
• Polihidramniyoz (amniyon sıvısının hacminin fazla  olması)  
• Fazla sayıda bebeğe birden  gebelik  
• Klasik sezaryen dahil ol mak üzere büyük cerrahi girişim sonucu oluşan rahim yarası varlığı  
 
OKSİTOSEL ayrıca oksitosine -dirençli rahim hareketsizliği, şiddetli pre -eklamptik toksemi (bu 
rahatsızlık yüksek tansiyon, idrarda protein çıkması ve vücutta şişlikler ile belirgindir) ve 
şiddetli kalp -damar bozukluklarında uzun süreli kullanılmamalıdır. OKSİTOSEL’i doktor 
uygun görürse size  uygulayacaktır. 
 
OKSİTOSEL’i aşağıdaki durumlarda DİKKATLİ KULLANINIZ  
OKSİTOSEL size doktor kontrolünde verilecektir. Herhangi bir istenmeyen durumun ortaya 
çıkması halinde duruma gerekli müdahalelerin yapılamayacağı yerlerde OKSİTOSEL 
uygulanmamalıdır. 
 
Aşağıdakilerden herhangi biri sizin için geçerli ise OKSİTOSEL kullanmadan önce 
doktorunuza söyleyiniz.  
• Daha önce sezaryen ameliyatı  geçirdiyse niz. 
• Son 6 saat içerisinde doğumu başlatmak için kullanılan diğer ilaçlardan herhangi biri (ör. prostaglandinler denilen ilaçlar) size  verildiyse. 
• 35 yaşın  üzerindeyseniz.  
• Yüksek tansiyon veya herhangi bir kalp rahatsızlığınız var  ise. 
• Bir süre önce güçlü kasılan rahminiz şimdi daha güçsüz kasılmaya  başladıysa.  
• Eğer doktorunuz basen bölgenizin küçüklüğü nedeniyle normal doğumun sizin için zor 
olabileceğini  söylediyse.    
3/8  Aşağıdaki durumlardan herhangi biri sizin için geçerliyse OKSİTOSEL’ i uzun süre 
kullanmamalısınız: 
• Tedaviye rağmen kasılmalarınız  artmıyorsa.  
• Şiddetli pre -eklamptik toksemi denilen bir rahatsızlığınız var ise (bu rahatsızlık yüksek 
tansiyon, idrarda protein çıkması ve vücutta şişlikler ile  belirgindir).  
• Kalp ve kan dolaşımı ile ilgili ci ddi bir rahatsızlığınız var  ise. 
 
Eğer oksitosine karşı duyarlılığınız var ise şiddetli kasılmalar meydana gelebilir. 
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
OKSİTOSEL’in yiyecek ve içecek ile kullanılması 
Sıvı tüketiminizi en aza indirmeniz söylenebilir.  
 
Hamilelik  
İlacı kullanmadan önce doktorunuza veya eczacınıza danışınız.  
 OKSİTOSEL uygun şekilde kullanıldığında bebeğe zarar verecek bir etki göstermesi beklenmemektedir. OKSİTOSEL , yeni doğan bebeğe zarar vermez.  
 Emzirme  
İlacı kullanmadan önce doktorunuza veya eczacınıza danışınız . 
 
OKSİTOSEL düşük miktarlarda anne sütüne geçmektedir. OKSİTOSEL, yeni doğan bebeğe 
zarar vermez.  
 
Araç ve makine kullanımı  
OKSİTOSEL doğum sancılarına neden olabilir. Sancısı olan kadınların araç ve makine 
kullanmaması gerekir.  
 
OKSİTOSEL’ in içeriğinde bulunan bazı yardımcı maddeler hakkında önemli bilgiler  
Bu ilaç her 1 mL ampul başına 1 mmol sodyum (23 mg)  dan daha az sodyum içerir yani 
aslında “sodyum içermez”. 
 
Diğer ilaçlar ile birlikte kullanımı  
OKSİTOSEL ile birlikte aşağıdaki ilaçları kullanırken dikkatli olunmalıdır:  
• Siklopropan veya halotan gibi solunum yoluyla kullanılan anestezi ilaçları 
OKSİTOSEL’in etkisini azaltabilir ve tansiyo n düşürücü etkisini artırabilir. Ayrıca bu 
ilaçların birlikte kullanımları kalpte ritim bozukluklarına neden  olabilir.  
• Peridural anestezi (omurga boşluğuna yapılan anestezi) sırasında veya sonrasında 
OKSİTOSEL, sempatomimetik ilaçlar denilen ilaçların damarları daraltıcı etkisini  
4/8  artırabilir.  
• Prostaglandin türü ilaçlar (hormon benzeri bir madde) ile birlikte OKSİTOSEL 
kullanıldığında bu ilaçlar birbirlerinin etkisini  artırabilmektedir.  
 
Eğer  reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. OKSİTOSEL nasıl kullanılır?  
Uygun kullanım ve doz/uygulama sıklığı için talimatlar:  
Doktorunuz durumunuza bağlı olarak ilacınızın dozunu belirleyecek ve size uygulayacaktır.  
 
Uygulama yolu ve metodu:  
OKSİTOSEL , kas içine enjeksiyonla ya da seyreltilerek damlalar halinde damardan enjeksiyon 
yoluyla uygulanmaktadır. 
 
Değişik yaş  grupları:  
Çocuklarda kullanımı:  
OKSİTOSEL çocuklarda kullanılmamaktadır. 
 Yaşlılarda kullanımı:  
OKSİTOSEL yaşlılarda kullanılmamaktadır.  
 
Özel kullanım durumları:  
Böbrek/karaciğer yetmezliği:  
Böbrek veya karaciğer yetmezliğiniz var ise doktorunuz ile konuşmalısınız. 
 
Eğer OKSİTOSEL’in etkisinin çok güçlü veya çok zayıf olduğuna dair bir izleniminiz var ise doktorunuz veya eczacınız ile konuşunuz. 
 
Kullanmanız gerekenden daha fazla OKSİTOSEL kullandıysanız:  
Doktorunuz OKSİTOSEL’i doğru dozda almanızı sağlayacaktır. İlacı kendi kendinize uygulamamalısınız.  
 
OKSİTOSEL’ i kullanmayı unutursanız  
Doktorunuz OKSİTOSEL’i doğru şekilde almanızı sağlayacaktır . 
 
OKSİTOSEL ile tedavi sonlandırıldığında oluşabilecek etkiler  
OKSİTOSEL kullanımının ardın dan olumsuz bir etki beklenmemektedir. Doktorunuz 
durumunuzu takip edecektir. 
 
4. Olası yan etkileri  nelerdir?  
Tüm ilaçlar gibi OKSİTOSEL’in içeriğinde bulunan maddelere duyarlı olan kişilerde yan etkiler  
5/8  olabilir.  
 
Rahmin  ilaca karşı hassasiyeti kişiye göre değişkenlik göstermektedir. Bu nedenle normalde 
düşük doz olarak nitelendirilen dozlarda da rahimde spazm (kasılma) ortaya çıkabilmektedir. Aşırı dozlar, rahmin  aşırı uyarılmasına ve dolayısıyla bebekte sıkıntılar oluşmasına, boğulma ve 
ölüme sebep olabilir veya aşırı kasılmalar, yumuşak doku hasarı ve rahmin  yırtılması ile 
sonuçlanabilir.  
 
Yüksek dozda OKSİTOSEL büyük miktarlarda elektrolitsiz sıvı ile birlikte uzun süre, 
uygulandığı zaman annede ve bebekte sodyum azalmasına bağlı olarak “su zehirlenmesi”  
denilen bir duruma yol açabilmektedir. Bu durum, istemsiz kasılmalar, koma ve hatta annenin 
ölümü ile sonuçlanabilir. Su zehirlenmesinin belirtileri şunlardır:  
• Baş ağrısı, iştah kaybı, bulantı, kusma ve karın ağrısı.  
• Uyuklama/uyuşukluk, sersemlik, bilinç kaybı ve grand- mal tipi nöbetler (epilepsi 
benzeri  nöbetler).  
• Kandaki elektrolit miktarında  azalma.  
 
Damar içine hızlı şekilde enjekte edildiğinde yüzde kızarma ile geçici ani hipotansiyon 
(tansiyon düşüklüğü) ve refleks taşikardi (kalbin atım sayısında artma) gözlenebilir.  
Aşağıdakilerden biri olursa, OKSİTOSE L’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne b aşvurunuz:   
• Nefes darlığı ,  
• Tansiyon düşüklüğü, 
• Şok dahil alerjik  reaksiyonlar,  
• Döküntü, 
• Bulantı,  
• Kusma , 
• Kalpte ritim bozukluğu, 
• Kanama,  
• Hematom (kan birikimi)  
 
Bunların hepsi çok ciddi yan etkilerdir.  
 
Eğer bunlardan biri sizde mevcut ise, sizin OKSİTOSEL ’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. 
 
Aşağıda  sıklıklarına  göre verilen  istenmeyen  etkiler  şu şekilde  derecelendirilmiştir:  
Çok yaygın  : 10 hastanın en az birinde  görülebilir.  
Yaygın :10 hastanın birinden az fakat 100 hastanın birinden fazla görülebilir.  
Yaygın olmayan  : 100 hastanın birinden az fakat 1.000 hastanın birinden fazla görülebilir .  
Seyrek  : 1.000 hastanın birinden az fakat 10.000 hastanın birinden fazla görülebilir.  
6/8  Çok seyrek : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor. 
 
Yaygın:  
• Baş ağrısı  
• Taşikardi (kalbin atım sayısında artma), bradikardi (kalbin atım sayısında azalma)  
• Bulantı, kusma  
 
Yaygın olmayan:  
• Kalpte ritim bozukluğu 
 
Seyrek:  
• Solunum güçlüğü, tansiyonda düşme, şok dahil ciddi alerjik reaksiyonlar  
• Döküntü 
 
Ayrıca bebekte bildirilen yan etkiler şunlardır:  
Bradikardi (kalbin atım sayısında azalma), kalpte ritm bozuklukları, merkezi sinir sisteminde 
kalıcı harabiyet ve bebeğin ölümü, bebeğin yaşamsal faaliyetlerinin ölçülmesi için kullanılan 
APGAR  puanında (yenidoğanın yaşamsal fonksiyonlarını ölçen puanlandı rma sistemi) 5 
dakika içinde düşme, yeni doğan sarılığı, retina (gözün ağ tabakası) kanamasıdır. 
 Eğer bu kullanma talimatında bahsi geçmeyen herhangi bir yan etki ile kar şılaşırsanız 
doktorunuzu veya eczacınızı bilgilendiriniz.  
 
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etkileri Bildirimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış  olacaksınız.  
 
5. OKSİTOSEL’in  saklanması  
OKSİTOSEL’i çocukların göremeyeceği, erişemeyeceği yerlerde ve ambalajında saklayınız. 
 2-8 °C arasında buzdolabında saklayınız . 
 Son kullanma tarihiyle uyumlu olarak kullanınız.  
Ambalajdaki son kullanma tarihinden sonra OKSİTOSEL’i kullanmayınız.  Eğer ürün ve/veya ambalajında  bozukluklar  fark ederseniz OKSİTOSEL’i kullanmayınız.  
7/8   
Son kullanma tarihi geçmiş veya kullanılmayan ilaçları çöpe atmay ınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat Sahibi:  
HAVER FARMA İlaç A.Ş.  
Akbaba Mah. Maraş Cad. No.:52/2/1 
Beykoz / İstanbul  
 
Üretim Yeri:  
OSEL İlaç Sanayi ve Ticaret A.Ş.  
Akbaba Mah. Maraş Cad. No.:52 
Beykoz / İstanbul  
 
Bu kullanma talimatı  --/--/-- tarihinde onaylanmıştır.  
   
8/8  AŞAĞIDAKİ BİLGİLER BU İLACI UYGULAYACAK OLAN SAĞLIK PERSONELİ 
İÇİNDİR  
 
I.V. oksitosin infüzyonu uygulanan bütün hastalar, bu ilaç hakkında geniş bilgiye sahip ve 
komplikasyonları tanıyabilecek sağlık personelinin gözetimi altında olmalıdır. Herhangi bir 
komplikasyon durumunda müdahale edebilecek doktorun bulunmadığı durumlarda oksitosin 
uygulaması yapılmamalıdır.  
 
Kas içine veya dama r içine enjeksiyon yoluyla uygulanır. 
 
I.V. infüzyon, oksitosin ihtiva etmeyen bir çözelti ile başlatılmalıdır. Bazı çok özel haller 
dışında fizyolojik infüzyon çözeltileri kullanılmalıdır. İnfüzyon şişesi çalkalanarak çözeltilerin 
iyi karışması sağlanır ( 10 mIU/mL). Bu çözelti hastaya infüzyon hızı tam olarak kontrol  
edilerek  (örneğin  sabit  bir infüzyon pompası  ile) verilmelidir.  