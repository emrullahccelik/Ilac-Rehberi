KISA ÜRÜN BİLGİSİ
1. BEŞERİ TIBBİ ÜRÜNÜN ADI
Vİ-FER Kapsül
2. KALİTATİF VE KANTİTATİF BİLEŞİMİ
Her bir kapsül;
Etkin madde:
Ferro fumarat 175 mg (57,5 mg Fe+2’ye eşdeğerdir.)
Tiamin mononitrat 3,5 mg
Riboflavin 3,5 mg
Piridoksin HCI 2 mg
Nicotinamid 15 mg
Folik asit 0,45 mg
Askorbik asit 75 mg
Vitamin B12 0,03 mg
Kalsiyum pantotenat 5 mg
Yardımcı madde(ler):
Anhidr laktoz (sığır sütü kaynaklı) 45 mg
Tartrazin (E102) 0,01542 mg
Diğer yardımcı maddeler için, Bkz. bölüm 6.1
3. FARMASÖTİK FORM
Kapsül.
Gövde ve kapak bordo renkli sert jelatin kapsüller içinde homojen görünüşlü toz
4. KLİNİK ÖZELLİKLER
4.1. Terapötik endikasyonlar
Vİ-FER, demir ve folik asit eksikliğinin yanı sıra, B kompleks vitaminleri eksikliği görülen
hallerde veya bu vitaminlere ihtiyacın arttığı durumlarda, hamilelerdeki demir, folik asid ve B
kompleks vitamini eksikliğinin önlenmesi ve tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Hekim tarafından başka şekilde tavsiye edilmediği takdirde günde 2-3 kapsül verilir.
Uygulama şekli:
Vİ-FER ağız yolu ile alınır.
1 / 8Özel popülasyonlara ilişkin ek bilgiler:
Böbrek/Karaciğer yetmezliği:
Hafif-ciddi böbrek ve karaciğer yetmezliği durumlarında doz azaltılması konusunda herhangi
bir bilgi yoktur. Ancak şiddetli böbrek hastalığına bağlı eritropoietin eksikliği durumunda,
Vİ-FER eritropoietin ile birlikte verilmelidir.
Pediyatrik popülasyon:
Çocuklarda, şu anda rutin kullanım için bir dozaj rejimi tavsiye etmek için yeterli veri mevcut
değildir. 6 yaş altı çocuklarda demir içeren ürünlerin yanlışlıkla yutulması ölümcül
zehirlenmelere yol açar.
Geriyatrik popülasyon:
Normal dozlar kullanılabilir, doz ayarlanmasına gerek yoktur.
4.3. Kontrendikasyonlar
Pernisiyöz anemide ve müstahzarın etkin maddelerinden herhangi birine aşırı hassasiyeti
olanlarda ve 6 yaşın altındaki çocuklarda kontrendikedir.
4.4. Özel kullanım uyarıları ve önlemleri
Çocuklarda demir içeren ürünlerin yanlışlıkla alınması ölümcül zehirlenmeye yol açabilir.
Çocukların erişemeyeceği yerlerde saklayınız.
Demir preparatları ile tedavi sırasında dişlerde renk değişimi görülebilir. İlacın kullanımının
sona ermesinin ardından, bu renk değişimi ya kendiliğinden geçer ya da diş macunu veya
profesyonel olarak dişlerin temizlenmesi sayesinde uzaklaştırılır.
Pernisiyöz anemi ve diğer megaloblastik anemilerin yalnız folik asidle tedavi edilmesi uygun
değildir. Anemi mevcudiyetinde, nedeni ve türü saptanmalıdır. Folik asid´in pernisiyöz anemi
belirtilerini maskeleyebileceği akılda tutulmalı, özellikle yaşlılarda serumdaki B12 vitamini
düzeyi tayin edilmelidir.
6 yaşın altı çocuklarda demir içeren ürünlerin yanlışlıkla yutulması ölümcül zehirlenmelere
yol açar. Özellikle çocuklarda aşırı dozda alındığında doktorun aranması gerekir.
Mevcut gastrointestinal hastalığı olan (örn; inflamatuvar barsak hastalığı, intestinal striktür,
divertikül, gastrit, mide ve barsak ülserleri) hastalarda dikkatli kullanılmalıdır.
Ağır böbrek rahatsızlığına bağlı ikincil eritropoitein yetersizliğinde Vİ-FER’in eritropoietin
ile birlikte alınması gerekir.
Vİ-FER, 45 mg anhidr laktoz içermektedir. Nadir kalıtımsal galaktoz intoleransı, Lapp laktız
yetmezliği ya da glikoz- galaktoz malabsorpsiyon problemi olan hastaların bu ilacı
kullanmamaları gerekir.
2 / 8Bu tıbbi ürün tartrazin içermektedir. Tartrazin, alerjik reaksiyonlara sebep olabilir.
4.5. Diğer tıbbi ürünler ile etkileşimler ve diğer etkileşim şekilleri
Levotiroksin içeren ilaçların Vİ-FER ile birlikte alındığında emilimi bozulduğundan, iki ilacın
en az 2 saat ara verilerek alınması gerekmektedir.
Magnezyum trisilikat ve karbonat gibi antiasidlerle birlikte alındığında tedavi cevapsız
kalabilir. Süt ve yumurta, demir emilimini azaltır. Tetrasiklinlerle birlikte verilmemelidir.
İlacın mutlaka alınması gerekiyorsa birkaç saat arayla verilmelidir. Levadopa ile birlikte
verildiğinde, levadopa’nın Parkinson tedavisi üzerindeki etkisini azaltabilir.
Oral demir alımı doksisiklinin enterohepatik dolaşımını ve absorpsiyonunu inhibe eder.
Kombinasyondan kaçınılmalıdır.
Demir tuzları fluorokinolonlar ile birlikte alındığında absorpsiyon ciddi şekilde bozulur.
Norfloksasin, levofloksasin, siprofloksasin, gatifloksasin ve ofloksasin absorpsiyonu demir ile
%30-90 arasında inhibe olur.
Tiroid hormonları ile birlikte alındıklarında tiroksin absorpsiyonu demir tarafından inhibe
edilir, bu durum tedaviyi etkiler.
Demir ile şelat oluşturabileceğinden penisilamin absorpsiyonu azalır.
Demir içeren preperatlar in vitro olarak biofosfonatIarla kompleks oluşturmuşlardır. Demir
tuzları biofosfonatlarla birlikte alındığında biofosfonat absorpsiyonu bozulur.
Demir tuzları ile nonsteroidal anti-enflamatuarların birlikte alımı gastrointestinal mukozanın
iritasyonunu şiddetlendirebilir.
Gaytada gizli kan testleri (Guajak Testi) hatalı olarak pozitif sonuç verebilir.
Demir tedavisi sırasında benzidin testi pozitif çıkabilir.
Oksidler, hidroksitler veya magnezyum, alüminyum ve kalsiyum tuzlarını içeren antiasitler
demir tuzları şelatlaştırırlar.
Demir ve kalsiyumun birlikte kullanımı demir absorpsiyonunu azaltır.
Özel popülasyonlara ilişkin ek bilgiler:
Özel popülasyonlara ilişkin hiçbir etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin etkileşim çalışmaları yürütülmemiştir.
3 / 84.6 Gebelik ve laktasyon
Genel tavsiye
Gebelik kategorisi A’dır.
Bu gebelik kategorisine rağmen hekim, gebenin ilacı kullanıp kullanmaması konusundaki
nihai kararını; gebelik haftasına, gebenin var olan/tespit edilen hastalığına ve diğer
özelliklerine göre ayrıntılı yarar-risk değerlendirmesi yaparak vermelidir.
Risk kategorileri ilacın gebelikteki potansiyel riski konusunda sağlık personeline yardımcı
olmakla birlikte, hekimin değerlendirmesi esastır.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Vİ-FER’i, çocuk doğurma potansiyeli bulunan kadınlar kullanabilir.
Gebelik dönemi
İyi yönetilmiş epidemiyolojik çalışmalar Vİ-FER Kapsül’ün gebelik üzerinde ya da
fetusun/yeni doğan çocuğun sağlığı üzerinde advers etkileri olduğunu göstermemektedir.
Vİ-FER Kapsül gebelik döneminde kullanılabilir.
Vİ-FER kapsül, önerilen dozlarda kullanıldığında herhangi bir zararlı etkisi bulunmamaktadır.
Laktasyon dönemi
Ferro fumarat anne sütü ile atılmaktadır. Ancak, Vİ-FER önerilen dozlarda alındığında,
emzirilen çocuk üzerinde herhangi bir etki öngörülmemektedir. Vİ-FER emzirme döneminde
kullanılabilir.
Üreme yeteneği/Fertilite:
Üreme yeteneği üzerine herhangi bir etkisi görülmemiştir.
4.7 Araç ve makine kullanımı üzerindeki etkiler
Araç ve makine kullanımını etkilediğine dair herhangi bir bilgi mevcut değildir.
4.8 İstenmeyen etkiler
Advers olaylar sistem organ sınıfı ve sıklığa göre şu yaklaşımla sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Aşağıdaki yan etkiler Vİ-FER için bildirilmiştir ve sıklık derecesi bilinmemektedir (eldeki
verilerden hareketle tahmin edilemiyor).
4 / 8Gastrointestinal hastalıklar
Yaygın: Bulantı, epigastrik ağrı, diyare ve konstipasyon, midede yanma, kusma, koyu renkli
dışkı
Seyrek: Dişlerde renk değişimi
Deri ve deri altı doku hastalıklar:
Çok seyrek: Ürtiker, döküntü, ekzantem gibi ciltte hassasiyet reaksiyonları
Bu semptomların nedeni olan irritasyon, dozun azaltılması veya ilacın yemeklerden sonra
alınmasıyla önlenebilir. Yemeğin demir absorbsiyonuna mani olacağı unutulmamalıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Uzun süre veya aşırı dozda alınmasıyla hemosiderosis görülür. Demir akümülasyonuna bağlı
karaciğer sirozu, pankreatik fibrozis gelişebilir.
Doz aşımı halinde bir antiemetik verilmeli, bunu takiben mide 2 g/l’lik desferrioksamin
solüsyonu ile yıkanmalıdır. Gastrik lavajı takiben 50 - 100 ml suda 5 g desferrioksamin içeren
solüsyon mideye verilmelidir. Mannitol veya sorbitol içeren bir solüsyon içirilerek, barsağın
boşalması sağlanmalıdır.
Serumdaki demir düzeyi 142 mikromol/l’nin üstüne çıktığında ve şok ve/veya koma hali
görüldüğünde saatte 5 mg/kg´lık bir hızla İ.V. enfüzyon şeklinde desferrioksamin verilmeli
ancak bir günde uygulanan desferrioksamin 80 mg/kg’ı aşmamalıdır. Daha hafif vakalarda 50
mg/kg desferrioksamin İ.M. olarak verilmeli ancak uygulanan desferrioksamin miktarı 4 g’ı
aşmamalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Demir diğer kombinasyonları
ATC kodu: B03AE
B12 vitamini, folik asid ve yüksek miktarda demir içeren ferro fumarat gibi kan yapıcı esas
faktörleri içeren Vİ-FER’in formülündeki B kompleks vitaminleri ve askorbik asid; demirin
absorbsiyonunu maksimum düzeye yükselttikleri gibi ayrıca B-kompleks ve C vitaminlerinin
eksikliklerini de giderirler.
Askorbik asid (C vitamini) demirin assimilasyonuna yardım ettiği gibi hemoglobin
formasyonunda da rol oynar. Hematopoezdeki fizyolojik fonksiyonu folik asid ve askorbik
5 / 8asidle eşdeğer olan ve bu vitaminler ile birlikte verildiğinde sinerjik tesir gösteren B12
vitamini de, bu sinerjizm nedeniyle demirden maksimum yararın sağlanmasını temin eder.
5.2. Farmakokinetik özellikler
Genel özellikler
Vİ-FER’in formülündeki B kompleks vitaminleri ve askorbik asid; demir’in absorbsiyonunu
maksimum düzeye yükseltirler.
Folik asit B grubu vitaminlerin bir üyesidir. Folik asit, vücutta tetrahidrofolata indirgenir.
Tetrahidrofolat pürin ve pirimidin nükleotidlerinin dolayısı ile DNA sentezi dahil çeşitli
metabolik işlemlerin bir koenzimidir; ayrıca bazı amino asit dönüşümlerinde ve format
oluşumunda ve kullanımıda rol alır. Eksikliği megaloblastik anemi ile sonuçlanır.
Emilim:
Demir emilimi başlıca duodenum ve üst jejunum bölgesinden olmaktadır. Hidroklorik asit,
askorbik asit gibi diğer indirgeyici maddeler de absorbsiyona yardımcı olurken; fosfatlar,
fitatlar, tannat, antasitler absorbsiyonu olumsuz yönde etkiler. Vücut gebelik, laktasyon
dönemi, büyüme ve demir eksikliği anemisi gibi ihtiyacın arttığı durumlarda demir emilimini
arttırma kapasitesine sahiptir, kısaca demir depoları ile demir emilimi arasında ters orantı
bulunmaktadır. Emilen demir miktarı kişinin demir eksikliği miktarına ve dozaja bağlıdır.
Folik asit gastrointestinal sistemden esas olarak duodenum ve jejenumdan hızla emilir ve
değişmeden portal dolaşıma dahil olur.
Dağılım:
Demir barsaklardan emilince mukozal hücrelerden kana geçer, transferin proteini ile kemik
iliğinde gelişmekte olan eritrositlere taşınır. Kemik iliği, karaciğer ve dalak olmak üzere
başlıca retiküloendotelyal hücrelerde depolanır.
Folik asit, plazma ve karaciğerde metabolik olarak aktif şekli olan 5-metiltetrahidrofolata
çevrilir. Folat metabolitleri enterohepatik dolaşıma girer. Folat anne sütüne geçer.
B vitamini başta transkobalamin II olmak üzere spesifik plazma proteinlerine bağlanır.
12
Karaciğer, kemik iliği ve plasentanın da dahil olduğu diğer dokularda birikir. B12 vitamini
plasentaya ve anne sütüne geçer.
Nikotinamid dokularda geniş ölçüde dağılır.
Biyotransformasyon:
Folat enterohepatik siklusa girer. Folik asit karaciğerde indirgenir ve metillenir. Ayrıca aktif
olarak serebrospinal sıvıda konsantre olur. Folik asit yüksek dozlarda alındığında karaciğerde
metabolize olmadan kana geçebilir. Folik asit anne sütünde dağılım gösterir.
Nikotinamid karaciğerde N-metilniasinamid ve diğer N-metil türevlerine metabolize olur.
6 / 8Askorbik asit dehidroaskorbik asite reversibl olarak okside olur, bir kısmı ise inaktif
bileşenlere metabolize olur ve idrarla atılır.
Eliminasyon:
Oral yoldan aşırı miktarda alınan demir genelde emilmeden feçesle atılır ve konstipasyona
neden olabilir.
Vücut ihtiyacının fazlası folat metabolitleri idrarla değişmeden atılır.
Nikotinamid metabolitleri idrarla atılır. Terapötik dozlarda uygulandığında çok az bir kısmı
idrarla değişmemiş vitamin olarak atılır.
Vücudun gereksiniminden fazla olan askorbik asit hızla elimine edilerek değişmemiş olarak
idrarla atılır.
Doğrusallık/Doğrusal olmayan durum:
Demirin ve folik asidin doğrusallık/doğrusal olmayan durumu konusunda yeterli çalışma
bulunmamaktadır.
5.3. Klinik öncesi güvenlilik verileri
Müstahzarın içerdiği etkin madde klinikte uzun yıllardır kullanılan bir maddedir. Hakkındaki
çalışmalar tamamlanmıştır. Kullanımları ile ilgili olarak görülebilecek olumsuz etkiler ilgili
bölümlerde yer almaktadır (4.4, 4.6, 4.8, 4.9).
6. FARMASÖTİK ÖZELLİKLER
6.1.Yardımcı maddelerin listesi
Nişasta
Anhidr laktoz (sığır sütü kaynaklı)
Sodyum lauril sülfat
Magnezyum stearat
Kroskarmelloz sodyum
Jelatin kapsül içeriği:
Eritrosin (E127)
İndigotine (E132)
Tartrazin (E102)
Titanyum dioksit (E171)
Jelatin (sığır jelatini)
6.2. Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
36 ay
7 / 86.4. Saklamaya yönelik özel tedbirler
25°C altındaki oda sıcaklığında ve kuru bir yerde saklayınız. Işıktan koruyunuz.
6.5. Ambalajın niteliği ve içeriği
Bir yüzü PVC / PVDC, diğer yüzü dış yüzü baskılı aluminyum folyo kaplı blister.
Her bir karton kutu 30 kapsül içermektedir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
DEVA Holding A.Ş.
Halkalı Merkez Mah.
Basın Ekspres Cad. No:1
34303 Küçükçekmece/İSTANBUL
Tel: 0212 692 92 92
Faks: 0212 697 00 24
E-mail: deva@devaholding.com.tr
8. RUHSAT NUMARASI
98 / 15
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 06.03.1969
Ruhsat yenileme tarihi: 20.03.2013
10. KÜB’ÜN YENİLENME TARİHİ
8 / 8