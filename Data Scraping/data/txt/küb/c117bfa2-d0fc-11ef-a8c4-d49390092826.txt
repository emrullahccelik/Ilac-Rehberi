KISA ÜRÜN BİLGİSİ
1. BEŞERİ TIBBİ ÜRÜNÜN ADI
PROLİA® 60 mg/ml SC enjeksiyonluk çözelti içeren kullanıma hazır enjektör.
Steril
2. KALİTATİF VE KANTİTATİF BİLEŞİM
Etkin madde: Her bir kullanıma hazır enjektör 1 ml çözelti içinde 60 mg denosumab içerir
(60 mg/ml).
Denosumab, rekombinant DNA teknolojisi kullanılarak bir memeli hücre dizisinde
(CHO-Çin Hamster Over hücresinden) üretilen bir insan monoklonal IgG2 antikorudur.
Yardımcı madde(ler): Her 1 ml’lik çözelti, sodyum hidroksit (pH düzenleyici
madde-sodyum içeriği, doz başına yaklaşık 0,013 mmol veya 0,3 mg'dır) ve 47 mg sorbitol
(E420) içerir.
Yardımcı maddelerin tam listesi için, bölüm 6.1’e bakınız.
3. FARMASÖTİK FORM
Enjeksiyonluk çözelti.
Berrak, renksiz ile hafif sarı renk arası çözelti.
4. KLİNİK ÖZELLİKLER
4.1 Terapötik endikasyonlar
Yüksek kırık riski olan postmenopozal osteoporozlu kadın ve erkek hastaların tedavisinde
endikedir.
Hormon ablasyonu uygulanmış olan nonmetastatik prostat kanserli veya meme kanseri
nedeniyle adjuvan aromataz inhibitörü tedavisi gören yüksek kırık riskine sahip hastalardaki
osteoporoz tedavisinde endikedir.
Yüksek kırık riski olan yetişkin hastalarda uzun dönem glukokortikoid tedavisiyle ilişkili
kemik kaybının tedavisinde endikedir (bkz. Bölüm 5.1).
4.2 Pozoloji ve uygulama şekli
Pozoloji/uygulama sıklığı ve süresi:
PROLİA®’nın 6 ayda bir, tek doz halinde (60 mg) subkutan enjeksiyon olarak uyluğa, karın
duvarına ya da üst kola uygulanması önerilmektedir.
Hastalara yeterli kalsiyum ve D vitamini desteği verilmelidir (bkz. Bölüm 4.4).
1Osteoporoz için antirezorptif tedavinin (denosumab ve bifosfonatlar dahil) optimal toplam
süresi henüz belirlenmemiştir. Tedaviye devam etme ihtiyacı denosumabın bireysel hasta
bazında yararları ve olası riskleri dikkate alınarak, özellikle 5 yıl veya daha uzun süreli
kullanımdan sonra, periyodik olarak yeniden değerlendirilmelidir (bkz. Bölüm 4.4).
Uygulama şekli:
Uygulamanın enjeksiyon teknikleri konusunda yeterli eğitim almış biri tarafından yapılması
gereklidir. Subkutan kullanıma yöneliktir.
Kullanım, taşıma ve imha talimatları bölüm 6.6’da verilmiştir.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda doz ayarlaması gerekli değildir (kalsiyumun izlenmesi ile
ilgili tavsiyeler için bkz. Bölüm 4.4).
Uzun dönem glukokortikoid tedavisi alan ve şiddetli böbrek yetmezliği (GFR < 30 ml/dk)
bulunan hastalara ilişkin veri yoktur.
Karaciğer yetmezliği:
Denosumabın karaciğer yetmezliği bulunan hastalardaki güvenliliği ve etkililiği
incelenmemiştir (bkz. Bölüm 5.2).
Pediyatrik popülasyon:
PROLİA®, ciddi hiperkalsemi ile ilgili güvenlilik endişelerinin yanı sıra kemik büyümesinin
potansiyel inhibisyonu ve diş çıkarmama olasılığı nedeniyle 18 yaşından küçük çocuklarda
kullanılmamalıdır (bkz. Bölüm 4.4 ve 5.3). 2 ila 17 yaşlarındaki çocuklara yönelik mevcut
veriler bölüm 5.1 ve 5.2'de açıklanmaktadır.
Geriyatrik popülasyon:
Yaşlı hastalarda doz ayarlaması gerekmemektedir.
4.3 Kontrendikasyonlar
- Hipokalsemi (bkz. Bölüm 4.4).
- Etkin maddeye ya da bölüm 6.1’de listelenen yardımcı maddelerin herhangi birine karşı
aşırı duyarlılık.
4.4 Özel kullanım uyarıları ve önlemleri
Kalsiyum ve D Vitamini Takviyesi
Tüm hastalar için yeterli kalsiyum ve D vitamini alımı önemlidir.
Hipokalsemi
Hipokalsemi riski olan hastaların belirlenmesi önemlidir. Hipokalsemi tedaviye başlamadan
önce yeterli kalsiyum ve D vitamini alımıyla düzeltilmelidir. Her dozdan önce ve
hipokalsemiye yatkınlık gösteren hastalarda ilk dozdan sonraki iki hafta içinde kalsiyum
seviyelerinin klinik olarak izlenmesi önerilmektedir. Tedavi sırasında herhangi bir hastada
hipokalsemiden şüphelenilmesine neden olan semptomlar (semptomlar için bkz. Bölüm 4.8)
2görülürse kalsiyum düzeyleri ölçülmelidir. Hastaların hipokalsemiyi işaret eden semptomları
bildirmeleri teşvik edilmelidir.
Pazarlama sonrası deneyimde şiddetli semptomatik hipokalsemi (hastane yatışı gerektiren,
hayati tehlike oluşturan olaylara ve ölümcül olgulara neden olan) bildirilmiştir. Bu olguların
çoğu tedaviye başlandıktan sonraki ilk birkaç haftada meydana gelmiş olsa da ilerleyen
dönemlerde de görülmüştür.
Eşzamanlı glukokortikoid tedavisi, hipokalsemi için ilave bir risk faktörüdür.
Böbrek Yetmezliği
Şiddetli böbrek yetmezliği (kreatinin klerensi < 30 ml/dk) olan hastalarda veya diyaliz
hastalarında hipokalsemi gelişme riski daha yüksektir. Böbrek yetmezliğinin derecesi arttıkça
hipokalsemi gelişme riski ve beraberinde paratiroid hormonlarında yükselme riski artar.
Şiddetli ve ölümle sonuçlanan olgular bildirilmiştir. Yeterli düzeyde kalsiyum ve D vitamini
alımı ile kalsiyum düzeylerinin düzenli olarak izlenmesi, bu hastalarda özellikle önemlidir
(yukarıda “Hipokalsemi” bölümüne bakınız).
Cilt Enfeksiyonları
PROLİA® alan hastalarda hastaneye yatırılmaya yol açabilecek cilt enfeksiyonları (ağırlıklı
olarak selülit) ortaya çıkabilir (bkz. Bölüm 4.8). Hastaların selülit belirtileri ve semptomları
gelişmesi halinde hemen tıbbi kontrole gitmeleri tavsiye edilmelidir.
Çene Osteonekrozu (ÇO)
Osteoporoz için PROLİA® alan hastalarda ÇO ender olarak bildirilmiştir (bkz. Bölüm 4.8).
Ağzında iyileşmemiş açık yumuşak doku lezyonları bulunan hastalarda tedaviye
başlama/yeni tedavi kürü ertelenmelidir. Eşlik eden risk faktörleri olan hastalarda PROLİA®
tedavisinden önce koruyucu diş hekimliği uygulamalarını içeren diş muayenesi ve bireysel
fayda-risk değerlendirilmesinin yapılması önerilmektedir.
Bir hastanın ÇO gelişme riski değerlendirilirken aşağıdaki risk faktörleri dikkate alınmalıdır:
 Kemik rezorpsiyonunu inhibe eden tıbbi ürünün potensi (potensi yüksek bileşiklerde
daha yüksek risk), uygulama yolu (parenteral uygulama için daha yüksek risk) ve
kemik rezorpsiyon tedavisinin kümülatif dozu.
 Kanser, eşlik eden hastalık durumu (örn. anemi, koagülopatiler, enfeksiyon), sigara
kullanımı.
 Eşzamanlı tedaviler: Kortikosteroidler, kemoterapi, anjiyojenez inhibitörleri, başa ve
boyna uygulanan radyoterapi.
 Ağız hijyeninin kötü olması, periodontal hastalıklar, uyum sorunu olan diş protezleri,
önceden var olan dental hastalıklar, invazif dental prosedürler (örn. diş çekimi).
Tüm hastalara ağız hijyenine özen göstermeleri, rutin dental kontrollerini yaptırmaları ve
PROLİA® ile tedavi sırasında dental mobilite, ağrı veya şişme ya da iyileşmeyen yaralar veya
akıntı gibi herhangi bir oral semptom görüldüğü takdirde derhal bildirmeleri tavsiye
edilmelidir. Tedavi sırasında, invazif dental prosedürler dikkatle değerlendirildikten sonra
uygulanmalıdır ve invazif dental prosedürlerin PROLİA® uygulamasına yakın zamanda
gerçekleştirilmesinden kaçınılmalıdır.
3ÇO gelişen hastalarda, tedavi yönetim planı; tedaviyi gerçekleştiren doktor ve ÇO konusunda
uzman bir diş hekimi veya ağız cerrahı ile yakın işbirliği içerisinde yapılmalıdır. Durum
düzelene kadar ve mümkünse katkıda bulunan risk faktörleri hafifletilene dek PROLİA®
tedavisinin geçici olarak durdurulması düşünülmelidir.
Dış Kulak Kanalı Osteonekrozu
Denosumab ile dış kulak kanalı osteonekrozu bildirilmiştir. Dış kulak kanalı osteonekrozuna
ilişkin olası risk faktörleri arasında steroid kullanımı ve kemoterapi ve/veya enfeksiyon ya da
travma gibi lokal risk faktörleri yer alır. Denosumab alan ve kronik kulak enfeksiyonlarının
da aralarında olduğu kulak semptomları sergileyen hastalarda dış kulak kanalı osteonekrozu
olasılığı düşünülmelidir.
Atipik Femur Kırıkları
PROLİA® kullanan hastalarda atipik femur kırıkları bildirilmiştir (bkz. Bölüm 4.8). Atipik
femur kırıkları hafif travma ile veya travma yokluğunda femurun subtrokanterik ve diafizer
bölgelerinde ortaya çıkabilir. Bu olaylar spesifik radyografik bulgularla karakterizedir. Atipik
femur kırıkları belli birtakım ko-morbid hastalıkları (örn. D vitamini eksikliği, romatoid
artrit, hipofosfatazya) olan hastalarda ve bazı farmasötik maddeleri (örn. bifosfonatlar,
glukokortikoidler, proton pompası inhibitörleri) kullananlarda da bildirilmiştir. Bu olaylar
antirezorptif tedavi yokluğunda da ortaya çıkabilir. Bifosfonatlarla ilişkili olarak bildirilen
benzer kırıklar genellikle bilateraldir; bu nedenle, femoral şaft kırığı bulunan ve PROLİA®
tedavisi alan hastalarda kontralateral femur da incelenmelidir. Atipik femur kırığından
şüphelenilen hastalarda PROLİA® tedavisine ara verilmesiyle ilgili karar hastaya özgü
bireysel fayda-risk değerlendirmesi temelinde değerlendirilmelidir. PROLİA® tedavisi
sırasında hastalara baldır, kalça veya kasık bölgesindeki yeni veya anormal ağrılarını
bildirmeleri önerilmelidir. Bu tip semptomları olan hastalar kısmi femur kırığı bakımından
değerlendirilmelidir.
PROLİA® Tedavisinin Kesilmesini Takiben Çoklu Vertebra Kırıkları
PROLİA® tedavisinin kesilmesini takiben, çoklu vertebra kırıkları dahil olmak üzere kırık
riski artar. PROLİA® tedavisi, kemik döngüsünün anlamlı derecede baskılanmasına yol açar
ve PROLİA® tedavisinin sonlandırılması, son PROLİA® dozundan 9 ay sonra kemik
döngüsünün tedavi öncesi değerlerin üzerine çıkmasına neden olur. Son PROLİA® dozundan
24 ay sonra kemik döngüsü değerleri tedavi öncesi değerlere geri döner. Buna ek olarak, son
enjeksiyon uygulandıktan sonra 18 ay içinde kemik mineral yoğunluğu tedavi öncesi
değerlere geri döner. [Bkz. Farmakodinamik özellikler (5.1)]
Son PROLİA® dozu uygulandıktan en erken 7 ay (ortalama 19 ay) sonra yeni vertebra
kırıkları oluşmuştur. Daha önce oluşmuş bir vertebra kırığı, PROLİA® tedavisinin kesilmesini
takiben çoklu vertebra kırıkları oluşacağının bir öngöstergesidir. PROLİA® tedavisine
başlamadan önce kişinin fayda-risk durumunu değerlendiriniz.
Eğer PROLİA® tedavisi kesilirse, hastalar alternatif bir antirezorptif tedaviye geçirilmelidir.
[Bkz. İstenmeyen etkiler (4.8)]
Uzun Dönem Antirezorptif Tedavi
Uzun dönem antirezorptif tedavi (denosumab ve bifosfonatlar dahil) kemiğin yeniden
yapılanmasındaki anlamlı baskılanma sebebiyle çene osteonekrozu ve atipik femur kırıkları
gibi advers sonuçlara ilişkin riskin artmasına katkıda bulunabilir (bkz. Bölüm 4.2).
4Denosumab İçeren Diğer Tıbbi Ürünlerle Eşzamanlı Tedavi
PROLİA® tedavisi gören hastalara denosumab içeren diğer tıbbi ürünlerle eşzamanlı tedavi
uygulanmamalıdır (solid tümörden kemik metastazı bulunan erişkinlerde iskeletle ilişkili
olayların önlenmesi için).
Pediyatrik hastalarda hiperkalsemi
PROLİA® pediyatrik (< 18 yaş) hastalarda kullanılmamalıdır. Ciddi hiperkalsemi
bildirilmiştir. Bazı klinik çalışma olgularında akut böbrek hasarı nedeniyle komplikasyon
gelişmiştir.
Yardımcı Maddelerle ilgili Uyarılar
Bu tıbbi ürün, bir ml çözeltide 47 mg sorbitol içerir. Nadir kalıtımsal fruktoz intolerans
problemi olan hastaların bu ilacı kullanmamaları gerekir. Sorbitol (veya fruktoz) içeren
ürünlerin eşzamanlı uygulanması ve sorbitolün (veya fruktozun) yiyecekler yoluyla alınması
sonucunda oluşan ilave etki dikkate alınmalıdır.
Bu tıbbi ürün her 60 mg’da 1 mmol (23 mg)’dan daha az sodyum ihtiva eder; yani aslında
“sodyum içermez”.
Biyoteknolojik ürünlerin takip edilebilirliğinin sağlanması için uygulanan ürünün ticari ismi
ve seri numarası mutlaka hasta dosyasına kaydedilmelidir.
4.5 Diğer tıbbi ürünler ile etkileşimler ve diğer etkileşim şekilleri
Bir etkileşim çalışmasında PROLİA® sitokrom P450 3A4 (CYP3A4) tarafından metabolize
edilen midazolamın farmakokinetiğini etkilememiştir. Bu, PROLİA®’nın CYP3A4 tarafından
metabolize edilen ilaçların farmakokinetiğini değiştirmemesi gerektiğini göstermektedir.
Denosumabın ve hormon replasman tedavisinin (östrojen) birlikte uygulanmasına ilişkin
herhangi bir klinik veri bulunmamaktadır ancak farmakodinamik etkileşim potansiyelinin
düşük olduğu öngörülmektedir.
Bir transisyon çalışmasının (alendronattan denosumaba) verilerine göre daha önce alendronat
tedavisi uygulanmış olması osteoporozu olan postmenopozal kadınlarda denosumabın
farmakokinetiğini ve farmakodinamiğini değiştirmemiştir.
Özel popülasyonlara ilişkin ek bilgiler
Pediyatrik popülasyon:
Pediyatrik popülasyonda etkileşim çalışmaları yapılmamıştır.
4.6 Gebelik ve laktasyon
Genel tavsiye
Gebelik kategorisi: C
5Çocuk doğurma potansiyeli bulunan kadınlar/Doğum kontrolü (Kontrasepsiyon)
Kontrasepsiyon kullanmayan, çocuk doğurma potansiyeli bulunan kadınlarda PROLİA®
kullanımı önerilmez. Kadınlara, PROLİA® tedavisi sırasında ve tedaviden sonra en az 5 ay
boyunca hamile kalmamaları gerektiği bilgisi verilmelidir.
Gebelik dönemi
Denosumabın gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan araştırmalar üreme toksisitesinin bulunduğunu göstermiştir (bkz.
Bölüm 5.3). İnsanlara yönelik potansiyel risk bilinmemektedir.
Gebelik sırasında PROLİA® kullanımı önerilmez. Kadınlara, PROLİA® tedavisi sırasında ve
tedaviden sonra en az 5 ay boyunca hamile kalmamaları gerektiği bilgisi verilmelidir.
Gebelik ilerlerken monoklonal antikorlar plasentadan doğrusal şekilde geçtiği için, en büyük
miktarda geçiş üçüncü trimester döneminde gerçekleşir ve bu nedenle gebeliğin ikinci ve
üçüncü trimester dönemlerinde PROLİA®’nın tüm etkileri daha fazla olabilir.
Laktasyon dönemi
Denosumabın insan sütüne geçip geçmediği bilinmemektedir. RANKL'nin gen
uzaklaştırılmasıyla kapatıldığı genetik mühendisliğiyle üretilen farelerde ("knockout fare")
yapılan çalışmalar gebelik sırasında RANKL (denosumab hedefi bkz. Bölüm 5.1)
yokluğunun meme bezinin olgunlaşmasını engelleyebileceğini ve buna bağlı olarak doğum
sonrası laktasyona zarar verebileceğini öne sürmektedir (bkz. Bölüm 5.3). Emzirmenin
durdurulup durdurulmayacağına ya da PROLİA® tedavisinin durdurulup
durdurulmayacağına/tedaviden kaçınılıp kaçınılmayacağına ilişkin karar verilirken
emzirmenin çocuk açısından faydası ve PROLİA® tedavisinin emziren anne açısından faydası
dikkate alınmalıdır.
Üreme yeteneği/Fertilite
Denosumabın insan fertilitesine etkileri hakkında veri mevcut değildir. Hayvan çalışmaları,
fertiliteyle ilgili doğrudan ya da dolaylı zararlı etkileri hakkında bir kanıt sunmamaktadır
(bkz. Bölüm 5.3).
4.7 Araç ve makine kullanımı üzerindeki etkiler
PROLİA®'nın araç ve makine kullanımı üzerine etkisi yoktur veya ihmal edilebilir
düzeydedir.
4.8 İstenmeyen etkiler
Genel güvenlik profili özeti
PROLİA®’nın en yaygın (on hastada birden fazla görülen) yan etkileri kas-iskelet ağrısı ve
ekstremitelerde ağrıdır. PROLİA® kullanan hastalarda yaygın olmayan selülit olguları ile
seyrek görülen hipokalsemi, aşırı duyarlılık, çene osteonekrozu ve atipik femur kırığı olguları
gözlenmiştir (bkz. Bölüm 4.4 ve Bölüm 4.8 – seçilmiş advers reaksiyonların açıklamaları).
Advers reaksiyonların tablo halinde listesi
Aşağıda yer alan Tablo 1'deki veriler osteoporozlu hastaların ve hormon ablasyonu
uygulanan meme veya prostat kanseri olan hastaların faz II ve faz III klinik araştırmalarında
ve/veya spontane olarak bildirilen advers etkileri tanımlamaktadır.
6Advers etkilerin sınıflandırılmasında aşağıdaki yöntem kullanılmıştır (bkz. tablo 1): Çok
yaygın (≥ 1/10), yaygın (≥ 1/100 ila < 1/10), yaygın olmayan (≥ 1/1.000 ila < 1/100), seyrek
(≥ 1/10.000 ila < 1/1.000), çok seyrek (< 1/10.000), bilinmiyor (eldeki verilerden hareketle
tahmin edilemiyor). Advers reaksiyonlar her sıklık grubu ve sistem organ sınıfı için azalan
ciddiyet sırasına göre sunulmuştur.
Tablo 1. Osteoporozu olan veya hormon ablasyonu uygulanan meme veya prostat
kanserli hastalarda bildirilen advers etkiler
MedDRA sistem organ sınıfı Sıklık kategorisi Advers etkiler
Enfeksiyonlar ve enfestasyonlar Yaygın İdrar yolu enfeksiyonu
Yaygın Üst solunum yolu enfeksiyonu
Yaygın olmayan Divertikülit1
Yaygın olmayan Selülit1
Yaygın olmayan Kulak enfeksiyonu
Bağışıklık sistemi hastalıkları Seyrek İlaç hipersensitivitesi1
Seyrek Anafilaktik reaksiyon1
Metabolizma ve beslenme Seyrek Hipokalsemi1
hastalıkları
Sinir sistemi hastalıkları Yaygın Siyatik
Gastrointestinal hastalıklar Yaygın Kabızlık
Yaygın Karın rahatsızlıkları
Deri ve deri altı doku hastalıkları Yaygın Döküntü
Yaygın Egzama
Yaygın Alopesi
Yaygın olmayan Likenoid ilaç reaksiyonları1
Çok seyrek Hipersensitivite vasküliti
Kas-iskelet bozuklukları, bağ doku Çok yaygın Ekstremitelerde ağrı
ve kemik hastalıkları Çok yaygın Kas-iskelet ağrısı1
Seyrek Çene osteonekrozu1
Seyrek Atipik femur kırıkları1
Bilinmiyor Dış kulak kanalı osteonekrozu2
1 Bkz. Bölüm - Seçilmiş advers reaksiyonların açıklamaları.
2 Bölüm 4.4’e bakınız.
Tüm faz II ve faz III plasebo kontrollü çalışma verilerinin toplu analizinde grip benzeri
hastalık ham insidans oranı denosumab için %1,2 ve plasebo için %0,7 olarak bildirilmiştir.
Bu eşitsizlik bir toplu analiz yoluyla tanımlanmış olsa da, bir katmanlı analiz yoluyla
tanımlanmamıştır.
Seçilmiş advers reaksiyonların açıklamaları
Hipokalsemi
Osteoporozu olan postmenopozal kadınlardaki faz III plasebo kontrollü iki klinik araştırmada
hastaların yaklaşık %0,05'inde (4.050'de 2) PROLİA® uygulamasının ardından serum
kalsiyum seviyelerinde düşüşler (1,88 mmol/l’den az) olmuştur. Faz III plasebo kontrollü iki
klinik araştırmada hormon ablasyonu alan hastalarda ve osteoporozlu erkeklerin yer aldığı
faz III plasebo kontrollü klinik çalışmada serum kalsiyum seviyesi azalmaları
(1,88 mmol/l’den az) bildirilmemiştir.
7Pazarlama sonrası deneyimde çoğunlukla PROLİA® alan hipokalsemi riski yüksek olan
hastalarda nadiren; hastaneye yatışı gerektiren, hayati tehlike oluşturan olaylara ve ölümcül
olgulara neden olan şiddetli semptomatik hipokalsemi vakaları bildirilmiş olup olguların çoğu
tedaviye başlandıktan sonraki ilk birkaç haftada meydana gelmiştir. Şiddetli semptomatik
hipokalseminin klinik belirtileri arasında QT aralığının uzaması, tetani, nöbet ve mental
durum değişikliği yer almaktadır (bkz. Bölüm 4.4).
Denosumab ile yapılan klinik çalışmalardaki hipokalsemi semptomları ise parestezi veya kas
sertliği, tik, spazm ve kas krampları olmuştur.
Cilt enfeksiyonları
Faz III plasebo kontrollü klinik araştırmalarda cilt enfeksiyonlarının genel insidansı
osteoporozu olan postmenopozal kadınların plasebo ve PROLİA® gruplarında (plasebo
[%1,2, 4.041'de 50] ve PROLİA® [%1,5, 4.050'de 59]); osteoporozlu erkeklerde
(plasebo[%0,8, 1’de 120] ve PROLİA® [%0, 0’da 120]), hormon ablasyonu alan meme veya
prostat kanserli hastalarda (plasebo [%1,7, 845'te 14] ve PROLİA® [%1,4, 860'ta 12]) benzer
olmuştur. Hastaneye yatırmaya yol açan cilt enfeksiyonları osteoporozu olan postmenopozal
kadınların plasebo verilenlerinde %0,1 (4.041'de 3), PROLİA® alanlarında %0,4 (4.050'de
16) olarak rapor edilmiştir. Vakalar ağırlıklı olarak selülit olmuştur. Meme ve prostat kanseri
çalışmalarında, ciddi olarak rapor edilen cilt enfeksiyonlarının oranı plasebo (%0,6, 845'te 5)
ve PROLİA® (%0,6, 860'ta 5) gruplarında benzer olmuştur.
Çene osteonekrozu (ÇO)
Toplamda 23.148 hastayı içeren osteoporozlu ve hormon ablasyonu alan meme veya prostat
kanserli hastalarda yürütülen klinik araştırmalarda ÇO seyrek olarak, 16 hastada,
bildirilmiştir (bkz. Bölüm 4.4). Bu ÇO vakalarının on üçü osteoporozu olan menopoz sonrası
kadınlarda faz III klinik araştırmanın uzatmasında 10 yıla kadar uygulanan PROLİA®
tedavisinin ardından meydana gelmiştir. PROLİA® tedavisiyle ÇO insidansının 3 yılda
%0,04, 5 yılda %0,06 ve 10 yılda %0,44 olduğu belirlenmiştir. ÇO riski PROLİA®
maruziyetinin süresiyle birlikte artmıştır.
Atipik femur kırıkları
Osteoporoz klinik araştırma programında, PROLİA® kullanan hastalarda seyrek olarak atipik
femur kırıkları bildirilmiştir (bkz. Bölüm 4.4).
PROLİA® Tedavisinin Kesilmesini Takiben Çoklu Vertebra Kırıkları (MVF)
Osteoporoz klinik araştırma programında, PROLİA® tedavisinin kesilmesini takiben çoklu
vertebra kırıkları bildirilmiştir. Postmenopozal osteoporozlu kadınlarla yapılan faz 3
araştırmada, PROLİA® tedavisini bırakan ve çalışmaya katılımı devam eden kadınların
%6'sında yeni vertebra kırıkları oluşmuştur. PROLİA® tedavisini bırakan ve çalışmaya
katılımı devam eden kadınların %3'ünde ise yeni çoklu vertebra kırıkları oluşmuştur. Son
PROLİA® enjeksiyonunun uygulanmasını takiben, çoklu vertebra kırıkları oluşumunun
başlangıcı arasındaki süre ortalama 17 aydır (aralık: 7-43 ay). Daha önce oluşmuş bir vertebra
kırığı, tedavinin bırakılmasını takiben çoklu vertebra kırıkları oluşacağının bir
öngöstergesidir [bkz. Özel kullanım uyarıları ve önlemleri (4.4)]
Onay sonrası PROLİA® kullanımı sırasında, PROLİA® tedavisinin kesilmesini takiben çoklu
vertebra kırıkları tanımlanmıştır.
8Divertikülit
Androjen deprivasyonu tedavisi (ADT) alan prostat kanserli hastalardaki tek faz III plasebo
kontrollü klinik araştırmada, divertikülit advers olaylarında bir dengesizlik gözlenmiştir
(%1,2 denosumab, %0 plasebo). Osteoporozu olan postmenopozal kadınlardaki veya
erkeklerdeki ve aromataz inhibitörü tedavisi uygulanan metastatik olmayan meme kanserli
kadınlardaki tedavi gruplarında görülen divertikülit insidansı karşılaştırılabilir olmuştur.
İlaçla ilişkili aşırı duyarlılık reaksiyonları
Pazarlama sonrasında PROLİA® alan hastalarda döküntü, ürtiker, yüzde şişme, eritem ve
anafilaktik reaksiyonları içeren, ilaçla ilgili seyrek aşırı duyarlılık reaksiyonları bildirilmiştir.
Kas-iskelet ağrısı
Pazarlama sonrasında PROLİA® alan hastalarda şiddetli olgular dahil kas-iskelet ağrısı
bildirilmiştir. Klinik çalışmalarda kas-iskelet ağrısı, hem denosumab hem de plasebo
gruplarında çok yaygın olmuştur. Çalışma tedavisinin bırakılmasına yol açan kas-iskelet
ağrısının yaygın olmadığı görülmüştür.
Likenoid ilaç reaksiyonları
Pazarlama sonrasında likenoid ilaç reaksiyonları (örn. liken planus benzeri reaksiyonlar)
gözlenmiştir.
Özel popülasyonlara ilişkin ek bilgiler:
Pediyatrik popülasyon
PROLİA® pediyatrik (< 18 yaş) hastalarda kullanılmamalıdır. Ciddi hiperkalsemi
bildirilmiştir (bkz. Bölüm 5.1). Bazı klinik çalışma olgularında akut böbrek hasarı nedeniyle
komplikasyon gelişmiştir.
Böbrek yetmezliği:
Şiddetli böbrek yetmezliği (kreatinin klerensi < 30 ml/dk) bulunan ya da diyaliz alan
hastalarla yapılan bir klinik çalışmada kalsiyum takviyesi olmaması durumunda, hipokalsemi
gelişimi riskinin daha fazla olduğu görülmüştür. Şiddetli böbrek yetmezliği olan veya diyaliz
uygulanan hastalarda yeterli kalsiyum ve D vitamini alımı önemlidir. (bkz. Bölüm 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Klinik çalışmalarda doz aşımıyla ilgili bir deneyim yoktur. Klinik çalışmalarda 4 haftada bir
180 mg'a kadar dozlarda (kümülatif doz 6 ayda 1.080 mg'a kadar ulaşmıştır) denosumab
uygulanmış ve herhangi bir ek advers reaksiyon görülmemiştir.
95. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Kemik hastalıklarının tedavisinde kullanılan ilaçlar - Kemik yapısı ve
mineralizasyonunu etkileyen diğer ilaçlar.
ATC kodu: M05BX04.
Etki mekanizması
Denosumab, RANKL'yi hedefleyen ve yüksek afiniteyle ve spesifiklikle bağlanarak
osteoklast öncüllerinin ve osteoklastların yüzeyinde, reseptörü olan RANK aktivasyonunu
engelleyen bir insan monoklonal antikorudur (IgG2). RANKL/RANK etkileşiminin
önlenmesi osteoklast oluşumunu, fonksiyonunu ve sağkalımını inhibe eder ve böylece
kortikal ve trabeküler kemikte rezorpsiyonu azaltır.
Farmakodinamik etkiler
PROLİA® tedavisi kemik döngüsü hızını hemen azaltarak 3 günde kemik rezorpsiyonu
göstergesi serum tip 1 C-telopeptidleri (CTX) en alt noktaya (%85 azalma) indirmiştir,
azalmalar dozlama süresince korunmuştur. Her dozlama aralığının sonunda, CTX
azalmalarında ≥ %87'lik maksimal azalmadan yaklaşık ≥ %45 (%45-80 aralığı) azalmaya
kadar kısmi zayıflamalar görülmüş ve bu durum serum seviyeleri düştüğünde PROLİA®'nın
kemik yeniden modellenmesi üzerindeki etkilerinin tersine çevrilebilirliğini yansıtmıştır. Bu
etkiler devam eden tedavide sürmüştür. Kemik döngüsü göstergeleri son dozdan sonraki 9 ay
içerisinde genellikle tedavi öncesi seviyelere ulaşmıştır. Yeniden başlamayla birlikte
denosumabla CTX azalmaları primer denosumab tedavisine başlayan hastalarda görülenlerle
benzer olmuştur.
İmmünojenisite
Klinik çalışmalarda PROLİA® için nötralize edici antikorlar gözlemlenmemiştir. Hassas bir
immünolojik miktar tayini kullanılarak yapılan testlerde, 5 yıla kadar sürelerle denosumab
tedavisi verilen hastaların %1’inden azı nötralize edici olmayan bağlayıcı antikorlar
bakımından pozitif bulunmuş ve bunlarda farmakokinetik, toksisite ya da klinik yanıt
bakımından bir farklılık kanıtına rastlanmamıştır.
Postmenopozal osteoporozlu kadınlarda klinik etkililik ve güvenlilik
Lomber vertebra veya total kalça başlangıç kemik mineral yoğunluğu (KMY) T-skorları −2,5
ile −4 olan ve 10 yıllık ortalama mutlak kırık olasılığı majör osteoporotik kırık için %18,6
(desil: %7,9-32,4) ve kalça kırığı için %7,22 (desil: %1,4-14,9.) olan postmenopozal
kadınlarda (%23,6'sında prevalan vertebra kırığı olan 60-91 yaş arası 7.808 kadın), 3 yıl
süreyle her 6 ayda bir uygulanan PROLİA®'nın etkililiği ve güvenliliği araştırılmıştır. Başka
hastalıkları olan veya kemiği etkileyebilecek diğer tedaviler uygulanan kadınlar çalışmadan
hariç tutulmuştur. Kadınlar günlük kalsiyum (en az 1.000 mg) ve D vitamini (en az 400 IU)
takviyesi almıştır.
Vertebra kırıkları üzerindeki etki
PROLİA® 1., 2. ve 3. yıllarda yeni vertebra kırığı riskini anlamlı ölçüde düşürmüştür
(p < 0,0001) (bkz. tablo 2).
Tablo 2. PROLİA®'nın yeni vertebra kırığı riski üzerindeki etkisi
10Kırığı olan kadınların oranı (%) Mutlak risk Rölatif risk
Plasebo PROLİA® azalması (%) azalması (%)
N = 3.906 N = 3.902 (%95 GA) (%95 GA)
0-1 yıl 2,2 0,9 1,4 (0,8, 1,9) 61 (42, 74)**
0-2 yıl 5 1,4 3,5 (2,7, 4,3) 71 (61, 79)**
0-3 yıl 7,2 2,3 4,8 (3,9, 5,8) 68 (59, 74)*
*p < 0,0001, **p < 0,0001 – araştırma analizi
Kalça kırıkları üzerindeki etki
PROLİA®, 3 yılda kalça kırığı riskinde %40 rölatif azalma (%0,5 mutlak risk azalması)
sergilemiştir (p < 0,05). 3 yılda, kalça kırığı insidansı plasebo grubunda %1,2'ye karşı
PROLİA® grubunda %0,7 olmuştur.
75 yaş üzerindeki kadınlarda yapılan bir post-hoc analizde PROLİA® ile %62 rölatif risk
azalması (%1,4 mutlak risk azalması, p < 0,01) gözlenmiştir.
Tüm klinik kırıklar üzerindeki etki
PROLİA® tüm kırık tiplerinde/gruplarında kırıkları anlamlı ölçüde azaltmıştır (bkz. tablo 3).
Tablo 3. PROLİA®'nın 3 yılda klinik kırık riski üzerindeki etkisi
Kırığı olan kadınların oranı Mutlak risk Rölatif risk
(%)+ azalması (%) azalması (%)
Plasebo PROLİA® (%95 GA) (%95 GA)
N = 3.906 N = 3.902
Tüm klinik kırıklar1 10,2 7,2 2,9 (1,6, 4,2) 30 (19, 41)***
Klinik vertebra kırığı 2,6 0,8 1,8 (1,2, 2,4) 69 (53, 80)***
Vertebra dışı kırık2 8 6,5 1,5 (0,3, 2,7) 20 (5, 33)**
Majör vertebra dışı kırık3 6,4 5,2 1,2 (0,1, 2,2) 20 (3, 34)*
Majör osteoporotik kırık4 8 5,3 2,7 (1,6, 3,9) 35 (22, 45)***
*p ≤ 0,05, **p = 0,0106 (sekonder sonlanım noktası multiplisite ayarlamasını içermiştir), ***p ≤ 0,0001
+ 3 yıllık Kaplan-Meier tahminlerine dayanan olay oranları.
(1) Klinik vertebra ve vertebra dışı kırıkları içerir.
(2) Vertebra, kafatası, yüz, altçene, metakarpus ve parmak ve ayak parmağı falanksı içermez.
(3) Pelvis, distal femur, proksimal tibya, kaburga, proksimal humerus, ön kol ve kalçayı içerir.
(4) WHO tarafından tanımlandığı gibi klinik vertebra, kalça, ön kol ve humerus kırıklarını içerir.
Başlangıç femoral boyun KMY'si ≤ -2,5 olan kadınlarda PROLİA® vertebra dışı kırık riskini
azaltmıştır (%35 rölatif risk azalması, %4,1 mutlak risk azalması, p < 0,001, araştırma
analizi).
PROLİA® ile 3 yılda yeni vertebra kırığının, kalça kırıklarının ve vertebra dışı kırıkların
insidansındaki azalma başlangıç dönemindeki 10 yıllık kırık riskinden bağımsız olarak tutarlı
olmuştur.
Kemik mineral yoğunluğu üzerindeki etki
PROLİA® 1, 2 ve 3 yılda ölçüm yapılan tüm klinik bölgelerde KMY'yi plaseboya kıyasla
anlamlı ölçüde artırmıştır. PROLİA® 3 yılda KMY'yi lomber vertebrada %9,2, total kalçada
%6, femur boynunda %4,8, kalça trokanterinde %7,9, distal 1/3 radiusta %3,5 ve tüm vücutta
%4,1 arttırmıştır (tüm p'ler < 0,0001).
11PROLİA® tedavisinin kesilmesinin etkilerini araştıran klinik çalışmalarda KMY yaklaşık
tedavi öncesi seviyelere dönmüş ve son dozdan 18 ay sonraya kadar plasebonun üzerinde
kalmıştır. Veriler tıbbi ürünün etkisini sürdürmesi için PROLİA® ile sürekli tedavinin gerekli
olduğunu göstermektedir. PROLİA® ile yeniden tedaviye başlama KMY’de PROLİA® ilk
uygulandığında görülene benzer kazanımlar sağlamıştır.
Postmenopozal osteoporoz tedavisinde açık etiketli uzatma çalışması
Yukarıda tanımlanan pivotal çalışmada yer alan, araştırma ürününün bir dozundan fazlasını
atlamamış ve 36 aylık vizitlerini tamamlamış toplam 4.550 kadın (2.343 PROLİA® ve
2.207 plasebo) PROLİA®'nın uzun süreli etkililiğini ve güvenliliğini değerlendiren 7 yıllık,
çok uluslu, çok merkezli, açık etiketli ve tek kollu bir uzatma çalışmasına katılmayı kabul
etmiştir. Uzatma çalışmasındaki tüm kadınların 6 ayda bir 60 mg PROLİA® ve ayrıca günlük
olarak kalsiyum (en az 1 g) ve D vitamini (en az 400 IU) almıştır. Toplam 2.626 gönüllü
(uzatma çalışmasına dahil edilen kadınların %58'i, yani pivotal çalışmaya dahil edilen
kadınların %34'ü) uzatma çalışmasını tamamlamıştır.
10 yıla kadar PROLİA® ile tedavi edilen hastalarda KMY pivotal çalışmanın başlangıcına
göre lomber vertebrada %21,7, total kalçada %9,2, femur boynunda %9, trokanterde %13 ve
distal 1/3 radiusta %2,8 artmıştır. Çalışma sonunda, 10 yıl tedavi alan hastalarda ortalama
lomber vertebra KMY T skorunun −1,3 olduğu saptanmıştır.
Kırık insidansı bir güvenlilik sonlanım noktası olarak değerlendirilmiş ancak tedaviyi
bırakanların sayısı yüksek olduğu için ve açık etiketli tasarımdan dolayı kırıkların önlenmesi
bakımından etkililik belirlenememiştir. Denosumab tedavisine 10 yıl devam eden hastalarda
(n = 1.278) yeni vertebra kırıkları ile vertebra dışı kırıkların kümülatif insidansı sırasıyla
%6,8 ve %13,1 olarak kaydedilmiştir. Çalışmayı herhangi bir nedenle tamamlamayan
hastalarda tedavi sırasındaki kırık oranlarının daha yüksek olduğu görülmüştür.
Uzatma çalışması sırasında on üç çene osteonekrozu (ÇO) tanısı koyulmuş olgu ve iki atipik
femur kırığı tanısı koyulmuş olgu meydana gelmiştir.
Osteoporozlu erkeklerde klinik etkililik ve güvenlilik
Bir yıl süreyle 6 ayda bir uygulanan PROLİA®’nın etkililik ve güvenliliği, 31-84 yaş
grubundaki 242 erkekte değerlendirilmiştir. Çalışmaya eGFR < 30 ml/dk/1,73 m2 olan
hastalar dahil edilmemiştir. Tüm erkeklere günlük kalsiyum (en az 1.000 mg) ve D vitamini
(en az 800 IU) takviyesi verilmiştir.
Primer etkililik değişkeni olarak lomber vertebra KMY’deki yüzde değişiklik
değerlendirilmiş, kırık bakımından etkililik değerlendirilmemiştir. PROLİA® 12. ayda ölçüm
yapılan tüm klinik bölgelerde KMY’yi plaseboya kıyasla anlamlı derecede artırmıştır: lomber
vertebrada %4,8, total kalçada %2, femur boynunda %2,2, kalça trokanterinde %2,3 ve distal
1/3 radiusta %0,9 (tümü için p <0,05). PROLİA® erkeklerin %94,7’sinde 1. yıldaki lomber
vertebra KMY değerini başlangıca göre arttırmıştır. Altıncı ay itibarıyla lomber vertebra,
total kalça, femur boynu ve kalça trokanterinde KMY bakımından anlamlı artışlar
gözlenmiştir (p <0,0001).
Osteoporozlu erkeklerde ve postmenopozal kadınlardaki kemik histolojisi
Önceden osteoporoz tedavisi görmemiş veya 1-3 yıl PROLİA® tedavisinden sonra alendronat
tedavisinden geçen, osteoporozlu ve düşük kemik kütlesi olan 62 postmenopozal kadında
kemik histolojisi değerlendirilmiştir. Osteoporozlu postmenopozal kadınlarda yapılan uzatma
12çalışmasının 24. ayında (n = 41) ve/veya 84. ayında (n = 22) kemik biyopsisi alt çalışmasına
59 kadın katılmıştır. PROLİA® ile bir yıllık tedavi sonrası osteoporozlu 17 erkekte kemik
histolojisi de değerlendirildi. Kemik biyopsisi sonuçlarında herhangi bir mineralizasyon
kusuru, örgü kemik veya kemik iliği fibrozu kanıtı olmaksızın normal kemik yapısı ve
kalitesi ortaya konulmuştur. Osteoporozlu postmenopozal kadınlarda yapılan uzatma
çalışmasında histomorfometri bulguları, aktivasyon sıklığı ve kemik oluşum hızlarıyla
ölçülen PROLİA®'nın antirezorptif etkilerinin zaman içinde korunduğunu göstermiştir.
Androjen deprivasyonuyla ilişkili kemik kaybı görülen hastalarda klinik etkililik ve
güvenlilik
3 yıl süreyle 6 ayda bir uygulanan PROLİA®'nın etkililiği ve güvenliliği kırık riski artmış
(> 70 yaşında veya lomber vertebrada, total kalça veya femur boynunda KMY T-skoru < -1
olan veya osteoporotik kırık geçmişi olan < 70 yaşında olarak tanımlanmıştır) olan ve
metastatik olmayan prostat kanseri histolojik olarak doğrulanmış, ADT alan erkeklerde
(48-97 yaş arası 1.468 erkek) araştırılmıştır. Tüm erkekler günlük kalsiyum (en az 1.000 mg)
ve D vitamini (en az 400 IU) takviyesi almıştır.
PROLİA® 3 yılda KMY'yi lomber vertebrada %7,9, total kalçada %5,7, femur boynunda
%4,9, kalça trokanterinde %6,9, distal 1/3 radiusta %6,9 ve tüm vücutta %4,7 olmak üzere
ölçülen tüm klinik bölgelerde anlamlı ölçüde arttırmıştır (tüm p'ler < 0,0001). İleriye dönük
olarak planlanan bir araştırma analizinde lomber vertebrada, toplam kalçada, femur boynunda
ve kalça trokanterinde ilk dozdan 1 ay sonra anlamlı KMY artışları gözlenmiştir.
PROLİA® yeni vertebra kırıkları için 1 yılda %85 (%1,6 mutlak risk azalması), 2 yılda %69
(%2,2 mutlak risk azalması) ve 3 yılda %62 (%2,4 mutlak risk azalması) olmak üzere anlamlı
rölatif risk azalması sergilemiştir (tüm p'ler < 0,01).
Adjuvan aromataz inhibitörü tedavisiyle ilişkili kemik kaybı görülen hastalarda etkililik ve
güvenlilik
Metastatik olmayan meme kanserli (35-84 yaş arasında 252 kadın) ve lomber vertebra, total
kalça veya femur boynu başlangıç KMY T-skorları −1 ile −2,5 arasında olan kadınlarda 2 yıl
süreyle 6 ayda bir uygulanan PROLİA®'nın etkililiği ve güvenliliği araştırılmıştır. Tüm
kadınlar günlük kalsiyum (en az 1.000 mg) ve D vitamini (en az 400 IU) takviyesi almıştır.
Primer etkililik değişkeni lomber vertebra KMY'sindeki yüzde değişim olmuş, kırık etkililiği
değerlendirilmemiştir. PROLİA® 2 yılda KMY'yi lomber vertebrada %7,6, total kalçada
%4,7, femur boynunda %3,6, kalça trokanterinde %5,9, distal 1/3 radiusta %6,1 ve tüm
vücutta %4,2 olmak üzere ölçülen tüm klinik bölgelerde anlamlı ölçüde arttırmıştır (tüm
p'ler < 0,0001).
Sistemik glukokortikoid tedavisiyle ilişkili kemik kaybının tedavisi
PROLİA®’nın etkililik ve güvenliliği günde en az 7,5 mg oral prednizon (veya eşdeğeri) alan
20-94 yaş grubundaki 795 hastada (%70 kadın ve %30 erkek) değerlendirilmiştir.
İki alt popülasyon değerlendirilmiştir: glukokortikoid tedavisine devam edenler (çalışmaya
alınmadan önce 3 ay veya daha uzun süredir günde en az 7,5 mg oral prednizon ya da
eşdeğeri; n = 505) ve glukokortikoid tedavisine başlayanlar (çalışmaya alınmadan önce
3 aydan kısa süredir günde en az 7,5 mg oral prednizon ya da eşdeğeri; n = 290). Hastalar
2 yıl süresince 6 ayda bir subkütan yoldan 60 mg PROLİA® veya günde bir kez 5 mg
13risedronat (aktif kontrol) almak üzere (1:1) randomize edilmiştir. Hastalara günlük kalsiyum
(en az 1.000 mg) ve D vitamini (en az 800 IU) takviyesi verilmiştir.
Kemik Mineral Yoğunluğu (KMY) Üzerine Etki
Glukokortikoid tedavisine devam eden alt popülasyonda, PROLİA® 1. yıl (PROLİA® %3,6,
risedronat %2; p < 0,001) ve 2. yıl itibarıyla (PROLİA® %4,5, risedronat %2,2; p < 0.001)
lomber vertebra KMY değerinde risedronata kıyasla daha fazla artış sağlamıştır.
Glukokortikoid tedavisine başlayan alt popülasyonda, PROLİA® 1. yıl (PROLİA® %3,1,
risedronat %0,8; p < 0,001) ve 2. yıl itibarıyla (PROLİA® %4,6, risedronat %1,5; p < 0.001)
lomber vertebra KMY değerinde risedronata kıyasla daha fazla artışla ilişkilendirilmiştir.
Ayrıca, risedronata kıyasla PROLİA® total kalça, femur boynu ve kalça trokanteri KMY
değerleri bakımından başlangıca göre anlamlı derecede daha fazla ortalama yüzde artış
sağlamıştır.
Bu çalışma kırıklarla ilgili farkın ortaya konması bakımından güçlendirilmemiştir. Birinci
yılda, yeni radyolojik vertebra kırıklarına ilişkin hasta insidansı %2,7 (denosumab) ve %3,2
(risedronat) olarak kaydedilmiştir. Vertebra dışı kırıklara ilişkin hasta insidansının %4,3
(denosumab) ve %2,5 (risedronat) olduğu görülmüştür. İkinci yılda, bu rakamlara karşılık
gelen oranlar yeni radyolojik vertebra kırıkları için %4,1 ve %5,8, vertebra dışı kırıklar için
%5,3 ve %3,8 olarak kaydedilmiştir. Kırıkların çoğu glukokortikoid tedavisine devam eden
alt popülasyonda ortaya çıkmıştır.
Pediyatrik popülasyon
Yaşları 2 ile 17 arasında, %52,3'ü erkek ve %88,2'si beyaz ırka mensup osteogenezis
imperfekta hastası çocuklarda etkililik, güvenlilik ve farmakokinetiğin değerlendirildiği tek
kollu bir faz 3 çalışma yürütülmüştür. Toplamda 153 gönüllü, 36 ay boyunca, başlangıçta
1 mg/kg ve her 6 ayda bir maksimum 60 mg olmak üzere subkütan (SC) denosumab
kullanmıştır. Altmış gönüllü, her 3 ayda bir doz alma düzenine geçiş yapmıştır.
Her 3 ayda bir doz alma düzeninin 12. ayında en küçük kareler (LS) ortalamasında (standart
hata, SE) başlangıca göre değişiklik, lomber vertebra BMD Z skorunda 1,01 (0,12) olmuştur.
Her 6 ayda bir doz alma düzeninde en yaygın bildirilen advers olaylar artralji (%45,8),
ekstremitede ağrı (%37,9), sırt ağrısı (%32,7) ve hiperkalsiüri (%32) olmuştur. Hiperkalsemi,
her 6 ayda bir (%19) ve her 3 ayda bir (%36,7) doz alma düzenlerinde bildirilmiştir. Şiddetli
hiperkalsemi advers olayları (%13,3) her 3 ayda bir doz alma düzeninde bildirilmiştir.
Bir uzatma çalışmasında (N = 75), her 3 ayda bir doz alma düzeninde şiddetli hiperkalsemi
advers olayları (%18,5) bildirilmiştir.
Çalışmalar, hiperkalsemi nedeniyle ortaya çıkan hayati tehlike oluşturan olaylar ve hastane
yatışı gerektiren durumlar yüzünden erken sonlandırılmıştır (bkz. Bölüm 4.2).
145.2 Farmakokinetik özellikler
Genel özellikler
Emilim:
Onaylı 60 mg dozuna yakın olan 1 mg/kg subkutan doz uygulamasının ardından EAA’ya
(Eğri Altındaki Alan) dayalı maruziyet aynı doz seviyesinde intravenöz uygulamaya kıyasla
%78 olmuştur. 60 mg subkutan doz için, maksimum serum denosumab konsantrasyonları
(C ) olan 6 mikrogram/ml (1-17 mikrogram/ml aralığında) 10 günde (2-28 gün aralığında)
maks
görülmüştür.
Dağılım:
Her 6 ayda birden fazla 60 mg subkutan doz alımı ile denosumabın farmakokinetiğinde
zamanla bir birikim veya değişim gözlenmemiştir.
Biyotransformasyon:
Denosumab yalnızca amino asitlerden ve doğal immünoglobulin halinde karbonhidratlardan
oluşmuştur ve hepatik metabolik mekanizmalarla elimine edilmesi mümkün değildir.
Metabolizması ve eliminasyonunun immünoglobulin klerensi yollarını takip etmesi ve küçük
peptitlerle tekil amino asitlere bozunmayla sonuçlanması beklenmektedir.
Eliminasyon:
C sonrasında, serum seviyeleri 26 günlük (6-52 gün aralığında) yarılanma ömrüyle ve
maks
3 ay (1,5-4,5 ay aralığında) süreyle azalmıştır. Hastaların %53’ünde dozdan 6 ay sonra
ölçülebilir miktarda denosumab olmadığı saptanmıştır.
Denosumab farmakokinetiği denosumaba bağlanan antikorlar oluşmasından etkilenmemiş ve
erkeklerle kadınlarda benzer olmuştur. Yaş (28-87 yaş), ırk ve hastalık durumunun (düşük
kemik kütlesi veya osteoporoz; prostat veya meme kanseri) denosumab farmakokinetiğini
anlamlı ölçüde etkilemediği görülmektedir.
EAA ve C 'a dayalı olarak vücut ağırlığı artışıyla düşük maruziyet arasında bir eğilim
maks
gözlemlenmiştir. Bununla birlikte kemik döngüsü göstergelerini ve KMY artışlarını baz alan
farmakodinamik etkiler geniş bir vücut ağırlığı aralığında tutarlı olduğundan eğilim klinik
açıdan anlamlı olarak değerlendirilmemiştir.
Doğrusallık/doğrusal olmayan durum:
Doz aralığı çalışmalarında denosumab yüksek dozlarda veya konsantrasyonlardaki düşük
klerensle doğrusal olmayan, doza bağlı farmakokinetik özellikler sergilemiş ancak 60 mg ve
üzeri dozlarda yaklaşık olarak doz orantısal artışlar göstermiştir.
Hastalardaki karakteristik özellikler
Böbrek yetmezliği:
Farklı derecelerde böbrek işlevleri bulunan 55 hastayı kapsayan, diyaliz hastalarının da
bulunduğu bir çalışmada böbrek yetmezliğinin denosumabın farmakokinetiğine bir etkisi
olmadığı görülmüştür.
15Karaciğer yetmezliği:
Karaciğer yetmezliği bulunan gönüllülerde özel bir çalışma yapılmamıştır. Genel olarak,
monoklonal antikorlar hepatik metabolik mekanizmalarla elimine edilmezler. Denosumabın
farmakokinetiğinin karaciğer yetmezliğinden etkilenmesi beklenmemektedir.
Pediyatrik popülasyon:
PROLİA® pediyatrik popülasyonlarda kullanılmamalıdır (bkz. Bölüm 4.2 ve 5.1).
Osteogenezis imperfektalı pediyatrik hastalarda yürütülen bir faz 3 çalışmasında (N = 153)
tüm yaş gruplarında 10. günde maksimum serum denosumab konsantrasyonları gözlenmiştir.
Her 3 ayda bir ve her 6 ayda bir doz alma düzenlerinde ortalama serum denosumab dip
konsantrasyonları 11 ila 17 yaşındaki çocuklarda daha yüksek görülmüş, 2 ila 6 yaşındaki
çocuklarda ise en düşük ortalama dip konsantrasyonları gözlemlenmiştir.
5.3 Klinik öncesi güvenlilik verileri
Sinomolgus maymunlarıyla yapılan tek ya da tekrarlı doz toksisite çalışmalarında insanlar
için tavsiye edilen dozun 100 ila 150 katı sistemik maruziyetle sonuçlanan denosumab
dozlarının kardiyovasküler fizyolojiye ve erkek ya da dişi fertilitesine bir etkisi olmamış ve
spesifik hedef organ toksisitesi yaratmamıştır.
Denosumabın genotoksisite potansiyelini araştırmak için yapılan standart testler bu molekül
için geçerli olmadıklarından dolayı değerlendirilmemiştir. Bununla birlikte denosumabın
özelliklerinden dolayı bir genotoksisite potansiyeli bulunması çok mümkün değildir.
Denosumabın karsinojenik potansiyeli uzun vadeli hayvan çalışmalarında
değerlendirilmemiştir.
RANK veya RANKL eksikliği olan knockout farelerinde yürütülen klinik öncesi
çalışmalarda fetusta lenf nodu oluşumu bozukluğu gözlenmiştir. RANK veya RANKL
eksikliği olan knockout farelerinde meme bezi matürasyonundan (gebelik sırasında
lobulo-alveolar bez gelişimi) dolayı laktasyon eksikliği de gözlenmiştir.
İlk üç aylık döneme eşdeğer periyotta insan dozunun (her 6 ayda bir 60 mg) 99 katına ulaşan
EAA maruziyetlerine eşit denosumab dozu verilen sinomolgus maymunlarında yapılan bir
çalışmada maternal veya fötal hasara ilişkin herhangi bir kanıt görülmemiştir. Bu çalışmada
fötal lenf nodları araştırılmıştır.
Gebelik boyunca insan dozunun (6 ayda bir 60 mg) 119 katı EAA maruziyeti seviyelerinde
denosumab dozu uygulanan sinomolgus maymunlarıyla yapılan bir başka çalışmada ölü
doğum ve postnatal mortalite oranlarında artış, düşük kemik gücüne neden olan anormal
kemik büyümesi, düşük hematopoez ve diş yer değişimi, periferik lenf nodlarında eksiklik ve
neonatal büyümede azalma görülmüştür. Üreme etkileri konusunda ‘hiç advers etki
gözlemlenmemiştir’ seviyesi elde edilememiştir. Doğumdan sonraki 6 ayın ardından kemikle
ilişkili değişimlerde düzelme görülmüştür ve diş sürmesinde bir etki ortaya çıkmamıştır.
Bununla birlikte, lenf nodları ve diş yer değişimi üzerindeki etkiler devam etmiş ve bir
hayvanda çeşitli dokularda minimal ila orta dereceli mineralizasyon görülmüştür (çalışmayla
ilişkisi kesin değildir). Doğum öncesinde maternal zarara ilişkin bir kanıta rastlanmamıştır;
doğum sırasında sık olmayan advers maternal etkiler ortaya çıkmıştır. Maternal meme bezi
gelişimi normal olmuştur.
16Uzun süreli denosumab tedavisi verilen maymunlarla yapılan klinik öncesi kemik kalitesi
çalışmalarında kemik döngüsündeki azalmalar kemik gücünde ve normal kemik
histolojisindeki iyileşmelerle ilişkilendirilmiştir. Denosumab verilen overektomili
maymunlarda kalsiyum seviyeleri geçici olarak düşmüş ve paratiroid hormonu seviyeleri
geçici olarak yükselmiştir.
huRANKL’yi eksprese edecek şekilde genetik mühendisliğiyle üretilen ve transkortikal
kırığa maruz bırakılan erkek farelerde (knock-in fareler), denosumab kartilajın alınmasını ve
kırık kalusunun yeniden şekillenmesini kontrol grubuna kıyasla ertelemiş, ancak
biyomekanik güç olumsuz şekilde etkilenmemiştir.
RANK veya RANKL eksikliği olan knockout farelerinde (bkz. Bölüm 4.6) vücut ağırlığında
azalma, kemik büyümesinde azalma ve diş sürmesinde eksiklik görülmüştür. Neonatal
sıçanlarda Fc'ye (OPG-Fc) bağlı osteoprotegerin yapısının yüksek dozlarıyla RANKL
inhibisyonu (denosumab tedavisinin hedefi) kemik büyümesi ve diş sürmesinde
inhibisyonuyla ilişkilendirilmiştir. Bu değişiklikler RANKL inhibitörleri dozlamasının
kesilmesiyle bu modelde kısmen tersine çevrilebilir olmuştur. Klinik maruziyetin 27 ila
150 katı (10 ve 50 mg/kg doz) denosumab dozu verilen adolesan primatlarda anormal
büyüme plakları görülmüştür. Bu nedenle denosumab tedavisi büyüme plakları açık olan
çocuklarda kemik büyümesine zarar verebilir ve diş çıkarmayı engelleyebilir.
6. FARMASÖTİK ÖZELLİKLER
6.1 Yardımcı maddelerin listesi
Asetik asit (saf)*
Sodyum hidroksit (pH ayarlaması için)*
Sorbitol (E420)
Polisorbat 20
Enjeksiyonluk su
* Asetat tamponu, asetik asit ve sodyum hidroksit karıştırılarak hazırlanır
6.2 Geçimsizlikler
Geçimlilik çalışmaları bulunmadığından bu tıbbi ürün diğer tıbbi ürünlerle
karıştırılmamalıdır.
6.3 Raf ömrü
36 ay.
PROLİA®, orijinal kartonunda ve oda sıcaklığında (25°C’ye kadar) 30 güne kadar
saklanabilir. PROLİA® buzdolabından çıkarıldığında 30 gün içinde kullanılmalıdır.
6.4 Saklamaya yönelik özel tedbirler
2°C-8°C arasında buzdolabında saklayınız.
Dondurmayınız.
Kullanıma hazır enjektörü ışıktan korumak için orijinal ambalajında saklayınız.
17Çalkalamayınız.
6.5 Ambalajın niteliği ve içeriği
Tip I cam ve paslanmaz çelik 27 G iğneden oluşan, iğne muhafazası ile birlikte tek
kullanımlık, kullanıma hazır enjektör içinde 1 ml çözelti.
Blisterli olarak sunulan bir adet kullanıma hazır enjektör (iğne koruma sistemli) içeren
ambalaj.
6.6 Beşeri tıbbi üründen arta kalan maddelerin imhası ve diğer özel önlemler
PROLİA® çözeltisi, uygulanmadan önce görsel olarak kontrol edilmelidir. Çözelti partiküller
içeriyorsa, bulanıksa ya da rengi değişmişse enjekte etmeyiniz. Çalkalamayınız. Enjeksiyon
bölgesinde rahatsızlık oluşmasını önlemek için, enjekte etmeden önce kullanıma hazır
enjektörü oda sıcaklığına (25°C’ye kadar) ısınmaya bırakınız ve yavaş yavaş enjekte ediniz.
Kullanıma hazır enjektörün tüm içeriğini enjekte ediniz. Kullanıma hazır enjektörde kalan
tüm tıbbi ürün içeriğini atınız.
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
Amgen İlaç Tic. Ltd. Şti.
İş Kuleleri, Levent Mah., Meltem Sok.
No: 10 Kule: 2 Kat: 25, 4. Levent, Beşiktaş,
İstanbul
8. RUHSAT NUMARASI(LARI)
2022/446
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 12.08.2022
Ruhsat yenileme tarihi:
10. KÜB’ÜN YENİLENME TARİHİ
18