1 KULLANMA TALİMATI  
 
MUCOVİT®-C 1200 mg/400 mg efervesan tablet   
Ağızdan alınır.  
 
• Etkin maddeler:  Her bir efervesan tablet 1200 mg asetilsistein ve 400 mg askorbik asit 
içerir.  
• Yardımcı  maddeler:  Sodyum hidrojen karbonat, sitrik asit , aspartam (E951),  sorbitol 
(E420),  sodyum klorür, limon aroması.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında , doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek  
veya düşük doz kullanmayınız.  
 
Bu Kullanma Talimatında:  
1. MUCOVİT -C nedir ve ne için kullanılır?  
2. MUCOVİT -C’yi kullanmadan önce dikkat edilmesi gerekenler  
3. MUCOVİT -C nasıl kullanılır?  
4. Olası yan etkiler nelerdir?  
5. MUCOVİT -C’nin saklanması  
 
Başlıkları yer almaktadır.  
 
1. MUCOVİT -C nedir ve ne için kullanılır?  
MUCOVİT -C beyaz, yuvarlak, düz yüzeyli efervesan tabletlerdir. 20 ve 30 efervesan tabletler, 
plastik tüp, silikajelli kapak ambalaj içerisinde ve karton kutuda kullanma talimatı ile beraber 
ambalajlanır.  
 
MUCOVİT -C etkin madde olarak asetilsistein ve askor bik asit içerir.  
 
MUCOVİT -C yoğun kıvamlı balgamın atılması, azaltılması, yoğunluğunun düzenlenmesi, 
ekspektorasyonun kolaylaştırılması gereken bronkopulmoner hastalıklarda, bronşiyal 
sekresyon bozukluklarının tedavisinde kullanılan mukolitik bir ilaçtır.  
  
2. MUCOVİT -C’yi kullanmadan önce dikkat edilmesi gerekenler   
MUCOVİT -C’yi aşağıdaki durumlarda KULLANMAYINIZ   
Eğer:  
• Asetilsistein, askorbik asit (C vitamini) veya MUCOVİT -C’nin diğer bileşenlerine karşı 
alerjiniz varsa,  2 • Hiperoksalüri  (idrarda bol miktarda oksalat bulunması), asidüri (idrarın asidik olması) veya 
normal idrar pH'sı ve oksalüri (idrarda oksalat çıkması) ile birlikte görülen böbrek taşı 
probleminiz var ise bu ilacı kullanmayınız.  
 
MUCOVİT -C’yi aşağıdaki durumlarda DİKKATL İ KULLANINIZ  
Eğer:  
• Astım ve bronkospazm (bronşların daralması) hikayeniz var ise, MUCOVİT -C’yi 
kullanmadan önce mutlaka doktorunuza başvurunuz.  
• Asetilsistein kullanımıyla bağlantılı olarak Stevens -Johnson sendromu (Ciltte ve göz 
çevresinde kan oturması, ş işlik ve kızarıklıkla seyreden iltihap) ve Lyell’s sendromu (deride 
içi sıvı dolu kabarcıklarla seyreden ciddi bir hastalık) gibi şiddetli cilt tepkilerinin 
(reaksiyonlarının) oluşumu nadiren bildirilmiştir.  
• Karaciğer veya böbrek hastalığınız var ise,  
• Mide  ve bağırsağınızda yara (ülser) ve yemek borusunda toplardamar genişlemesi gibi 
rahatsızlıklarınız var ise,  
• Siroz hastası iseniz,  
• Sara (epilepsi) hastası iseniz,  
• Histamin intoleransınız varsa (belirtileri: baş ağrısı, burun akıntısının eşlik ettiği rinit, 
kaşıntı v.b) bu ilacı dikkatli kullanınız.  
• MUCOVİT -C’yi kullanırken cildinizde ve göz çevresinde herhangi bir değişiklik (örn. 
Kızarıklık, kaşıntı, içi sıvı dolu kabarcık, kan oturması) fark ederseniz hemen doktorunuza 
başvurunuz.  
• Böbrek taşı oluşturmaya e ğilimli iseniz, MUCOVİT -C’yi dikkatli kullanınız.  
• MUCOVİT -C idrarda şeker testi sonuçlarında yanlışlıklara neden olabilir. Diyabet testi 
yapılmadan önce MUCOVİT -C alımı kesilmelidir.  
• MUCOVİT -C içeriğindeki askorbik asit demir absorbsiyonunu arttırdığından,  yüksek 
dozlar hemokromatoz (demir depolama hastalığı), talasemi (akdeniz anemisi), polisitemi 
(kanda eritrosit artışı), lösemi (kan kanseri) ya da sideroblastik anemili (bir çeşit kansızlık) 
hastalarda tehlikeli olabilir.  
• Aşırı demir yükü hastalığı durumu nda, MUCOVİT -C alımı minimumda tutulmalıdır.  
• G6PD (glukoz -6-fosfat dehidrogenaz) enzim eksikliğiniz varsa (kan şekeri 
metabolizmasında hayati önem taşıyan enzimin eksik olması ve yeterince aktif olmaması) 
dikkatli kullanınız.  
• Yüksek dozda askorbik asidin ü rik asit atılımı üzerindeki etkisinden dolayı, hastalarda gut 
artritine  (ürik asitin eklemlerde birikmesiyle oluşan bir çeşit eklem iltihabı)  neden olabilir.  
• Askorbik asidin hızla çoğalan ve geniş şekilde yayılmış tümörleri şiddetlendirebildiği 
düşünülmekt edir. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
MUCOVİT -C’nin yiyecek ve içecek ile kullanılması  
MUCOVİT -C yiyecek ve içeceklerle birlikte alınabilir.  
Bol sıvı alımı MUCOVİT -C’nin mukoliti k (balgam söktürücü) etkisini destekler.  3  
Hamilelik  
İlacı kullanmadan önce doktorunuza veya eczacınıza danışınız.  
 
MUCOVİT –C’nin anneye veya bebeğe herhangi bir zararlı etkisinin olup olmadığı tam olarak 
bilinmemektedir. Gebeyseniz veya gebe kalmayı planlı yorsanız, MUCOVİT –C’yi 
kullanmadan önce doktorunuza danışınız. Doktorunuz hamilelik sırasında MUCOVİT -C 
kullanmanın potansiyel yararını, doğmamış çocuk üzerindeki potansiyel riskine üstün görürse 
kullanılır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
MUCOVİT –C’nin içeriğindeki asetilsisteinin anne sütüne geçip geçmediği tam olarak 
bilinmemektedir; ancak askorbik asit süte geçme ktedir. Emzirme döneminde zorunlu 
olmadıkça MUCOVİT –C kullanılmamalıdır. Emzirmeye devam edip etmemeniz gerektiği 
konusunda doktorunuza danışınız.  
 
Araç ve makine kullanımı  
MUCOVİT -C’nin araç ve makine kullanımı üzerine herhangi bir olumsuz etkisi 
bildiril memiştir.  
 
MUCOVİT -C’nin içeriğinde bulunan bazı yardımcı maddeler hakkında önemli bilgiler   
MUCOVİT -C her efervesan tablette 10,21 mmol (234,76 mg) sodyum ihtiva eder. Bu durum, 
kontrollü sodyum diyetinde olan hastalar için göz önünde bulundurulmalıdır.  
 
MUCOVİT -C’nin içeriğinde aspartam bulunmaktadır. Aspartam bir fenilalanin kaynağıdır ve 
fenilketonürisi (ender rastlanan kalıtsal bir hastalık) olan hastalar için zararlı olabilir.  
 
MUCOVİT –C sorbitol ihtiva eder. Eğer daha önceden doktorunuz tarafından ba zı şekerlere 
karşı intoleransınız (dayanıksızlık) olduğu söylenmişse MUCOVİT –C kullanmadan önce 
doktorunuzla temasa geçiniz.  
 
Diğer ilaçlar ile birlikte kullanımı  
Bazı ilaçlar ile birlikte kullanıldığında MUCOVİT -C’nin ya da kullanılan diğer ilaçların etki si 
değişebilir. MUCOVİT -C’ye ek olarak herhangi bir ilaç almadan önce doktorunuza danışınız.  
 
• MUCOVİT -C’nin antitussif (öksürüğü kesen) ilaçlarla bir arada kullanımı uygun değildir.  
• MUCOVİT -C antibiyotik grubu ilaçlarla (örn. tetrasiklin, aminoglikozid, p enisilin) beraber 
kullanılmamalıdır. İki ilacın birlikte kullanılmaları gerekiyorsa, alınmaları arasında 2 
saatlik bir süre olmalıdır.  4 • MUCOVİT -C’yi nitrogliserin (kalp hastalığında kullanılır) içeren ilaçlarla ve karbamazepin  
(epilepside kullanılır) ile birlikte kullanmadan önce doktorunuza danışınız.  
• Aktif kömür MUCOVİT -C ile birlikte kullanılmamalıdır.  
• MUCOVİT -C içeriğindeki askorbik asit, laboratuvar sonuçlarında değişikliğe sebebiyet 
verebilir.  
• Diyabet (şeker hastalığı) h astalarında askorbik asit, diyabetin kontrolünü etkileyebilir.  
• Kan diyalizine (kanın temizlenmesi işlemi) giren hastalarda, bir tür organik asit olan oksalik 
asidin kan plazmasındaki düzeylerinde artmaya neden olabilir.  
 
Ayrıca aşağıdaki ilaçları kullanıyo rsanız, lütfen doktorunuza söyleyiniz:  
• Aspirin (ateş düşürücü, ağrı kesici ilaç)  
• Barbitürat (sakinleştirici, uyku getirme ve anestezi amacıyla kullanılır)  
• Varfarin, dikumarol (pıhtılaşmaya karşı kullanılır)  
• Flufenazin gibi fenotiyazinler (psikolojik hasta lıklarda kullanılır)  
• Meksiletin (kalp ritim bozukluğunun tedavisinde kullanılır)  
• Oral kontraseptifler (gebeliği önlemek için kullanılan doğum kontrol ilaçları)  
• Kansızlık tedavisinde kullanılan demir içeren ilaçlar (Bu tür ilaçlar , C vitamini , demir 
emilim ini arttırır)  
• Disülfiram (alkol bağımlılığı tedavisinde kullanılır)  
• Antikonvülsan ilaçlar (sara nöbetlerinin tedavisinde kullanılır)  
• Alüminyum içeren antiasitler (hazımsızlık için kullanılan ilaçlar)  
• Amigdalin (bir tamamlayıcı tıp ilacı)  
• Desferrioksamin ( demir ve alüminyum zehirlenmesinde kullanılan bir ilaç)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. MUCOVİT -C nasıl kullanılır?  
Uygun kullanım ve doz/uygulama sıklığı için talimatlar:  
14 yaş üzerindeki ergenlerde ve erişkinlerde;  
Solunum yollarını ilgilendiren hastalıklarda artmış sekresyonu azaltmak ve atılımı 
kolaylaştırmak amacıyla günde 1 efervesan tablet uygulanır.  
 
MUCOVİT -C kullanırken her zaman doktorunuzun talimatlarına uyunuz. Emin olmadığınızda 
doktorunuza veya eczacınıza sorunuz.  
 
Uygulama yolu ve metodu:  
MUCOVİT -C yalnızca ağız yoluyla kullanılır.  
 
Bir bardak suda eritilerek içilir. Suda eritilerek kullanıma  hazırlanan ilaç bekletilmeden 
içilmelidir. Efervesan tabletler çiğnenmemeli ve yutulmamalıdır.  
MUCOVİT -C’yi aç veya tok karnına alabilirsiniz.  
Bol sıvı alımı MUCOVİT -C’nin mukolitik (balgam söktürücü) etkisini destekler.  
 5 Değişik yaş grupları:  
Çocuklarda  kullanımı:  
14 yaş altındaki çocuklarda, MUCOVİT -C’nin güvenliliği ve et kililiği değerlendirilmemiştir. 
Bu nedenle bu yaş grubu çocuklarda kullanımı önerilmemektedir.  
 
Yaşlılarda kullanımı:  
65 yaş ve üzerindeki hastalar için özel bir doz önerisi yoktur; er işkinler için önerilen dozlarda 
kullanılmalıdır.  
 
Özel kullanım durumları:  
Böbrek / Karaciğer yetmezliği:  
Karaciğer ve böbrek yetmezliği olanlarda dikkatli kullanılmalıdır.  
Eğer böbrek veya karaciğer rahatsızlığınız varsa, MUCOVİT -C’yi kullanmadan önce 
doktorunuza danışınız.  
Diyabet (şeker) hastası iseniz veya böbrek taşı oluşturmaya eğilimli iseniz, ilacı hekim 
kontrolünde kullanınız.  
 
Eğer MUCOVİT -C’nin etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla MUCOVİT -C kullandıysanız:  
MUCOVİT –C’nin içeriğindeki asetilsisteinle ilişkili olarak; bulantı, kusma ve ishal gibi mide 
bağırsak sistemiyle ilgili rahatsızlıklar görülebilir. Çok yüksek dozlarda bile daha ağır yan 
etkiler ve zehirlenme belirtileri görülmemiştir. Emzirilen bebeklerde vücut salgılarının aşırı 
artması tehlikesi vardır.  
 
MUCOVİT –C’nin içeriğindeki C vitamininin yüksek miktardaki dozları, ishale ve idrara sık 
çıkmaya neden olabilir. İdrarınızın asidi k olması bazı durumlarda böbrek taşı oluşumuna neden 
olabilir.  
 
MUCOVİT -C’den kullanmanız gerekenden fazlasını kullanmışsanız, bir doktor veya eczacı ile 
konuşunuz. Doktorunuz gerektiğinde sizdeki zehirlenme belirtilerine yönelik bir tedavi 
uygulayabilir.  
 
MUCOVİT -C’yi kullanmayı unutursanız:  
Endişelenmeyiniz. MUCOVİT –C’yi almayı unutursanız hatırladığınızda hemen alınız. 
Hatırladığınızda bir sonraki dozun alınma zamanı yakın ise, bu dozu atlayıp gelen dozu 
zamanında alınız ve normal kullanıma devam ediniz.  
 
Unutulan dozları dengelemek için çift doz almayınız.  
 
MUCOVİT -C ile tedavi sonlandırıldığında oluşabilecek etkiler:  
MUCOVİT –C tedavisi sonlandırıldığında oluşan herhangi bir yan etki bildirilmemiştir.  
Doktorunuz tarafından belirtilmedikçe tedaviyi kesmey iniz. 
 6 4. Olası yan etkiler nelerdir?  
Tüm ilaçlar gibi, MUCOVİT -C’nin içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa, MUCOVİT -C’yi kullanmayı durdurunuz ve DERHAL 
doktorunuza bildiriniz veya size en y akın hastanenin acil bölümüne başvurunuz:  
• Alerjik reaksiyonlar (kaşıntı, kurdeşen, cilt kızarıklıkları, soluk alma güçlüğü, kalp atışında 
hızlanma ve kan basıncının (tansiyonun) düşmesi)  
• Şoka kadar gidebilen aşırı duyarlılık yanıtları (anafilaktik reaksiyo nlar-döküntü, kaşıntı, 
terleme, baş dönmesi, yüz, dil, dudak ve soluk borusunda şişme, hava yolunun tıkanması, 
bulantı, kusma gibi belirtiler görülebilir). Ayrıca, çok seyrek olarak aşırı duyarlılık 
reaksiyonları kapsamında MUCOVİT -C içeriğindeki asetilsis tein kullanımına bağlı 
kanama oluşumu bildirilmiştir.  
• Nadiren de olsa yüksek dozlarda alındığında diürez (idrara sık çıkma), ishal ve diğer mide 
bağırsak  hastalıkları  
• Oksalat kristalleri (böbrek taşı varlığı)  
• Glikoz -6-fosfat dehidrojenaz  (G6PD) eksikliğinde (kan şekeri metabolizmasında hayati 
önem taşıyan enzimin eksik olması ve yeterince aktif olmaması)  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin MUCOVİT -C’ye karşı ciddi alerjiniz var demektir.  
Acil tıbbi müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
İstenmeyen olaylar aşağıda belirtilen sıklıklara göre sınıflandırılmıştır:  
Çok yaygın : 10 hastanın en az birinde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek : 1.000 hastanın birinden az, fakat 10.000 hastanın birinden fazla görülebilir.  
Çok seyrek : 10.000 hastanın birinden az görülebilir.  
Bilinmiyor : Eldeki verilerden hareketle sıklık derecesi tahmin edilemiyor.  
 
Yaygın olmayan:  
• Baş ağrısı  
• Ateş 
• Kaşıntı  
• Kurdeşen (ürtiker)  
• Döküntü  
• Egzantem (enfeksiyon hastalıklarında görülen deri üzerindeki kı zartı veya lekeler ve 
kabarıklar)  
• Taşikardi (kalbin normalden hızlı çalışması)  
• Tansiyon düşmesi  
• Ağız içinde iltihap  
• Karın ağrısı  7 • Bulantı  
• Kusma  
• İshal  
• Kulak çınlaması  
 
Seyrek:  
• Nefes darlığı (dispne)  
• Hazımsızlık  
• İdrar yapmada güçlük  
• Bronkospazm  (bronş düz kaslarının kasılması), zor soluk alıp verme  
 
Çok seyrek:  
• Mide krampı  
• Kanama  
 
Bilinmiyor:  
• Al basması  
• Yüzde ödem  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin bildirilmesi  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Et ki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bil gi edinilmesine katkı sağlamış olacaksınız.  
 
5. MUCOVİT -C’nin saklanması  
MUCOVİT -C’yi çocukların göremeyeceği, erişemeyeceği yerlerde ve ambalajında saklayınız.  
25ºC altındaki oda sıcaklığında ve kuru yerde saklayınız.  
 
Son kullanma tarihiyle uyumlu olarak  kullanınız.  
Ambalajdaki son kullanma tarihinden sonra MUCOVİT -C’yi kullanmayınız.  
Eğer üründe ve/veya ambalajında bozukluklar fark ederseniz MUCOVİT -C’yi kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehirci lik ve 
İklim Değişikliği Bakanlığınca belirlenen toplama sistemine veriniz.  
 
 
 
 8 Ruhsat Sahibi:  Neutec İlaç San. Tic. A.Ş.  
Esenler / İSTANBUL  
Telefon : 0850 201 23 23  
Faks  : 0212 481 61 11  
e-mail : bilgi@neutec.com.tr  
  
Üretim Yeri:   Neutec İlaç San. Tic. A.Ş. 
Adapazarı / SAKARYA  
 
Bu kullanma talimatı                    tarihinde onaylanmıştır.  