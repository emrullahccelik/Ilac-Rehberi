KISA ÜRÜN BİLGİSİ
1. BEŞERİ TIBBİ ÜRÜNÜN ADI
MOTILIUM Suppozituvar
2. KALİTATİF VE KANTİTATİF BİLEŞİM
Etkin madde: Her bir suppozituvar, etken madde olarak 30 mg domperidon içerir.
Yardımcı maddeler:
Bütil hidroksianizol 0.625 mg
Yardımcı maddelerin tam listesi için bölüm 6.1’e bakınız.
3. FARMASÖTİK FORM
Suppozituvar
4. KLİNİK ÖZELLİKLER
4.1 Terapötik endikasyonlar
MOTILIUM aşağıdaki durumların tedavisinde endikedir:
• Epigastrik bölgede dolgunluk, erken doygunluk hissi, abdominal şişkinlik, üst abdominal
bölgede ağrı, geğirme, gaz şişkinliği, flatulans, bulantı-kusma, mide yanması (mide içeriğinin
geri gelmesi ile birlikte ya da tek başına) gibi mide boşalmasında gecikme, gastroözofajiyal
reflü ve özofajit bulgularıyla birlikte bulunan dispeptik semptom kompleksi.
• Fonksiyonel, organik, enfeksiyöz, diyetten ya da radyoterapi ve ilaç tedavilerinden ileri
gelen bulantı ve kusmalar.
• Parkinson hastalığında da kullanılan dopamin agonistlerinden (L-dopa ve bromokriptin
gibi) ileri gelen bulantı ve kusmalar.
4.2 Pozoloji ve uygulama şekli
Pozoloji / Uygulama sıklığı ve süresi:
Erişkinler ve adolesanlar (12 yaşından büyük, 35 kg veya üzeri)
Günde iki kez, 2 suppozituvar. Günlük en yüksek doz 4 suppozituvardır (120 mg).
Tedavi süresine semptomların durumuna göre, tedavi eden doktor karar verecektir.
Uygulama şekli:
Rektal kullanım içindir.
Motilium Suppozituvar KÜB 1 02.12.2008Özel popülasyonlara ilişkin ek bilgiler:
Böbrek ve karaciğer yetmezliği: Böbrek ya da karaciğer yetmezliği durumlarında dikkatle
kullanılmalıdır (Bkz. Bölüm 4.4).
Pediyatrik popülasyon: Toplam günlük doz çocuğun kilosuna göre belirlenir:
15 kg’ın üzerindeki çocuklarda: Günde iki kez 1 suppozituvar. Günlük maksimum doz 2
suppozituvardır (2 x 30 mg supp. = 60 mg).
5 kg’ın altındaki çocuklarda suppozituvar kullanımı uygun değildir.
Geriyatrik popülasyon:
65 yaş ve üzeri hastalarda doz ayarlaması gerekmez.
4.3 Kontrendikasyonlar
MOTILIUM aşağıdaki durumlarda kontrendikedir:
• Domperidon veya yardımcı maddelerden herhangi birisine karşı bilinen aşırı duyarlılık.
• Prolaktin salgılayan hipofiz tümörü (prolaktinoma).
• Oral ketokonazol, eritromisin ya da QTc aralığını uzatan flukonazol, vorikonazol,
klaritromisin, amiodaron ve telitromisin gibi diğer güçlü CYP3A4 inhibitörleriyle eş zamanlı
kullanımı (4.5 Diğer tıbbi ürünler ile etkileşimler ve diğer etkileşim şekilleri bölümüne
bakınız).
MOTILIUM, gastrointestinal kanama, mekanik obstrüksiyon veya perforasyon gibi gastrik
motilite artışının tehlikeli olabileceği durumlarda kullanılmamalıdır.
4.4 Özel kullanım uyarıları ve önlemleri
MOTILIUM suppozituvarın içerdiği bütil hidroksianizol lokal deri reaksiyonlarına (örneğin
kontak dermatite) yada gözlerde ve mükoz membranlarda irritasyona sebebiyet verebilir.
Kullanım tedbirleri
Laktasyon sırasında kullanım:
Önerilen en yüksek doz rejiminde anne sütüne geçen domperidonun toplam miktarının günde
7 μg’dan az olduğu sanılmaktadır. Bu miktarın yenidoğan için zararlı olup olmadığı
Motilium Suppozituvar KÜB 2 02.12.2008bilinmemektedir. Bu nedenle MOTILIUM almakta olan annelerin çocuklarını emzirmesi
önerilmemektedir.
Bebeklerde kullanımı:
Nörolojik yan etkiler nadirdir. (4.8 İstenmeyen etkilere bakınız). Yaşamın ilk aylarında
metabolik fonksiyonlar ve kan-beyin bariyeri henüz tam gelişmediği için küçük çocuklarda
nörolojik yan etki riski daha yüksektir. Bu nedenle, yenidoğanlar, bebekler, yeni yürümeye
başlayanlar ve küçük çocuklarda dozun uygun şekilde belirlenmesi ve sıkı takip edilmesi
önerilmektedir. Doz aşımı çocuklarda nörolojik yan etkilere neden olabilir, ancak diğer
nedenler de göz önüne alınmalıdır.
Karaciğer bozukluğu olan hastalarda kullanımı:
Büyük oranda karaciğerde metabolize olduğundan, karaciğer bozukluğu olan hastalarda,
MOTILIUM kullanırken dikkatli olunmalıdır.
Böbrek yetmezliği olan hastalarda kullanımı:
Ciddi böbrek yetmezliği olan (serum kreatinin değeri > 6 mg/100 ml, > 0.6 m mol/l)
hastalarda, domperidonun eliminasyon yarılanma ömrü 7.4 saatten 20.8 saate uzar, ancak
plazma düzeyleri sağlıklı bireylerde olduğundan düşüktür. İlacın çok küçük bir bölümü
değişmeden idrar ile atıldığından ciddi böbrek yetmezliği olan hastalarda tek bir uygulamanın
dozunun değiştirilmesi gerekli değildir. Ancak tekrarlı uygulamalarda, böbrek yetmezliğinin
ciddiyetine bağlı olarak, doz azaltılması gerekebilir. Bu durumda doz günde bir yada iki keze
indirilmelidir. Genel olarak uzun süreli tedavilerde hasta düzenli olarak değerlendirilmelidir.
4.5 Diğer tıbbi ürünler ile etkileşimler ve diğer etkileşim şekilleri
Birlikte uygulandığında antikolinerjik ilaçlar, MOTILIUM’ un anti-dispeptik etkisini
antagonize edebilir.
Domperidonun ana metabolik yolu CYP3A4’tür. In vitro ve insan çalışmalarından elde edilen
veriler bu enzimi önemli ölçüde inhibe eden ilaçların eşzamanlı kullanımının domperidon
plazma düzeylerinin artmasına neden olabileceğini göstermiştir. Güçlü CYP3A4 inhibitör
örnekleri arasında:
• Flukonazol*, itrakonazol, ketokonazol* ve vorikonazol* gibi azol antifungaller.
Motilium Suppozituvar KÜB 3 02.12.2008• Klaritromisin* ve eritromisin* gibi makrolid antibiyotikler.
• Amprenavir, atazanavir, fosamprenavir, indinavir, nelfinavir, ritonavir ve sakinavir gibi
HIV proteaz inhibitörleri.
• Diltiazem ve verapamil gibi kalsiyum antagonistleri
• Amiodaron*
• Aprepitant
• Nefazodon
• Telitromisin* yer almaktadır.
(*QTc aralığını da uzatır. Bkz. 4.3 Kontrendikasyonlar)
Sağlıklı kişilerde oral ketokonazol veya oral eritromisinle ayrı ayrı yapılan
farmakokinetik/farmakodinamik etkileşim çalışmaları bu ilaçların, domperidonun CYP3A4
aracılığı ile ilk geçiş metabolizmasında belirgin bir inhibisyon oluşturduğunu doğrulamıştır.
Günde dört kez domperidon 10 mg ve günde iki kez ketokonazol 200 mg kombinasyonuyla,
ve farklı zaman noktalarında 1.2-17.5 milisaniye arasında değişerek gözlem dönemi süresince
QTc’nin ortalama 9.8 milisaniye uzadığı görülmüştür. Günde dört kez domperidon 10 mg ve
günde üç kez eritromisin 500 mg kombinasyonuyla ise, farklı zaman noktalarında 1.6-14.3
milisaniye arasında değişerek gözlem dönemi süresince QTc’nin ortalama 9.9 milisaniye
uzadığı görülmüştür. Domperidonun kararlı durum Cmax ve AUC değerleri bu etkileşim
çalışmalarında yaklaşık üç kat artmıştır (Bakınız 4.3 Kontrendikasyonlar).
Domperidonun artan plazma konsantrasyonlarının QTc üzerinde gözlenen etkiye ne ölçüde
katkıda bulunduğu bilinmemektedir.
Bu çalışmalarda günde dört kez domperidon 10 mg monoterapisi QTc’de ortalama 1.6
milisaniye (ketokonazol çalışması) ve 2.5 milisaniye’lik (eritromisin çalışması) bir artışla
sonuçlanmıştır. Bu arada ketokonazol monoterapisi (günde iki kez 200 mg) ve eritromisin
monoterapisi (günde üç kez 500 mg) ise gözlem döneminde QTc’de sırasıyla ortalama 3.8 ve
4.9 milisaniye artışla sonuçlanmıştır.
Sağlıklı kişilerde yürütülen başka bir çok dozlu çalışmada, günde dört kez domperidon 40
mg monoterapisiyle, kararlı durumda QTc’de önemli bir artış kaydedilmemiştir (toplam 160
mg’lık günlük doz, maksimum günlük dozun iki katıdır). Bu çalışmalardaki domperidon
Motilium Suppozituvar KÜB 4 02.12.2008plazma konsantrasyonları, etkileşim çalışmalarının kombinasyon kollarındaki plazma
domperidon konsantrasyonlarıyla en azından benzer düzeydedir.
Teorik olarak MOTILIUM, gastro-kinetik etkileri nedeniyle, birlikte ağızdan uygulanan
ilaçların, özellikle kontrollü salınan ya da enterik kaplı formüllerin emilimini etkileyebilir.
Ancak digoksin ya da parasetamol uygulanan ve sabit kan düzeylerine erişilmiş bireylerde,
birlikte domperidon kullanımı, bu ilaçların kan düzeylerini etkilemez.
MOTILIUM ayrıca;
- nöroleptiklerin etkilerini arttırmaz,
- dopamin agonistlerinin (bromokriptin, L-dopa) merkezi etkilerini inhibe etmeden, sindirim
sorunları, bulantı, kusma gibi istenmeyen periferik etkilerini baskılar.
4.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
MOTILIUM’ un gebe kadınlarda kullanımına ilişkin yeterli veri mevcut değildir.
Hayvanlar üzerine yapılan araştırmalar üreme toksisitesinin bulunduğunu göstermiştir (bkn.
Bölüm 5.3 Klinik öncesi güvenlilik verileri). İnsanlara yönelik potansiyel risk
bilinmemektedir.
MOTILIUM gerekli olmadıkça gebelik döneminde kullanılmamalıdır.
Gebelik dönemi
Gebe kadınlarda pazarlama sonrası domperidon kullanımına ilişkin sınırlı sayıda veri
mevcuttur. İnsanlar açısından potansiyel riski bilinmemektedir. Bu nedenle MOTILIUM
gebelik sırasında ancak beklenen terapötik yararın doğrulanabileceği durumlarda
kullanılmalıdır.
Laktasyon dönemi
Emziren sıçanlarda ilaç anne sütüne geçmektedir (çoğunluğu metabolitler şeklinde: 2.5 mg/kg
oral yolla ve intravenöz uygulandığında elde edilen en yüksek konsantrasyonlar sırasıyla, 40
ng/ml ve 800 ng/ml). Emziren kadınlarda domperidonun anne sütündeki konsantrasyonu
plazma konsantrasyonlarının %10 – 50’sine karşılık gelmekte ve 10 ng/ml’yi geçmesi
Motilium Suppozituvar KÜB 5 02.12.2008beklenmemektedir. Önerilen en yüksek doz rejiminde anne sütüne geçen domperidonun
toplam miktarının günde 7 μg’dan az olması beklenmektedir. Bu konsantrasyonun yeni
doğana zararlı olup olmadığı bilinmemektedir. Bu yüzden, MOTILIUM kullanan annelerin
emzirmeleri önerilmemektedir.
Üreme yeteneği/Fertilite
Sıçanlarla yapılan bir çalışma, anne tarafından alınan yüksek toksik dozda, reprodüktif
toksisite olduğunu göstermiştir.
4.7 Araç ve makine kullanımı üzerindeki etkiler
MOTILIUM’un araç ve makine kullanma yeteneği üzerine etkisi ya hiç yoktur ya da ihmal
edilebilir düzeydedir.
4.8 İstenmeyen etkiler
Advers ilaç reaksiyonu sıklıkları aşağıdaki kriterlere göre derecelendirilmektedir:
Çok yaygın (≥1/10), yaygın (≥1/100 ila ≤ 1/10); yaygın olmayan (≥ 1/ 1.000 ila ≤1/100);
seyrek (≥1/10.000 ila ≤ 1/1.000); çok seyrek (≤1/10.000), bilinmiyor (eldeki verilerden
tahmin edilemiyor).
Bağışıklık sistemi hastalıkları
Çok seyrek: anaflaktik şok dahil anaflaktik reaksiyonlar, anjiyonörotik ödem, alerjik
reaksiyon
Endokrin hastalıkları
Seyrek: Prolaktin düzeylerinde artış
Psikiyatrik hastalıklar
Çok seyrek : Ajitasyon, sinirlilik hali
Sinir sistemi hastalıkları
Çok seyrek: Ekstrapiramidal yan etkiler, konvülsiyon, somnolans, başağrısı
Motilium Suppozituvar KÜB 6 02.12.2008Gastrointestinal hastalıklar
Seyrek: Gastrointestinal bozukluklar, çok seyrek görülen geçici barsak krampları dahil
Deri ve derialtı dokusu hastalıkları
Çok seyrek: Ürtiker, kaşıntı, deri döküntüsü
Üreme sistemi ve meme hastalıkları
Seyrek: Galaktore, jinekomasti, amenore
Araştırmalar
Çok seyrek : Anormal karaciğer fonksiyon testleri
Hipofiz kan beyin bariyerinin dışında olduğundan, domperidon prolaktin düzeylerinde artışa
neden olabilir. Nadir olgularda bu hiperprolaktinemi galaktore, jinekomasti ve amenore gibi
nöro-endokrinolojik yan etkilere neden olabilir.
Ekstrapiramidal olaylar yenidoğanlar ve bebeklerde çok nadir, erişkinlerde olağan dışıdır.
Tedavi kesilince bu yan etkiler kendiliğinden ve tamamen düzelir.
Diğer merkezi sinir sistemine bağlı konvülsiyon, ajitasyon ve somnolans çok seyrek olarak
genellikle yeni doğmuş bebeklerde ve çocuklarda bildirilmiştir.
4.9 Doz aşımı ve tedavisi
Semptomlar
Doz aşımı genellikle yeni doğmuş bebeklerde ve çocuklarda bildirilmiştir. Doz aşımı
semptomları olarak ajitasyon, değişen bilinç, kovülsiyon, dezoryantasyon, somnolans ve
ekstrapiramidal reaksiyonlar görülebilir.
Tedavi
Domperidonun spesifik antidotu yoktur, ancak doz aşımı durumunda gastrik lavaj ve aktif
kömür uygulaması yararlı olabilir. Hastanın yakın tıbbi gözetim altında tutulması ve
destekleyici tedavi önerilmektedir. Antikolinerjikler veya anti-parkinson ilaçlar
ekstrapiramidal reaksiyonların kontrol edilmesinde yararlı olabilir.
Motilium Suppozituvar KÜB 7 02.12.20085. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup : Propulsifler
ATC kodu : A03FA03
Domperidon, anti-emetik özelliklere sahip bir dopamin antagonistidir. Kan beyin engelini
kolaylıkla geçemez. Domperidon kullananlarda, özellikle erişkinlerde, ekstrapiramidal yan
etkiler çok nadir görülür, fakat domperidon hipofiz bezinden prolaktin salımını artırır. Anti-
emetik etkisi, periferdeki (gastrokinetik) etkilerine ve kan-beyin engelinin dışında, area
postremada yer alan kemoreseptör triger zondaki dopamin reseptörlerini inhibe etmesine
bağlıdır. Hayvan çalışmaları, beyin dokusunda elde edilen düşük konsantrasyonlar ile birlikte,
domperidonun özellikle dopamin reseptörleri üzerine periferik etkili olduğunu göstermektedir.
İnsanlarda yapılan çalışmalar oral domperidonun alt özofagus basıncını yükselterek
antroduodenal motiliteyi iyileştirdiğini ve gastrik boşaltımı hızlandırdığını göstermiştir. Mide
sekresyonlarına etkisi yoktur.
5.2 Farmakokinetik özellikler
Genel özellikler
Emilim:
Domperidon, aç karına oral yoldan alındığında, hızla emilerek, 30 ile 60 dakika arasında
plazmada en yüksek konsantrasyonlara ulaşır. Oral yolla alınan domperidonun mutlak
biyoyararlanımının düşük olması (yaklaşık %15), barsak duvarı ve karaciğerdeki yoğun ilk
geçiş metabolizmasına bağlıdır. Normal bireylerde yemeklerden sonra alındığında
domperidonun biyoyararlanımı artmakla birlikte, gastro-intestinal yakınmaları olanlar,
domperidonu yemeklerden 15-30 dakika önce almalıdır. Mide asidinin azalması
domperidonun emilimini bozar. Önceden alınan simetidin ya da bikarbonat oral
biyoyararlanımı azaltır. Yemeklerden sonra oral yolla alındığında, doruk plazma seviyesine
ulaşma süresi hafifçe uzar ve eğri altında kalan alan (AUC) hafifçe artar.
60 mg suppozituvarın rektal uygulamasından sonra, yaklaşık 20 ng/ml domperidon plazma
konsantrasyonu 1-5 saat devam eden bir plato oluşturur. Pik plazma seviyeleri oral dozun
sadece yaklaşık üçte biri olmasına rağmen, %12.4’ lük ortalama rektal biyoyararlanım oral
uygulama sonrasındaki ile oldukça benzerdir.
Motilium Suppozituvar KÜB 8 02.12.2008Dağılım:
Oral yolla alınan domperidon birikmez ve kendi metabolizmasını arttırmaz; ilk uygulamadan
sonra elde edilen en yüksek plazma düzeyi olan 18 ng/ml ile, iki hafta süre ile günde 30 mg
uygulama sonrası, 90 dakika sonra elde edilen en yüksek plazma düzeyi, 21 ng/ml, yaklaşık
olarak aynıdır. Domperidon %91-93 oranında plazma proteinlerine bağlanır. Radyoaktif
işaretli ilaç ile hayvanlarda yapılan çalışmalarda, dokulara büyük oranda dağıldığı, ancak
beyin dokusunda düşük konsantrasyonlarda bulunduğu gösterilmiştir. Sıçanlarda, plasentaya
az miktarda geçer.
Biyotransformasyon:
Domperidon karaciğerde hidroksilasyon ve N-dealkilasyon ile hızla ve büyük oranda
metabolize olur. Diyagnostik inhibitörlerle yapılan in vitro metabolizma testleri CYP3A4’ün
domperidonun N-dealkilasyonunda yer alan en önemli P-450 sitokrom formu olduğunu,
ayrıca CYP3A4, CYP1A2 ve CYP2E1’in de domperidonun aromatik hidroksilasyonunda yer
aldığını göstermiştir.
Eliminasyon:
Oral yolla alındığında idrar ile %31, feçes ile %66 oranında atılır. Değişmeden atılan ilaç
oranı küçüktür (feçes ile atılanın %10’u, idrar ile atılanın yaklaşık %1’i). Sağlıklı bireylerde
oral yolla tek doz alındığında, plazma yarılanma ömrü 7-9 saattir, ancak ciddi böbrek
yetmezliği olan hastalarda bu süre uzar.
Özel popülasyonlara ilişkin ek bilgiler
Böbrek yetmezliği:
Ciddi böbrek yetmezliği olan hastalarda yarılanma ömrü uzamaktadır.
Karaciğer yetmezliği:
Domperidon karaciğerde yüksek oranda metabolize olduğundan, karaciğer bozukluğu olan
hastalarda MOTILIUM kullanırken dikkatli olunmalıdır.
5.3 Klinik öncesi güvenlilik verileri
Anne tarafından alınan yüksek toksik dozda (insanlar için önerilen dozun 40 katından fazla),
sıçanlarda teratojenik etkiler görülmüştür. Farelerde ve tavşanlarda hiçbir teratojenite
gözlenmemiştir.
In vitro ve in vivo elektrofizyolojik çalışmalar yüksek konsantrasyonlarda domperidonun QTc
aralığını uzatabileceğini göstermiştir.
Motilium Suppozituvar KÜB 9 02.12.20086. FARMASÖTİK ÖZELLİKLER
6.1. Yardımcı maddelerin listesi
Polietilen glikol 4000
Polietilen glikol 400
Polietilen glikol 1000
Tartarik asit
Bütil hidroksianizol
6.2 Geçimsizlikler
Bilinen bir geçimsizliği yoktur.
6.3 Raf ömrü
24 ay
6.4 Saklamaya yönelik özel uyarılar
15-30O C arasında saklanmalıdır.
6.5 Ambalajın niteliği ve içeriği
Dıştan içe doğru katmanlar şu şekildedir:
Polivinilklorür (PVC) : Kaplayıcı
Poliüretan (PUR) : Yapışkan
Polivinilklorür (PVC) : Destek
PVC : 90 μm, saydam
Folyo gıdalarla geçim açısından onaylanmıştır.
PE:
Saydam, 30 μm kalınlık.
Kapak sistemi
Uygulanmaz.
Açılma metodu
Suppozituvar üzerine bastırılarak blisterin folyo yüzü yırtılır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘’Tıbbi Atıkların Kontrolü Yönetmeliği’’
ve ‘’Ambalaj Atıklarının Kontrolü Yönetmelik’’lerine uygun olarak imha edilmelidir.
7. RUHSAT SAHİBİ
Johnson & Johnson Sıhhi Malzeme San. ve Tic. Ltd. Şti.
Motilium Suppozituvar KÜB 10 02.12.2008Ertürk Sok. Keçeli Plaza No:13
34810 Kavacık – Beykoz / İSTANBUL
Tel: 0216 538 20 00
Faks: 0216 538 24 99
8. RUHSAT NUMARASI
190 / 58
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 19.03.1999
Son yenileme tarihi: 13.10.2010
10. KÜB’ÜN YENİLENME TARİHİ
09.11.2010
Motilium Suppozituvar KÜB 11 02.12.2008