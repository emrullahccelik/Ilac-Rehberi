1  KULLANMA  TALİMATI  
 
ULTRAVIST® 370 mg/mL  enjeksiyon/infüzyon  için çözelti  
Damar içine veya vücut içi boşluklara uygulanır.  
Steril  
 
• Etkin  madde:  Her 1 mL çözelti  370 mg iyodine  eşdeğer  769 mg iopromid  içerir.  
• Yardımcı  maddeler:  Sodyum  kalsiyum edetat,  sodyum hidroksit , trometamol,  hidroklorik  
asit, enjeksiyonluk su 
 
 
Bu Kullanma  Talimatında:  
 
1. ULTRAVIST  nedir  ve ne için kullanılır?  
2. ULTRAVIST’i  kullanmadan  önce  dikkat  edilmesi  gerekenler  
3. ULTRAVIST  nasıl  kullanılır?  
4. Olası  yan etkiler  nelerdir?  
5. ULTRAVIST’in  saklanması  
 
Başlıkları  yer almaktadır.  
 
1. ULTRAVIST  nedir  ve ne için kullanılır?  
• ULTRAVIST  370, 1 mililitrede  370 mg iyodine  eş değer  769 mg iopromid  içerir.  
 
• ULTRAVIST enjeksiyonluk çözelti, vücudun belirli bölümlerinin X -ışınlarıyla görünür 
hale gelebilmesi için enjekte edilen iopromid adlı etkin maddeyi içerir. ULTRAVIST’in 
etkin  maddesi  olan iopromid,  iyotlu  X ışınına  kontrast  maddeler  sınıfına  aittir  ve içerisinde 
bulunan iyot sayesinde röntgen ışınlarını  zayıflatır.  
 
• ULTRAVIST,  50, 100, 200 ve 500 mililitrelik  renksiz  cam şişelerde  bulunur.  
Şişenin  içerisindeki  çözelti  berraktır  ve parçacık  içermez.  
 
• ULTRAVIST, tanı amaçlı kullanılır. Çekilen filmlerde (Bilgisayarlı tomografide (BT), 
arteriyografi (atardamarların görüntülenmesi) ve venografide (toplardamarların 
görüntülenmesi),  intravenöz/intraarteriyel  dijital  subtraksiyon  anjiyografisinde  (DSA)  Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz,  çünkü  sizin  için önemli  bilgiler  içermektedir.  
 
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  size reçete edilmiştir,  başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuza bu ilacı 
kullandığınızı söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  
yüksek  veya düşük  doz kullanmayınız.  2  (toplardamar içi/atardamar içi DSA), intravenöz ürografide (toplardamar içi uygulama 
sonrası üriner sistem görüntülenmesi), ERKP’de (endoskopik retrograd 
kolanjiyopankreatografi (safra yolları ve pankreas görüntülenmesini sağlayan girişimsel 
bir yöntem)),  artrografi (eklemlerin görüntülenmesi) ve diğer vücut boşluklarının 
tetkikinde) görüntüyü belirginleştirmek için kullanılır. ULTRAVIST 370 özellikle 
anjiyokardiyografi (kalp ve büyük damarların görüntülenmesi) içindir.  Kontrastlı 
mamografi  (CEM) (memenin g örüntülenmesi) bilinen veya şüphelenilen meme 
lezyonlarını değerlendirmek ve teşhis etmek amacıyla kullanılır.  
 
 
ULTRAVIST,  intratekal  (ilacı  doğrudan  merkezi  sinir sistemine  iletmek  üzere,  iğnenin  omurilik 
çevresindeki bölgeye uygulanması şeklinde) kullanılmaz.  
 
2. ULTRAVIST’i  kullanmadan  önce  dikkat  edilmesi  gerekenler  
 
Olası geçimsizlik riskinin azaltmak için, doktorunuz/eğitimli sağlık mesleği mensubu 
ULTRAVIST’i başka hiçbir ilaçla karıştırmayacaktır.  
 
Enjeksiyona  hazırlık  
• Dehidrateyseniz (yeterli sıvı almamışsanız) ULTRAVIST size uygulanmamalıdır. Bu 
durumu  önlemek  için, doktorunuz  uygulanacak  tetkikten  önce  yeterli  sıvı aldığınızdan  emin 
olacaktır. (bkz. Bölüm “ULTRAVIST’i aşağıdaki durumlarda DİKKATLİ 
KULLANINIZ ”) 
• Böbrek problemleriniz varsa doktorunuza söyleyiniz. Doktorunuz, inceleme öncesinde 
yeterince  sıvı aldığınızdan  emin  olacaktır.  Bununla  birlikte,  böbrek  problemleriniz  varsa  IV 
sıvı uygulaması (toplardamarınız içine sıvı uygulaması) tavsiye edilmemektedir.  
• Eğer kalp hastalığının eşlik ettiği şiddetli böbrek problemleriniz varsa doktorunuza 
söyleyiniz.  IV sıvı uygulaması  (toplardamarınız  içine  sıvı uygulaması)  kalbiniz  için tehlikeli 
olabilir.  
 
ULTRAVIST’i  aşağıdaki  durumlarda  KULLANMAYINIZ:  
• Etkin  madde  ya da ilacın  diğer  bileşenlerine  karşı  aşırı duyarlılığınız  varsa.  
 
ULTRAVIST’i  aşağıdaki  durumlarda  DİKKATLİ  KULLANINIZ:  
Eğer;  
• Tiroid  beziniz  fazla  çalışıyorsa,  
• Astım  ya da diğer  alerjik  hastalık öykünüz  varsa,  
• Aşırı  duyarlılık  reaksiyonu  geliştirme  eğiliminiz  varsa,  
• Yaşlıysanız,  
• Beyin damarlarının sertleşmesi olan serebral arteriyoskleroz hastalığınız, akciğerlerdeki 
hava  peteklerinin  çeperlerinin  hasara  uğraması  nedeniyle  anormal  olarak  genişlemesi  olan 
pulmoner amfizem hastalığınız varsa,  
• Akut böbrek hasarınız varsa (Daha fazla bilgi için ayrıca bkz. Bölüm 3. Özel Kullanım 
Durumları/Böbrek yetmezliği”)  
• Karaciğer  yetmezliğiniz  varsa,  
• Kalp -damar hastalığınız varsa (Daha fazla bilgi için ayrıca bkz. Bölüm 3. Özel Kullanım 
Durumları/Böbrek yetmezliği”),  
• Sara (epilepsi)  gibi beyni etkileyen  hastalığınız  ya da  nöbet  geçirme  hikayeniz  varsa,  
• Bir tür kan ve kemik iliği hastalığı olan multipl miyelom ya da antikor üretimi yapan  
hücrelerin artması olan paraproteinemi hastalığınız (kanda bir protein türünün aşırı 3  miktarda bulunması) varsa,  
• Tekrarlayan  ve/veya  yüksek  dozlarda  ULTRAVIST  gibi bir kontrast  madde aldıysanız,  
• Şeker  hastası  iseniz,  
• Böbrek  üstü bezinizde  tümör  varsa,  
• Bağışıklık  sistemi  hastalığınız  varsa,  
• Miyastenia  gravis  adı verilen  kas hastalığınız  varsa  (kronik  kas zayıflığı),  
• Alkol  bağımlısı  iseniz,  
• Damarlarınızda  pıhtılaşma  problemi  varsa,  
• Huzursuzluk,  endişe  ya da kaygı probleminiz  varsa,  
• Geçmişte  herhangi  bir kontrast  maddeye  reaksiyon  gösterdiyseniz,  
 
Kemik iliği kanseri olan multipl miyelomlu, şeker  hastalığı olan,  normalden çok ya da az  idrara 
çıkan, kanda ürik asit yüksekliği olan hastalar için olduğu gibi, yeni doğanlar, süt çocukları, 
küçük çocuklar ve yaşlı hastalarda dikkatli kullanılmalıdır.  
 
Daha önce şiddetli alerjiniz olduysa ya da astımınız varsa, doktorunuz kontrast madde 
verilmeden önce size kortizon gibi steoidli bir ilaç verebilir.  
 
Tüm  kullanım  tipleri  için 
 
Aşırı  duyarlılık  reaksiyonları  (alerji  benzeri  veya anafilaktoid  reaksiyonlar)  
Aşağıdaki  durumlarda  doktorunuzu  bilgilendirin:  
- geçmişte  başka  bir kontrast  maddeye  karşı  reaksiyon gösterdiyseniz,  
- halihazırda  bronşiyal astımınız  veya  alerjiniz  varsa  ya da daha  önce  olduysa,  
bu durum ULTRAVIST’e karşı alerji benzeri bir reaksiyon (ciddi reaksiyonlar dahil) gelişme 
riskinizin yüksek olduğu anlamına gelir. Doktorunuz, planlanan incelemenin yapılıp 
yapılmayacağına karar verecektir.  
 
ULTRAVIST kullandıktan sonra, doza bağlı olarak farklı şiddette alerji benzeri (allergoid) 
reaksiyonlar, hatta şok veya kardiyovasküler (kalp ve kan damarlarıyla ilgili), solunum (hava 
yolları) ile ilgili ve kutanöz (deriyle ilgili) reaksiyonlar gibi çeşit li başka belirtiler de ortaya 
çıkabilir.  
 
Bu tür olaylar çok düzensiz bir şekilde meydana geldiğinden, her bir hasta için önceden tahmin 
edilmeleri mümkün değildir. Reaksiyonların çoğu kontrast madde alındıktan sonraki yarım saat 
içinde ortaya çıkar. Ancak reaksiyonlar daha sonra da (saatler veya günler sonra) meydana 
gelebilir.  
 
Yüksek tansiyon tedavisinde kullanılan beta -bloker adlı ilaçları kullanıyorsanız, doktorunuzu 
bilgilendirin. Beta -bloker kullanırken bu tür reaksiyon gelişen hastalarda beta agonistlerle standart 
tedaviye  yanıt vermeyebilir  (ayrıca  bkz. bu bölümde  yer alan alt bölüm “Diğer  ilaçlar  ile birlikte 
kullanım”).  
 
Akut,  alerji  benzeri  reaksiyon  riskiniz  yüksekse  (örn.  daha  önce  orta derecede  şiddetli  veya 
şiddetli  bir reaksiyon  geçirdiyseniz,  astımınız  veya tedavi  gerektiren  alerjileriniz  varsa)  
doktorunuz  inceleme  öncesinde  size kortikosteroid  verebilir.  
 
Ayrıca, kalp -damar sistemi ile ilgili herhangi bir hastalığınız varsa doktorunuzu bilgilendirin. 
Şiddetli bir aşırı duyarlılık reaksiyonu meydana geldiği takdirde, ciddi ve hatta ölümcül sonuç 
riski artar.  4  Acil durum  hazırlığı  
Uygulanan  maddenin  miktarı  ve türü ne olursa  olsun,  hafif  alerjik  belirtiler  tedavi  gerektiren  ciddi 
bir anafilaktoid reaksiyonun ilk işareti olabilir. Bu nedenle, iyot içeren kontrast maddeler ancak 
uygun ekipman ve ilaçlar ile uygun eğitim almış tıbbi personelin ve asistanların bulunduğu, acil 
durum tedavisinin mümkün olduğu tesislerde verilmelidir.  
 
Dolayısıyla, ciddi reaksiyonlara anında müdahale etmeye yönelik ihtiyati önlemler, gerekli acil 
durum ilaçları ve acil durum araçlarına ek olarak tüm hastalar için her zaman hazır olmalıdır.  
 
Deneyimlere  göre ciddi  olayların  çoğu  ilk yarım  saat içinde  meydana  geldiğinden,  ULTRAVIST 
aldıktan sonra doktorunuz sizi en az yarım saat süreyle yakından izleyecektir.  
 
Ciddi deri reaksiyonları  
Aşağıdaki durumlarda ULTRAVIST kullanılırken dikkatli olunmalıdır:  
ULTRAVIST kullanımıyla ilişkili olarak Stevens -Johnson sendromu (SJS), toksik epidermal 
nekroliz (TEN), eozinofili ve sistemik semptomlarla birlikte seyreden ilaç reaksiyonu (DRESS) ve 
akut jeneralize ekzantematöz püstüloz (AGEP) dahil ciddi deri reaksiyon ları bildirilmiştir.  
“Bölüm 4 “Olası yan etkiler nelerdir?” Bölümünde açıklanan belirtilerden herhangi birini fark 
ettiğiniz takdirde, derhal tıbbi yardım alın.  
 
Tiroid  fonksiyon  bozuklukları  
İyot içeren X ışını kontrast maddeleri, çözeltilerde bulunan serbest iyot ve kontrast madde 
alındıktan sonra iyodun parçalanması nedeniyle vücutta salınan iyodür yoluyla tiroid 
fonksiyonunu etkiler.  
 
Tiroid  beziniz  fazla  çalışıyorsa  (hipertiroidi),  tiroid  bezinizin fazla  çalıştığından  şüpheleniliyorsa  
veya tiroid bezinizde nodüler büyüme varsa doktorunuzu bilgilendirin. Bu gibi durumlarda iyot 
içeren kontrast maddeler tiroidin fazla çalışmasına ve hatta tirotoksik krize (aşırı aktif tiroid 
beziyle ilişkili ciddi komplikasyonlar) yol açabilir.  
 
Hipotiroidi  (tiroid  bezinin  az çalışması)  gibi tıbbi bir tiroid  bozukluğu  öykünüz  varsa  doktorunuzu 
bilgilendiriniz. İyot içeren kontrast madde kullanımından sonra tiroid fonksiyon testlerinde 
anormal kan değerleri bildirilmiştir. Bu bulgu olası bir hipotiroidi veya tiroid fonksiyonlarında 
geçici bir bozulma olduğuna işaret edebilir  ve tedavi edilmesi gerekebilir.  
 
Bu tür riskleri olan bir hastada iyot içeren kontrast madde kullanılması planlanıyorsa, 
ULTRAVIST verilmeden önce hastanın tiroid fonksiyonları mutlaka incelenmeli ve gerekirse 
tirostatik tedavi başlatılmalıdır.  
 
Yenidoğanlar da anne yoluyla hamilelik sırasında ULTRAVIST’e maruz kalabilir.  
 
Çocuğunuz 3 yaşından küçükse:  
Doktorunuz özellikle yenidoğanlarda tiroid fonksiyonunu izleyecek ve test edecektir.  
 
Sinir  sistemi  bozuklukları  
Görüntüleme  işlemi  sırasında  veya  işlemden  kısa bir süre sonra  ensefalopati  adı verilen  kısa süreli 
bir beyin rahatsızlığı yaşayabilirsiniz. Bu durumla ilgili olarak Bölüm 4’te açıklanan bulgu ve 
belirtilerden herhangi birini fark ederseniz, hemen doktorunuza söyleyin.  
 
Nöbet geçirme gibi herhangi bir MSS bozukluğunuz (merkezi sinir sistemi bozuklukları) varsa, 5  doktorunuzu bilgilendiriniz. ULTRAVIST kullandığınız için nörolojik komplikasyon gelişme 
riskiniz daha yüksek olabilir. Bu etkiler serebral anjiyografiler (beyindeki kan damarlarının X ışını 
kullanılarak incelenmesi) ve diğer benzer tetkikler sırasında dah a sık görülür.  
 
Önceki nöbetler ve bazı ilaçların eş zamanlı kullanımı gibi nedenlerle nöbet eşiği düşük olan 
hastalarda özellikle dikkatli olunmalıdır.  
 
Kan-beyin bariyerinin geçirgenliğini artıran etkenler kontrast maddenin beyin dokusuna  geçişini 
kolaylaştırarak nörolojik komplikasyonlara yol açabilir.  
 
Vücudun  sıvı dengesi  (hidrasyon)  
Susuz kaldıysanız (vücudunuzda yeterli sıvı yoksa) size ULTRAVIST verilmemelidir. Bunu 
önlemek  için, doktorunuz  inceleme  yapılmadan  önce  yeterince  sıvı tükettiğinizden  emin  olacaktır 
(ayrıca bkz. Bölüm 2 “İntravasküler uygulamalar (kan damarı içine uygulama)”).  
 
Bu durum özellikle kontrast maddeye bağlı akut böbrek hasarı (PC -AKI) riski yüksek olan 
hastalar (bkz. Bölüm 2 “İntravasküler uygulamalar - Akut böbrek hasarı”) ve idrar çıkışı artan 
(poliüri), idrar çıkışı azalan (oligüri) hastalar, yenidoğanlar, bebekler , küçük çocuklar ve yaşlı 
hastalar için geçerlidir.  
 
Böbrek fonksiyonlarınızda bozulma varsa doktorunuza söyleyiniz. Doktorunuz, size yapılacak 
inceleme  öncesinde  vücudunuzun  susuz  kalmamış  olduğunuzdan  emin  olacaktır.  
Özellikle kontrast maddeye bağlı akut böbrek hasarı (PC -AKI) olan hastalarda, damar içine 
enjeksiyonluk çözelti uygulanarak yeterli hidrasyon (vücutta yeterli su bulunması) sağlanması 
düşünülecektir. Doktorunuz bu kararı, güncel klinik kılavuzlardaki önerilere ve bi reysel yarar -risk 
oranına göre verecektir. Eşlik eden bir rahatsızlık olup olmadığı dikkate alınacaktır. Kalp hastalığı 
ile ilişkili ciddi böbrek yetmezliğiniz varsa doktorunuzu bilgilendirin. İntravenöz hidrasyon 
(damar içine enjeksiyonluk çözelti uygulan ması) kalp hastalığı olan hastalarda ciddi 
komplikasyonlara yol açabilir.  
 
Huzursuzluk  (Anksiyete)  
Huzursuzluğunuz varsa, ULTRAVIST uygulamasından önce doktorunuzu bilgilendiriniz. Aşırı 
heyecan,  huzursuzluk  ve ağrı yan etki riskini  artırabilir  veya  kontrast  maddeye  bağlı  reaksiyonları 
şiddetlendirebilir (ayrıca bkz. Bölüm 4 “Olası yan etkiler”).  
 
Ön test 
Öngörü değeri olmaması, hatta zaman zaman ciddi veya ölümcül aşırı duyarlılık reaksiyonlarına 
yol açması nedeniyle, aşırı duyarlılık için düşük bir test dozunda olsa dahi ULTRAVIST 
kullanılarak ön test yapılması önerilmez.  
 
İntravasküler  uygulamalar  (kan damarı  içine  uygulama)  
 
Kalp -damar  hastalıkları  
Kan damarlarınızı incelemek amacıyla size ULTRAVIST enjekte edilirse ve ciddi bir dolaşım 
hastalığınız  veya  koroner  damarlarınızda  ciddi  bir hastalık  (miyokard  kasında  oksijen  yetersizliği, 
göğüs ağrısı) varsa, kan dolaşımında klinik açıdan önemli değişiklikler (hemodinamik 
değişiklikler) ve düzensiz kalp atışı (aritmi) gelişmesi riski daha yüksek olacaktır. (Ayrıca bkz. 
Bölüm 3 “ULTRAVIST nasıl kullanılır? – Böbrek yetmezliği”).  
 
Bu  durum   özellikle   kontrast   maddenin   kalp  atar  damarlarına   veya   kalp  odacıklarına  6  enjeksiyonundan  sonra  geçerlidir  (bkz.  Bölüm  4 “Olası  yan etkiler”).  
Kalp reaksiyonları açısından özellikle risk altında olan hastalar kalp kasında zayıflık (kalp 
yetmezliği), ciddi koroner kalp hastalığı, kararsız anjina pektoris, kalp kapak hastalığı, yakın 
zamanda geçirilmiş miyokard enfarktüsü (kalp krizi), koroner bayp as ve yüksek akciğer basıncı 
(pulmoner hipertansiyon) olan hastalardır. Kalp yetmezliğiniz varsa, ULTRAVIST uygulaması 
akciğerlerde sıvı birikmesine (pulmoner ödeme) neden olabilir.  
 
Akut böbrek  hasarı  
ULTRAVIST’in intravasküler (damar içine) uygulanmasını takiben böbrek hasarı (kontrast 
madde ile ilişkili akut böbrek hasarı/PC -AKI) riski vardır. Bu durum böbrek fonksiyonlarının 
geçici olarak bozulmasına yol açabilir. Bazı hastalarda böbrek yetmezliği oluşabilir.  
 
Yatkınlaştırıcı  etkenler  şunlardır:  
- mevcut  böbrek  fonksiyon bozukluğu  (böbrek  yetmezliği),  
- Daha  fazla  bilgi için bkz. Bölüm  3 “ULTRAVIST  nasıl  kullanılır?  – Böbrek  yetmezliği”,  
- dehidrasyon  (sıvı kaybı),  
- diabetes  mellitus  (şeker  hastalığı),  
- kemik  iliği plazma  hücrelerinin  kanseri  (multipl  miyelom)/kanda  paraprotein  sayısının  
artması (paraproteinemi),  
- yüksek  dozda  kontrast  madde  ve/veya  çok sayıda  ULTRAVIST  enjeksiyonu.  
 
Böbrekleri artık düzgün çalışmayan ve diyalize ihtiyaç duyan hastalarda, iyot içeren kontrast 
maddeler diyaliz yoluyla atılabildiğinden, radyolojik tetkikler için ULTRAVIST verilebilir. 
Hemodiyaliz, radyolojik incelemeden hemen sonra yapılmalıdır.  
 
Diabetes  mellitus  (diyabet;  şeker  hastalığı)  
Kanda fazla miktarda asit oluşumunu (laktik asidoz) önlemek için, metformin tedavisi gören 
diyabetli hastaların serum kreatinin düzeyleri, iyotlu bir kontrast maddenin intravasküler 
uygulanmasından önce ölçülmelidir. (bkz. “Diğer ilaçlar ile birlikte kullanım”).  
 
Böbrek  fonksiyon  testlerinin  sonuçlarına  göre,  metformin  tedavisine  ara verilmesi  
düşünülmelidir.  
 
Acil durumdaki hastalarda  ve böbrek fonksiyonlarının sınırlı olduğu veya bilinmediği 
durumlarda, hekimler kontrastlı incelemenin yararları ile risklerini dikkatle belirlemeli ve 
metformin  tedavisinin  kesilmesi,  hastanın  sıvı alması,  böbrek  fonksiyon  değerleri  ile serum  laktat 
ve pH değerlerinin izlenmesi ve hastanın laktik asidozun klinik belirtileri açısından yakından 
gözlemlenmesi gibi gerekli önlemleri almalıdır.  
 
Pıhtılaşma  sistemi  bozuklukları  
Kan damarlarının kateter yardımıyla kontrast madde kullanılarak incelenmesi, kan pıhtısı 
(tromboembolizm) şeklinde damar tıkanıklıklarına yol açma riskiyle ilişkilidir. Kontrast 
maddenin yanı sıra  çok sayıda  başka  faktör  de kan pıhtılarına  bağlı damar tıkanıklığı oluşmasına 
(tromboembolik olaylar) katkıda bulunabilir. Bunlar arasında tetkik işleminin uzunluğu, 
enjeksiyon sayısı, kateter ve şırınga malzemelerinin türü, altta yatan mevcut hastalıklar ve eşlik 
eden ilaçlar sayılabilir. İnceleme  kaynaklı kan pıhtıları nedeniyle damar tıkanıklığı riskini 
(tromboz  ve emboli  riski)  en aza indirmek  için, kan damarları  görüntülenirken  inceleme  teknikleri 
mümkün  olduğunca  dikkatli  uygulanmalı,  kateter  sık sık serum  fizyolojik  çözeltisiyle  (mümkünse 
heparin eklenerek) yıkanmalı ve işlem mümkün olduğunca kısa tutulmalıdır.  
 7  Merkezi  sinir sistemi  bozuklukları  
Akut serebral enfarktüs veya akut intrakraniyal kanaması olan hastalarda, kan -beyin bariyerine 
zarar veren hastalıkları olanlarda ve serebral ödem veya akut demiyelinizasyonu olan hastalarda 
intravasküler  (kan damarları  içine)  uygulama  yapılırken  dikkatli  olunmalıdır.  Beyin  tümörü,  beyin 
metastazı veya epilepsisi olan hastalarda kontrast madde uygulamasından sonra serebral 
nöbetlerin sıklığı artabilir. Beyindeki kan damarlarının hastalıkları (serebrovasküler hastalıklar), 
beyin  tümörleri  veya  beyin  metastazları,  dejeneratif  veya enflamatuvar  süreçler  nedeniyle  ortaya 
çıkan nörolojik belirtiler kontrast madde uygulanmasıyla şiddetlenebilir. Kontrast maddenin bir 
atardamara  uygulanması,  kan damarlarında  spazmlara  ve beyne  yeterli  kan gelmemesinin  eşlik 
eden belirtilerine neden olabilir. Belirtili beyin damar hastalıkları olan, yakın zamanda inme 
geçirmiş veya sık sık geçici iskemik atak geçiren h astalarda kontrast madde kaynaklı nörolojik 
komplikasyon riski artar.  
 
Diğer  risk faktörleri  
Böbreküstü bezinde belirli bir hastalığı (feokromositoma) olan hastalar, kontrast maddenin 
intravasküler uygulamasından (kan damarı içine uygulama) sonra yüksek tansiyon krizi 
(hipertansif kriz) gelişme riski altında olabilir.  
 
Kontrast   maddenin   intravasküler   uygulamasından   (kan  damarı   içine   uygulama)   sonra,  
ULTRAVIST  kas zayıflığı  hastalığının  (myastenia  gravis)  belirtilerini  şiddetlendirebilir.  
 
Vücut  boşluklarında  kullanım  
Akut pankreas iltihabı (pankreatit) ve akut safra kanalı iltihabı (kolanjit) olan hastalara safra ve 
pankreas kanalının endoskopik incelemesi (ERKP; endoskopik retrograd 
kolanjiyopankreatografi) için ULTRAVIST kullanılmadan önce dikkatli bir risk -yarar 
değerlendirmesi yapılmalıdır. Tıkanma yapan bir taşın çıkarılması (safra kanalında taşa bağlı 
tıkanma) veya daralmayı ortadan kaldırıcı baypas gibi acil tedavi girişimleri g erekmedikçe, 
inceleme akut belirtiler geçene kadar (3 -4 hafta) ertelenmelidir.  
 
Kontrastlı mamografi de kullanımı  
Kontrastlı mamografide hastalar konvansiyonel mamografiden daha yüksek düzeyde iyonize edici 
radyasyona maruz kalmakla birlikte, bu düzeyler uluslararası mamografi kılavuzlarında belirtilen 
aralık dahilindedir .Radyasyon dozu, meme kalınlığına ve kullanılan mamografi sisteminin tipine 
bağlıdır.  
 
Bu uyarılar  geçmişteki  herhangi  bir dönemde  dahi olsa sizin  için geçerliyse  lütfen  doktorunuza  
danışınız.  
 
ULTRAVIST’in yiyecek ve içecek ile kullanılması  
  Görüntüleme işlemi öncesi açlık (yeme ya da içme) önerisi bulunmamaktadır.   
 
Hamilelik  
İlacı kullanmadan  önce  doktorunuza  veya eczacınıza  danışınız.  
Hamile kadınlarda iyi kontrollü çalışmalar yapılmamıştır. Bu nedenle, insanlarda hamilelik 
sırasında ULTRAVIST kullanımının güvenliliği yeterince kanıtlanmamıştır. İopromid ile yapılan 
hayvan çalışmaları, insanlarda tanı amaçlı iopromid kullanımından sonra  embriyo/fetus gelişimi, 
doğum veya yenidoğanların gelişimi ile ilgili olarak hamilelik sırasında zararlı bir etki olduğuna 
dair herhangi bir kanıt göstermemiştir.  
 
Röntgen çekimi/X ışını kullanılan görüntülemeler sırasında hem anne hem de doğmamış bebek 
radyasyona maruz kalır. Hamilelik sırasında radyasyona maruz kalınmasından genellikle mümkün 8  olduğunca kaçınılması gerektiğinden, hekiminizin kontrast maddeli veya kontrast maddesiz 
radyolojik incelemelerle ilişkili olası riskleri dikkatle değerlendirmesi gerekir. Doğmamış bebeğin 
radyasyondan korunması gerekliliğine ek olarak, iyot içeren kontras t maddeler kullanıldığında fetal 
tiroid bezinin iyoda karşı hassasiyeti de göz önünde bulundurulmalıdır .  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
Emzirilen bebeklerde ULTRAVIST’in güvenliliği araştırılmamıştır. ULTRAVIST’in etkin 
maddesi anne sütüne çok az oranda geçtiğinden, ULTRAVIST’in içerdiği etkin maddenin küçük 
miktarlarının emzirilen bebeğe zarar vermesi beklenmez (ayrıca bkz. “Uyarılar ve Ö nlemler”; 
“Tiroid fonksiyon bozuklukları”). Emzirilen bebeğin fazla miktarda iyodüre maruz kalmasının 
(tiroid hormon sentezinin bloke olması riskinin) önlenmesi için, güvenlik açısından 4 aylıktan 
küçük bebeklerde emzirmeye 2 gün ara verilmesi ve sağılan s ütün atılması önerilir.  
 
Araç  ve makine  kullanımı  
ULTRAVIST kullanımından sonra araç ve makine kullanma yeteneği üzerindeki etkilere 
ilişkin herhangi bir çalışma yapılmamıştır.  
 
ULTRAVIST’in  içeriğinde  bulunan  yardımcı  maddeler  hakkında  önemli  bilgiler  
Bu tıbbi ürün her 1 mL’lik  dozunda  23 mg’dan  daha  az sodyum  ihtiva  eder.  Yani  esasında  
sodyum  içermez.  
 
Diğer  ilaçlar  ile birlikte kullanım  
Bazı ilaçlar ile birlikte kullanıldığında ULTRAVIST’in ya da kullanılan diğer ilacın etkisi 
değişebilir. Aşağıdaki ilaçları kullanıyorsanız lütfen doktorunuza söyleyiniz:  
- Biguanidler  (şeker  hastalığı  tedavisinde  kullanılan  metformin):  Akut  böbrek  yetmezliğiniz 
veya ciddi, kronik böbrek hastalığınız varsa, biguanidlerin atılımında gecikme olabilir ve bu 
ilaçlar kanda birikerek laktik asidoza (kanda çok fazla asit bulunması) yol açabilir.  
 
Metformin  kullanan  hastalarda  ULTRAVIST  kullanımı  böbrek  sorunlarına  neden  olabileceğinden 
veya mevcut böbrek sorunlarını ağırlaştırabileceğinden, laktik asidoz gelişme riski artabilir.  
 
Bu durum özellikle halihazırda böbrek fonksiyon bozukluğunuz varsa geçerlidir (bkz. Bölüm 3 
ULTRAVIST nasıl kullanılır? - “Böbrek yetmezliği” alt bölümü). Böbrek fonksiyon testinin 
sonuçlarına göre, metformin tedavisini durdurmanın uygun olup olmadığı dikk atle 
değerlendirilmelidir.  
 
- İnterlökin -2: Daha önce interlökin -2 (bir kanser ilacı) ile tedavi (birkaç haftaya kadar) 
öyküsü, ULTRAVIST kullanımına bağlı kontrast madde reaksiyonlarının gecikmeli 
başlama riskinde artışla ilişkilendirilmiştir.  
- Radyoizotoplar: İyot içeren kontrast maddeler, intravasküler (kan damarı içine) 
uygulamayı takiben tiroid dokusunun izotopları emme kapasitesini azaltabilir. Sonuç olarak, 
tiroid bezi fonksiyon bozukluğunun tirostatik radyoizotoplarla tanı ve tedavisi 
ULTRAVIST  kullanımından  sonra  birkaç  hafta  ve hatta  nadir  durumlarda  daha  uzun  süreyle 
bozulabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınızsa lütfen doktorunuza veya eczacınıza bunlar hakkında bilgi veriniz.  9  3. ULTRAVIST  nasıl  kullanılır?  
 
Uygun  kullanım  ve doz/uygulama  sıklığı  için talimatlar:  
ULTRAVIST’in  dozu,  uygulanacak  işleme,  yaşınıza  ve kilonuza  göre doktorunuz  tarafından 
belirlenecek ve size uygulanacaktır.  
 
Uygulama  yolu ve metodu:  
Damar  yoluyla  ya da vücut  içi boşluklara  uygulanır.  
 
Değişik  yaş grupları:  
 
Çocuklarda  kullanımı:  
ULTRAVIST’in  dozu,  uygulanacak  işleme,  yaşınıza  ve kilonuza  göre doktorunuz  tarafından  
belirlenecek  ve size uygulanacaktır.  
 
Yaşlılarda  kullanımı:  
Yaşlılarda  iyotlu  kontrast  maddelere  karşı  reaksiyon  riski arttığından  dikkatli  kullanılmalıdır.  
 
Özel  kullanım  durumları:  
 
Böbrek  yetmezliği:  
Böbrek yetmezliği olan hastalarda dikkatli kullanılmalıdır. Damar içine enjeksiyon için 
ULTRAVIST  kullandıysanız,  enjeksiyondan  sonra  böbrek  hasarı  gelişme  riskiniz  vardır  (Kontrast 
Madde Sonrası Akut Böbrek Hasarı/KS -ABH). Sonuç olarak, böbrekleriniz kısa bir süre için 
düzgün çalışmayabilir. Bazı hastalarda böbrek yetmezliği görülür.  
 
Karaciğer  yetmezliği:  
Karaciğer  yetmezliği  olan hastalarda  doz ayarlamasının  gerekli  olmadığı  düşünülmektedir.  
 
Eğer ULTRAVIST’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız  gerekenden  daha  fazla  ULTRAVIST  kullandıysanız:  
Size olması  gerekenden  daha  fazla  ULTRAVIST  verilirse  ve kendinizi  iyi hissetmediğinizi  fark 
ederseniz  derhal  doktorunuza  haber  verin.  
 
Dozun  fazla  olması,  akciğer  ve kalp-damar  sistemini  etkileyebilir,  istenmeyen  etkilere  ve hatta  
hayatı tehdit edici olaylara neden olabilir. Belirtileri arasında vücut sıvıları ve elektrolitlerde 
dengesizlik, böbrek yetmezliği, kardiyovasküler (kalp ve kan damarlarıyla ilgili) ve solunumla 
ilgili (solunum fonksiyonları ile ilgili) problemler yer alır.  
 
Bu nedenle, tedavisinde yaşamın devamlılığını sağlayan tüm işlevlerin sürdürülmesi ve spesifik 
belirtilere yönelik tedavinin dikkatli bir şekilde başlatılması esastır. Kazara fazla doz alımı 
durumunda su/elektrolit dengesizliği ve böbrek fonksiyonları izle nmelidir. Doktorunuz 
ULTRAVIST’in vücudunuzdan atılmasını sağlamak için diyaliz uygulamaya karar verebilir.  
 
ULTRAVIST’ten  kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
 
ULTRAVIST  ’i kullanmayı  unutursanız:  
Unutulan  dozları  dengelemek  için çift doz almayınız.  10  ULTRAVIST  ile tedavi  sonlandırıldığında  oluşabilecek  etkiler:  
ULTRAVIST,  hastalıkların  tedavisi  için değil  sadece  tanı amaçlı  kullanıldığı  için, herhangi  bir 
etki beklenmez.  
 
4. Olası  yan etkiler  nelerdir?  
Tüm ilaçlar  gibi, ULTRAVIST’in  içeriğinde  bulunan  maddelere  duyarlı  olan kişilerde  yan etkiler  
olabilir.  
 
ULTRAVIST kullanımından sonra hastalarda en sık (≥%4) görülen yan etkiler baş ağrısı, 
bulantı ve kan damarlarının genişlemesidir (vazodilatasyon).  
 
ULTRAVIST kullanıldıktan sonra hastalarda görülen en ciddi yan etkiler arasında şok, 
anafilaktoid (bir tür ciddi duyarlılığa bağlı) şok, solunum durması, nefes almada güçlük 
(bronkospazm), gırtlakta şişme (laringeal ödem), yutakta şişme (faringeal ödem), a stım, 
koma, beyne giden kan akımında azalma (serebral iskemi/serebral enfarktüs), inme, beyin 
dokusunda şişme (beyin ödemi), serebral nöbetler/konvülziyon, düzensiz kalp atışı (aritmi), 
kalp durması, kalbe giden oksijenin azalmasından kaynaklanan göğüs ağr ısı (miyokard 
iskemisi), kalp krizi (miyokard enfarktüsü), kalp yetersizliği, yavaş kalp hızı (bradikardi), 
oksijen eksikliği nedeniyle deri ve mukozanın mavimsi renk alması (siyanoz), düşük tansiyon, 
nefes darlığı (dispne), akciğerlerde sıvı birikmesi (pu lmoner ödem), nefes darlığı (solunum 
yetmezliği) ve oral uygulama sırasında kontrast maddenin yanlışlıkla solunum yoluna 
geçmesi (aspirasyon) yer alır.  
 
İyot içeren kontrast maddelerin kullanımıyla ilişkili olarak farklı tiplerde yan etkiler ortaya 
çıkabilir. Öngörülemeyen psödo -alerjik reaksiyonlar (ayrıca bkz. “Uyarılar ve önlemler”), 
allergoid ve anafilaktoid reaksiyon şeklindeki aşırı duyarlılık reaksi yonları veya psödo -
alerjik reaksiyonlar ve farmakolojik olarak açıklanabilen ve öngörülebilen organotoksik 
reaksiyonlar arasında ayrım yapılır.  
Psödo -alerjik ve organotoksik reaksiyonlar eşzamanlı olarak da meydana gelebilir ve spesifik 
bir olayın kesin olarak kategorize edilmesi her zaman mümkün olmayabilir.  
 
Eğer bunlardan biri sizde mevcut ise, sizin ULTRAVIST’e karşı ciddi alerjiniz var demektir.  
Acil tıbbi müdahaleye veya hastaneye yatırılmanıza gerek olabilir.  
 
Aşağıdakilerden  herhangi  birini  fark ederseniz,  hemen  doktorunuza  bildiriniz  veya  size en 
yakın hastanenin acil bölümüne başvurunuz:  
• Gövdede kırmızımsı lekeler oluşur; lekeler hedef tahtası görünümünde maküler veya 
dairesel olabilir, sıklıkla merkezi kabarcıklar, ciltte soyulma, ağız, boğaz, burun, cinsel 
organlarda ve gözde irinli yaralar. Bu ciddi cilt döküntülerinden önce ateş ve grip benzeri 
belirtile r görülebilir (Stevens -Johnson sendromu, toksik epidermal nekroliz  
• Yaygın  döküntü,  ateş, lenf nodüllerinde  büyüme  ve laboratuvar  testlerinde  değişimler  
(DRESS  veya  ilaç aşırı duyarlılık  sendromu)  
• Ateşli  çok sayıda  irin dolu küçük  kabarcıklarla  seyreden  kırmızı,  pullu  yaygın  döküntü  (akut 
jeneralize ekzantematöz püstüloz)  
• Hafıza kaybına, zihin karışıklığına, hayal görmeye, görme güçlüklerine, görme kaybına, 
nöbetlere, koordinasyon kaybına, vücudun bir tarafının hareket kaybına, konuşma 
problemlerine ve şuur kaybına neden olan kısa süreli beyin hastalığı (ensefalopati)  
 
Bunların hepsi ciddi yan etkilerdir. Acil tıbbi müdahale gerekebilir. 
Yan etkiler  aşağıdaki  kategorilerde  gösterildiği  şekilde  tanımlanmıştır:  11  Çok yaygın:  10 hastanın  en az  1’inde  görülebilir.  
Yaygın:  10 hastanın birinden az, fakat 100 hastanın birinden fazla görülebilir. 
Yaygın olmayan:  100 hastanın  birinden  az, fakat  1.000  hastanın  birinden  fazla  görülebilir.  
Seyrek:  1.000  hastanın  birinden  az fakat  10.000  hastanın  birinden  fazla 
görülebilir.  
Çok seyrek:  10.000  hastanın  birinden  az görülebilir.  
Bilinmiyor:  Eldeki  verilerden  hareketle  sıklık  derecesi  tahmin  edilemiyor.  
 
Yaygın:  
• Sersemlik  
• Baş ağrısı  
• Tat alma  bozukluğu  (dizguzi)  
• Bulanık  görme/görme  bozukluğu  
• Gögüs  ağrısı/göğüste  sıkışma  
• Yüksek  kan basıncı  (hipertansiyon)  
• Damarlarda  genişleme  (vazodilatasyon)  
• Kusma  
• Mide  bulantısı  
• Ağrılar  
• Enjeksiyon  yerinde  çeşitli  tipte reaksiyonlar  örneğin;  eğer ULTRAVIST  damar  dışına  
kaçarsa  ağrı, sıcaklık  hissi1, şişme1 (ödem),  iltihaplanma1 ve yumuşak  doku  yaralanması1 
• Al basması  
 
Yaygın  olmayan : 
• Aşırı duyarlılık/alerjik reaksiyonlar (anafilaktoid reaksiyonlar): anafilaktoid şok*,1, 
solunumun durması*,1, bronş kaslarında kramp* (bronkospazm), nefes 
borusu*/yutak*/dil/yüzde1 şişme,  nefes  borusu/yutak1 bölgesinde  kramp,  astım*,1, gözün 
iltihaplanması1, gözde sulanma1, aksırık, öksürük, mukozada şişme, burun akıntısı1, ses 
kısıklığı1, boğazda rahatsızlık1, döküntü, kaşıntı, ciltte ve boğazda şişme (anjioödem)  
• Bilinçsizlik/bayılma,  kalp hızındaki  azalma  ile ilişkili  kan basıncında  düşme  (vazovagal  
reaksiyon)  
• Anlama ve algılama yeteneğinde bozulma  
• Huzursuzluk  
• Uyuşma  (parestezi)/duyularda  azalma  (hipoestezi)  
• Uykululuk  hali (somnolans)  
• Kalp  ritminde  bozukluk*  
• Düşük  kan basıncı*  (hipotansiyon)  
• Nefes  darlığı*  (dispne)  
• Mide  ağrısı  
• Dokularda  şişme  
 
Seyrek : 
• Kaygı  atakları  
• Kalp  durması*  
• Kalbe  oksijen  desteğinin  azalması  sonucu  (miyokardiyal  iskemi)  göğüste  ağrı 
• Çarpıntı      
 
Bilinmiyor:  
• Tiroid  bezinin  hayatı tehdit  edici şekilde  fazla  çalıştığı nöbetler  (tirotoksik kriz) 12  • Tiroid fonksiyon değişiklikleri  
• Koma*  
• Beyne  yeterli kan gitmemesi (beyin iskemisi/beyin enfarktüsü)  
• Felç*  
• Beynin  şişmesi  (beyin  ödemi)*,2 
• Nöbet/havale*,2 
• Geçici  görme  kaybı2 (kortikal körlük)  
• Bilinçsizlik  
• Huzursuzluk  
• Hafıza  kaybı  (amnezi)  
• Titreme  
• Konuşma  bozukluğu  
• Kısmi/tüm  vücut  felci 
• Duyma  bozuklukları  
• Kalp  krizi*  (miyokardiyal  enfarktüs)  
• Kalp yetmezliği*  
• Kalp  atımının  yavaşlaması* (bradikardi)  
• Kalp  atımının  hızlanması  (taşikardi)  
• Oksijen  yetersizliği  nedeniyle cilt  ve mukozanın renginin  maviye  dönmesi (siyanoz)  
• Şok*  
• Kan pıhtısı nedeniyle  damar tıkanıklığı2 
• Damar  daralması2 (vazospazm)  
• Akciğerlerde  su toplanması*  (pulmoner  ödem)  
• Nefes  darlığı*  
• Ağızdan  uygulama  sırasında  yanlışlıkla  kontrast  maddenin  solunması*  
• Yutma  güçlüğü  
• Tükrük bezlerinin şişmesi  
• İshal  
• Ağız  içi gibi  alanlarda ve deride  ciddi kabarma (Stevens -Johnson  veya Lyell sendromu)  
• Döküntü  
• Ciltte kızarıklık  
• Aşırı  terleme  
• Kan akımı bozukluklarına  ek olarak  kas ve  sinir dokusuna  zarar veren  kas basıncı2 
(ekstravazasyon  sonrası  kompartman  sendromu)  
• Böbrek foksiyon bozuklukları2 
• Akut  böbrek  yetmezliği2 
• Halsizlik  
• Üşüme  
• Solgunluk  
• Vücut  sıcaklığında  değişme  
 
* hayatı  tehdit  eden  ve/veya  ölümcül  vakalar  bildirilmiştir   
1 yalnızca  pazarlama  sonrası  raporlama  bağlamında  gözlemlenmiştir  (görülme  sıklığı  bilinmiyor)  
2 yalnızca  damar  yoluyla kullanımda  
 
İntravasküler  kullanım  (kan damarı  içine  uygulama)  
İyotlu  kontrast  maddelerin  damar  içinde  uygulanmasıyla  ilişkili  yan etkiler  genellikle  hafif  ila orta 
şiddette seyreder ve geçici niteliktedir. Bununla birlikte, hızlı ve etkili acil müdahale gerektiren 
ciddi ve nadiren hayatı tehdit edici reaksiyonlar da meydana gelebilir.  13   
Kontrast  maddeler  damar  içinde  uygulandıktan  sonra,  vücut  boşluklarına  uygulama  (intra -duktal, 
intrakaviter ve ağızdan uygulama) sonrasında olduğundan çok daha sık ve daha şiddetli 
reaksiyonlar meydana gelir.  
 
Vücut  boşluklarında  kullanım  
Kontrast madde vücut boşluklarına verildikten sonra (intra -duktal, intrakaviter uygulama) az 
miktarda kontrast madde kan damarlarına da geçebileceğinden; bu uygulama yöntemi 
kullanıldığında, kan damarlarına kontrast madde uygulanmasıyla ilişkili olarak tar if edilen alerji 
benzeri reaksiyonlar meydana gelebilir.  
 
Vücut  boşlukları  görüntülenirken,  belirtiler  genellikle  incelenen  bölgeye  bağlı  olarak  ortaya  çıkar 
ve çoğu durumda seçilen inceleme tekniklerinden kaynaklanır. Vücut boşluklarında kullanım 
sonrasında meydana gelen olumsuz olayların çoğu işlemden sonraki bir saat içinde ortaya çıkar.  
 
Vücut  boşlukları  kontrast madde  ile dolarken  yayılmaya  bağlı  ağrı yaşanabilir.  
 
Yukarıda  belirtilen  yan etkilere  ek olarak,  ERKP  incelemelerinden  sonra  pankreas  enzimlerinde 
(amilaz  ve lipaz)  geçici  (geri  dönüşümlü)  yükselme  ve nekrotizan  (ölen  dokulara  bağlı)  pankreatit 
dahil olmak üzere pankreatit (pankreas iltihabı) başlangıcı da bildirilmiştir. Bu yan etkilerin 
görülme sıklığı bilinmemektedir. Bu durumun nedeni, enjekte edilen fazla miktarda kontrast 
madde nedeniyle küçük pankreas kanallarında basıncın artma sı olabilir.  
 
Mide -bağırsak problemlerine ilişkin yaygın olmayan vakalar, kontrast maddenin yutulmasını 
takiben bildirilmiştir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan Etkilerin  Raporlanması  
Kullanma  Talimatında  yer alan veya  almayan  herhangi  bir yen etki meydana  gelmesi  durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde  yer alan “İlaç  Yan Etki Bildirimi”  ikonuna  tıklayarak  ya da 0 800 314 
00 08 numaralı  yan etki bildirim  hattını  arayarak  Türkiye  Farmakovijilans  Merkezi  (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 
5. ULTRAVIST’in  saklanması  
ULTRAVIST’i  çocukların  göremeyeceği,  erişemeyeceği  yerlerde  ve ambalajında  saklayınız.  
30 oC altındaki  oda sıcaklığında  saklayınız.  
Son kullanma  tarihiyle  uyumlu  olarak  kullanınız.  
Işıktan ve X ışınlarından koruyunuz.  
Kontrast madde ciddi ölçüde renk değiştirmişse, içinde parçacıklar varsa veya kap hasar 
görmüşse kesinlikle kullanılmamalıdır.  
 
Bu tıbbi ürün yalnızca bir defa kullanım içindir.  
 
Kutudaki veya şişedeki son kullanma  tarihinden  sonra  ULTRAVIST’i  kullanmayınız.  14  Eğer üründe ve/veya ambalajında bozukluklar fark ederseniz ULTRAVIST’i kullanmayınız. 
Son kullanma  tarihi  geçmiş  veya  kullanılmayan  ilaçları  çöpe  atmayınız!  Çevre,  Şehircilik  ve 
İklim  Değişikliği  Bakanlığı’nca belirlenen  toplama  sistemine  veriniz.  
 
Ruhsat  Sahibi:  
Bayer  Türk  Kimya  San. Ltd. Şti. 
Fatih  Sultan  Mehmet  Mah.  Balkan  Cad. No:53 
34470 Ümraniye – İSTANBUL  
Tel: 0216 528  36 00 
Faks:  0216  645 39 50 
 
Üretim  yeri: 
Bayer AG, 
Berlin -Wedding 
Berlin/Almanya  
 
Bu kullanma  talimatı  .../.../... tarihinde  onaylanmıştır.  15  AŞAĞIDAKİ  BİLGİLER  BU İLACI  UYGULAYACAK  SAĞLIK  PERSONELİ  İÇİNDİR.  
 
Pozoloji  ve uygulama şekli  
Diyet  önerileri  
İncelemeden iki saat öncesine kadar normal diyete devam edilebilir. Son iki saat içerisinde ise 
hasta yemekten kaçınmalıdır.  
 
Hidrasyon  
İntravasküler kontrast madde verilmeden önce ve sonra yeterli hidrasyon sağlanmalıdır. Bu 
özellikle multipl miyelomlu, diabetes mellituslu, poliürili, oligurili, hiperürisemili hastalar için 
olduğu gibi, yenidoğanlar, süt çocukları, küçük çocuklar ve yaşlı hastalar için de geçerlidir.  
 
Yenidoğanlar  (<1 ay) ve süt  çocukları  (1 ay – 2 yaş) 
Küçük çocuklar (yaş <1 sene) ve özellikle yenidoğanlar elektrolit dengesizliğine ve 
hemodinamik değişikliklere karşı çok hassastır. Verilen kontrast madde miktarı, radyolojik 
işlemin teknik performansı ve hastanın durumu hususunda dikkatli olunmalıdır.  
 
Kullanımdan  önce  ısıtma  
Kullanımdan önce vücut ısısına getirilecektir. Bir ısıtıcı kullanılarak, inceleme gününde gerekli 
olacağı hesaplanan miktar kadar şişe 37 °C’ye  kadar ısıtılmalıdır. Güneş ışığından korunduğunda, 
daha uzun süreli ısıtmaların da kimyasal saflığı değiştirmediği gösterilmiştir. Ancak bu süre üç 
ayı aşmamalıdır.  
 
Test 
Herhangi bir dozda reaksiyon meydana gelebileceğinden, muayeneden önce küçük bir 
ULTRAVIST test dozu kullanılarak kontrast maddeye karşı olası bir alerji testi yapmak uygun 
değildir.  
 
Pozoloji  / uygulama  sıklığı  ve süresi:  
İntravasküler  enjeksiyon için  dozaj  (kan damarlarının  içine  sıvı uygulanması)  
Belirgin kardiyovasküler veya renal yetmezlik şikayetleri olan ve genel durumu kötü olan 
hastalarda, kontrast madde dozu mümkün olduğu kadar düşük tutulmalıdır. Bu hastaların renal 
fonksiyonlarının en az incelemeden sonraki 3 gün süresince izlenmesi tavsiye  edilir.  
 
Doz yaşa,  ağırlığa,  klinik  problem  ve tetkik  tekniğine  uyarlanmalıdır.  
 
Aşağıda verilen dozlar sadece öneridir ve 70 kg ağırlığındaki ortalama bir yetişkinin dozuna 
tekabül  etmektedir.  Dozlar  tek bir enjeksiyon  için veya  vücut  ağırlığının  kilogramı  başına  aşağıda 
gösterildiği gibi verilmiştir.  
 
Genellikle  vücut  ağırlığının  (VA)  kilogramı  başına  1,5 gram  iyot iyi tolere edilmektedir.  
Ayrı uygulamalar arasında vücuda, yükselen osmolalitenin interstisyel sıvı tarafından normale 
döndürülebilmesi  için yeterli  süre verilmelidir.  Bazı özel durumlarda  erişkinlerde  300 – 350 
mL'lik dozu aşmak gerekiyorsa, ilave su ve mümkünse elektrolitler verilmelidir.  
 
Tek enjeksiyon  için önerilen  dozlar:  
Konvansiyonel  anjiyografi  
Torasik  aortagrafi : 50 – 80 mL ULTRAVIST  300/370  
 
 16  Anjiyokardiyografi  
Kalp  ventrikülleri : 40 – 60 mL ULTRAVIST  370 
İntrakoroner : 5 – 8 mL ULTRAVIST  370 
 
İntravenöz  DSA  
30 – 60 mL ULTRAVIST 370’ ün i.v. bolus şeklinde enjeksiyonu (akım hızı: kubital vene 8 – 
12 mL/san, 10 – 20 mL/san vena cava’ya) sadece büyük damarların kontrastlı gösterimi için 
önerilir. Venlerde kalan kontrast madde miktarı; hemen izotonik sodyum klorür çözeltisinin 
bolus olara k verilmesi ile azaltılabilir ve diagnostik amaçlı kullanılabilir.  
 
Yetişkinlerde  : 30 – 60 mL ULTRAVIST  370 
 
İntraarteriyel  DSA  
Konvansiyonel  anjiyografide  kullanılan  doz ve konsantrasyonlar  intraarteriyel  DSA  (dijital  
substraksiyon  anjiyografi)  için azaltılabilirler.  
 
Bilgisayarlı  Tomografi  (BT) 
Spiral BT, tek - fakat özellikle çok dilim tekniğinde tek bir nefes tutma sırasında veri hacmine 
çabucak  ulaşılmasını  sağlar.  i.v. verilen  bolus  dozun,  ilgilenilen  bölgede  (artışın  piki, zamanı  ve 
süresi) etkisini optimize etmek için otomatik güç enjektörünün kullanılması ve bolus izleme 
özellikle önerilir.  
 
Tüm  vücut  BT 
Bilgisayarlı  tomografide;  gerekli  olan kontrast  madde  dozları  ve veriliş  hızı, incelenecek  organa, 
diagnostik probleme ve özellikle kullanılan tarayıcıların farklı tarama ve görüntü oluşturma 
sürelerine bağlıdır.  
 
Kraniyal  BT 
Erişkinlerde:  1 – 1,5 mL / kg vücut  ağırlığı  ULTRAVIST  370 
 
Kontrastlı Mamografi (CEM)  
ULTRAVIST intravenöz olarak tercihen güç enjektörü kullanılarak enjekte edilmelidir.  
Görüntü alınması kontrast maddenin uygulanmasından yaklaşık 2 dakika sonra başlamaktadır.  
  Erişkinlerde: 1,5 mL / kg vücut ağırlığı ULTRAVIST 3 70 
 
  İntravenöz  ürografi  
Yenidoğanların ve süt çocuklarının henüz tam olgunlaşmamış nefronlarının fizyolojik 
konsantrasyon yetersizliği relatif olarak daha yüksek dozda kontrast madde gerektirir.  
 
Takip  eden  dozlar  önerilir  (VA:  Vücut  Ağırlığı):  
Yenidoğanlarda (<1 ay) kg başına 1,2 g iyot : 3,2 mL/kg  VA ULTRAVIST  370 
Süt çocuklarında  (1ay–2 yaş)  kg başına  1 g iyot:     2,7 mL/kg  VA ULTRAVIST  370  
 
Küçük  çocuklarda  (2–11 yaş) kg başına  0,5 g iyot: 1,4 mL/kg  VA ULTRAVIST  370 
Ergen ve yetişkinlerde kg başına 0,3 g iyot : 0,8 mL/kg VA  ULTRAVIST  370 
 
  Özel  endikasyonlarda  gerekli  görüldüğü  takdirde  doz artırımı  olasıdır.  
 
Vücut  boşluklarında  kullanım  için dozlar  
Artrografi,  histerosalpingografi  ve ERKP  sırasında,  kontrast  madde  enjeksiyonları  fluoroskopi  17  ile izlenmelidir.  
 
Tek enjeksiyon  için önerilen  dozlar:  
Doz, hastanın yaşına, ağırlığına ve genel durumuna bağlı olarak değişebilir. Ayrıca klinik 
problem, inceleme tekniği ve incelenecek bölgeye de bağlıdır. Aşağıda verilen dozlar sadece 
öneridir ve normal bir erişkin için ortalama dozlardır.  
 
Artrografi  
5 – 15 mL ULTRAVIST  370 
 
ERKP:  Doz,  genellikle  klinik  problem  ve görüntülenecek  yapının  boyutuna  dayanır.  Diğer:  Doz, 
genellikle klinik problem ve görüntülenecek yapının boyutuna dayanır.  
 
Uygulama şekli:  
Kontrast  maddenin  intravasküler  uygulanması  mümkünse  hasta  yatar  durumdayken  yapılmalıdır.  
 
Bilgisayarlı  Tomografi  (BT) 
Şayet  mümkünse;  ULTRAVIST  i.v. bolus  olarak,  tercihen  bir otomatik  enjektör  ile verilmelidir. 
Sadece yavaş tarayıcılarda, relatif sabit – her ne kadar maksimum değilse de – kan seviyesi 
sağlamak için, total dozun yarısı bolus olarak verilmeli ve gerisi 2 – 6 dakika içinde 
uygulanmalıdır.  
 
İntravenöz  ürografi  
ULTRAVIST 370' in sözü edilen dozlarda ve 1 -2 dakika içinde uygulanmasını takiben, böbrek 
parankiminin 3 -5 dakika sonra, böbrek pelvisi ve üreterlerinin 8 -15 dakika sonra kontrasttan 
zengin görünümleri elde edilir. Film için, genç hastalarda erken süreler, yaşlılarda geç sü reler 
seçilmelidir.  
 
Normalde, ilk filmin kontrast maddenin verilmesinden 2 – 3 dakika sonra çekilmesi önerilir. 
Yenidoğanlarda, süt çocuklarında ve renal fonksiyonu bozuk olanlarda daha geç filmler üriner 
sistemin daha iyi görüntülenmesini sağlayabilir.  
 
Özel  popülasyonlara  ait ek bilgiler:  
 
Böbrek/Karaciğer  yetmezliği:  
 
Böbrek  yetmezliği : 
Belirgin renal yetmezlik şikayetleri olan ve genel durumu kötü olan hastalarda, kontrast 
maddenin sebep olduğu ilave böbrek hasarı riskini azaltmak için kontrast madde dozu mümkün 
olduğu  kadar  düşük  tutulmalıdır.  Bu hastaların  renal  fonksiyonlarının  en az incelemeden  sonraki 
3 gün süresince izlenmesi tavsiye  edilir.  
 
Karaciğer  yetmezliği : 
Verilen dozun yalnızca %2’si feçes ile atıldığından ve metabolize olmadığından, iopromid 
eliminasyonu karaciğer işlevlerinin bozulmasından etkilenmez. Karaciğer yetmezliği olan 
hastalarda doz ayarlamasının gerekli olmadığı düşünülmektedir.  
 
 
 
 18  Pediyatrik  popülasyon:  
İntravenöz  ürografi  
Yenidoğanların  ve süt çocuklarının  henüz  tam olgunlaşmamış  nefronlarının  fizyolojik  
konsantrasyon yetersizliği relatif olarak daha yüksek dozda kontrast madde gerektirir.  
 
Takip  eden  dozlar  önerilir  (VA:  Vücut  Ağırlığı):  
Yenidoğanlarda (<1 ay) kg başına 1,2 g iyot : 3,2 mL/kg  VA ULTRAVIST  370 
Süt çocuklarında  (1ay–2 yaş) kg başına  1g iyot:   2,7 mL/kg  VA ULTRAVIST  370 
Küçük  çocuklarda  (2–11 yaş) kg başına  0,5 g iyot:  1,4 mL/kg  VA ULTRAVIST  370 
 
Geriyatrik  popülasyon:  
Vasküler  patoloji  ve nörolojik  bozukluklar  nedeni ile,  yaşlılarda  iyotlu  kontrast  maddelere  karşı 
aşırı reaksiyon riski artmaktadır.  
ULTRAVIST  kullanımdan  önce  vücut  sıcaklığına  uygun  ısıya  getirilmelidir. 
Görsel İnceleme:  
ULTRAVIST,  kullanıma  hazır  berrak,  renksiz  ila soluk  sarı arası  renkte  bir solüsyon  olarak 
kullanıma sunulmuştur.  
 
Kontrast  madde  kullanım  öncesinde  görsel  olarak  incelenmeli  ve renk değişikliği  görüldüğünde, 
partikül mevcudiyetinde (kristalleşme dahil) ya da şişede hasar görüldüğünde kesinlikle 
kullanılmamalıdır. ULTRAVIST oldukça konsantre bir çözelti olduğundan, nadir olarak 
kristalleşme  (sütümsü  bulanık  görünüş  ve / veya  dipte  çökme  veya  çözeltide  kristaller)  oluşabilir.  
 
Flakonlar  
İncelemenin  hemen  öncesine  dek kontrast  madde  solüsyonu  enjektöre  veya  infüzyon  setine  bağlı 
infüzyon şişesine çekilmemelidir.  
 
Tıpadan solüsyona çok sayıda mikropartikülün geçmemesi için kapak hiçbir zaman birden çok 
kez delinmemelidir. Lastik tıpanın delinmesi ve kontrast maddenin çekilmesi için uzun uçlu ve 
maksimum 18 G çaplı kanüller önerilir (Lateral deliği olan bu işe uygun çekiş kanülleri örn. 
Nocore -Admix kanülleri, özellikle  uygundur).  
 
Bir tetkik  sonrası  kullanılmamış  olan kontrast  madde  solüsyonu  atılmalıdır.  
 
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve 
“Ambalaj  Atıklarının Kontrolü  Yönetmeliği’ne uygun olarak imha edilmelidir.  