 
1 
 KULLANMA TALİMATI  
 
VASOXEN® 10 mg tablet  
Ağızdan alınır.  
 
● Etkin madde:  10 mg nebivolol e eşdeğer 10,9  mg nebivolol hidroklorür.  
● Yardımcı maddeler:  Polisorbat 80, hipromelloz, laktoz monohidrat (sığır sütü 
kaynaklı), mısır nişastası, kroskarmelloz  sodyum, mikrokristalize selüloz, silika susuz 
kolloidal, magnezyum stearat.   
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
● Bu kullanma talimatını saklayınız. Daha sonra tekr ar okumaya ihtiyaç duyabilirsiniz.  
● Eğer ilave sorularınız olursa, lütfen doktorunuza veya eczacınıza danışınız.  
● Bu ilaç kişisel olarak sizin için reçete edilmiştir, başkalarına vermeyiniz.  
● Bu ilacın kullanımı sırasında,  doktora veya hastaneye gittiğinizde  doktorunuza bu 
ilacı kullandığınızı söyleyiniz.  
● Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
Bu Kullanma Talimatında:  
 
1. VASOXEN nedir ve ne için kullanılır?  
2. VASOXEN kullanmadan önce dikkat edilmesi gerekenler  
3. VASOXEN nasıl kullanılır?  
4. Olası  yan etkiler nelerdir?  
5. VASOXEN’in saklanması  
 
Başlıkları yer almaktadır.  
 
1. VASOXEN nedir ve ne için kullanılır?  
 
VASOXEN hemen hemen beyaz, bir tarafında “10” kabartması bulunan, yuvarlak, hafif 
bikonveks tabletler halindedir.  28 ve 84 tablet içeren ambalajlarda kullanıma sunulur.  
 
VASOXEN 10 mg nebivolol (5 mg d -nebivolol ve 5 mg l -nebivolol olmak üzere) içerir. 
Nebivolol seçici beta -bloker ilaçlar grubunda (yani kalp -damar sistemi üzerinde seçici etki ile) 
yer alan kardiyovasküler bir ilaçtır.  Kalp hızındaki artışı önler, kalbin pompalama gücünü 
kontrol altına alır. Ayrıca kan damarları üzerinde genişletici etkiye sahiptir ve bu etkisi ile kan 
basıncında düşmeye yardımcı olur.  
  
2 
 VASOXEN yüksek kan basıncının (hipertansiyon) tedavisinde kullanılır. Ayrıca 70 yaş ve 
üzerindeki hastalarda, hafif -orta düzeyde kronik kalp yetmezliğinin tedavisinde diğer tedavilere 
ilave olarak kullanılır.  
 
2. VASOXEN’i kullanmadan önce dikkat edilmesi gerekenler  
 
VASOXEN’i aşağıdaki durumlarda KULLANMAYINIZ  
 
Eğer,  
● VASOXEN’in  etkin maddesine veya içeriğindeki yardımcı maddelerden (yukarıda yardımcı 
maddeler bölümünde listelenen) herhangi birine karşı alerjiniz varsa  
● Aşağıdaki durumlardan biri veya daha fazlası varsa:  
- Düşük kan basıncı  
- Kollarda ya da bacaklarda ciddi dolaşım s orunları  
- Çok düşük kalp hızı (dakikada 60 atımdan daha az)  
- Bazı diğer ciddi kalp ritim bozuklukları (örneğin 2. ve 3. derece atriyoventriküler blok, kalp 
iletim bozuklukları)  
- Henüz yeni  gelişmiş  veya son dönemde  kötüleşmiş  kalp yetmezliğiniz  varsa, ve ya akut 
kalp yetmezliğinden kaynaklanan dolaşımsal şok nedeniyle kalbinizin çalışmasına yardımcı 
olmak üzere damar içine ilaç verilmesi yöntemiyle tedavi görüyorsanız.  
- Astım  ya da hırıltı (şimdi veya geçmişte)  var ise,  
- Tedavi edilmemiş feokromasitomanız varsa (böbreklerin üstünde, böbreküstü bezlerinde 
yerleşik tümör).  
- Karaciğer yetmezliği veya fonksiyon bozukluğu var ise  
- Metabolik bozukluk (metabolik asidoz) örneğin diyabetik ketoasidoz var ise  
- Kalp atımlarını sağlayan elektriksel sinyallerin yavaşlaması var ise  
 
 bu ilacı kullanmayınız.  
 
VASOXEN’i aşağıdaki durumlarda DİKKATLİ KULLANINIZ  
 
VASOXEN’i kullanmadan önce doktorunuz ile konuşunuz.  
 
Eğer,  
● Kalp hızınız anormal bir şekilde yavaşsa  
● Prinzmetal angina  olarak adlandırılan ve kendiliğinden gelişen kalp krampından kaynaklanan 
tipte göğüs ağrınız varsa  
● Tedavi edilmemiş kronik kalp yetmezliğiniz varsa  
● 1. derece kalp bloğunuz (kalp ritmini etkileyen hafif düzeyde kalp iletim bozukluğu çeşidi) 
var ise  
● Kol vey a bacaklarınızdaki kan dolaşımınız zayıfsa, örneğin Raynaud hastalığı veya 
sendromu, yürürken kramp benzeri ağrılar yaşıyorsanız  
● Uzamış solunum sorunlarınız varsa   
3 
 ● Diyabetikseniz (şeker hastası), VASOXEN’in kan şekeri üzerinde etkisi yoktur. Ancak düşük 
şeker düzeyinin uyarıcı bulgularını (örneğin çarpıntılar, artmış kalp hızı) gizleyebilir.  
● Tiroid beziniz aşırı çalışıyorsa, VASOXEN bu durumdan kaynaklanan kalp hızınızdaki 
anormal artışın belirtilerini maskeleyebilir.  
● Alerjikseniz, bu ilaç alerjiniz olan po len ve diğer maddelere karşı gösterdiğiniz reaksiyonun 
şiddetini arttırabilir.  
● Sedef hastalığınız (kabuklu pembe lekeler ile karakterize cilt hastalığı) varsa veya daha önce 
sedef hastalığı geçirdiyseniz  
● Cerrahi bir operasyon geçirmeniz gerekiyorsa, operas yondan önce mutlaka anestezi 
uzmanınızı VASOXEN kullandığınız konusunda bilgilendiriniz.  
● Ciddi böbrek problemleriniz varsa kalp yetmezliğiniz için VASOXEN kullanmayınız ve 
doktorunuzu bilgilendiriniz.  
 
Akılda tutulması gereken diğer önemli noktalar şunlardır:  
● Kronik kalp yetmezliği tedavinizin başlangıcında deneyimli bir hekim tarafından düzenli 
olarak takip edilmelisiniz (Bkz 3. VASOXEN nasıl kullanılır?).  
● Bu tedavi, doktorunuz tarafından değerlendirilip açıkça belirtilmedikçe aniden 
kesilmemelidir (Bkz 3. VASOXEN nasıl kullanılır?).  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
VASOXEN’in yiyecekler ve içecekler ile kullanımı  
VASOXEN yemeklerle birlikte ya da aç karnına alınabilir, ancak tablet en iyi, bir miktar su ile 
birlikte alınır.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamilelik döneminde kesinlikle gerekmedikçe VASOXEN kullanmayınız.  
 
VASOXEN’in gebelik ve/veya fetus/yenidoğan  üzerinde zararlı farmakolojik etkileri 
bulunmaktadır.  
 
Genel olarak anne karnındaki fetüste gelişme geriliği ve ölüm , düşük yapma yada erken doğum 
ile bağlantılı fetüsu besleyen kan akımını azaltabilir.  
Fetus ve yenidoğanda advers etkiler (hipoglisemi v e bradikardi gibi) ortaya çıkabilir. Eğer beta -
adrenoreseptör blokörleri (kardiyovasküler sistem üzerinde seçici etkili) ile tedavi gerekliyse, 
beta1 -selektif adrenoreseptör blokörleri tercih edilmelidir.  
 
VASOXEN gerekli olmadıkça gebelik döneminde kullan ılmamalıdır. Eğer gerekli olduğu 
düşünülürse, anneden fetüse doğru olan kan akımı ve anne karnındaki fetüsun büyümesi takip 
edilmelidir. Gebelik  yada fetus üzerine zararlı etkileri olması durumunda alternatif tedavi  
4 
 düşünülmelidir. Hipoglisemi ve bradikar di semptomlarının genellikle ilk 3 gün içinde görülmesi 
beklenir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Hayvanlarda yapılan çalışmalar nebivolol’ün anne sütüne geçtiğini göstermiştir. Bu ilacın insan 
sütüne geçip geçmediği bilinmemektedir. Yeni doğanlar/bebekler için bu risk göz ardı edilemez. 
Bu nedenle VASOXEN alan anneler emzirmemelidir . 
Bebeğinizi emziri yorsanız VASOXEN kullanmayınız.  
 
Araç ve makine kullanımı  
Bu ilaç baş dönmesi veya halsizliğe neden olabilir. Eğer etkilenmişseniz araç ya da makine 
kullanmayınız.  
 
 
VASOXEN’in içeriğinde bulunan bazı yardımcı maddeler hakkında önemli bilgiler  
Bu ürün laktoz içermektedir. Eğer daha önceden doktorunuz tarafından bazı şekerlere karşı 
tahammülsüzlük (intolerans) olduğu söylenmişse bu ilacı almadan önce doktorunuzla temasa 
geçiniz.  
 
Diğer ilaçlarla birlikte kullanım  
 
VASOXEN ile birlikte aşağıdaki ilaçlardan herhangi birini kullanıyorsanız ya da alıyorsanız 
mutlaka doktorunuzu bilgilendiriniz:  
● Kan basıncını kontrol altına almak üzere kullanılan ilaçlar veya kalp sorunları nedeniyle 
kullanılan ilaçlar (amiodaron, amlodipin, sibenzolin, klonidin, digo ksin, diltiazem, 
dizopiramid, felodipin, flekainid, guanfasin, hidrokinidin, lasidipin, lidokain, metildopa, 
meksiletin, moksonidin, nikardipin, nifedipin, nimodipin, nitrendipin, propafenon, kinidin, 
rilmenidin, verapamil).  
● Sedatif (sakinleştirici) etkili ilaçlar veya psikoz (bir akıl hastalığı) ilaçları, örneğin 
barbitüratlar (ayrıca sara için de kullanılırlar), fenotiazin (ayrıca bulantı ve kusma için de 
kullanılır) ve tioridazin.  
● Depresyonda kullanılan ilaçlar, örneğin amitriptilin, paroksetin, fluokset in. 
● Ameliyat sırasında anestezi için kullanılan ilaçlar  
● Astım, burun tıkanması veya glokom (göz içi basıncında artış) ya da pupilin (göz bebeği) 
genişlemesi gibi bazı göz bozukluklarında kullanılan ilaçlar  
● Baklofen (bir spazm giderici); amifostin (kanser t edavisi sırasında dokuları koruyan bir ilaç)  
 
Bu ilaçların hepsi nebivolol gibi kan basıncını ve/veya kalp fonksiyonunu etkileyebilir.  
  
5 
 ● Aşırı mide asidi veya ülser tedavisi için, örneğin simetidin gibi bir ilaç (antasid ilaç) 
kullanıyorsanız VASOXEN’i  öğün esnasında, antasid ilacı ise öğünlerin arasında almalısınız.  
   
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. VASOXEN  nasıl kullanılır?  
 
Uygun kullanım ve doz/uygulama sıklığı için talimatlar:  
VASOXEN’i daima doktorunuzun tavsiye ettiği şekilde kullanınız. Herhangi bir durumdan emin 
değilseniz, lütfen doktorunuza veya eczacınıza danışınız.  
 
VASOXEN öğünlerden önce, öğün ler sırasında veya sonrasında alınabilir ancak alternatif olarak 
öğünlerden bağımsız olarak da alabilirsiniz. Tablet bir miktar su ile birlikte alınır.  
 
Yüksek kan basıncının (hipertansiyon) tedavisinde:  
Normal doz günde 5 mg' dır. Doz tercihen günün aynı saatlerinde alınmalıdır.  
Kan basıncı üzerindeki terapötik etki 1 -2 haftalık tedaviden sonra açık şekilde ortaya çıkar. Bazen 
sadece 4 hafta sonra optimum etkiye ulaşılır. Gerekirse doz hekiminizin kontrolünde artırılabilir.  
 
Kronik  kalp yetmezliğinin  ted avisinde:  
Tedaviniz uzman  bir hekim tarafından başlatılacak ve yakından takip edilecektir.  
Doktorunuz tedavinize günde 1,25 mg ile başlayacaktır. Bu doz 1 -2 hafta sonra günde 2,5 mg’a, 
daha sonra günde 5 mg’a ve son olarak sizin için doğru doza ulaşılınca ya kadar günde 10 mg’a 
yükseltilebilir. Doktorunuz her adımda sizin için doğru olan dozu reçeteleyecektir. Doktorunuzun 
talimatlarına uyunuz.  
Tavsiye edilen en yüksek doz günde 1 tablettir (10 mg).  
Tedaviye başladığınız zaman ve her doz artışında 2 saat boyunca uzman bir hekimin gözetimi 
altında tutulmanız gereklidir.  
Doktorunuz gerekliyse tedavi dozunuzu düşürebilir.  
Kalp yetmezliğinizi kötüleştirebileceğinden, tedaviyi aniden kesmemelisiniz . 
İlacınızı günde bir kez, tercihen günün aynı saatlerinde alınız.  
Uygulama yolu ve methodu:  
● VASOXEN sadece ağızdan kullanım içindir.  
● VASOXEN, yeterli miktarda sıvı ile çiğnenmeden yutulmalıdır.  
● VASOXEN, günün herhangi bir saatinde aç veya tok karnına alına bilir.  
● Tabletinizi her gün tercihen aynı saatte almaya çalışınız.  
● Doktorunuz sizi tedavi etmek üzere VASOXEN tabletlerin başka ilaçlar ile kombine 
uygulanmasına karar verebilir.  
 
 
 
  
6 
 Değişik yaş grupları:  
 
Çocuklarda ve adolesanlarda kullanım:  
Çocuk ve ergenlerde bu ilacın kullanımıyla ilgili yeterli veri olmaması nedeniyle, çocuk ve 
ergenlerde VASOXEN kullanımı tavsiye edilmez.  
 
Yaşlılarda kullanım:  
Yaşlı hastalar yüksek kan basıncının (hipertansiyon) tedavisine genellikle günde 2,5 mg ile 
başlayacaktır . 
    
75 yaşın üzerindeki hastalar için sınırlı veri bulunmaktadır, 75 yaşın üzerinde iseniz bu ilacı 
kullanırken doktorunuz sizi yakından takip edecektir.  
 
Özel kullanım durumları:  
Böbrek/Karaciğer yetmezliği:  
Kronik kalp yetmezliğine sahip hafif -orta şiddetteki böbrek yetmezliği olan hastalarda kişiye 
özgü en yüksek tolere edilebilir doz düzenlemesi yapıldığından doz ayarlamasına gerek yoktur. 
Şiddetli böbrek yetmezliği olan hastalarda VASOXEN kullanımı önerilm emektedir.  
 
Yüksek kan basıncı tedavisinde, böbrek bozukluğu olan hastalar tedaviye genellikle günde 2,5 
mg ile başlayacaktır.  
 
Karaciğer yetmezliği olan hastalarda VASOXEN kullanılmamalıdır.   
VASOXEN diyaliz hastalarında, bu hastalarda herhangi bir çalış ma yapılmadığından dikkatli bir 
şekilde uygulanmalıdır.   
Eğer VASOXEN’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla VASOXEN kullandıysanız:  
VASOXEN’den  kullanmanız gerekenden fazlasını kullanmışsanız hemen bir doktor veya eczacı ile 
konuşunuz.  
 
VASOXEN doz aşımında en sık görülen belirtiler ve bulgular çok yavaş kalp atımı (bradikardi), 
muhtemel baygınlık hissi ile birlikte kan basıncında düşüş (hipotansiyon), astımda olduğu gibi 
solunum sıkıntısı (bronkospazm) ve akut kalp yetmezliğidir.  
Doktorunuzun gelmesini beklerken aktif kömür (eczacınızda bulabilirsiniz) alabilirsiniz.  
 
VASOXEN’i kullanmayı unutursanız:  
VASOXEN dozunu zamanında almayı unutup, almanız gereken zamandan kısa bir süre sonra 
hatırlarsanız o günkü dozu her zamanki gibi alınız. Ancak unutulan dozun üzerinden çok zaman  
7 
 geçmişse (örneğin birkaç saat) ve dolayısıyla bir sonraki doz saati yakınsa un utulan dozu 
atlayınız ve programda yer alan bir sonraki normal dozu her zamanki saatinde alınız. Ancak bir 
daha doz atlamamaya dikkat ediniz.  
 
Unutulan dozları dengelemek  için çift doz almayınız.  
 
VASOXEN ile tedavi sonlandırıldığındaki oluşabilecek etkil er: 
Yüksek kan basıncı veya kronik kalp yetmezliği için kullanım fark etmeksizin VASOXEN 
tedavisini sonlandırmadan önce mutlaka doktorunuza danışmalısınız.  
VASOXEN tedavisini aniden kesmemelisiniz çünkü bu kalp yetmezliğinizi geçici olarak 
kötüleştirebili r. Eğer kronik kalp yetmezliğinde VASOXEN tedavisini durdurmanız gerekliyse 
günlük doz, haftalık dönemlerde yarıya indirilerek kademeli olarak azaltılmalıdır.  
 
 
4. Olası yan etkiler nelerdir?  
Tüm ilaçlar gibi, VASOXEN’in  içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa VASOXEN'i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
● Yaygın deri döküntüsü ile birli kte bütün vücutta allerjik reaksiyonlar (hipersensitivite 
reaksiyonları);  
● Dudak, göz ya da dilde ani başlangıçlı şişlik ve ani nefes darlığı (anjiyoödem).  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin VASOXEN'e karşı  ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
- Çok yaygın: 10 hastanın en az 1’inde görülebilir.  
- Yaygın : 10 hastanın 1’inden az , fakat 100 hastanın 1’inden fazla görülebilir.  
- Yaygın olmayan: 100 hastanın 1’inden az, fakat 1000 hastanın 1’inden fazla görülebilir.  
- Seyrek : 1000 hastanın 1’inden az, fakat 10.000 hastanın 1’inden fazla görülebilir.  
- Çok seyrek: 10.000 hastada birden az görülebilir.  
- Bilinmiyor: Eldeki verilerden hareketle tahmin edilemiyor.  
 
VASOXEN yüksek kan basıncının tedavisinde kullanıldığında olası yan etkiler şunlardır:  
 
Yaygın:  
● Baş ağrısı  
● Baş dönmesi  
● Yorgunluk  
● Alışılmamış  kaşıntı veya karıncalanma his si  
8 
 ● İshal  
● Kabızlık  
● Bulantı  
● Nefes darlığı  
● Eller veya ayaklarda şişme  
 
Yaygın olmayan:  
● Yavaş kalp atımı veya diğer kalp şikayetleri  
● Düşük kan basıncı  
● Yürürken kramp benzeri bacak ağrıları  
● Görme bozukluğu  
● İktidarsızlık (impotens)  
● Depresyon duygusu  
● Hazımsızlık, mide ve barsakta gaz birikmesi, kusma  
● Ciltte döküntü, kaşıntı  
● Hava yollarının etrafındaki kaslarda gelişen ani kramplardan dolayı astımda olduğu gibi 
solunum sıkıntısı (bronkospazm)  
● Kabuslar  
 
Çok seyrek:  
● Bayılma  
● Sedef hastalığında kötüleşme (kabuklu pembe lekeler ile karakterize bir cilt hastalığı)  
 
Bilinmiyor : 
● Yaygın deri döküntüsü ile birlikte bütün vücutta a lerjik reaksiyonlar (hipersensitivite 
reaksiyonları);  
● Dudak, göz ya da dilde  ani başlangıçlı şişlik ve ani nefes darlığı (anjiyoödem).  
● Alerjik veya alerjik olmayan nedenlerden dolayı kızarık, kabarık, kaşıntılı şişlikler ile 
seyreden bir çeşit deri döküntüsü (kurdeşen -ürtiker)  
 
VASOXEN  kronik kalp yetmezliği için kullanıldığında a şağıdaki yan etkiler görülmüştür:  
 
Çok yaygın:  
● Yavaş kalp atımı  
● Baş dönmesi  
 
Yaygın:  
●  Kalp yetmezliği belirtilerinde kötüleşme  
●  Düşük kan basıncı (hızlı şekilde doğrulma ve kalkma durumunda baygınlık hissi gibi)  
●  Bu ilacı tolere edememe  
● Kalp ritmini etkileyen hafif kalp iletim bozukluğu çeşidi (1. derece AV -blok).  
● Alt ekstremitelerde şişkinlik  (şişmiş ayak bileği gibi).  
  
9 
 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilg ilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güv enliliği 
hakkında daha fazla bilgi edinilmesine katkı sağlamış olacaksınız.  
 
 
5. VASOXEN’in saklanması  
 
VASOXEN’i çocukların göremeyeceği, erişemeyeceği yerlerde ve ambalajında saklayınız.  
 
25oC altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
Ambalajın üzerinde belirtilen son kullanma tarihinden sonra VASOXEN’i kullanmayınız.  
 
Eğer üründe ve/veya ambalajında bozukluk fark ederseniz VASOXEN’i kullanmayınız.  
 
Son kullanma tarihi geçmiş veya kullanılmayan ilaçla rı çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi : Menarini İlaç San. ve Tic. A.Ş. Maslak Mah. Sümer Sok. No:4 Maslak Office 
Building (MOB) Kat:7 -8  34485  Maslak, Sarıyer / İSTANBUL   
 
Üretim yeri: Menarini Sağlık ve İlaç Sanayi Tic. A.Ş.  Davutpaşa Cad. No.12, (34010) Topkapı/ 
İSTANBUL  
 
Bu kullanma talimatı tarihinde onaylanmıştır.  
 
 
 
 
 