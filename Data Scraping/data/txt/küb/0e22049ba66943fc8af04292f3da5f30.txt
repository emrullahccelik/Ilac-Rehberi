1  KISA  ÜRÜN BİLGİSİ  
 
1. BEŞERİ  TIBBİ  ÜRÜNÜN ADI 
MİGTERA 5 mg film kaplı tablet  
 
2. KALİTATİF  VE KANTİTATİF  BİLEŞİM  
Etkin  madde:  
Zolmitriptan                                                         5 mg 
Yardımcı  maddeler:  
Laktoz anhidrat  (sığır sütü kaynaklı)                    213,08 mg 
Sodyum nişasta glikolat (Explotab)                   5,00 mg 
Film kaplama materyali  
Sunset sarısı FCF lak                                           0,0096 mg Carmoisine                                                           0,03416 mg  Yardımcı  maddeler  için,  6.1’e bakınız.  
 
3. FARMASÖTİK  FORM  
Film kaplı tablet  
Pembe renkli film kaplı oval, bikonveks tabletler.   
 
4. KLİNİK  ÖZELLİKLER  
4.1  Terapötik  endikasyonlar  
MİGTERA,  auralı  veya  aurasız migren  ataklarının  akut  tedavisinde  endikedir.  
 4.2 .Pozoloji ve uygulama şekli Pozoloji/uygulama sıklığı ve süresi:  
Bir migren atağının tedavisinde önerilen MİGTERA  dozu 2,5 mg’dır.  
Eğer semptomlar devam eder veya 24 saat içerisinde tekrarlarsa, alınacak ikinci bir dozun etkili olduğu gösterilmiştir. İkinci bir doz gerekiyorsa bu, başlangıç dozundan en az 2 saat geçtikten sonra alınmalıdır.  
Eğer hasta 2 ,5 mg’lık dozlardan tatmin edici bir fayda görmüyorsa, daha sonraki ataklar 5 
mg’lık MİGTERA  dozlarıyla tedavi edilebilir. Bu hastalarda dozun alınmasını izleyen 1 saat 
içerisinde anlamlı bir etki görülür. Migren atağı sırasında alındığı zaman da aynı derecede etkili olan MİGTERA  tabletlerin,  
migren atağı başladıktan sonra mümkün olan en kısa zamanda alınması önerilir. Tekrarlayan ataklarda 24 saat içerisinde alınacak toplam MİGTERA  miktarı 10 miligramı 
aşmamalıdır.  
MİGTERA  migren  profilaksisinde  kullanılmaz.  
 Uygulama şekli:  
Oral yolla kullanılır.  
Özel  popülasyonlara ilişkin  ek bilgiler:  
Böbrek  /Karaciğer yetmezliği:  
Böbrek  yetmezliği  olan hastalarda  doz ayarlanmasına  ihtiyaç  yoktur  (Bölüm  5.2 
Farmakokinetik Özelliklere bkz.).  
Karaciğer yetmezliği olan hastalarda metabolizma azalmıştır (Bölüm 5.2 Farmakokinetik Özelliklere bkz.). Bu sebeple orta veya şiddetli karaciğer yetmezliği olan hastalarda, 24  saatte 
önerilen maksimum doz 5 mg’dır.  Pediyatrik  popülasyon:  2  12 yaşın  altındaki  çocuklarda kullanım:  
Pediatrik  hastalarda  zolmitriptanın  güvenlilik ve etkililiği değerlendirilmemiştir. Bu nedenle 
MİGTERA ’nın bu yaş grubu çocuklarda kullanımı önerilmemektedir.  
 
Ergenlik döneminde  kullanım  (12-17 yaş  arası) : 
12 ila 17 yaş arası hastalar için MİGTERA  tabletin etkinliği plasebo kontrollü klinik 
çalışmalarda gösterilmemiştir. Bu sebeple MİGTERA  tabletin ergenlik döneminde kullanımı 
önerilmemektedir.  
 Geriyatrik  popülasyon:  
MİGTERA’nın yaşı 65’in üzerinde olan hastalardaki ilaç emniyeti ve etkinliği, sistematik olarak değerlendirilmemiştir.  
 4.3  Kontrendikasyonlar  
MİGTERA  aşağıdaki  durumlarda  kontrendikedir;  
- Ürün  bileşiminde  bulunan maddelerden  herhangi  birine  karşı  bilinen aşırı duyarlığı 
olanlarda,  
- Kan basıncı  kontrol  altında  olmayan  hipertansiyon vakalarında,  
- İskemik  kalp  hastalığında,  
- Koroner  spazm/Printzmetal angina  vakalarında,  
- Serebrovasküler  olay (CVA)  veya  geçici  iskemik  atak (TİA)  hikayesi olanlarda,  
- MİGTERA  tabletin  ergotamin  veya  ergotamin  türevleri  veya  diğer  5-HT
1 reseptör 
antagonistleri ile birlikte uygulanması  
- Hemiplejik,  baziller  ve oftalmoplejik  migren  vakalarında  kontrendikedir.  
- MİGTERA, semptomatik Wol ff-Parkinson- White sendromu vakalarına  veya kalpteki 
aksesuvar  uyaran iletim yolları ile ilişkili başka aritmileri olan hastalara verilmemelidir.  
 4.4  Özel  kullanım  uyarıları  ve önlemleri  
MİGTERA yalnızca, migren teşhisi açıkça konulmuş olan hastalarda kullanılmalı ve önemli olabilecek   diğer   nörolojik  durumların  bulunmadığı   kesinleştirilmelidir.    
MİGTERA’nın  hemiplejik veya baziler migren tedavisinde kullanımıyla ilgili herhangi bir veri 
mevcut değildir. Migren hastalarında, belirli serebrovasküler olayların gelişme riski söz konusu olabilir. 5HT
1B/1D agonistleriyle tedavi edilen hastalarda serebral hemoraji, subaraknoid 
hemoraji, inme veya diğer serebrovasküler olaylar bildirilmiştir. Çok nadir  durumlarda, diğer  5HT/
1B/1D agonistleri  ile olduğu gibi, koroner  vazospazm,  anjina 
pektoris ve miyokard enfarktüsü bildirilmiştir. İskemik kalp hastalığı riski olan hastalara MİGTERA  da dahil bu sınıftan bileşiklerle tedaviye başlamadan önce kardiyovasküler 
değerlendirme yapılması önerilir (Bkz. Bölüm 4.3 Kontrendikasyonlar). Ancak bu değerlendirmeler kalp hastalığı olan her hastayı belirleyemeyebilir ve çok seyrek olarak herhangi bir kardiyovasküler rahatsızlığı olmayan hastalarda da ciddi kardiyak olaylar gelişmiştir.  
Diğer 5HT/
1B/1D agonistleri gibi zolmitriptan kullanılmasından sonra da prekordiyal bölgede 
atipik duyular bildirilmiştir  (Bkz. Bölüm 4.8, İstenmeyen etkiler) . Eğer göğüs ağrısı veya 
iskemik kalp hastalığı ile uyumlu semptomlar gözlenirse, uygun bir tıbbi değerlendirme yapılmadan daha fazla zolmitriptan alınmamalıdır.  
Diğer 5HT/
1B/1D agonistleri ile olduğu gibi, hipertansiyon hikayesi olan veya olmayan 
hastalarda sistemik kan basıncında geçici artış bildirilmiştir,  çok nadiren  kan basıncındaki bu 
artışlar belirgin klinik olaylara neden olmuştur. Diğer 5HT/
1B/1D agonistleri ile olduğu gibi, MİGTERA  alan hastalarda nadiren 
anaflaksi/anaflaktoid reaksiyonlar bildirilmiştir.  3  Akut  anti- migren  ilaçların  aşırı kullanımı  baş ağrısı  sıklığının  artmasına  ve muhtemelen 
tedavinin durdurulmasına sebep olabilir.  
 
Triptanların, Selektif Serotonin Geri Alım İnhibitörleri (SSRIs) ve  Serotonin/ Norepinefrin 
Geri Alım İnhibitörleriyle (SNRIs) birlikte kullanımının Serotonin Sendromuna neden olabileceği bildirilmiştir.  Serotonin Sendromu hayati tehlike oluşturma potansiyeline sahiptir ve 
mental durum değişikliği (örn: ajitasyon, halusinasyonlar, koma), otonomik instabilite, (örn: taşikardi, değişken kan basıncı, hipertermi), nöromüsküler bozukluklar (örn: hiperrefleksi, koordinasyon bozukluğu), ve/veya gastrointestinal semptomlar (örn: bulantı, kusma, diyare) gibi belirti ve semptomlar  gösterir.  MİGTERA  ile birlikte SSRI veya SNRI kullanması klinik 
açıdan gerekli olan hastalarda, özellikle tedavinin başlangıcında ve doz artırıldığında dikkatli bir gözlem önerilir. (Bkz. Bölüm 4.5 Diğer Tıbbi ürünlerle etk.)  
Yaşlı hastalarda tedaviye başlamadan önce kardiyovasküler risk değerlendirmesi yapılması önerilir.  
 Bu ilaç laktoz içerir. Eğer daha önceden doktorunuz tarafından bazı şekerlere karşı 
intoleransınız olduğu söylenmişse bu tıbbi ürünü almadan önce doktorunuzla temasa geçiniz.  
 
Bu tıbbi ürün 5.00 mg sodyum nişasta glikolat içerir. Bu ilaç her bir tablet başına 1 mmol (23 mg)’dan az sodyum içerir yani aslında “sodyum içermez”.  
 Kaplama maddesinde bulunan, sunset sarısı FCF Al lak (E110) ve karmoizin (E122) alerjik reaksiyonlara sebep olabilir.  4.5  Diğer tıbbi  ürünler  ile etkileşimler  ve diğer etkileşim  şekilleri  
Beta blokörler, oral dihidroergotamin, pizotifen gibi migren profilaksisi ilaçlarının birlikte kullanılmasının, MİGTERA ’in etkinliğinde değişiklik yaptığını veya istenmeyen etkilere yol 
açtığını gösteren hiçbir kanıt yoktur.  Akut semptomatik tedavi amacıyla kullanılan parasetamol, metoklopramid ve ergotamin gibi ilaçlar  MİGTERA ’nın farmakokinetiğini veya tolerabilitesini etkilememiştir. MİGTERA  
tedavisini izleyen 12 saat içerisinde, diğer 5HT
1B/1D agonistlerinin kullanılmaması gerekir.  
Sağlıklı gönüllülerden elde edilen veriler, MİGTERA  ile ergotamin arasında farmakokinetik 
veya klinik olarak önemli bir etkileşim olmadığını gösterse de, teorik olarak koroner vazospazm  
riskinin  artması  olasıdır.  Bu nedenle  ergotamin  içeren  preparatların  kullanılmasını takiben 
MİGTERA  kullanılması için en az 24 saat beklenmesi, bunun aksine MİGTERA  kullanılmasını 
takiben ergotamin içeren preparatlar kullanılması için en az 6 saat beklenmesi önerilir (Bkz.  
Bölüm 4.3 Kontrendikasyonlar).  
Spesifik  bir MAO- A inhibitörü olan moklobemid  kullanılmasını takiben, zolmitriptanın  EAA 
(Eğri Altındaki Alan) değeri küçük bir oranda (%26), aktif metabolitinin EAA (Eğri Altındaki 
Alan) değeri ise 3 kat arttığından;bir  MAO- A inhibitörü kullanan hastalarda 24 saat içerisinde 
kullanılacak  MİGTERA  dozu 5 mg’ı aşmamalıdır. 
Genel  bir P450 inhibitörü  olan simetidin  kullanılmasını takiben, zolmitriptanın  eliminasyon 
yarı-ömrü %44, EAA  (Eğri Altındaki Alan) değeri %48 oranında artmıştır. Ayrıca, 
zolmitriptanın  aktif metaboliti olan 183C91’in (N-desmetil)  eliminasyon  yarı-ömrü  ve EAA 
(Eğri Altındaki Alan) değeri 2 kat artmıştır. Simetidin kullanan hastalarda  24 saat içerisinde 
maksimum 5 mg  MİGTERA  kullanılması önerilir. Etkileşim profili bir bütün olarak göz 
önünde bulundurulduğunda, bir sitokrom P450 izoenzimi olan CYP1A2 inhibitörleriyle 
etkileşim göz ardı edilemez. Bu nedenle,  fluvoksamin ve kinolon grubu antibiyotikler (örneğin 
siprofloksasin) gibi  bileşiklerle de  aynı şekilde doz azaltılması önerilir . 4  Fluoksetin zolmitriptanın  farmakokinetik parametrelerini  etkilemez.  
Spesifik  serotonin geri alım inhibitörleri  olan fluoksetin, sertralin,  paroksetin ve sitalopramın 
terapötik dozları, CYP1A2’yi inhibe etmez. Fakat, triptanların ve SSRIs (örn: fluoksetin, 
paroksetin, sertralin)  ve SNRIs  (örn:  venlafaksin, duloksetin)  ile kombine  kullanımı sırasında 
Serotonin Sendromu bildirilmiştir.(Bkz. Bölüm 4.4) . 
Diğer  5HT 1B/1D  agonistleri  ile olduğu gibi, zolmitriptan  kullanımı  ile bitkisel tedavi  
St John’s Wort bitkisel preparatının (Hypericum perforatum ) arasında dinamik etkileşim 
potansiyeli mevcut olduğundan, istenmeyen etkilerin artışına neden olabilir.  Serotonin önmaddesi  olan triptofan  ile birlikte  kullanılması önerilmez.  
 4.6 Gebelik  ve laktasyon  
Genel  tavsiye:  Gebelik  kategorisi  C 
 Çocuk doğurma potansiyeli bulunan kadınlar/Doğum kontrolü (Kontrasepsiyon): Hayvanlar  üzerinde  yapılan  çalışmalar,  gebelik  /ve-veya/  embriyonal/fetal  gelişim /ve-veya/ 
doğum /ve -veya/ doğum sonrası gelişim üzerindeki etkiler bakımından yetersizdir.  
İnsanlara yönelik potansiyel  risk bilinmemektedir.  
 Gebelik  dönemi  
MİGTERA, gebe kadınlarda yalnızca, annede elde edilecek faydaların, fetusun karşı karşıya kalabileceği  risklerden  açıkça daha fazla olması durumunda  kullanılmalıdır. Gebe  kadınlarda  
yapılmış herhangi bir çalışma yoktur fakat hayvan çalışmalarında hiçbir teratojenik etki ile karşılaşılmamıştır(Bkz. Bölüm 5.3 Klinik öncesi Güvenlilik Verileri).  
 
Laktasyon  dönemi  
Zolmitriptanın deney hayvanlarında süte geçtiği gösterilmiştir. Zolmitriptanın insanlarda anne sütüne geçişi konusunda herhangi bir veri mevcut olmadığından MİGTERA ’nın bebeğini 
emziren kadınlarda kullanılması sırasında dikkatli olmak gerekir.  
 Üreme yeteneği/Fertilite  
Hayvanlarda yapılan  üreme  çalışmalarında,  fertilite  üzerinde  bir etki ortaya  çıkmamıştır. 
İnsanlar üzerinde ya da klinik dışı üreyebilirlik çalışmalarından elde edilmiş veri bulunmamaktadır.  
 4.7 Araç ve makine  kullanımı üzerindeki  etkiler  
20 miligrama kadar çıkan MİGTERA  dozları, psikomotor test performansını anlamlı şekilde 
bozmamıştır.  MİGTERA  kullanımının,  hastaların  araç ya  da makine  kullanma  yeteneğini  bozma 
olasılığı yoktur. Ancak somnolansa neden olabileceğinden, hastalar motorlu araçlar da dahil makine kullanımı sırasında dikkatli olmaları konusunda uyarılmalıdır.  4.8 İstenmeyen  etkiler  
MİGTERA  , iyi tolere  edilir.Advers  olaylar  tipik olarak  hafif/orta  şiddettedir,  geçicidir,  ciddi 
değildir ve ek tedavi gerektirmeksizin kendiliğinden düzelir.  
Olası  yan etkilerin,  dozun alınmasını izleyen  4 saat içerisinde  görülme  eğilimi vardır  ve 
bunlar, tekrarlanan dozlardan sonra sıklaşmaz.  
İstenmeyen  etkiler  aşağıdaki  sınıflama  kullanılarak  sıklık  gruplarına  ayrılmıştır  : 
Çok yaygın ( ≥1/10); yaygın ( ≥1/100 ila <1/10); yaygın olmayan ( ≥1/1.000 ila <1/100);  seyrek 
(≥1/10.000 ila <1/1.000); çok seyrek (<1/10.000); bilinmiyor . 
 5  Bağışıklık  sistemi  hastalıkları  
Seyrek:  Anaflaksi/anaflaktoid  reaksiyonlar, aşırı  duyarlılık  reaksiyonları  
 
Sinir sistemi hastalıkları  
Yaygın: Duyu anormallikleri ve bozuklukları, baş dönmesi, baş ağrısı, hiperestezi, parestezi somnolans, sıcaklık hissi, vertigo  Kardiyak hastalıkları  
Yaygın: Palpitasyon  Yaygın olmayan:  Taşikardi  
Çok seyrek: Anjina  pektoris, koroner vazospazm,  miyokard enfarktüsü. 
 Vasküler hastalıkları  
Yaygın olmayan:  Sistemik  kan basıncında  geçici  artış  
 Gastrointestinal  hastalıkları  
Yaygın:  Karın  ağrısı,  ağız kuruluğu, bulantı, kusma, disfaji  
Çok seyrek:  Kanlı  ishal,  gastrointestinal enfarkt  veya  nekroz, gastrointestinal iskemik  olaylar, 
iskemik kolit, splenik enfarkt  
 Deri  ve deri  altı dokusu  hastalıkları  
Seyrek:  Anjiyoödem, ürtiker  
 Kas iskelet  bozuklukları,  bağ dokusu ve kemik  hastalıkları  
Yaygın:  Kas zayıflığı,  miyalji  
 Böbrek ve idrar yolu hastalıkları  
Yaygın olmayan:  Poliüri,  idrar  sıklığı  
Çok seyrek: Acil idrar yapma hissi  
 Genel  bozukluklar  ve uygulama bölgesine ilişkin  hastalıklar  
Yaygın:  Asteni,  boğaz  boyun ekstremitelerde  veya  göğüste  ağırlık,  daralma veya  baskı  hissi 
  
Şüpheli  advers  reaksiyonların  raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır. Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık mesleği mensuplarının herhangi bir şüpheli  advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir. ( www.titck.gov.tr ; e- posta: 
tufam@titck.gov.tr ; tel: 0 800 314 00 08; faks: 0 312 218 35 99)  
 4.9 Doz aşımı ve  tedavisi  
50 miligramlık bir tek oral doz zolmitriptan  alan gönüllülerde genellikle sedasyon görülmüştür. 
Zolmitriptan tabletlerin eliminasyon yarı- ömrü 2.5- 3 saat olduğundan (Bkz. Bölüm 5.2 
Farmakokinetik Özellikler) aşırı doz alan hastalar, en az 15 saat boyunca veya semptomlar ve belirtiler devam ettiği sürece izlenmelidir.  
Zolmitriptanın spesifik bir antidotu yoktur. Şiddetli intoksikasyon durumunda yoğun bakım önlemlerinin alınması ve bu arada açık bir hava yolu sağlanması ve devam  ettirilmesi, yeterli 
oksijenasyon ve ventilasyon sağlanması, kardiyovasküler sistemin izlenmesi ve desteklenmesi önerilir.  6  Hemodiyaliz  veya  peritoneal  diyalizin  zolmitriptanın  serum  konsantrasyonları  üzerinde etkileri 
bilinmemektedir.  
 
 5 FARMAKOLOJİK  ÖZELLİKLER  
5.1 Farmakodinamik  özellikler  
Farmakoterapötik  grup:  Selektif  5HT1 -Reseptör  Agonistleri  
ATC kodu: N02CC03  
Preklinik çalışmalarda zolmitriptanın, vasküler insan rekombinant 5HT
1B ve 5HT 1D reseptör alt -
tiplerinin selektif agonisti olduğu gösterilmiştir. Zolmitriptan, yüksek affiniteli bir 5HT/ 1B/1D 
reseptör agonistidir ve ılımlı bir 5HT 1A reseptör affinitesine sahiptir.Zolmitriptan’ın 5HT 2-, 
5HT 3-, 5HT 4-, alfa 1-, alfa 2-, veya beta 1-, adrenerjik; H 1-, H 2-, histaminik; muskarinik; 
dopaminerjik 1, veya dopaminerjik 2 reseptörlerine belirgin bir afinitesi (radyoligand bağlanma 
analizleri ile ölçüldüğü gibi) veya farmakolojik aktivitesi yoktur. 5HT 1D reseptörü  baskın  
olarak  trigeminal sinirlerin  hem periferik  hem de merkezi  sinapslarında presinaptik yerleşime 
sahiptir ve klinik öncesi çalışmalar zolmitriptanın her iki bölgeyi de etkileyebildiğini göstermiştir.  
Bir kontrollü  çalışmada 696 ergenlik  dönemindeki  migren  hastasında,  zolmitriptan  tabletlerin  
2,5 mg, 5 mg ve 10 mg dozlarının  plaseboya  üstünlüğü gösterilememiştir.  
 5.2 Farmakokinetik  özellikler Genel Özellikler  
Zolmitriptan  hızla  ve iyi bir şekilde  emilir . Asıl bileşiğin  ortalama  mutlak  biyoyararlanım oranı 
yaklaşık %40’tır.  
 
Emilim : 
MİGTERA konvansiyonel tabletlerin oral yolla alınmasını takiben, zolmitriptan hızla ve iyi bir şekilde (dozun en az %64’ü) emilir. Yine bir 5HT
1B/1D agonisti olan ve hayvan modellerinde 
zolmitriptanın  2-6 katı daha güçlü olduğu gösterilen aktif bir metaboliti de vardır (183C91, N -
desmetil metabolit).  
 
Dağılım : 
Sağlıklı kişilerde,  tek doz olarak  verildiğinde, zolmitriptan  ve aktif metaboliti 183C91, 2.5 ila 50 
mg doz aralığında dozla orantılı  EAA ve Cmaks gösterir.  Cmaks’ın %75’i  ile absorpsiyon hızlıdır 
ve 1 saat içinde ulaşılır, plazma konsantrasyonları 4 ila 6 saat devam eder.  
Zolmitriptan  absorpsiyonu gıda varlığından etkilenmez.  Zolmitriptanın  çoklu dozlarında  bile 
biriktiği gösterilmemiştir.  
 
Biyotransformasyon:  
Zolmitriptan büyük ölçüde, karaciğerde biyotransformasyona uğrar ve oluşan metabolitler böbrekler yoluyla atılırlar. Zolmitriptanın başlıca 3 metaboliti vardır: İndol asetik asit (plazmadaki ve idrardaki ana metabolit). N -oksit ve N -desmetil analogları. Bunlardan N - 
desmetil metabolit (183C91) aktiftir, diğerleri değildir. Plazmadaki 183C91 konsantrasyonları, asıl ilacın  yaklaşık  yarısı  olduğundan bu metabolitin,  MİGTERA ’nın terapötik etkisine katkıda 
bulunması beklenir. Tek oral dozun %60’dan fazlası idrarla (esas olarak indol asetik asit metaboliti olarak) atılır ve %30’u değişmemiş ana bileşen olarak feçesle atılır.  
Karaciğer hastalığının zolmitriptanın farmakokinetiği üzerindeki etkisini değerlendirmek  için 
yapılan çalışmada, sağlıklı gönüllülerle orta veya ileri derecede karaciğer bozukluğu olan 
hastalar karşılaştırıldığında orta dereceli karaciğer bozukluğu olan hastaların EAA ve C
maks 
değerleri sırasıyla %94 ve %50 ve ileri derecede karaciğer bozukluğu olan hastaların ise %226 ve %47 arttığı gösterilmiştir. 183C91 metaboliti için, orta düzeyde karaciğer yetmezliği olan 7  hastalarda  EAA  ve Cmaks sırasıyla %33 ve %44 azalmış, şiddetli karaciğer yetmezliği olan 
hastalarda sırasıyla %82 ve %90 azalmıştır. 
  
Eliminasyon  : 
Zolmitriptanın plazma yarı ömrü (t 1/2) sağlıklı gönüllülerde 4.7 saat, orta derecede karaciğer 
bozukluğu olan hastalarda 7.3 saat ve ileri derecede karaciğer bozukluğu olanlarda ise 12 saattir. 183C91 metaboliti için ilgili  t 
1/2 değerleri sırasıyla 5.7 saat, 7.5 saat ve 7.8 saattir.  
İntravenöz kullanımdan sonraki ortalama total plazma klirensi 10 ml/dakika/kg kadardır ve bunun üçte biri renal klirenstir. Renal klirensin glomerüler filtrasyon hızından fazla olması renal tübüler sekresyonu akla getirmektedir. İntravenöz dozdan sonraki dağılım hacmi, 2.4 litre/kg’dır. Plazma proteinlerine bağlanma oranı düşüktür (yaklaşık %25). Zolmitriptanın ortalama eliminasyon yarı- ömrü 2,5- 3 saat kadardır. Metabolitlerinin yarı ömrünün de  benzer 
olması, eliminasyonlarının oluşum hızı ile sınırlı olduğunu akla getirmektedir. Zolmitriptanın ve metabolitlerinin renal klirensi, orta -ileri derecede böbrek bozukluğu 
vakalarında sağlıklı deneklere göre 7 ila 8 kat azalmıştır, ana bileşenin ve aktif metabolitin EAA değeri  hafif  artarken  (sırasıyla  %16  ve %35), yarı  ömrü  1 saat artış ile 3 ila  3.5 saattir. Bu 
parametreler sağlıklı gönüllülerde gözlenen aralık dahilindedir.  Hastalardaki karakteristik  özellikler  
Yaşlılar  
Zolmitriptanın  ileri yaşta,  sağlıklı  insanlardaki  farmakokinetiği,  sağlıklı  genç 
gönüllülerdekine benzer bulunmuştur.  
Böbrek yetmezliği  
Böbrek yetmezliği olan hastalarda  doz ayarlanmasına ihtiyaç  yoktur.  
 
Karaciğer yetmezliği  
Karaciğer yetmezliği olan hastalarda metabolizma azalmıştır. Bu sebeple orta veya şiddetli karaciğer yetmezliği olan hastalarda, 24 saatte önerilen maksimum doz 5 mg’dır.  
Etkileşimler  
Sağlıklı küçük bir gönüllü grubunda, zolmitriptan ergotaminle birlikte kullanıldığında farmakolojik etkileşim görülmemiştir. Zolmitriptanın ergotamin/kafein ile birlikte verilmesi, iyi tolere edilmiş ve yan etkilerde ya da kan basıncı değişikliklerinde, zolmitriptanın tek başına kullanılmasına kıyasla herhangi bir artışla sonuçlanmamıştır. Rifampisin  uygulanmasını  takiben, zolmitriptan  veya aktif  metabolitlerinde  klinik  olarak ilişkili 
bir fark gözlenmemiştir. Bir MAO -B inhibitörü olan selegilin, serotonin geri -alım inhibitörü (SSRI) olan fluoksetin, 
zolmitriptanın farmakokinetik parametrelerini değiştirmemiştir.  
 5.3 Klinik öncesi  güvenlilik  verileri  
MİGTERA  kullanılarak oral  teratojen etki çalışması yapılmıştır.  Zolmitriptanın maksimum 
tolere edilebilen dozları 1200 mg/kg/gün (EAA 605mc g/ml saat = insanda önerilen maksimum 
günlük dozdan 15 mg’a ait EAA’nın yaklaşık 3700 katı) ve 30 mg/kg/gün (EAA 4.9mc g 
/mL.saat = insanda önerilen maksimum günlük dozdan 15 mg’a ait EAA’nın yaklaşık 30 katı) 
sıçan ve tavşanlarda herhangi bir teratojenik etki görülmemiştir. Beş genotoksisite çalışması yapılmış ve bunların sonucunda MİGTERA ’nın, insanlarda 
herhangi bir genetik risk taşımadığına karar verilmiştir.  
 8  Sıçanlarda ve farelerde  uygulanabilen en yüksek dozlarla yapılan  karsinojen etki çalışmaları, 
tümorojen etki izlenimi vermemiştir.  
 
 Erkek  ve dişi sıçanlarda,  toksisite  tarafından  sınırlanan  dozlar  kullanılarak  yapılan  üreme 
çalışmaları, fertilite üzerinde herhangi bir etki göstermemiştir.  
 6 FARMASÖTİK  ÖZELLİKLER  
6.1 Yardımcı  maddelerin  listesi  
Laktoz anhidrat  (sığır  sütü kaynaklı)  
Mikrokristalin selüloz PH 102 Sodyum nişasta glikolat (Explotab)  
Magnezyum stearat  
Film kaplama materyali Opadry  pink 20A24556 (titanyum dioksit (E171),karmoizin (E122),sarı demir oksit (E172),sunset sarısı FCF lak (E110) ve indigo karmin lak (E132))  
 6.2 Geçimsizlikler  
Bilinen  geçimsizlik  yoktur.  
 6.3 Raf ömrü  
24 ay  6.4 Saklamaya yönelik  özel tedbirler  
25°C’nin altındaki oda sıcaklığında ve ambalajında saklanır.  
 
6.5 Ambalajın  niteliği ve içeriği  
Al/Al blister  
 Kutuda 2, 3 ya da 6 film kaplı tabletlik blisterler halinde.  6.6 Beşeri  tıbbi  üründen arta kalan  maddelerin  imhası  ve diğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”  ve 
“Ambalaj  Atıklarının  Kontrolü Yönetmelik”  lerine  uygun olarak imha edilmelidir.  
 
7. RUHSAT  SAHİBİ  
NOBEL İLAÇ SANAYİİ ve TİCARET A.Ş.  
İnkılap Mah. Akçakoca Sok. No: 10 34768 Ümraniye / İstanbul  
Tel: (216) 633 60 00  
Fax: (216) 633 60 01 -02 
 
8. RUHSAT  NUMARASI  
220/68 
9. İLK RUHSAT  TARİHİ  / RUHSAT  YENİLEME TARİHİ  
İlk ruhsat tarihi: 02.09.2009 Ruhsat yenileme tarihi: -- 
10. KÜB’ÜN YENİLENME  TARİHİ  