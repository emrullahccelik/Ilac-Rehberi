KISA ÜRÜN BİLGİSİ
1. BEŞERİ TIBBİ ÜRÜNÜN ADI
INNOCEF PLUS 200/125 mg saşe
2. KALİTATİF VE KANTİTATİF BİLEŞİM
Etkin madde:
Her bir saşede 200 mg sefiksime eşdeğer 223,815 mg sefiksim trihidrat ve 125 mg
klavulanik aside eş değer 297,876 mg potasyum klavulanat syloid (1:1) bulunmaktadır
Yardımcı maddeler:
Trisodyum Sitrat Dihidrat 68,84 mg
Sorbitol (E 420) 3353,27 mg
Yardımcı maddeler için 6.1’e bakınız.
3. FARMASÖTİK FORM
Saşe
Krem renkli toz karışım.
4. KLİNİK ÖZELLİKLER
4.1 Terapötik endikasyonlar
INNOCEF PLUS, aşağıdaki enfeksiyonlarda etkilidir:
 Farenjit, tonsilit; Streptococcus pyogenes’in etken olduğu
 Akut otitis media; Penisiline hassas Streptococcus pneumoniae, Haemophilus
influenzae, Moraxella catarrhalis ve Streptococcus pyogenes’in etken olduğu
 Sinüzit; Penisiline hassas Streptococcus pneumoniae, Haemophilus influenzae ve
Moraxella catarrhalis’in etken olduğu
 Alt solunum yollarında akut bronşitte; Penisiline hassas Streptococcus pneumoniae,
Moraxella catarrhalis ve Haemophilus influenzae’in etken olduğu
 Üriner sistemde akut komplike olmayan sistit ve üretritlerde; Escherichia coli, Proteus
mirabilis ve Klebsiella türlerinin etken olduğu
14.2 Pozoloji ve uygulama şekli
Pozoloji/uygulama sıklığı ve süresi:
Yetişkinler, adolesanlar ve 10 yaşın üzerindeki çocuklarda (≥ 50kg):
Tavsiye edilen doz enfeksiyonun şiddetine bağlı olarak günde bir defa 1 veya 2 adet
200/125 mg saşe ya da günde 2 defa (12 saat arayla) 1 adet 200/125 mg saşedir.
Tedavi süresi enfeksiyonun gidişatına bağlıdır. Genel olarak antibiyotiklerle tedavi süresi
7-14 gündür. Streptokok enfeksiyonlarında, sekonder hastalıkları (romatizmal ateş,
glomerülonefrit) önlemek amacıyla, minimum tedavi süresinin 10 gün olduğu dikkate
alınmalıdır.
Komplike olmayan idrar yolu enfeksiyonlarında günde bir kez 1 adet 200/125 mg’lık
saşe yeterlidir.
Uygulama şekli:
Ağızdan uygulanır.
INNOCEF PLUS saşe bir bardak su veya meyve suyuna karıştırılarak hemen
tüketilmelidir.
Çocuklarda mamaya karıştırılarak verilmelidir.
Emilimi arttırmak için INNOCEF PLUS saşenin yemek başlangıcında alınması önerilir.
Özel popülasyonlara ilişkin ek bilgiler:
Böbrek yetmezliği:
INNOCEF PLUS böbrek yetmezliği olanlarda uygulanabilir. Kreatin klerensi 60 mL/dak
ve daha yüksek olan hastalara normal doz verilir. Kreatin klerensi 21–60 mL/dak olan
hastalara standart doz aralığında günlük standart dozun %75’i verilir. Kreatin klerensi 20
mL/dak’nın altında olan veya devamlı ayaktan periton diyalizi uygulanan hastalara
standart doz aralığında, günlük standart dozun yarısı verilir. Hemodiyaliz ya da periton
diyalizi ilacın vücuttan belirgin miktarlarda temizlenmesini sağlamaz.
Karaciğer yetmezliği:
Karaciğer yetmezliği olanlarda sefiksim/klavulanik asit kullanımına ilişkin yeterli bilgi
bulunmamaktadır.
2Pediyatrik popülasyon:
Çocuklar için önerilen sefiksim dozu günde 8 mg/kg’dır. Günlük tek doz olarak veya
günde iki defa 12 saat arayla 4 mg/kg verilebilir:
1-4 yaş: 1 adet INNOCEF PLUS 100/62,5 mg saşe/gün
5-10 yaş: 1 adet INNOCEF PLUS 200/62,5 mg veya 200/125 mg saşe/gün
10 yaşından büyük veya vücut ağırlığı 50 kg’ın üstünde olan çocuklar tavsiye edilen
yetişkin dozu ile tedavi edilmelidir.
6 ayın altındaki çocuklarda sefiksimin etkinliği ve güvenilirliği kanıtlanmamıştır.
Geriyatrik popülasyon:
Yaşlı hastalarda yetişkinlerle aynı doz uygulanabilir. Böbrek yetmezliği varsa böbrek
fonksiyonu değerlerine göre doz ayarı yapılmalıdır.
4.3 Kontrendikasyonlar
INNOCEF PLUS, sefiksime, diğer sefalosporinlere, klavulanik aside ya da ilacın
içeriğindeki yardımcı maddelerden herhangi birine karşı aşırı duyarlılığı olanlarda
kullanılmamalıdır. Çapraz alerji için bölüm 4.4’e bakınız.
4.4 Özel kullanım uyarıları ve önlemleri
Astımlı veya alerjik diyatezli hastalara, beta laktam antibiyotikler kullanılacağı zaman,
dikkatli olunmalıdır. Bu tip hastalarda hipersensitivite sıklıkla görülebilir.
Şiddetli böbrek yetmezliği olan hastalarda sefiksim kullanımında dikkatli olunmalıdır.
Bir kalsiyum kanal blokörü olan nifedipin sefiksimin biyoyararlığını %70 oranına kadar
artırabilir.
Geniş spektrumlu antibiyotik kullanımına bağlı olarak psödomembranöz kolit
bildirilmiştir. Bu nedenle antibiyotik kullanımı sırasında veya sonrasında şiddetli diyare
görülen hastalarda psödomembranöz kolit olasılığı dikkate alınmalıdır. Sefiksim
kullanımına bağlı psödomembranöz kolit görülmesi durumunda, ilaç kesilmeli ve uygun
önlemler alınmalıdır. Peristaltizmi inhibe eden ajanlar kullanılmamalıdır.
Yüksek dozda sefiksim uygulanan uzun süreli tedavilerde böbrek fonksiyonları,
karaciğer fonksiyonları ve kan sayımı değerleri takip edilmelidir.
3Uzun süreli antibiyotik tedavisi gören hastalar, dirençli bakteri veya mantar
enfeksiyonları gelişme olasılığına karşı gözlenmelidir.
Sefiksim preparatları ve aminoglikozit antibiyotikler, polimiksin B, kolistin veya yüksek
doz kıvrım diüretikleri (ör: furosemid) ile kombine tedavi böbrek bozukluğuna sebep
olabileceğinden dolayı, bu tip tedavilerde böbrek fonksiyonları dikkatle takip
edilmelidir. Özellikle böbrek fonksiyonlarında bozukluk olan hastalar yakından
izlenmelidir.
Diğer beta laktam antibiyotiklere hipersensitivite çapraz alerjiye yol açabilir. Bu nedenle
penisilinlere anafilaktik reaksiyon göstermiş hastalarda dikkatli olunmalıdır.
Şiddetli gastrointestinal bozukluğu olan hastalarda yeterli absorbsiyon
sağlanamayabileceğinden INNOCEF PLUS tedavisinden kaçınılmalıdır. Bu durumda
uygun bir antibiyotikle parenteral tedavi tavsiye edilir.
Not: Stafilokoklar sefiksime dirençli olduğundan kanıtlanmış stafilokokal
enfeksiyonlarda sefiksim tedavisi uygulanmamalıdır.
Sodyum uyarısı;
Bu tıbbi ürünün her bir saşesinde 1 mmol (23 mg)’dan daha az sodyum ihtiva eder; bu
dozda herhangi bir yan etki beklenmemektedir.
Sorbitol uyarısı;
Bu tıbbi ürünün her bir dozunda 3,3 g sorbitol bulunmaktadır. Nadir kalıtımsal fruktoz
intoleransı problemi olan hastaların bu ilacı kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
Birlikte kullanım:
Potansiyel nefrotoksik maddeler (aminoglikozit antibiyotikler, kolistin, polimiksin,
viomisin gibi) ve güçlü etkili diüretikler (etakrinik asit, furosemid gibi) böbrek fonksiyon
bozukluklarında artışa yol açar.
Bir kalsiyum kanal blokeri olan nifedipin sefiksimin biyoyararlığını %70 oranına kadar
artırabilir.
Sefiksim oral kontraseptiflerin etkinliğini azaltabilir. Bu nedenle hormonal olmayan ek
bir kontraseptif yöntem uygulanması tavsiye edilir.
4Sefiksim ve kumarin antikoagülanların birlikte kullanımında izole vakalarda kanama ile
beraber ya da kanama olmaksızın protrombin zamanında uzama bildirilmiştir. Bu gibi
vakalarda pıhtılaşma parametreleri izlenmelidir.
Sefalosporinler ve probenesid birlikte kullanıldığında, probenesid sefalosporinlerin
atılımını azaltır.
Diğer etkileşimler:
Redüksiyon metotlarını kullanan idrar şeker testleri hatalı pozitif reaksiyon gösterebilir.
Bununla beraber enzimatik metotlarda bu durum gözlenmez.
Özel popülasyonlara ilişkin ek bilgiler
Özel popülasyonlara ilişkin etkileşim çalışmasıyla ilgili herhangi bir veri yoktur.
Pediyatrik popülasyon:
Pediyatrik popülasyona ilişkin etkileşim çalışmasıyla ilgili herhangi bir veri yoktur.
4.6 Gebelik ve laktasyon
Genel tavsiye
Gebelik kategorisi: B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik/ve-veya/embriyonal/fetal gelişim/doğum
ya da doğum sonrası gelişim ile ilgili olarak doğrudan ya da dolaylı zararlı etkiler
olduğunu göstermemektedir.
Gebelik dönemi
Gebe kadınlarda yeterli ve iyi kontrollü çalışma bulunmadığından, hekim tarafından
zorunlu görülmedikçe gebelik döneminde kullanılmamalıdır.
Laktasyon dönemi
INNOCEF PLUS anne sütüne geçebileceğinden, emzirme döneminde bebeğe olası
etkileri göz önüne alınarak dikkatli kullanılmalıdır.
Üreme yeteneği / Fertilite
Sefiksim, sıçanlarda insan terapötik dozunun 125 katına kadar olan dozlarda fertilite ve
üreme yeteneğini etkilememiştir.
54.7 Araç ve makine kullanımı üzerindeki etkiler
INNOCEF PLUS’ın araç ve makine kullanımı üzerine önemli bir etkisi
bulunmamaktadır.
4.8 İstenmeyen etkiler
Sefiksim kullanımına bağlı yan etkiler görülme sıklığına göre aşağıda belirtilmektedir.
Çok yaygın (≥1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Enfeksiyon ve enfestasyon
Seyrek: Diğer antibiyotiklerde de olduğu gibi uzun süreli kullanım, dirençli bakteri veya
mantarların neden olduğu sekonder süper enfeksiyonlara yol açabilir.
Kan ve lenfatik sistem hastalıkları
Seyrek: Eozinofili
Çok seyrek: Kan değerlerinde değişmeler (ör: lökopeni, agranülositoz, pansitopeni,
trombositopeni). Bu değişiklikler tedavi kesildikten sonra normale döner.
Pıhtılaşma bozukluğu, hemolitik anemi.
Bağışıklık sistemi hastalıkları
Seyrek: Sefiksimin oral alımını takiben, intravenöz ve intramusküler uygulamaya kıyasla
daha seyrek görülmekle beraber, anafilaktik şok da dahil olmak üzere çeşitli derecelerde
hipersensitivite reaksiyonları görülmüştür.
Çok seyrek: Serum hastalığına benzer reaksiyonlar
Bildirilen ciddi akut hipersensitivite reaksiyonları: Yüz ödemi, dilde şişme, larenksde
şişme ile beraber soluk alma güçlüğü, kalp çarpıntısı, hipotansiyon. Bunlardan herhangi
biri meydana geldiği takdirde derhal tıbbi müdahale gerekmektedir.
Sinir sistemi hastalıkları
Yaygın olmayan: Baş ağrısı
Seyrek: Baş dönmesi
Çok seyrek: Geçici hiperaktivite
6Diğer sefalosporinlerde olduğu gibi konvulsif atakların görülme eğiliminde artış olasılığı
göz ardı edilmemelidir.
Gastrointestinal sistem hastalıkları
Yaygın: Yumuşak dışkı ve diyare
Yaygın olmayan: Mide ağrısı, sindirim güçlüğü, bulantı, kusma
Seyrek: İştahsızlık, gaz
Çok seyrek: Psödomembranöz kolit
Günlük doz tek seferde alındığı takdirde yukarıdaki yan etkilerin görülme sıklığında artış
görülebilir.
Hepato-biliyer hastalıkları
Yaygın olmayan: Serum karaciğer enzimlerinde reversibl yükselmeler (transaminaz,
alkalin fosfataz)
Çok seyrek: Hepatit, kolestatik sarılık
Deri ve deri altı dokusu hastalıkları
Yaygın olmayan: Raş (eritem, eksantem)
Seyrek: Prurit, mukoz membran enflamasyonu
Çok seyrek: Eritema eksüdatif multiform, Lyell sendromu
Böbrek ve idrar yolu hastalıkları
Seyrek: Serum üre konsantrasyonlarında geçici artış
Çok seyrek: Serum kreatinin konsantrasyonlarında geçici artış, interstisyel nefrit
4.9 Doz aşımı ve tedavisi
Doz aşımı durumunda semptomatik tedavi yapılır. Hemodiyaliz veya peritonal diyalizle
belirgin miktarda ilaç vücuttan uzaklaştırılamaz. Sefiksimin spesifik bir antidotu yoktur.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Üçüncü kuşak sefalosporinler
ATC kodu: J01DD08
Sefiksim, yapı, bakteriyel spektrum ve beta-laktamaz dayanıklılığı sefotaksim tipi 3.
kuşak parenteral sefalosporinlere benzeyen oral bir sefalosporin antibiyotiğidir.
7Sefiksimin hem gram pozitif hem de gram negatif bakterilere karşı bakterisid etki
gösterdiği ve klinik olarak betam laktamazlara yüksek derecede dayanıklı olduğu
bildirilmiştir. Sefiksim etkisini bakteri hücre duvarı sentezini inhibe ederek göstermekle
beraber, antibakteriyel spektrumu 3. kuşak parenteral sefalosporinler kadar geniş değildir.
Klavulanik asit, sefalosporin ve penisilinlere dirençli mikroorganizmalarda sıklıkla
karşılaşılan geniş spektrumdaki beta-laktamaz enzimlerini inaktive etmektedir.
Klavulanik asit özellikle direnç gelişiminde etkili olan plazmid aracılı beta-laktamazlara
karşı iyi bir aktiviteye sahiptir. Genel olarak kromozomal aracılı tip 1 beta-laktamazlara
karşı etkinliği ise daha düşüktür. Klavulanik asidin INNOCEF PLUS formülasyonundaki
varlığı, sefiksimi beta-laktamaz enzimlerince parçalanmaktan korur ve sefiksimin etki
spektrumunu normalde dirençli olan çok sayıda bakteriyi de içine alacak şekilde
genişletir.
Eşik Değer
Sefiksim için CLSI (Clinical Laboratory Standards Institute) tarafından tanımlanan MIC
(μg/mL) eşik değerleri aşağıda belirtilmektedir:
-Enterobacteriaceae: Duyarlı ≤ 1.0 μg/mL orta duyarlıkta 2.0 μg/ml dirençli ≥ 4.0 μg/ml
-Haemophilus türleri: Duyarlı ≤ 1.0 μg/mL
-Neisseria gonorrhoeae: Duyarlı ≤ 0.25 μg/mL
Streptococcus pneumoniae ve diğer Streptococcus türleri, Enterococcus türleri,
Staphylococcus türleri, Pseudomonas aeruginosa ve diğer non-Enterobacteriaceae için
CLSI tarafından tavsiye edilmiş sefiksim eşik değerleri bulunmamaktadır. S. pneumoniae
için ≤ 1.0 μg/ml duyarlılık eşik değeri standart doz uygulamasına bağlı farmakodinamik
ve farmakokinetik parametrelerden elde edilir. Bununla beraber S. pneumoniae’nin
sefiksime duyarlılığı penisilin duyarlılığı kullanılarak saptanabilir.
Duyarlılık
Direncin yaygınlığı coğrafi yapıya ve seçilen türlere göre değişkenlik gösterebilir ve
özellikle şiddetli enfeksiyonların tedavisinde direnç üzerine lokal bilgi istenir.
Ajanın faydası en azından bazı enfeksiyon tiplerinde şüpheli ise, direncin lokal
yaygınlığına göre gerekliyse uzman tavsiyesi alınabilir.
8Çoğunlukla Duyarlı türler
Gram-pozitif aeroblar
Staphylococcus pyogenes
Staphylococcus agalactiae
Gram-negatif aeroblar
Escherichia coli*
Haemophilus influenzae*
Haemophilus parainfluenzae*
Moraxella catarrhalis*
Neisseria gonorrhoeae*
Proteus vulgaris
Salmonella typhi*
Kazanılan direncin problem olabileceği türler
Gram-pozitif aeroblar
Streptococcus pneumoniae
Staphyloccocus aureus
Gram-negatif aeroblar
Citrobacter diversus
Citrobacter freundii
Enterobacter aerogenes
Enterobacter cloacae
Klebsiella pneumoniae
Klebsiella oxytoca
Morganella morganii
Providencia rettgeri
Providencia stuartii
Dirençli türler
Gram-pozitif aeroblar
Enterococcus türleri
9Gram-negatif aeroblar
Acinetobacter türleri
Escherichia coli (ESBL pozitif)
Flavobacterium türleri
Klebsiella türleri (ESBL pozitif)
Legionella türleri
Listeria monocytogenes
Pseudomonas türleri
Stenotrophomonas maltophilia
Anaeroblar
Bacteroides türleri
Clostridium türleri
Fusobacterium türleri
Peptostreptococcus türleri
Diğerleri
Chlamydia türleri
Flavobacterium türleri
* Kabul edilmiş klinik endikasyonlarda, duyarlı izolatlarda klinik etkinliği gösterilmiştir.
Diğer bilgiler
Penisiline duyarlı S. pneumoniae izolatları sefiksime de duyarlı olarak
değerlendirilebilir.
Geniş spektrumlu beta-laktamaz üreten (ESBL) Klebsiella türleri ve E.coli suşları in
vitro duyarlılık göstermesine rağmen sefalosporin tedavisine klinik olarak direnç
gösterebilir. Metisiline dirençli Staphylococcus aureus ve koagülaz-negatif stafilokoklara
karşı (MRS), tüm sefalosporinler in vitro etkinlik gösterebilir ancak klinik olarak etkili
değildir ve izolatlar dirençli olarak rapor edilmelidirler. Aynı şekilde Enterococcus
türleri için sefalosporinler in vitro etkinlik gösterebilirler fakat klinik olarak etkili
değildirler ve izolatlar dirençli olarak rapor edilmelidirler.
105.2 Farmakokinetik özellikler
Genel özellikler
Sefiksim semisentetik bir sefalosporin antibiyotiğidir. Klavulanik asit, Streptomyces
clavuligaris’ten elde edilen klavam türevi beta-laktamaz inhibitörü bir antibiyotiktir.
Emilim:
Sefiksim oral yoldan alındığında kolaylıkla absorbe olur. 400 mg sefiksimin oral
uygulamasından 3 – 4 saat sonra ortalama maksimum serum konsantrasyonları 2.5 – 4.9
μg/ml olarak bildirilmiştir.
200 mg sefiksim uygulamasından sonra ortalama maksimum serum konsantrasyonları
1.49 – 3.25 μg/ml arasındadır.
Klavulanik asit oral uygulama sonrasında hızla ve iyi absorbe olur.(cid:1)Klavulanik asit %75
biyoyararlanım oranına sahiptir. Yapılan çalışmalarda klavulanik asidin yemek
başlangıcında alınmasının absorbsiyonunu önemli ölçüde arttırdığı saptanmıştır.(cid:1)
Yetişkinlerde oral yoldan 125 mg klavulanik asit verilmesinin ardından klavulanik asidin
50-60 dakika sonra maksimum serum konsantrasyonuna (3-5 mg/L) eriştiği tespit
edilmiştir.
Dağılım:
Sefiksim serum proteinlerine yaklaşık %65 oranında bağlanır.
Sefiksim doku ve vücut sıvılarındaki konsantrasyonu aşağıda belirtilmektedir:
4 mg/kg uygulamadan 5 saat sonra sağ bademcikte ortalama 0.74 μg/g, sol bademcikte
ortalama 0.53 μg/g
Akciğerde 200 mg uygulamadan 7.8 saat sonra ortalama 0.99 μg/g, 400 mg uygulamadan
sonra 1.76 μg/g
Günde iki kez bir kaç gün boyunca100 mg uygulamadan 2-3 saat sonra kulak akıntısında
> 1 μg/mL
200 mg uygulamadan 2-3 saat sonra nazal sinüs mukoz membranında 1.2-1.4 μg/g,
100 mg uygulamadan sonra balgamda 0.02-0.05 μg/mL.
Klavulanik asidin proteinlere bağlanma oranı %22-30’dur. Klavulanik asit akciğerler,
idrar, plöral ve peritoniyal sıvılar içinde dağılırlar.
11Biyotransformasyon
Sefiksimin metabolize olduğuna dair kanıt yoktur.
Klavulanik asit kapsamlı bir şekilde metabolize edilir, ancak mekanizması tam olarak
aydınlatılmamıştır. Klavulanik asid insanda 2,5-dihidro-4-(2-hidroksietil)-5-okso-1H-
pirol-3-karboksilik asid ve 1-amino-4-hidroksi-bütan-2-on’a metabolize olur.
Eliminasyon:
Sefiksimin eliminasyon yarı ömrü 2-4 saat arasındadır ve doz ya da formülasyona bağlı
değildir. 200-400 mg’lık oral dozu takiben 24 saat içerisinde sefiksim %10 -20 oranında
değişmemiş ilaç olarak idrarla atılır. Bu miktar resorbe edilen ilacın %50-55’ine
eşdeğerdir.
Klavulanik asit glomerular filtrasyona uğrayarak idrarla atılır. Renal fonksiyonu bozuk
olan hastalarda ilacın plazma yarı ömrü de o düzeyde uzar. Bu gibi hastalarda dozun
hastanın durumuna göre ayarlanması gerekir.
Doğrusallık/Doğrusal olmayan durum:
Sefiksimin 200 mg ile 2000 mg arasındaki doz alımlarında kan serumundaki doruk
konsantrasyonları ve serum konsantrasyonları eğrisi altında kalan alan (EAA) doğrusal
bir artış gösterir.
Hastalardaki karakteristik özellikler
Geriyatrik popülasyon:
Yaş ilacın farmakokinetik özelliklerini önemli ölçüde etkilemez.
5.3 Klinik Öncesi Güvenlik Verileri
Sefiksimin akut toksisitesi düşüktür. Parenteral uygulamadan sonra LD değerleri 3.5 –
50
10 g/v.a.’ya ulaşır ve oral uygulamadan sonra genellikle 10 g/v.a maksimum dozları
genel olarak tolere edilir.
Tekrarlanan uygulamalar sonrasında toksisite üzerine yapılan araştırmalar,
gastrointestinal sistem ve böbreklerde ilaçla ilişkili etkiler görülmüştür. Sefiksim diğer
sefalosporinler gibi potansiyel nefrotoksik olarak sınıflandırılır.
3 haftalık köpeklerde 5 hafta boyunca oral olarak 400 mg/kg/gün uygulanan sefiksim,
böbreklerin tübül epitelinde nekroza yol açmıştır. Bu çalışmada 100 mg/kg/gün toksik
olmayan doz olarak saptanmıştır ki bu doz yaklaşık 15 defalık terapötik doza eşdeğerdir.
12Yetişkin köpeklerde nefrotoksisitenin histolojik belirtileri 14 gün’lük 1 g/kg/gün i.v.
dozdan sonra görülmüştür.
1 yıl boyunca 1g/kg/gün sefiksim uygulanan sıçanlarda renal ağırlık azalması ve
proteinüri ile kronik nefropati meydana gelmiştir. Yalnızca bir bulguda antibiyotikler için
tipik olan körbarsak genişlemesi tanımlanmıştır.
Tavşanlarda sefiksim düşük dozlarda bile toksik etki göstermiştir. Bu durum başlıca
türlere özgü gram pozitif barsak florası hasarıyla alakalıdır.
Sıçan, fare ve tavşanlar üzerinde yapılan çalışmalarda teratojenik etki görülmemiştir.
Sıçanlarda perinatal veya postnatal gelişim ve fertilite üzerine bir etki gözlenmemiştir.
Sefiksim plasentaya geçer. Göbek bağındaki konsantrasyon maternal serum
konsantrasyonunu 1/6 –1/2’ sidir. Sefiksimin anne sütüne geçtiğine dair bir kanıt
bulunmamaktadır.
Ciddi in-vitro ve in-vivo mutajenite testleri negatiftir. Bundan dolayı insanlarda
sefiksimin mutajenik etkisi dikkate alınmaz.
6. FARMASÖTİK ÖZELLİKLER
6.1 Yardımcı maddelerin listesi
Sorbitol (E420)
Sitrik Asit Anhidrus
Trisodyum Sitrat Dihidrat
Ksantan zamkı
Çilek aroması
Krem karamel aroması
Silikon dioksit (Aerosil 200)
Magnezyum stearat
6.2 Geçimsizlikler
Geçerli değil.
6.3 Raf Ömrü
24 ay
136.4 Saklamaya yönelik özel tedbirler
25 ºC’nin altındaki oda sıcaklığında ve kuru yerde saklayınız.
6.5 Ambalaj niteliği ve içeriği
20 Saşe strip (PE/Aluminyum/PET) ambalajlarda kullanma talimatı ile beraber
ambalajlanır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”’ne uygun olarak imha
edilmelidir.
7. RUHSAT SAHİBİ
Vitalis İlaç San. Tic. A.Ş.
General Ali Rıza Gürcan Cad. Merter İş Merkezi
Bağımsız Bölüm No:2/2 Güngören/İSTANBUL
Telefon: 0 212 481 20 95
Faks: 0 212 481 20 95
e-mail: info@vitalisilac.com.tr
8. RUHSAT NUMARASI (LARI)
245/75
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 19.10.2012
Ruhsat yenileme tarihi
10.KÜB’ÜN YENİLENME TARİHİ
14