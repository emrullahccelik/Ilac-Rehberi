KISA ÜRÜN BİLGİSİ
1. BEŞERİ TIBBİ ÜRÜNÜN ADI
RİNOGEST ekspektoran 30 mg/5 ml + 100 mg/5 ml şurup
2. KALİTATİF VE KANTİTATİF BİLEŞİM
Etkin madde:
Her ölçekte (5 ml):
Psödoefedrin 30 mg
Guaifenesin 100 mg
Yardımcı maddeler:
Sorbitol çözeltisi (%70) (E420) 1166.67 mg
Sodyum siklamat 22.50 mg
Sodyum benzoat 10.00 mg
Gliserin 2466.67 mg
Alkol 0.15 ml
Sunset yellow 85 (günbatımı sarısı) (E110) 1.77 mg
Yardımcı maddeler için 6.1’e bakınız.
3. FARMASÖTİK FORM
Şurup
Turuncu renkli, çilek kokulu ve özel tatlı şurup
4. KLİNİK ÖZELLİKLER
4.1 Terapötik endikasyonlar
RİNOGEST, prodüktif (balgamlı, göğse inmiş) öksürükle birlikte görülen üst solunum yolu
rahatsızlıklarında semptomatik bir rahatlama sağlar. Burnu açar, burun akıntısını durdurur ve
ekspektorasyonu sağlayarak hastayı rahatlatır.
4.2 Pozoloji ve uygulama şekli
Pozoloji/ uygulama sıklığı ve süresi:
12 yaşından büyük çocuklar ve yetişkinlerde: Günde 3 kez 10 ml (2 ölçek)
Uygulama şekli:
RİNOGEST ağızdan alınır.
Özel popülasyonlara ilişkin ek bilgiler:
Böbrek/Karaciğer yetmezliği:
Şiddetli renal ve/veya hepatik fonksiyon bozuklukları olan hastalarla ilgili spesifik bir
araştırma bulunmamaktadır. Orta şiddette renal ve/veya hepatik fonksiyon bozukluklarının
bulunması halinde dikkatli olunmalıdır. Özellikle birlikte kardiyovasküler hastalığı olanlarda
dikkatli olunmalıdır. Şiddetli böbrek yetmezliğinde kullanılmamalıdır (bkz.
Kontrendikasyonlar).
1Pediyatrik popülasyon:
12 yaş altındaki çocuklarda kullanılmaz.
Geriyatrik popülasyon:
RİNOGEST’in yaşlılarda etkileri henüz bilinmemektedir. Deneyimler, normal yetişkin
dozunun yeterli olduğunu göstermektedir; ancak renal ve/veya hepatik fonksiyonun izlenmesi
tavsiye edilir. Ciddi bir bozukluğa rastlandığında dikkatli olunmalıdır.
4.3 Kontrendikasyonlar
Aşağıdaki durumlarda RİNOGEST kullanımı kontrendikedir:
• Etkin maddeye, ilacın diğer bileşenlerine veya diğer adrenerjik ilaçlara karşı aşırı
duyarlılığı olanlarda,
• Şiddetli hipertansiyon ya da şiddetli koroner arter hastalığı olanlarda,
• Monoamino oksidaz inhibitörleri (MAOİ) ile tedavi olanlarda (RİNOGEST
kullanımından önceki 14 gün içinde MAOİ (bir antibakteriyel olan furazolidon dahil) /
RIMA almış ve/veya almaya devam eden hastalarda) kontrendikedir. Psödoefedrin ve
bu tip bir ilacın aynı zamanda kullanılması kan basıncında yükselmeye neden olabilir.
• Diğer sempatomimetik ilaçlar (dekonjestanlar, trisiklik antidepresanlar, iştah bastırıcı
ilaçlar ya da amfetamin benzeri psikostimülanlar) ve beta-blokörler kullanan
hastalarda,
• Şiddetli böbrek yetmezliği olanlarda,
• 12 yaş altı çocuklarda
4.4 Özel kullanım uyarıları ve önlemleri
Aşağıdaki durumlarda RİNOGEST dikkatli kullanılmalıdır:
• Aritmisi olanlarda,
• Kardiyovasküler hastalığı olanlarda,
• İskemik kalp hastalığı olanlarda,
• Diabetes mellitusu olanlarda,
• Hipertiroidizm olanlarda
• Glokomu olanlarda,
• Feokromositoma olanlarda,
• Hipertansiyonu olanlarda,
Normotansif hastalarda psödoefedrinin görünür hiçbir presör etkisi olmamakla
beraber, RİNOGEST hafif-orta şiddette hipertansiyonu olan hastalarda dikkatle
kullanılmalıdır (bkz. Kontrendikasyonlar, Diğer tıbbi ürünler ile etkileşimler ve diğer
etkileşim şekilleri). Kontrol edilemeyen hipertansiyonu olan hastalarda RİNOGEST’in
kan basıncı üzerindeki etkisi gözlenmelidir.
• Prostat hipertrofisi (hiperplazisi) ve mesane fonksiyon bozukluğu olanlarda,
• Halüsinasyonlar, huzursuzluk, uyku düzensizliği oluştuğunda kesilmelidir.
• Şiddetli derecede karaciğer yetmezliği ve böbrek yetmezliği olanlarda, özellikle
birlikte kardiyovasküler bir hastalığı olanlarda,
• 60 yaş üzerindeki hastalarda,
• Alkol kullanılıyorsa,
• RİNOGEST, sigara içme, astım veya amfizem ile birlikte görülen inatçı veya kronik
öksürük ya da soğuk algınlığında aşırı salgı ile birlikte öksürük görüldüğünde doktor
tavsiyesiyle kullanılmalıdır.
Uzun süreli kullanımdan kaçınılmalıdır. 5 günden daha uzun süre kullanılmamalıdır. Bir
günde 4 dozdan fazla verilmemelidir.
2Tanısı konmuş veya şüpheli konjenital uzamış QT sendromu veya Torsades de Pointes
hastalarında kullanımından kaçınılmalıdır.
Seyrek olarak psödoefedrin dahil olmak üzere sempatomimetik ilaçlarla posterior geri
dönüşlü ansefalopati (PRES)/ geri dönüşlü serebral vazokonstriksiyon sendromu (RCVS)
bildirilmiştir. Bildirilen semptomlar ani başlangıçlı şiddetli baş ağrısı, bulantı, kusma ve
görme bozukluğudur. Olguların çoğu uygun tedavi ile birkaç günde düzelmiştir. PRES/RCVS
belirti ve semptomları gelişmesi halinde psödoefedrin hemen kesilmelidir.
Nadir kalıtımsal fruktoz intoleransı problemi olan hastaların bu ilacı kullanmamaları gerekir.
Bu tıbbi üründe hacmin % 3’ü kadar etanol (alkol) vardır; örneğin, her dozda (5 ml) 190 mg’a
kadar, her dozda 5 ml biraya eşdeğer, her dozda 2 ml şaraba eşdeğer gibi. Alkol bağımlılığı
olanlar için zararlı olabilir. Hamile veya emziren kadınlar, çocuklar ve karaciğer hastalığı ya
da epilepsi gibi yüksek risk grubundaki hastalar için dikkate alınmalıdır.
RİNOGEST gliserin içerir, bu nedenle baş ağrısı, mide bulantısı ve ishale sebebiyet verebilir.
İçeriğindeki renklendirici Sunset yellow 85 (E110) sebebiyle alerjik reaksiyonlar görülebilir.
Bu tıbbi ürün her dozunda 1 mmol (23 mg)’dan daha az sodyum ihtiva eder; yani esasında
“sodyum içermez”.
4.5 Diğer tıbbi ürünler ile etkileşimler ve diğer etkileşim şekilleri
RİNOGEST, MAOI/RIMA alanlarda kullanılmamalıdır. Trisiklik antidepresanlar, iştah
bastırıcı ilaçlar, sempatomimetik ajanlar (dekonjestanlar, iştah bastırıcılar ve amfetamin
benzeri psikostimülanlar gibi) ve sempatomimetik aminlerin katabolizmasını etkileyen MAOİ
(furazolidon dahil) ile beraber kullanılması bazen kan basıncının yükselmesine neden olabilir.
(bkz. Kontrendikasyonlar) Moklobemid ve oksitosin tansiyon yükselmesine sebebiyet
verebilir. Psödoefedrin içermesinden dolayı RİNOGEST, bretilyum, betanidin, guanetidin
debrizokin, metildopa ve alfa ve beta adrenerjik blokör ilaçlar gibi sempatik aktiviteyi
engelleyen hipotansif ilaçların etkisini kısmen tersine çevirir. (bkz. Özel kullanım uyarıları ve
önlemleri). Kardiyak glikozidler disritmi riskine, ergot alkaloidleri ise ergotism riskine sebep
olabilir.
4.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Yeterli veri mevcut değildir.
Gebelik dönemi
Psödoefedrin/guaifenesin için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. kısım 5.3).
Psödoefedrin ve guaifenesin uzun süreden beri istenmeyen etkiler görülmeden yaygın bir
şekilde kullanılmaktaysa da, bunların gebelik sırasında güvenli kullanımları saptanmamıştır.
Bundan dolayı, gebe kadının bu ilaçtan sağlayacağı yarar ile ilacın gelişmekte olan fetusa
olabilecek tehlikeli etkileri dengelemek şartıyla kullanımına karar verilmelidir.
3Laktasyon dönemi
Psödoefedrin anne sütüne az miktarda geçer, fakat bunun emzirilen bebeklerdeki etki derecesi
bilinmemektedir. Ağız yoluyla tek doz psödoefedrin verilen annenin sütüyle 24 saat içinde
bunun %0.5-0.7’sinin atılacağı tahmin edilmektedir. Guaifenesin, bebek üzerinde hiçbir etkisi
olmadığı tahmin edilen küçük miktarlarda anne sütünde atılmaktadır.
Üreme yeteneği/Fertilite
Psödoefedrin/guaifenesin’in insan fertilitesi üzerine etkileri ile ilgili hiçbir bilgi
bulunmamaktadır.
4.7 Araç ve makine kullanımı üzerindeki etkiler
Baş dönmesi olan hastalar araç ve makine kullanmamaları konusunda bilgilendirilmelidir.
4.8 İstenmeyen etkiler
Psödoefedrine bağlı ciddi yan etkiler azdır.
Rapor edilen istenmeyen etkiler aşağıdaki sıklık derecesine göre listelenmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1,000 ila <1/100); seyrek
(≥1/10,000 ila <1/1,000); çok seyrek (<1/10,000), bilinmiyor (eldeki verilerden hareketle
tahmin edilemiyor).
Psikiyatrik hastalıklar
Yaygın: Sinirlilik, uykusuzluk
Yaygın olmayan: Yorgunluk, telaş hali, ajitasyon
Seyrek: Halüsinasyon paranoid delüsyon, iritabilite, anksiyete, huzursuzluk, eksitabilite, baş
ağrısı
Sinir sistemi hastalıkları
Yaygın: Sersemlik
Kardiyak hastalıklar
Seyrek: Taşikardi, hipertansiyon, diğer kardiyak disritmiler
Vasküler hastalıklar
Seyrek: Kan basıncı artışı*
*Sistolik kan basıncı artışı gözlenmiştir. Terapötik dozlarda psödoefedrinin kan basıncı
üzerindeki etkisi klinik olarak anlamlı değildir.
Gastrointestinal hastalıklar
Bilinmiyor: Ağız kuruluğu, bulantı, kusma
Deri ve deri altı doku hastalıkları
Seyrek: İritasyona bağlı olan veya olmayan deri döküntüleri, hipersensitivite reaksiyonları,
diğer sempatomimetiklerle çapraz reaksiyon, alerjik dermatit*
*Psödoefedrin kullanımı ardından bronkospazm, anjiyoödem gibi sistemik belirtileri
olan/olmayan çeşitli alerjik deri reaksiyonları bildirilmiştir.
Böbrek ve idrar hastalıkları
Yaygın olmayan: Dizüri, erkek hastalarda üriner retansiyon (önceden mevcut bir prostatik
büyüme bu durumu hazırlayıcı bir faktör olabilir)
44.9 Doz aşımı ve tedavisi
Semptomlar: RİNOGEST doz aşımında eksitasyon, huzursuzluk, halüsinasyon, hipertansiyon
ve aritmi gibi merkezi sinir sistemi ve kardiyovasküler sistem semptomları ortaya çıkabilir.
Şiddetli olgularda psikoz, konvülziyon, koma ve hipertansif kriz gelişebilir. Potasyumun
hücre dışından hücre içine kayması nedeniyle serum potasyum düzeyi düşebilir.
Yüksek doz guaifenesin alımında mide bulantısı ve kusmaya sebep olabilir.
Tedavi: Solunum destekleyici ve koruyucu ve konvülsiyonları kontrol edici önlemler
alınmalıdır. Endike olduğu takdirde gastrik lavaj uygulanmalıdır. Mesane kateterizasyonu
gerekebilir. Beta blokörler kardiyovasküler komplikasyonları ve hipokalemiyi düzeltebilir.
İstenirse, psödoefedrin atılımının hızlandırılması için asit diürezi veya diyaliz yapılabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Nazal dekonjestanlar
ATC kodu: R05CA10
Etki Mekanizması: Psödoefedrin, direkt ve indirekt sempatomimetik aktiviteye sahiptir ve
etkili bir üst solunum yolları dekonjestanıdır. Psödoefedrin, sistolik kan basıncının
yükseltilmesinde ve taşikardi yaratılmasında efedrinden önemli oranda daha az etkilidir ve
merkezi sinir sisteminin uyarılmasında da etkisi daha düşüktür.
Guaifenesin, ekspektoran bir etkiye sahiptir. Bu etkinin bronşiyal salgının hacmini ve su
muhtevasını arttırarak salya vistozitesini azaltmak ve böylece salyanın ekspektorasyonunu
sağlamak olduğu düşünülmektedir. Psödoefedrin, 4 saat süren dekonjestan etkisine 30 dakika
içinde ulaşır. Guaifenesin ekspektoran etkisini 24 saat içerisinde gösterir.
5.2 Farmakokinetik özellikler
Genel özellikler
Emilim:
Psödoefedrin, oral alımı takiben bağırsaklardan absorbe olur. Sağlıklı yetişkin gönüllülerde,
60mg psödoefedrinin verilmesi yaklaşık 1.5 saat sonra (T ) yaklaşık 180 ng/ml’lik bir
maks
doruk plazma konsantrasyonu (C ) yaratmıştır.
maks
Psödoefedrin, dolaylı olarak etki eden sempatomimetik bir amin olup epimeri olan efedrine
göre daha az doğrudan adrenerjik etkiye sahiptir. S(+)-psödoefedrin doğal olarak meydana
gelen ve klinik uygulamalarda kullanılan izomerdir.
Guaifenesin, Sağlıklı yetişkin gönüllülerde 600 mg guaifenesin uygulaması sonrasında, C
maks
yaklaşık 1.4 mcg/ml olmuş ve T ilacın uygulanmasından yaklaşık 15 dakika sonra
maks
gerçekleşmiştir. Guaifenesinin plazma yarı ömrü yaklaşık 1 saat olmuş ve 8 saat sonra kanda
tespit edilememiştir.
Dağılım:
Psödoefedrinin görünen dağılım hacmi (V /F) yaklaşık 2.8 l/kg’dır.
d
Guaifenesinin insanlarda dağılımı ile ilgili bilgi mevcut değildir.
Biyotransformasyon:
Psödoefedrin karaciğerde N-demetilasyon yoluyla aktif bir metabolit olan norpsödoefedrine
kısmen metabolize olmaktadır. Guaifenesin hem oksidasyon, hem de demetilasyona uğrar.
Sağlıklı yetişkin gönüllülerde, 60mg psödoefedrinin verilmesi yaklaşık 2 saat sonra (T )
maks
yaklaşık 180 ng/ml’lik bir pik plazma konsantrasyonu (C ) yaratmıştır. Plazma yarılanma
maks
ömrü yaklaşık 5.5 saattir (idrar pH’ı 5.0 ile 7.0 arasında kalır). Psödoefedrinin plazma
5yarılanma ömrü idrarın asitleşmesiyle önemli ölçüde azalır ve alkalinizasyon ile artar. Sağlıklı
yetişkin gönüllülerde 600 mg guaifenesin verildikten sonra C yaklaşık 1.4 µg/ml, T ise
maks maks
ilacın verilmesinden itibaren 15 dakikadır. Guaifenesinin plazma yarılanma ömrü yaklaşık 1
saattir ve 8 saat sonra kanda görülmez.
Psödoefedrin 60 mg’ın, nazal hava akımı ile ölçüldüğünde, soğuk algınlığı ve riniti olan
hastalardaki ve normal deneklerdeki histamin uygulaması sonrasında ve alerjik riniti olan
hastalarda etkili bir nazal dekonjestan olduğu gösterilmiştir.
Guaifenesinin hem oksidasyona hem de demetilasyona maruz kaldığı görülmektedir.
Eliminasyon:
Psödoefedrin ve metaboliti idrar ile atılır, dozun %55 ile 75’i herhangi bir değişikliğe
uğramadan atılır. İdrar asitlendiğinde psödoefedrinin idrar ile dışarı atılma hızı artar. Bunun
tersine idrar pH’ı arttıkça idrar ile dışarı atılma hızı azalır.
Psödoefedrin, zayıf bir baz olarak, böbrek yoluyla atılım oranı üriner pH’a bağlıdır. Düşük
üriner pH’da, tübüler reabsorpsiyon minimal olup idrar akış hızı ilacın klirensini
etkilemeyecektir. Yüksek pH’da (>7.0), psödoefedrin büyük oranda renal tübülde yeniden
absorbe olacak ve renal klirens idrar akış hızına bağlı olacaktır. Guaifenesin idrar ile
atılmaktadır.
Hastalardaki karakteristik özellikler
Böbrek yetmezliği:
Değişen derecelerde renal yetmezliği olan hastalara 60 mg psödoefedrin + 8 mg akrivastin
uygulanmasını takiben, sağlıklı gönüllülerdeki ile karşılaştırıldığında orta şiddette renal
yetmezliği olan hastalarda psödoefedrin için C 1.5 kat daha fazla çıkmıştır. T renal
maks maks
yetmezlikten etkilenmemiştir. Sağlıklı gönüllülerdeki ile karşılaştırıldığında t , hafif-şiddetli
1/2
renal yetmezliği olan hastalarda sırasıyla 3-12 kat artmıştır.
Karaciğer yetmezliği:
Hepatik yetmezliği olan hastalarda psödoefedrin/guaifenesin ile yapılmış hiçbir spesifik
çalışma yoktur.
Yaşlı hastalarda:
Yaşlı hastalarda 60 mg psödoefedrin + 8 mg akrivastin uygulanmasını takiben psödoefedrin
için görülen t sağlıklı gönüllülerdekinin 1.4 katı olmuştur. Görünen Cl/F sağlıklı
1/2
gönüllülerdekinin 0.8 katı olmuştur ve V /F değişmemiştir. Psödoefedrin/guaifenesin tablet ile
d
yaşlılarda yapılmış spesifik bir çalışma yoktur.
5.3 Klinik öncesi güvenlilik verileri
Mutajenite: Bakteri ve memelilere yapılan in vivo ve in vitro tahlillerinde psödoefedrinin
genotoksik olmadığı saptanmıştır.
Karsinojenite: Psödoefedrinin karsinojenik potansiyeli olup olmadığı hakkında yeterli bilgi
yoktur.
Teratojenite: Psödoefedrin, sıçanlarda 432 mg/kg/gün oral doza veya tavşanlarda 200
mg/kg/gün oral doza kadar teratojenik etki göstermemiştir.
66. FARMASÖTİK ÖZELLİKLER
6.1 Yardımcı maddelerin listesi
Gliserin
Sorbitol çözeltisi (%70) (E420)
Monopropilen glikol
Sodyum siklamat
Sodyum benzoat
Alkol
Mentol
Çilek aroması
Sunset yellow 85 (Günbatımı sarısı) (E110)
HCl çözeltisi (%10)
Deiyonize su
6.2 Geçimsizlikler
Veri bulunmamaktadır.
6.3 Raf ömrü
24 ay
6.4 Saklamaya yönelik özel tedbirler
25°C’nin altındaki oda sıcaklığında saklayınız. Işıktan koruyunuz.
6.5 Ambalajın niteliği ve içeriği
RİNOGEST, 150 ml’lik plastik kapaklı, amber renkli cam şişe ve karton kutu ambalaj içinde
bulunmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmeliği’ ne uygun olarak imha edilmelidir.
7. RUHSAT SAHİBİ
Adı : SANOVEL İLAÇ SAN. VE TİC. A.Ş.
Adresi : İstinye Mahallesi Balabandere Caddesi No:14 34460 Sarıyer – İstanbul
Tel No : (212) 362 18 00
Faks No : (212) 362 17 38
8. RUHSAT NUMARASI
204/83
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 03.11.2004
Ruhsat yenileme tarihi: 03.11.2009
10. KÜB’ÜN YENİLENME TARİHİ
28.01.2014
7