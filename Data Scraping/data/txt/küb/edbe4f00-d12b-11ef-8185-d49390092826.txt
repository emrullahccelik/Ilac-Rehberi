KISA ÜRÜN BİLGİSİ
1. BEŞERİ TIBBİ ÜRÜNÜN ADI
PEN-OS® 400 Oral süspansiyon için kuru toz
2. KALİTATİF VE KANTİTATİF BİLEŞİM
Etkin madde:
5 mL süspansiyon (1 ölçek), benzatin tuzu olarak 400.000 IU (yaklaşık 250 mg’a eşdeğer)
fenoksimetilpenisilin içerir.
Yardımcı maddeler:
Sakkaroz 1,99 g
Sodyum sakarin 0,0058 g
Sodyum benzoat 0,025 g
Yardımcı maddeler için 6.1’e bakınız.
3. FARMASÖTİK FORM
Oral süspansiyon için kuru toz.
Turuncu-sarı renkte toz ve sulandırılmış süspansiyon.
4. KLİNİK ÖZELLİKLER
4.1.Terapötik endikasyonlar
PEN-OS, penisiline duyarlı patojenlerin neden olduğu hafif-orta şiddetteki enfeksiyonların
tedavisi ve profilaksisi için endikedir.
Kulak, burun ve boğaz enfeksiyonları
− Streptokokal enfeksiyonlar (kızıl, tonsillit, Plaut anjini, Vincent anjini, farenjit, tonsiller
farenjit, iltihaplı rinofarenjit), akut otitis media, sinüzit
Solunum yolu enfeksiyonları
− Parenteral penisilin tedavisi gerektirmeyen bakteriyel bronşit, bakteriyel pnömoni veya
bronkopnömoni
Cilt enfeksiyonları
− Erizipel, erizipeloid, piyoderma formları (impetigo contagiosa, fronküloz gibi), apse,
flegmon
− Erythema chronicum migrans ve Lyme hastalığının diğer klinik belirtileri
Diğer enfeksiyonlar
− Isırıklar (örn. yüz yaralanmaları veya derin el yaralanmaları) ve yanıklar
− Diş, ağız ve çene enfeksiyonları
Profilaktik olarak
− Streptokokal enfeksiyonlar ve bunların romatizmal ateş ya da Sydenham koresi,
poliartrit, endokardit, glomerülonefrit gibi komplikasyonlarında
− Tonsilektomi ve diş çekimi gibi küçük ameliyatlardan önce ve sonra konjenital veya
romatizmal kalp rahatsızlığı olan hastalardaki bakteriyel endokarditte
− Orak hücre anemisi olan çocuklardaki pnömokokal enfeksiyonlarının profilaksisinde
kullanılır.
1 / 124.2. Pozoloji ve uygulama şekli
Pozoloji:
12 yaşından küçük çocuklar için:
Çocuklar için günlük doz vücut ağırlığının kg’ı başına 50.000 – 100.000 IU (30-60 mg)
fenoksimetilpenisilindir.
Adolesan ve yetişkinler için:
Günlük doz 3,0 – 4,5 milyon IU (1500-3000 mg) fenoksimetilpenisilindir.
Adolesanlar ve yetişkinler için diğer farmasötik formlar mevcuttur (PEN-OS 1000 Film
Tablet).
Günlük dozun iki veya üç eşit doza bölünerek uygulanması tavsiye edilir. Hem çocuklar hem
de yetişkinler için günlük doz vücut ağırlığının kg’ı başına 25.000 IU (15 mg)
fenoksimetilpenisilinden az olmamalıdır. 6.0 milyon IU (4000 mg) fenoksimetilpenisiline kadar
olan doz yetişkinler tarafından komplikasyona yol açmadan tolere edilebilir.
Genellikle tavsiye edilen dozlar şu şekildedir:
400.000 IU/5 mL oral süspansiyon
Küçük çocuklar: 3 – 12 aylık (6 – 10 kg) 3 × ½ ölçek
Çocuklar: 1 – 6 yaş (10 – 22 kg) 3 × 1 ölçek
Çocuklar: 6 – 12 yaş (22 – 38 kg) 3 × 2 ölçek
Adolesanlar ve yetişkinler --
Günlük doz ihtiyaca göre yükseltilebilir.
Profilaksi için tavsiye edilen özel dozaj:
− Streptokokal enfeksiyonlara maruziyet sonrası (örn. tonsillit, kızıl):
Maruziyet sonrası oral penisilinin terapötik dozlarıyla 10 günlük tedavi, riskli hastalarda
enfeksiyonu baskılar.
− Romatizmal ateş, Sydenham koresi ve orak hücre anemisi için:
30 kg altı çocuklar için: Günde 2 x ½ ölçek PEN-OS 400.000 IU/5 mL Süspansiyon için
kuru toz
30 kg üstü çocuklar: Günde 2 x 1 ölçek PEN-OS 400.000 IU/5 mL Süspansiyon için kuru
toz
− Endokardit profilaksisi (tonsilektomi, diş çekimi gibi küçük cerrahi girişimlerde):
Cerrahi girişimden 1 saat önce çocuklara vücut ağırlığının 8 kg’ı başına bir ölçek ve cerrahi
girişimden 6 saat sonra bu dozun yarısı verilir.
Uygulama sıklığı ve süresi:
PEN-OS tedavisine, semptomlar hafifledikten sonra 3 gün süreyle devam edilmelidir.
Streptokok enfeksiyonlarında komplikasyonları önlemek amacıyla en az 10 gün süreyle
tedaviye devam edilmelidir.
Uygulama şekli:
PEN-OS yemeklerden bağımsız olarak alınabilir.
Oral süspansiyon hazırlamak için şişeye bir miktar su ilave edip çalkalayınız. Tam bir dağılma
sağlandıktan sonra şişedeki çizgiye kadar tekrar su ilave edip çalkalayınız.
2 / 12Her kullanımdan önce şişe çalkalanmalıdır. Kullandıktan sonra sıkıca kapatılmalıdır.
Özel popülasyonlara ilişkin ek bilgiler
Böbrek/Karaciğer yetmezliği:
Benzatin fenoksimetilpenisilinin düşük toksisitesine bağlı olarak, hepatik ve/veya renal
fonksiyonları bozulmuş hastalarda genellikle doz azaltmasına gerek yoktur. Ağır renal
yetmezliği olan (dozaj ayarlama da düşünülebilir) veya nöbet geçirmiş olan hastalarda
ensefalopati riski nedeniyle dikkatli kullanılmalıdır. Doz azaltma ihtiyacı bireysel olarak
belirlenmelidir. Anürik hastalarda doz azaltılması ya da daha uzun dozlama aralıkları
gerekmektedir.
Pediyatrik popülasyon:
PEN-OS, çocukların kullanımına yönelik olarak hazırlandığından, bu bölümde pediyatrik
kullanım için ayrıca özel bir bilgi verilmemektedir.
Geriyatrik popülasyon:
Özel doz ayarlamasına gerek yoktur. Yetişkin dozları kullanılabilir.
Yetişkinler için PEN-OS 1000 Film Tablet gibi başka formda da mevcuttur.
4.3.Kontrendikasyonlar
Penisilinlere veya PEN-OS’un içeriğinde bulunan yardımcı maddelerden herhangi birine karşı
aşırı duyarlılığı olanlarda kontrendikedir.
4.4.Özel kullanım uyarıları ve önlemleri
Fenoksimetilpenisilin, ciddi aşırı duyarlılık reaksiyonları ve/veya astım hikayesi olan
hastalarda özel dikkatle kullanılmalıdır. Öldürücü anafilaksi de dahil olmak üzere tüm aşırı
duyarlılık dereceleri oral penisilin ile gözlemlenmiştir. Sefalosporin aşırı duyarlılığında, çapraz
duyarlılık düşünülmelidir.
Bu reaksiyonlar, penisilinler, sefalosporinler veya diğer alerjenlere aşırı duyarlılık öyküsü olan
hastalarda daha sık görülür. Tedaviye başlamadan önce bu konu sorgulanmalıdır. Bir alerji
ortaya çıkarsa tedavi kesilmeli ve hasta kan basıncını artıran adrenalin ve diğer aminler,
antihistaminikler ve kortikosteroidler gibi alışılagelmiş tıbbi ürünlerle tedavi edilmelidir.
İnatçı diyare, bulantı, kusma, gastrik dilatasyon ve akalazya veya bağırsak hareketliliği ile
birlikte ciddi hastalığı veya ciddi gastrointestinal hastalığı bulunanlarda, emilimi
azalabileceğinden oral yoldan kullanılan penisilinler endike değildir. Böyle bir durumda oral
kontraseptifler gibi birlikte kullanılan diğer ilaçların emilimi de bozulabilir. Hormonal olmayan
doğum kontrol yöntemlerinin uygulanması tavsiye edilir.
Alerjik diyatezi (ürtiker veya saman nezlesi) ya da astımı bulunan hastalarda kullanılırken
dikkatli olunmalıdır.
Mononükleozu (cilt döküntüsü riskinde artış) veya akut lenfatik lösemisi (cilt reaksiyonu
riskinde artış) olan hastalarda, hastalık sürecinde PEN-OS tedavisi uygulanırken dikkatli
olunmalıdır.
Mümkün olduğunca, özellikle de stafilokok enfeksiyonundan kuşkulanılıyorsa, bakteriyolojik
testler yapılmalıdır.
3 / 12Romatizmal ateş nüksüne karşı profilaktik olarak penisilin tedavisi alan hastalarda, planlanan
cerrahi girişimden (tonsillektomi, diş çekimi gibi) önce perioperatif profilaksi amacıyla doz iki
katına çıkarılmalıdır. Oral fenoksimetilpenisilin, genital ve ürolojik muayenelerde veya
ameliyatlarda, alt gastrointestinal sistemin ameliyatlarında, sigmoidoskopide veya doğumda
ilave profilaksi amacıyla kullanılmamalıdır. Romatizmal ateş öyküsü olan, profilaksi amacıyla
defalarca tedavi edilen hastalar, penisiline dirençli organizmaları barındırıyor olabilir. Bu
hastalar için başka bir profilaktik ajan kullanılması düşünülmelidir. Şiddetli ampiyem,
bakteriyemi, perikardit, menenjit ve artrit akut fazda fenoksimetilpenisilin ile tedavi
edilmemelidir.
Uzun süreli tedavi uygulanan hastalarda, tam kan sayımı ve lökosit formülü yanında, karaciğer
ve böbrek fonksiyonları da izlenmelidir.
Eğer bir süper enfeksiyon meydana gelirse, uygun önlemler alınmalıdır.
Uzun süreli kullanımı, bakteriyel veya mantar süper enfeksiyonuna sebep olabilir. 2 aydan fazla
süren antibiyotik tedavisi sonrasında, Clostridium difficile bakterisine bağlı ishal görülmüştür.
Penisilinler ve dermatofit metabolitleri arasında bir antijen ortaklığı bulunabileceğinden dolayı
dermatomikozlar ve para-allerjik reaksiyonlar mümkündür (bkz. Bölüm 4.8).
Uzun süren ağır diyare görülürse, psödomembranöz kolit (kanlı, mukuslu, sulu diyare; künt,
yaygın veya kolik tarzında karın ağrısı; ateş ve seyrek olarak tenezm) veya CDAD (C.difficile
ile ilişkili diyare) olasılığı düşünülmelidir. Bu durum hayatı tehdit edebileceğinden, PEN-OS
tedavisi derhal kesilmeli ve bakteriyolojik araştırmaların sonuçlarına göre uygun bir tedaviye
başlanmalıdır. Psödomembranöz kolitte antiperistaltik ilaçlar kontrendikedir.
Akut evrede ciddi pnömoni, ampiyem, sepsis, perikardit, endokardit, menenjit, artrit ve
osteomiyelit gibi hastalıklarda penisilinin parenteral tedavisi endikedir.
Tanı amaçlı araştırmalara etkileri:
Fenoksimetilpenisilin tedavisi sırasında, idrarda enzimatik yöntemlere dayanmayan glukoz ve
ürobilinojen arama testleri yalancı pozitif sonuç verebilir. İdrarda ninhidrin ile aminoasit miktar
tayini de yalancı pozitif sonuç verebilir.
Nadir vakalarda, penisilin alan hastalarda artmış protrombin zamanı bildirilmiştir.
Antikoagülanlar birlikte uygulanıyorsa uygun izleme yapılmalıdır. İstenilen miktarda
antikoagülasyon sağlamak için oral antikoagülan dozunun ayarlanması gerekebilir (bkz. Bölüm
4.5 ve 4.8).
Ağır renal yetmezliği olan (dozaj ayarlama da düşünülebilir) veya nöbet geçirmiş olan
hastalarda ensefalopati riski nedeniyle dikkatli kullanılmalıdır. Güvenli bir doz, normalde
önerilen dozun altında olabilir.
Ayrıca çeşitli alerjenlere karşı duyarlılık veya Ig-E’ye bağlı reaksiyon öyküsü olan hastalarda
da dikkatli kullanılmalıdır.
Bu tıbbi ürün her 5 mL’de yaklaşık 0,0308 g sodyum ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.
4 / 12Bu tıbbi ürün her 5 mL’de yaklaşık 2 g sakkaroz içerir. Bu durum, dişler için zararlı olabilir.
Ayrıca bu durum, diyabet hastalarında göz önünde bulundurulmalıdır.
Nadir kalıtımsal fruktoz intoleransı, glukoz-galaktoz malabsorpsiyon veya sukraz-izomaltaz
yetmezliği problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Penisilinler, sadece proliferasyon gösteren mikroorganizmalara karşı etkili olduklarından,
fenoksimetilpenisilin, bakteriyostatik antibiyotiklerle birlikte kullanılmamalıdır. Başka
antibiyotiklerle kombinasyonu düşünülüyorsa, etkileri sinerjik ya da en azından aditif olmalıdır.
Kombinasyondaki antibiyotikler tam dozlarında kullanılmalıdır (istisna olarak, kanıtlanmış
sinerjik etkili antibiyotik kombinasyonlarında, daha toksik olan antibiyotiğin dozu azaltılabilir).
Kloramfenikol, eritromisin ve tetrasiklinin penisilinin bakteri aktivitesini inhibe ettiği bildirilmiştir
ve birlikte kullanımı önerilmemektedir.
Antienflamatuvarlar, antiromatizmal ilaçlar, antipiretikler (özellikle indometazin, fenilbutazon
ve yüksek dozlardaki salisilatlar ve sülfinpirazon) ya da probenesid ile birlikte kullanılıyorsa,
atılımında kompetitif bir inhibisyon olasılığının bulunduğu dikkate alınmalıdır.
Fenoksimetilpenisilinin yemeklerle beraber alımı emilimini azaltır.
Diğer antibiyotikler gibi, fenoksimetilpenisilin de oral kontraseptiflerin etkisini azaltabilir.
Absorbe olmayan aminoglikozidlerle (ör. neomisin) intestinal sterilizasyon sırasında (penisilin
kullanımından hemen önce veya sürekli) ve sonrasında oral olarak uygulanan penisilinlerin
absorbsiyonları azalabilir.
Metotreksat ile eşzamanlı tedavi, serum seviyelerini ve toksik etkilerini artırabilir. Metotreksat
serum seviyelerinin izlenmesi bu nedenle gereklidir.
Oral antikoagülanlar:
Oral antikoagülanlar ve penisilin antibiyotikleri, pratikte yaygın olarak etkileşim olmaksızın
kullanılmaktadır. Bununla birlikte, penisilinle eşzamanlı olarak asenokoumarol veya varfarin
alan hastaların sayısının arttığına dair literatür raporları bulunmaktadır. Eşlik eden kullanım
gerekiyorsa, ilave penisilin kullanımı veya geri çekilmesi sırasında protrombin zamanı veya
diğer uygun koagülasyon parametreleri dikkatli bir şekilde izlenmelidir. Ayrıca,
antikoagülanların oral dozunun ayarlanması gerekebilir (bkz. Bölüm 4.4 ve 4.8).
Guar zamkı:
Fenoksimetilpenisilin emilimini azaltır.
Tifüs aşısı (oral):
Penisilinler oral tifüs aşılarını etkisiz hale getirebilir.
Özel popülasyonlara ilişkin ek bilgiler
Etkileşim çalışması bulunmamaktadır.
Pediyatrik popülasyon:
Etkileşim çalışması bulunmamaktadır.
5 / 124.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Fenoksimetilpenisilin oral kontraseptiflerin (doğum kontrol haplarının) etkilerini azaltabilir. Bu
nedenle ek olarak hormonal olmayan doğum kontrol yöntemlerinin uygulanması önerilir (bkz.
bölüm 4.5).
Gebelik dönemi
Hayvanlar üzerinde yapılan çalışmalar, gebelik/embriyonal/fetal gelişim/ doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. Bölüm 5.3). Yine de hamilelik sırasında uygulamaya ancak yarar/risk
oranı dikkatle değerlendirildikten sonra karar verilmelidir. Hekim özellikle PEN-OS
kullanımını tavsiye etmediği sürece gebelikte kullanılmamalıdır.
Laktasyon dönemi
PEN-OS plasentaya ve az miktarda süte geçer. Anne sütü alan bebeklerde, hassasiyet veya
diyare veya maya kolonizasyonuyla normal intestinal florasına bir etki olasığı dikkate
alınmalıdır.
Anne sütü ile beslenen bebeğin duyarlı hale gelebileceğini veya fizyolojik bağırsak florasının
etkilenebileceği unutulmamalıdır. Diyare, kan-beyin bariyerinin erken olgunlaşmasına bağlı
merkezi sinir sistemi toksisitesi veya maya kolonizasyonu oluşabilir.
Üreme yeteneği/Fertilite
Fenoksimetilpenisilinin üreme yeteneği ve fertilite üzerindeki etkilerine ilişkin herhangi bir
çalışma yürütülmemiştir.
4.7. Araç ve makine kullanımı üzerindeki etkiler
Araç ve makine kullanma yeteneği üzerinde hiçbir etkisi yoktur.
4.8. İstenmeyen etkiler
İstenmeyen etkiler vücut sistemine göre sınıflandırılmış olup sıklıklar şu şekilde
tanımlanmaktadır:
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Oral penisiline karşı en sık reaksiyon gastrointestinal bozukluklar ve aşırı duyarlılık
reaksiyonlarıdır.
Ağız yolu ile tedaviden sonra parenteral tedavide daha düşük frekansla reaksiyonlar
gözlemlenmesine rağmen, oral penisilin alan hastalarda öldürücü anafilaksi de dahil olmak
üzere tüm aşırı duyarlılık formlarının gözlendiğine dikkat edilmelidir.
Enfeksiyonlar ve enfestasyonlar
Bilinmiyor: Dirençli patojenler veya mantarlarla süperenfeksiyonlar (ayrıca bkz. Bölüm 4.4)
6 / 12Kan ve lenf sistemi hastalıkları
Çok seyrek: Trombositopeni, nötropeni, lökopeni, eozinofili, hemolitik anemi, agranülositoz,
koagülasyon bozuklukları gibi kan sayımı değişiklikleri
Bilinmiyor: Uzamış kanama zamanı ve protrombin zamanı (bkz. Bölüm 4.4)
Bağışıklık sistemi hastalıkları
Yaygın: Alerjik reaksiyonlar, çoğunlukla deri reaksiyonları (örn., eksantem, kaşıntı veya
ürtiker). Ani bir cilt reaksiyonu genellikle penisilin için alerjik bir reaksiyon gösterir ve
tedavinin kesilmesini gerektirir.
Seyrek: Anjiyonörotik ödem, gırtlak ödemi ve anafilaksiye neden olan şiddetli alerjik
reaksiyonlar
Çok seyrek: Anaflaktoid reaksiyonlar (ilaç ateşi, titreme, eklem ağrısı, bitkinlik, bronkospazm,
taşikardi, dispne, interstisyel nefrit dahil serum hastalıkları, alerjik vaskülit, kan basıncında
düşüş, astım, purpura, gastrointestinal olaylar) ve kollaps ile seyreden anafilaktik şok. Ancak,
bu reaksiyonlar parenteral penisilin tedavisi sırasında görülenlerden daha seyrek olarak ortaya
çıkar ve daha hafif bir seyir gösterir.
Mikozlu hastalarda, derideki mantarların metabolik ürünleri ile penisilin arasındaki etkileşimin
alerjik etkiyi güçlendirmesi sonucu, alerjik reaksiyonlar ortaya çıkabilir.
Ayrıca ciddi bir istenmeyen etki olarak immün hipersensitivite reaksiyonu da görülebilir.
Serum hastalığı benzeri reaksiyonlar ateş, titreme, eklem ağrısı ve ödem ile karakterizedir.
Sinir sistemi hastalıkları
Bilinmiyor: Konvülsiyonlar da dahil olmak üzere merkezi sinir sistemi toksisitesi bildirilmiştir
(özellikle yüksek dozlarda veya ciddi böbrek fonksiyon bozukluklarında); uzun süreli
kullanımda parestezi; nöropati düzensiz bir reaksiyondur ve genellikle yüksek dozda parenteral
penisilin ile ilişkilidir.
Gastrointestinal hastalıklar
Yaygın: Mide bulantısı, ishal, kusma, mide rahatsızlığı, stomatit, anoreksi, karın ağrısı, gaz ve
glosit
Seyrek: Ağız iltihapları ve dilin renk değiştirmesi. Tedavi sırasında diyare görülmesi
durumunda, psödomembranöz kolit olasılığı akla gelmelidir (bkz. Bölüm 4.4).
Bilinmiyor: Yüzeysel diş renk değişiklikleri (çoğunlukla süspansiyon kullanıldığında): Bunlar
çoğunlukla birkaç hafta diş fırçalamasından veya profesyonel diş temizlendikten sonra geri
dönüşümlüdür.
Hepatobilier hastalıklar
Çok seyrek: Hepatit ve kolestatik sarılık
Deri ve deri altı doku hastalıkları
Yaygın: Ürtiker, kırmızı veya kızamık benzeri deri döküntüleri, kaşıntı
Seyrek: Anjiyonörotik ödem, eritema multiforme, eksfolyatif dermatit, disguzi, ağız kuruluğu
(kserostomi), mukozit
Bilinmiyor: Lyell sendromu, pemfigoid
Kas-iskelet bozuklukları, bağ doku ve kemik hastalıkları
Seyrek: Eklem ağrısı
7 / 12Böbrek ve idrar yolu hastalıkları
Seyrek: Nefropati genellikle yüksek dozda parenteral penisilin ile ilişkilidir.
Çok seyrek: İnterstisyel nefrit
Genel bozukluklar ve uygulama bölgesine ilişkin hastalıklar
Seyrek: Ateş
Araştırmalar
Çok seyrek: Direkt Coombs testi pozitifliği
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Kaza eseri veya kasti doz aşımı sonrasında sağlık üzerinde çok zarar verici etkisi olan ciddi
semptomlara ilişkin bilinen olgular yoktur. Fakat Bölüm 4.8’de listelenen istenmeyen etkilerle
uyumlu olan semptomlar beklenmelidir. Semptomatik tedavi, ciddiyete göre uygulanmalıdır.
Spesifik bir antidotu yoktur. Fenoksimetilpenisilin, hemodiyalizle atılabilir. Anafilaktik bir
reaksiyon durumunda, PEN-OS ile tedavi hemen durdurulmalı ve olağan önlemler alınmalıdır.
Belirtiler:
Kazayla veya kasti doz aşımından sonra sağlığı ciddi derecede etkileyen ciddi semptomlar
henüz bildirilmemiştir. Bununla birlikte mide bulantısı, kusma, mide rahatsızlığı, ishal (bkz.
Bölüm 4.8) gibi çoğunlukla tıbbi ürünün gastrointestinal istenmeyen etkileri ve nadiren nöbetler
beklenebilir. Başka belirtiler ortaya çıkarsa, alerjik reaksiyon olasılığı göz önünde
bulundurulmalıdır. Özellikle böbrek yetmezliği olan hastalarda doz aşımı nedeniyle
hiperkalemi ortaya çıkabilir.
Tedavi:
Şiddetine göre tedavinin semptomatik olması gerekir. Spesifik bir antidotu yoktur.
Semptomatik ve destekleyici tedavi önerilir. Bir laksatif, örn. sorbitol ile aktif hale getirilmiş
kömür, bu tıbbi ürünün eliminasyonunu hızlandırabilir. Fenoksimetilpenisilin hemodiyalizle
atılabilir.
Anafilaktik reaksiyonlar durumunda PEN-OS ile tedavi derhal durdurulmalı ve olağan önlemler
alınmalıdır.
Psödomembranöz kolit vakalarında, endikasyona bağlı olarak tedavi durdurulmalı ve gerekirse
hemen alternatif bir tedaviye başlanmalıdır (örn., klinik olarak etkinliği kanıtlanmış özel
antibiyotikler/kemoterapötik ajanların kullanılması). Peristaltizmi inhibe eden ajanlar
kontrendikedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Beta-laktamazlara duyarlı penisilinler; fenoksimetilpenisilin
8 / 12ATC Kodu: J01CE02
Fenoksimetilpenisilin (penisilin V), biyosentetik, aside dayanıklı, beta-laktamaza direnç
göstermeyen, beta-laktam antibiyotiktir.
Etki mekanizması
Fenoksimetilpenisilinin etki mekanizması, transpeptidazlar gibi penisilin-bağlayıcı proteinleri
(PBP) inhibe ederek bakteri hücre duvarı sentezinin inhibisyonuna (büyüme fazında) dayanır.
Bu durum bakteri öldürücü (bakterisit) etki ile sonuçlanır.
Farmakokinetik ile farmakodinamik arasındaki ilişki
Etkililik çoğunlukla etkin madde seviyesinin patojenin minimum inhibisyon konsantrasyon
(MIC) değerinin üstünde olduğu sürenin uzunluğuna bağlıdır.
Direnç mekanizmaları
Fenoksimetilpenisiline karşı direnç aşağıdaki mekanizmalara dayanabilir:
− Beta-laktamazlar tarafından inaktivasyon: Fenoksimetilpenisilin beta-laktamaza dirençli
değildir ve beta-laktamaz üreten bakterilere karşı (örneğin stafilokok veya gonokok) etki
göstermez.
− PBP'lerin fenoksimetilpenisiline karşı indirgenmiş ilgisi: Pnömokoklar ve bazı diğer
streptokoklarda fenoksimetilpenisiline karşı kazanılmış direnç, bir mutasyona bağlı olarak
mevcut PBP'lerin modifikasyonuna dayanır. Ancak, metisilin (oksasilin) dirençli
stafilokoklar, fenoksimetilpenisiline ilgisi azalmış ilave bir PBP oluşumuna bağlı olarak
dirençlidir.
− Gram negatif bakterilerde fenoksimetilpenisilinin dış hücre duvarından yetersiz
penetrasyonu PBP'lerin yetersiz inhibisyonuna neden olabilir.
− Dışa atım (efluks) pompaları, fenoksimetilpenisilini aktif olarak hücreden taşıyabilir.
Fenoksimetilpenisilinin diğer sefalosporinler ve penisilinler ile kısmen veya tamamen çapraz
direnci vardır.
Kırılma Noktaları
Fenoksimetilpenisiline duyarlılık, benzilpenisilin ve normal dilüsyon serileri kullanılarak test
edilmiştir. Duyarlı ve dirençli patojenler için aşağıdaki minimum inhibisyon konsantrasyonları
belirlenmiştir:
Avrupa Antimikrobiyal Duyarlılık Testleri Komitesi (EUCAST) kırılma noktaları:
Patojen Duyarlı Dirençli
Staphylococcus spp. ≤ 0,12 mg/L > 0,12 mg/L
Streptococcus spp. ≤ 0,25 mg/L > 0,25 mg/L
(A, B, C, G grubu)
Streptococcus pneumoniae ≤ 0,06 mg/L > 2 mg/L
Viridans grubu Streptokoklar ≤ 0,25 mg/L > 2 mg/L
Neisseria gonorrhoea ≤ 0,06 mg/L > 1 mg/L
Neisseria meningitidis ≤ 0,06 mg/L > 0,25 mg/L
Gram-negatif anaeroblar ≤ 0,25 mg/L > 0,5 mg/L
Gram-pozitif anaeroblar ≤ 0,25 mg/L > 0,5 mg/L
9 / 12Edinilmiş direnç prevelansı
Tek türlerin edinilmiş direnç prevalansı, hem zaman hem de yere göre değişiklik gösterebilir.
Bu nedenle, özellikle şiddetli enfeksiyonların tedavisi için direnç ile ilgili lokal bilgi gerekir.
Lokal direnç nedeniyle fenoksimetilpenisilinin etkililiği sorgulanıyorsa, bir uzmana
danışılmalıdır. Özellikle şiddetli enfeksiyon durumunda ya da tedavi başarısız olmuş ise,
patojen kanıtıyla birlikte mikrobiyolojik teşhis ve fenoksimetilpenisiline duyarlılığı talep edilir.
Son 5 yıldaki proje ve çalışmalardaki ulusal direnç takibine dayanan Almanya’daki edinilmiş
direnç prevalansı (Ocak 2016 tarihi itibariyle) aşağıda verilmiştir.
Yaygın olarak duyarlı türler
Aerobik Gram-pozitif mikroorganizmalar
Actinomyces israelii °
Corynebacterium diphtheriae °
Erysipelothrix rhusiopathiae °
Gardnerella vaginalis °
Streptococcus agalactiae
Streptococcus pneumoniae
Streptococcus pyogenes
Streptococcus dysgalactiae subsp. equisimilis °
(grup C ve G streptokoksi)
Viridans grup Streptococci ° ^
Aerobik Gram-negatif mikroorganizmalar
Borrelia burgdorferi °
Eikenella corrodens ° $
Haemophilus influenzae $
Anaerobik mikroorganizmalar
Clostridium perfringens °
Clostridium tetani °
Fusobacterium spp. °
Peptoniphilus spp. °
Peptostreptococcus spp. °
Veillonella parvula °
Diğer mikroorganizmalar
Treponema pallidum °
Kullanımda edinilmiş direnç yaratılabilecek türler
Aerobik Gram-pozitif mikroorganizmalar
Staphylococcus aureus +
Staphylococcus epidermidis +
Staphylococcus haemolyticus +
Staphylococcus hominis +
Aerobik Gram-negatif mikroorganizmalar
Neisseria gonorrhoeae $
Doğası gereği dirençli mikroorganizmalar
Aerobik Gram-pozitif mikroorganizmalar
Enterococcus faecium
Nocardia asteroides
Aerobik Gram-negatif mikroorganizmalar
Tüm Enterobacteriaceae türleri
10 / 12Legionella pneumophila
Moraxella catarrhalis
Pseudomonas aeruginosa
Anaerobik mikroorganizmalar
Bacteroides spp.
Diğer mikroorganizmalar
Chlamydia spp.
Chlamydophila spp.
Mycoplasma spp.
° Bu tabloların yayınlanması sırasında, geçerli veri mevcut değildi. Primer literatürde, standart
çalışmalar ve tedavi tasviyeleri, duyarlılık varsayılmıştır.
$ Çoğu izolatın doğası gereği duyarlılığı ara durumdadır.
+ En az bir bölgede, direnç %50’den fazladır.
^ Streptokoksi türlerinin heterojen grubu için yaygın olarak atanmıştır. Direnç oranı, mevcut
streptokoksi türlerine göre değişiklik gösterir.
5.2. Farmakokinetik özellikler
Genel özellikler
Emilim:
Fenoksimetilpenisilin mide asidine dayanıklıdır. Emilim oranı yaklaşık %60’dır. Yemekle
beraber kullanım, emilimi azaltır. Sindirim sisteminden hızla emilir, 30-60 dakika içinde en
yüksek konsantrasyonlarına ulaşır. Farmakokinetik seyri lineerdir. 0,12-3 g’lık tek bir oral
dozun ardından, EAA, dozla orantılı bir biçimde artar.
Dağılım:
Plazma yarılanma süresi 30-45 dakikadır ve plazma protein bağlanması yaklaşık %55’dir. Tıbbi
ürün, özellikle enflamasyon varlığında, böbrekler, akciğerler, karaciğer, deri, mukozalar, kas
ve vücut sıvılarının çoğuna hızla penetre olur. Ancak, kemik dokusuna penetrasyonu düşüktür.
Fenoksimetilpenisilin, plasenta duvarını geçer ve küçük miktarlarda anne sütüne geçer.
Metabolizma:
Dozun yaklaşık %34 ± 20’si, penisiloik asit gibi inaktif metabolik ürünlere metabolize olur.
Eliminasyon:
Fenoksimetilpenisilinin büyük bir bölümü böbrekler aracılığıyla, idrarda değişmeden atılır.
Glomerüler filtrasyon ve tübüler sekresyon yoluyla elimine edilir. Alınan dozun çok düşük bir
bölümü safra ile aktif ilaç şeklinde atılır. Böbrek fonksiyonu normal olak hastalarda, serum
yarılanma süresi (T ) 30-45 dakikadır. Yarılanma süresi, doza bağımlıdır. T çalışmalarında,
½ ½
0,4 g ve 0,3 g dozları için sırasıyla 0,5 saat ve 1,1 saatlik bir yarılanma süresinin olduğu
bulunmuştur.
Özel hasta grupları için kinetikler:
Eliminasyon, yeni doğanlarda, bebeklerde ve böbrek fonksiyonları azalmış kimselerde uzar.
5.3. Klinik öncesi güvenlilik verileri
Bugüne kadar yapılan genotoksisite çalışmaları, klinik olarak anlamlı etkisi olduğuna dair
hiçbir kanıt göstermemiştir. Sıçanlarda ve farelerde yapılan uzun dönem çalışmalar,
fenoksimetilpenisilinin karsinojenik potansiyeli ile ilgili bir kanıt göstermemiştir. Çeşitli
hayvan türlerinde yapılan çalışmalarda, fenoksimetilpenisilinin teratojenik etkilerine dair bir
kanıt bulunmamıştır.
11 / 126. FARMASÖTİK ÖZELLİKLER
6.1. Yardımcı maddelerin listesi
Sodyum benzoat
Sodyum sakarin
Sakkaroz
Sarı demir oksit (E172)
Guar galaktomannan
Silikon dioksit
Simetikon
Muz aroması, toz
Frambuaz aroması, toz
Tutti frutti aroması, toz
6.2. Geçimsizlikler
Mevcut değildir.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında saklayınız. Işıktan ve nemden koruyunuz.
Sulandırılmış süspansiyon, buzdolabında (2 – 8oC) 14 gün boyunca saklanabilir.
6.5. Ambalajın niteliği ve içeriği
Kutuda, vidalı plastik kapaklı, amber renkli 80 mL’lik ve 160 mL’lik cam şişelerde, 5 mL’lik
ölçek ile birlikte
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
Sandoz İlaç San. ve Tic. A.Ş.
Suryapı & Akel İş Merkezi
Rüzgarlıbahçe Mah. Şehit Sinan Eroğlu Cad.
No: 6 34805 Kavacık/Beykoz/İstanbul
8. RUHSAT NUMARASI
248/70
9. İLK RUHSAT TARİHİ / RUHSAT YENİLEME TARİHİ
Ruhsat tarihi: 19/02/2013
Ruhsat yenileme tarihi:
10. KÜB’ÜN YENİLENME TARİHİ
12 / 12