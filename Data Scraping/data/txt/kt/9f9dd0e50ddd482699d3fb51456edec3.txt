1/4 
 KULLANMA TALİMATI  
 
USYEX®  % 0.25 / % 0.12  gargara  
Ağızda çalkalanarak uygulanır.  
 
 Etkin madde:  1 ml gargara 2.5 mg  flurbiprofen ve 1.2 mg  klorheksidin glukonat içerir.  
 Yardımcı maddeler:  Gliserol , etil alkol, sorbitol (E 420), k remofor , sodyum sakkarin , 
sodyum hidroksit, sodyum benzoat (E 211), nane esansı, deiyonize su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
 Bu kullanma talimatını saklayınız. Daha sonra tekrar oku maya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktor unuza bu ilacı 
kullandığınızı  söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
 
1. USYEX®  nedir ve ne için kullanılır?  
2. USYEX® ’ı kullanmadan önce  dikkat edilmesi gerekenler  
3. USYEX®  nasıl kullanılır?  
4. Olası yan etkiler nelerdir?  
5. USYEX® ’ın saklanması  
 
Başlıkları yer almaktadır.  
 
1. USYEX®  nedir ve ne için kullanılır?  
USYEX® , steroid yapıda olmayan (non -steroidal ), yangı önleyici ve ağrı kesici bir ilaç olan 
flurbiprofen ve antiseptik (mikrop öldürücü) etkiye sahip klorheksidin glukonat içermektedir.  
USYEX®  gargara, 200 ml bal renkli cam şişede, 15 mL  ölçek ile birlikte karton kutu ambalajda 
sunulmaktadır. Nane esanslıdır, renksiz, berrak sıvı görünümündedir.   
 
USYEX®  aşağıdaki hastalıkların tedavisinde kullanılır;  
 Ağız ve boğaz mukozasında iltihap (enflamasyon) ve ağrıyla seyreden diş eti iltihabı 
(gingivit), ağız içi iltihabı (stomatit), boğaz iltihabı (farenjit), bademcik iltihabı (tonsillit) 
ve pamukçuklarda (aftöz lezyonlar),  
 Ağız ve boğazda mikroorganizmaların üremesinin durdurulması, yutma işlevinin 
rahatlatılması ve diş eti rahatsızlıklarında belirti  giderici olarak,  
 Diş hekimliğinde işlemlerden önce ve sonra,  
 Radyoterapi (ışın tedavisi) ve kemoterapi (ilaç tedavisi) sonrası veya diğer nedenlere bağlı 
ağız içi yaralarda (mukozit),  
 Diş plaklarının önlenmesinde kullanılır.  
 
 
 2/4 
 2. USYEX® ’ı kullanmadan önce dikkat edilmesi gerekenler   
USYEX® ’ı aşağıdaki durumlarda KULLANMAYINIZ  
Eğer,  
 Flurbiprofene, klorheksidin glukonata veya ürünün formülünde bulunan yardımcı 
maddelerden herhangi birine karşı aşırı hassasiyetiniz varsa,  
 Asetilsalisilik asit  veya diğer steroid olmayan antiinflamatuar ilaçlara karşı hassasiyetiniz 
varsa,  
 Önceden bronkospazm (bronşiyal daralma nedenli nefes alma güçlüğü), asetilsalisilik asit 
ya da diğer steroid olmayan antiinflamatuar ilaçların kullanımına bağlı nezle (rinit) ya da 
kurdeşen (ürtiker) geçirdiyseniz,  
 Mide ya da onikiparmak bağırsağı mukozasında oluşan yaralarınız (peptik ülser) varsa veya 
geçmişte bu hastalığı geçirdiyseniz,  
 Hamile iseniz ya da emziriyorsanız.  
 
USYEX® ’ı aşağıdaki durumlarda DİKKATLİ KULLANINIZ  
 Eğer böbrek yetmezliği, kalp yetmezliği ya da karaciğer yetmezliğiniz varsa,  
 USYEX®  12 yaşın altında kullanılmamalıdır. 12 yaş ve üzerindeki çocuklarda doktor 
tavsiyesiyle kullanılmalıdır.  
 USYEX® , içeriğindeki klorheksidin glukonat nedeniyle, ağız içinde , dil ve diş üzerinde geri 
dönüşümlü renk değişikliği yapabilir. Geri dönüşümlü olan bu renk değişikliği, ilacın 
kullanımı kesildikten sonra kendiliğinden ortadan kalkacaktır.  
 USYEX®  yalnızca ağız içinde kullanılır; gözler ve kulaklar ile temas ettirilmesinden 
kaçınılmalıdır.  
 USYE X®  aralıksız olarak 7 günden fazla kullanılmamalıdır.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışı nız. 
 
USYEX® ’ın yiyecek ve içecek ile kullanılması  
USYEX® ’ın kullanım yolu nedeniyle yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
Hamileyseniz USYEX®  Gargara’yı kullanmayınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
USYEX® ’ı kullanırken emzirmeye son verilmeli ya da ilaç kesilmelidir.  
 
Araç ve makine  kullanımı  
USYEX® ’ın araç ve makine kullanımına olan etkisi konusunda çalışılmamıştır, fakat 
farmakodinamik özellikleri ve genel emniyet profiline dayanılarak bir etki oluşması beklenmez.  
 
USYEX® ’ın içeriğinde bulunan bazı yardımcı maddeler hakkında önemli bilgiler  
Ürünün içeriğinde sorbitol, gliserol, etanol ve sodyum bulunmakla birlikte kullanım yolu ve 
dozu nedeniyle herhangi bir uyarı gerektirmemektedir.  
 
 3/4 
 Diğer ilaçlar ile birlikte kullanımı  
USYEX® ’ın içeriğindeki flurbiprofen, furosemidin diüre tik faaliyetini nadiren azaltabilir. 
Ayrıca, flurbiprofen nadiren antikoagülan ilaçlarla etkileşime girebilir. Bunun yanı sıra 
flurbiprofenin digoksin, tolbutamid ve antiasit ile etkileşimi bir bulunmamaktadır.  
USYEX® ’ın içeriğindeki klorheksidin glukonat ın diğer ilaçlarla etkileşimi ile ilgili herhangi 
bir bilgi bulunmamaktadır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. USYEX®  nasıl kullanılır?  
 Uygun kullanım ve doz/uygulama sıklığı için talimatlar:  
Yarım bardak suya 10 ml gargara solüsyonu ilave edilir ve günde iki veya üç defa çalkalama 
veya gargara yapılır.  Aralıksız olarak 7 günden fazla kullanılmamalıdır.  
  
 Uygulama yolu ve metodu:  
USYEX®  gargara ağızda çalkalamak ve/veya gargara yapmak içindir. Gargara yaptıktan sonra 
kalan kısım dışarı atılmalı, yutulmamalıdır.  
 
 Değişik yaş grupları  
Çocuklarda kullanımı:  
12 yaşın altındaki çocuklarda kullanılmamalıdır.  
 
Yaşlılarda kullanımı:   
Yaşlılarda kullanımı ile ilgili veri bulunmamaktadır.  
 
 Özel kullanım durumları  
Böbrek yetmezliği:   
Böbrek yetmezliği olan hastalarda dikkatli kullanılmalıdır.  
 
Karaciğer yetmezliği:  
Karaciğer yetmezliği olan hastalarda dikkatli kullanılmalıdır.  
 
Eğer USYEX® ’ın etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
 
Kullanmanız gerekenden daha fazla USYEX®  kullandıysanız  
USYEX® ’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
USYEX® ’ı kullanmayı unutursanız  
İlacınızı kullanmayı unutursanız bekleyiniz ve bir sonraki dozunu zamanında alınız.  
Unutulan dozları dengelemek için çift doz almay ınız.  
 
USYEX®  ile tedavi sonlandırıldığında oluşabilecek etkiler  
USYEX®  ile tedavi sonlandırıldığında oluşabilecek etkiler hakkında bir bilgi 
bulunmamaktadır.  
 
 
 4/4 
 4. Olası yan etkiler nelerdir?  
Tüm ilaçlar gibi, USYEX® ’ın içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa USYEX® ’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Alerjik reaksiyonlar  
 Aşırı duya rlılık reaksiyonları (hipersensitivite)  
 Ani gelişen nefes darlığı, ciltte döküntü, yüzde ve/veya dilde şişme (anaflaksi)  
 
Bunlar çok ciddi yan etkilerdir. Eğer bunlardan biri sizde mevcut ise, sizin USYEX® ’a karşı 
ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
Aşağıdakilerden herhangi birini fark ederseniz doktorunuza söyleyiniz  
 Hassasiyet bulguları  
 Lokal iritasyonlar  
 Ağız içinde, dil ve diş üzerinde geri dönüşümlü renk değişikliği  
 Tat almada değişiklik  
 Ağızda iğne batması ve yanma hissi  
 Ağız kuruluğu veya susuzluk hissi  
 Diş taşı oluşumunda artış  
 
Bunlar  USYEX® ’ın hafif yan etkileridir.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, ec zacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını ara yarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. USYEX® ’ın saklanması  
USYEX® ’ı çocukların göremeyeceği, erişemeyeceği yerlerde ve ambalajında saklayınız.  
25C’nin altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
Kutu üzerinde yazılı olan son kullanma tarihinden sonra USYEX® ’ı kullanmayınız.  
Son kullanma  tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi:  Santa Farma İlaç San. A.Ş.  
Okmeydanı, Boruçiçeği Sokak, No: 16 34382 Şişli -İSTANBUL  
Tel: (+90 212) 220 64 00  
Fax: (+90 212) 222 58 89  
 
Üretim yeri:  Santa Farma İlaç San. A.Ş.  
Sofalıçeşme Sokak, No: 72 -74 34091 Edirnekapı -İSTANBUL  
Bu kullanma talimatı ../../…. tarihinde onaylanmıştır.  