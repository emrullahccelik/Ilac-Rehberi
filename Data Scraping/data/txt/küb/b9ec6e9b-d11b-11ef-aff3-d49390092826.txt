KISA ÜRÜN BİLGİSİ
1. BEŞERİ TIBBİ ÜRÜNÜN ADI
MİGREOUT 10 mg efervesan tablet
2. KALİTATİF VE KANTİTATİF BİLEŞİMİ
Etkin madde:
Rizatriptan benzoat 14,53 mg (10 mg rizatriptana eşdeğer)
Yardımcı maddeler:
Monosodyum sitrat 600,57 mg
Sodyum hidrojen karbonat 114 mg
Sodyum klorür 21,50 mg
Yardımcı maddeler için 6.1’e bakınız.
3. FARMASÖTİK FORMU
Beyaz renkte, iki tarafı düz, silindirik efervesan tabletler.
4. KLİNİK ÖZELLİKLER
4.1. Terapötik endikasyonlar
MİGREOUT auralı veya aurasız migren ataklarının akut tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
MİGREOUT profilaktik olarak kullanılmamalıdır. Yemekler ile birlikte uygulanan rizatriptanın
absorbsiyonu, yaklaşık 1 saat gecikmiştir. Bu nedenle rizatriptan tokken alındığında, etki
başlangıcı gecikebilir (Bkz. Bölüm 5.2). 18 yaş ve üzeri erişkinlerde önerilen doz 10 mg'dır. İki
doz arasında en az 2 saat geçmiş olmalıdır. Bir gün (24 saat) içerisinde 2 dozdan fazla
kullanılmamalıdır.
 24 saat içerisinde baş ağrısının tekrarlaması halinde: Başlangıçtaki atak iyileştikten sonra
baş ağrısı tekrarlarsa bir doz daha alınabilir. Yukarıda belirtilen doz limitlerine dikkat
edilmelidir.
 Yanıt alınmadığı takdirde: Başlangıçtaki doz etki etmediği takdirde aynı atak için ikinci
bir doz almanın etkililiği üzerine yapılmış kontrollü çalışma mevcut değildir. Bu nedenle
eğer hasta verilen ilk doza yanıt vermezse aynı atak için ikinci bir doz alınmamalıdır.
Klinik çalışmalar bir atağın tedavisine yanıt vermeyen hastaların, daha sonra gelen atakların
tedavisine yanıt verebildiğini göstermiştir.
Uygulama şekli:
Sadece ağızdan kullanım içindir.
1MİGREOUT bir bardak suda (150 mL) eritildikten sonra bekletilmeden içilmelidir.
Aç karnına alınması daha iyi olsa da, ilaç tok karnına da alınabilir.
Özel popülasyonlara ilişkin ek bilgiler:
Böbrek/Karaciğer Yetmezliği:
Orta veya hafif dereceli böbrek yetmezliği ve orta veya hafif dereceli karaciğer yetmezliği olan
hastalarda 5 mg rizatriptan kullanılmalıdır.
Pediyatrik popülasyon:
MİGREOUT’un 12 yaşın altındaki çocuklarda kullanılması önerilmemektedir. 12 yaşın altındaki
çocuklarda rizatriptan kullanımı ile ilgili herhangi bir bilgi mevcut değildir.
Adolesanlar (12-17 yaş)
MİGREOUT'un 18 yaşın altındaki çocuklarda kullanılması önerilmemektedir. Pediyatrik
hastalarda rizatriptanın güvenliliği ve etkinliği değerlendirilmemiştir.
Geriyatrik popülasyon:
65 yaşın üstündeki hastalarda rizatriptanın güvenliği ve etkinliği sistemik olarak
değerlendirilmemiştir.
Diğer:
Propranolol kullanan hastalar: Propranolol kullanan hastalarda, 5 mg MİGREOUT
kullanılmalıdır. Propranolol uygulamasından sonra, rizatriptan uygulaması için en az 2 saat ara
verilmelidir.
4.3. Kontrendikasyonlar
MİGREOUT aşağıda belirtilen durumlarda kontrendikedir:
 Rizatriptan veya yardımcı maddelerden herhangi birine karşı aşırı duyarlılık
durumlarında,
 Hemiplejik, baziller ve oftalmoplejik migren vakalarında,
 Monoamin oksidaz (MAO) inhibitörleri ile eş zamanlı olarak kullanımı veya MAO
inhibitörleri ile tedavinin bitiminden itibaren iki hafta içerisinde kullanımında (Bkz.
Bölüm 4.5),
 Şiddetli karaciğer veya şiddetli böbrek yetmezliği olan hastalarda,
 Önceden serebrovasküler olay (CVA) veya geçici iskemik atak (TIA) geçirmiş hastalarda,
 Orta derecede şiddetli veya şiddetli hipertansiyon veya tedavi edilmemiş hafif
hipertansiyon hastalarında,
 İskemik kalp hastalıkları (anjina pektoris, miyokart infarktüsü geçmişi, rapor edilmiş gizli
iskemi), iskemik kalp hastalığı belirti ve semptomları veya prinzmetal anjina dahil
yerleşmiş koroner arter hastalıklarında,
2 Periferal vasküler hastalığı olan hastalarda,
 Rizatriptanın ergotamin, ergot türevleri (metiserjid dahil) ve/veya 5-HT reseptör
1B/1D
agonistleri ile birlikte kullanımı kontrendikedir (Bkz. Bölüm 4.5).
4.4. Özel kullanım uyarıları ve önlemleri
MİGREOUT yalnızca belirgin bir migren hastalığı tanısı koyulan hastalarda kullanılmalıdır.
MİGREOUT baziler veya hemiplejik migreni olan hastalara uygulanmamalıdır.
MİGREOUT, serebrovasküler vazokonstriksiyonun zarar verebileceği, potansiyel olarak ciddi
olabilecek durumlarla (örneğin CVA, rüptür anevrizma) ilişkili atipik baş ağrılarının tedavisinde
kullanılmamalıdır.
Rizatriptan göğüs ağrısı ve sıkışması gibi şiddetli olabilecek ve boğazda da görülebilecek geçici
semptomlarla ilişkili olabilir (Bkz. Bölüm 4.8). Bu semptomlar eğer bir iskemik kalp hastalığını
düşündürüyorsa doz alımı kesilmeli ve uygun bir değerlendirme yapılmalıdır.
Diğer 5-HT reseptör agonistlerinde olduğu gibi rizatriptan da, tanımlanamamış kalp hastalığı
1B/1D
veya koroner arter hastalığı (KAH) riski olan hastalara (örneğin: hipertansiyon, diyabet, sigara
içenler veya nikotin destek tedavisi görenler, 40 yaşın üstündeki erkekler, menopoz sonrasındaki
kadınlar, dal bloku olan hastalar, ailesinde güçlü KAH geçmişi olan hastalar) bir ilk
değerlendirme yapılmadan verilmemelidir. Kardiyak değerlendirmelerde, kardiyak hastalığı olan
bütün hastalar saptanamayabilir ve çok nadir vakalarda 5-HT agonistleri uygulandığında altta
1
yatan bir kardiyovasküler hastalık olmadan da ciddi kardiyak durumlar ortaya çıkabilir. KAH
tanısı koyulan hastalara MİGREOUT verilmemelidir (Bkz. Bölüm 4.3).
5-HT reseptör agonistlerinin kullanımı koroner vazospazm ile ilişkilendirilmiştir. Nadir
1B/1D
durumlarda MİGREOUT dahil 5-HT reseptör agonistlerinde miyokart iskemisi veya
1B/1D
infarktüsü rapor edilmiştir (Bkz. Bölüm 4.8 ).
Diğer 5-HT reseptör agonistleri (örn., sumatriptan) MİGREOUT ile birlikte
1B/1D
kullanılmamalıdır (Bkz. Bölüm 4.5).
Rizatriptan kullanımından sonra ergotamin tipi ilaçların (örneğin: ergotamin, dihidroergotamin,
metiserjid) kullanımı için en az 6 saat beklenilmesi önerilir. Ergotamin içeren preperatların
uygulanmasından en az 24 saat geçtikten sonra rizatriptan verilmelidir. 16 sağlıklı erkek hastanın
dahil olduğu bir klinik çalışmada aditif vazospastik etkiler gözlemlenmemiş olsa da teorik olarak,
bu tür aditif etkilerin ortaya çıkması mümkündür (Bkz. Bölüm 4.3).
3Triptanlar ve seçici serotonin geri alım inhibitörleri (SSRI) veya serotonin norepinefrin geri alım
inhibitörleri (SNRI) ile birlikte uygulanmasını takiben serotonin sendromu (mental durum
değişikliği, otonomik instabilite ve nöromusküler anormallikler dahil) rapor edilmiştir. Bu
reaksiyonlar şiddetli olabilir. Eğer klinik olarak rizatriptan tedavisi ile birlikte SSRI veya SNRI
tedavisi uygulaması düşünülüyorsa özellikle tedavinin başlangıcında, doz artımında veya diğer
bir serotonerjik ilaç tedavisi eklenmesinde hastanın uygun bir şekilde gözlemlenmesi önerilir
(Bkz. Bölüm 4.5).
Triptanlarla (5-HT agonistleri) ve St. John's wort-sarı kantaron-(Hypericum perforatum)
1B/1D
içeren bitkisel preperatların birlikte kullanımında istenmeyen etkiler daha yaygın olarak ortaya
çıkabilir.
Aralarında rizatriptanında olduğu triptan grubu ilaçlarla tedavi edilen hastalarda anjiyoödem
(yüzde ödem, dilde şişme, farinkste ödem) görülebilir. Dilde veya farinkste anjiyoödem görülürse
hasta, semptomlar iyileşene kadar doktor kontrolü altında bulundurulmalıdır. Tedavi acilen
durdurulmalı ve başka bir ilaç grubuna ait bir ajanla devam edilmelidir.
CYP2D6 substratları alan hastalara rizatriptan uygulanacağında oluşabilecek potansiyel
etkileşimler göz önünde bulundurulmalıdır (Bkz. Bölüm 4.5).
Baş ağrısı ilaçlarının uzun süreli kullanımı
Baş ağrısı için kullanılan bütün ağrı kesicilerin uzun süreli kullanımı ağrıyı daha da
kötüleştirebilir. Eğer böyle bir durum ortaya cıkmışsa veya şüpheleniliyorsa tedaviye son
verilmeli ve tıbbi danışmanlık alınmalıdır. Düzenli olarak baş ağrısı ilaçları kullanmalarına
rağmen her gün veya sık sık baş ağrısı şikayeti olan hastalarda ilaçların uzun süreli
kullanıldığından şüphelenilmelidir.
Bu tıbbi ürün her bir efervesan tablette 104,19 mg (4,53 mmol) sodyum ihtiva eder. Bu durum,
kontrollü sodyum diyetinde olan hastalar için göz önünde bulundurulmalıdır.
4.5. Diğer tıbbi ürünlerle etkileşimler ve diğer etkileşim şekilleri
Ergotamin, (metiserjid dahil) ergot türevleri, diğer 5-HT reseptör agonistleri:
1B/1D
Rizatriptan ve ergotamin, ergot türevleri (metiserjid dahil) veya diğer 5-HT reseptör
1B/1D
agonistleri (örneğin sumatriptan, zolmitriptan, naratriptan) ile birlikte kullanımında aditif bir
etkiye bağlı olarak koroner arter vazokonstriksiyonu ve hipertansif etki riski artar. Bu
kombinasyon kontrendikedir (Bkz. Bölüm 4.3).
Monoamin oksidaz inhibitörleri:
Rizatriptan prensip olarak monoamin oksidaz 'A' alt tip (MAO-A) aracılığıyla metabolize olur.
Seçici geri dönüşümlü MAO-A inhibitörleri ile birlikte uygulanmasında rizatriptan ve aktif
metaboliti olan N-monodesmetilin plazma konsantrasyonları artar. Seçici olmayan geri
4dönüşümlü (örneğin: linezolid) ve geri dönüşümlü olmayan MAO inhibitörleri ile benzer veya
daha büyük etki beklenmektedir. Koroner arter vazokonstriksiyonu ve hipertansiyon nöbeti
riskine bağlı olarak MİGREOUT'un MAO inhibitörleri alan hastalarda birlikte uygulanması
kontrendikedir (Bkz. Bölüm 4.3).
Beta-blokörler:
Propronalol ile birlikte uygulandığında rizatriptanın plazma konsantrasyonları artabilir. Hem
rizatriptan hem propranololun metabolizmasında MAO-A rol oynadığından bu artış büyük
ihtimalle her iki ilacın ilk geçiş metabolik etkileşimi sonucu oluşmaktadır. Bu etkileşim EAA ve
C 'da %70-80 civarında ortalama artışa yol açar. Propranolol alan hastalarda MİGREOUT
maks
dozu 5 mg olarak kullanılmalıdır (Bkz. Bölüm 4.2).
Bir ilaç etkileşim çalışmasında nadolol ve metoprolol, rizatriptanın plazma konsantrasyonunu
değiştirmemiştir.
Seçici serotonin geri alım inhibitörleri (SSRI) veya serotonin nörepinefrin geri alım inhibitörleri
(SNRI) ve serotonin sendromu:
Seçici serotonin geri alım inhibitörleri (SSRI) veya serotonin norepinefrin geri alım inhibitörleri
(SNRI) ve triptanların kullanımını takiben hastalarda serotonin sendromu (mental durum
değişikliği, otonomik instabilite ve nöromusküler anormallikler dahil) ile uyuşan semptomlar
rapor edilmiştir (Bkz. Bölüm 4.4).
İn vitro çalışmalar, rizatriptanın sitokrom P450 2D6 (CYP 2D6)'yı inhibe ettiğini göstermiştir.
Klinik etkileşimle ilgili bilgi mevcut değildir. CYP 2D6 substratlarını kullanan hastalara
rizatriptan uygulandığında klinik etkileşim oluşabileceği göz önünde bulundurulmalıdır.
Özel popülasyonlara ilişkin ek bilgiler
Pediyatrik popülasyon:
Veri mevcut değildir.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya doğum
ve/veya doğum sonrası gelişim üzerindeki etkiler bakımından yetersizdir. İnsanlara yönelik
potansiyel risk bilinmemektedir.
MİGREOUT çok gerekli olmadıkça gebelik döneminde kullanılmamalıdır.
5Gebelik dönemi
Gebe kadınlarda rizatriptan kullanılmasıyla ilgili kontrollü yeterli çalışmalar bulunmamaktadır.
Gebelik döneminde ancak potansiyel yararı fetüs üzerindeki potansiyel riskten üstünse
kullanılmalıdır. Bazı hayvan çalışmalarına göre, uygulama yavrularda ağırlık kazanımında
azalma, gelişim toksisitesi ve mortalitede artış ile ilişkilendirilmiştir.
Teratojenik etki gözlemlenmemiştir.
Hayvanlarda yapılan çalışmalar her zaman insanlardan alınacak yanıtı öngöremediğinden
MİGREOUT ancak kesinlikle ihtiyaç duyulduğu takdirde gebelikte kullanılmalıdır.
Laktasyon dönemi
Sıçanlarda yapılan çalışmalarda rizatriptanın yüksek miktarlarda süte geçtiği bildirilmiştir. Anne
sıçanlar insanlardaki maksimum seviyeden çok daha fazla sistemik maruz kalıma uğradığında,
sütten kesilme öncesinde yavruların vücut ağırlığında çok hafif azalma gözlenir. İnsanlarda bu
konuda bilgi mevcut değildir. Bu nedenle emziren annelere MİGREOUT uygulanması
gerektiğinde özel bir dikkat gösterilmeli, ancak kesinlikle ihtiyaç duyulduğu takdirde
kullanılmalıdır. Tedavinin bitiminden sonra 24 saat boyunca bebekler emzirilmeyerek ilaca
maruz kalım engellenmelidir.
Üreme yeteneği / Fertilite
Üreme yeteneği üzerine herhangi bir etkisi bilinmemektedir.
4.7. Araç ve makine kullanımı üzerindeki etkiler
Migren veya MİGREOUT tedavisi bazı hastalarda uyuklamaya neden olabilir. MİGREOUT alan
bazı hastalarda sersemlik de bildirilmiştir. Bu nedenle hastalar, migren atakları sırasında ve
MİGREOUT uygulandıktan sonra karmaşık işlevleri yerine getirmedeki yeterliliklerini
değerlendirmelidirler.
4.8. İstenmeyen etkiler
Bir yıllık kontrollü klinik çalışmalarda rizatriptan oral tablet formunda ve ağızda eriyen tablet
formunda, yaklaşık 3600 hasta üzerinde değerlendirilmiştir. Klinik çalışmalarda yapılan
değerlendirmelerde en yaygın görülen yan etkiler baş dönmesi, sersemlik, uyku hali ve
halsizlik/bitkinliktir.
Klinik çalışmalarda ve/veya pazarlama sonrası deneyimlerde elde edilmiş veriler aşağıdadır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle tahmin
edilemiyor).
6Bağışıklık sistemi hastalıkları
Sıklığı bilinmeyen: Aşırı duyarlılık reaksiyonu, anafilaktik/anafilaktoit reaksiyon
Psikiyatrik hastalıkları
Yaygın olmayan: Dezoryantasyon, uykusuzluk, sinirlilik
Sinir sistemi hastalıkları
Yaygın: Baş dönmesi, sersemlik, uyku hali, parestezi, baş ağrısı, hipestezi, zihinsel keskinlikte
azalma, tremor.
Yaygın olmayan: Ataksi, vertigo
Seyrek: Tat almada bozukluk, senkop, serotonin sendromu
Sıklığı bilinmeyen: Nöbet
Göz hastalıkları
Yaygın olmayan: Bulanık görme
Kardiyak hastalıkları
Yaygın: Palpitasyon, taşikardi
Seyrek: Miyokard iskemisi veya infarktüsü, serebrovasküler olay. Bu yan etkilerin çoğu koroner
arter hastalığı risk faktörleri öngörülen hastalarda rapor edilmiştir.
Vasküler hastalıkları
Yaygın: Kızarıklık/ateşli kızarıklık
Yaygın olmayan: Hipertansiyon
Sıklığı bilinmeyen: Periferal vasküler iskemi
Solunum, göğüs bozuklukları ve mediastinal hastalıkları
Yaygın: Farinkste rahatsızlık, dispne
Seyrek: Hırıltı
Gastrointestinal hastalıkları
Yaygın: Bulantı, ağız kuruluğu, kusma, ishal
Yaygın olmayan: Susuzluk hissi, dispepsi
Deri ve deri altı doku hastalıkları
Yaygın: Ciltte kızarıklık, terleme
Yaygın olmayan: Kaşıntı, ürtiker
Seyrek: Anjiyoödem (örneğin: yüzde ödem, dilde şişme, faringeal ödem), döküntü, toksik
epidermal nekroliz (anjiyoödem için aynı zamanda Bkz. Bölüm 4.4).
7Kas-iskelet bozuklukları, bağ doku ve kemik hastalıkları
Yaygın: Bölgesel ağırlık
Yaygın olmayan: Boyun ağrısı, bölgesel sıkılık, katılık, kas zayıflığı
Seyrek: Yüzde ağrı
Genel bozukluklar ve uygulama bölgesine ilişkin hastalıklar
Yaygın: Asteni/yorgunluk, batın veya göğüste ağrı
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e-posta: tufam@titck.gov.tr; Tel: 0 800 314 00 08; Faks: 0 312 218 35 99)
4.9. Doz aşımı ve tedavisi
Rizatriptan 40 mg (tek bir seferlik tablet dozu olarak veya 2 saatlik aralıkla 2 doz olarak
uygulanan) yaklaşık 300 hasta tarafından iyi tolere edilmiş, en sık görülen ilaçla ilişkili yan
etkiler baş dönmesi, sersemlik ve uyku hali olmuştur.
12 hastanın rizatriptan aldığı (dört saat içerisinde verilen) total kümülatif doz 80 mg olduğu bir
klinik çalışmada iki hastada senkop ve/veya bradikardi gözlenmiştir. 29 yaşında bir kadın hastada
(iki saat aralıkla uygulanan) toplam 80 mg rizatriptan dozundan üç saat sonra kusma, bradikardi
ve sersemlik gelişmiştir. Atropine yanıt olarak 3. derecede AV bloğu, diğer semptomların
başlangıcından bir saat sonra gözlemlenmiştir. İkinci hasta 25 yaşında bir erkek olup damar içi
kan alımından hemen sonra geçici sersemlik, senkop, inkontinans ve 5 saniyelik sistolik
duraklama (EKG monitöründe) gözlenmiştir. Damar içi kan alımı, hasta (yaklaşık 4 saat aralıkta)
toplam 80 mg rizatriptan dozu aldıktan iki saat sonra yapılmıştır. Ek olarak rizatriptanın
farmakolojik verilerine dayanarak doz aşımı halinde hipertansiyon veya daha ciddi
kardiyovasküler semptomlar görülebilir.
MİGREOUT ile doz aşımından şüphelenilen hastalarda gastrointestinal dekontaminasyon
(örneğin: aktif kömürü takiben gastrik lavaj) uygulanması düşünülmelidir. Klinik semptomların
görülmesi devam etmese bile elektrokardiyografik izleme en az 12 saat devam ettirilmelidir.
Hemo veya peritonal diyalizin rizatriptanın serum konsantrasyonlarına olan etkisi
bilinmemektedir.
85. FARMAKOLOJİK ÖZELLİKLER
5.1. Farmakodinamik Özellikler
Farmakoterapötik grup: Seçici serotonin (5HT ) agonisti
1B/1D
ATC kodu: N02C C04
Etki mekanizması:
Rizatriptan insan 5HT ve 5HT reseptörlerine yüksek afinite göstererek seçici olarak bağlanır.
1B 1D
5HT , 5HT , adrenerjik alfa , alfa veya beta; D , D , dopaminerjik, histaminik H , muskarinik
2 3 1 2 1 2 1
veya benzodiazepin reseptörleri üzerinde farmakolojik aktivitesi çok az vardır veya hiç yoktur.
Rizatriptanın migren türü baş ağrısını tedavideki terapötik aktivitesi, bir atak sırasında genişlediği
düşünülen ekstraserebral intrakranial kan damarları üzerinde ve onları innerve eden trigeminal
duyu sinirleri üzerinde rizatriptanın 5HT ve 5HT reseptörlerine sağladığı agonist etki ile
1B 1D
ilişkilendirilebilir. 5 HT ve 5 HT reseptörlerinin aktivasyonu, duyarlı dokularda
1B 1D
inflamasyonun azalması ve santral trigeminal ağrı sinyal iletimini azalma ile sonuçlanan ağrıya
neden olan intrakranial kan damarlarında konstriksiyon ve nöropeptid salıverilmesinin
inhibisyonuna neden olur.
Farmakodinamik etkiler:
Rizatriptanın ağızda eriyen tabletlerinin migren ataklarının akut tedavisindeki etkililiği, çok
merkezli, randomize, plasebo kontrollü çalışmada araştırılmıştır. Bir çalışmada (n=311) verilen
dozdan 2 saat sonra rizatriptan ile tedavi edilen hastalarda iyileşme oranları rizatriptan 5 ve 10
mg için yaklaşık %66 iken plasebo grubunda %47 olarak bulunmuştur. Daha büyük bir çalışma
grubunda (n=547) verilen dozdan 2 saat sonra rizatriptan ile tedavi edilen hastalarda iyileşme
oranları rizatriptan 5 mg için %59 ve 10 mg için %74 iken plasebo grubunda %28 olarak
bulunmuştur. Rizatriptan aynı zamanda migren nöbetleri ile birlikte görülen hareketsizlik,
bulantı, fotofobi, fonofobide iyileşme meydana getirmiştir. 10 mg doz ile yapılan iki klinik
çalışmadan birisinde doz verilmesini takiben 30 dakika gibi kısa bir sürede ağrının iyileştiği
belirgin bir şekilde görülmüştür (Bkz. Bölüm 5.2).
Oral tabletle yapılan çalışmalara dayanılarak rizatriptan, adet başlangıcından 3 gün önce veya
sonra görülen menstrual migrenin tedavisinde etkili bulunmuştur.
5.2. Farmakokinetik özellikler
Genel özellikler:
Emilim:
Rizatriptan oral uygulanmasını takiben hızlıca ve tamamen absorbe olur. Ortalama oral
biyoyararlanım yaklaşık %40-45 ve ortalama plazma pik konsantrasyonu (C )'na yaklaşık 1,6-
maks
2,5 saatte (T ) erişilir. Rizatriptan ağızda eriyen tabletin uygulanmasını takiben maksimum
maks
plazma konsantrasyonuna ulaşma süresi, tablete göre 30-60 dakika daha geçtir.
9Rizatriptan tablet tok durumda verildiğinde T 1 saat gecikmiştir. Yemeklerden sonra
maks
uygulandığında rizatriptanın emiliminde daha fazla gecikme meydana gelebilir (Bkz. Bölüm 4.2).
Dağılım:
Rizatriptan plazma proteinlerine minimum olarak bağlanır (%14). Dağılım hacmi erkek
hastalarda yaklaşık 140 litre ve kadın hastalarda 110 litredir.
Biyotransformasyon:
Rizatriptanın primer metabolizma yolu monoamin oksidaz A tarafından oksidatif deaminasyon
yolu ile farmakolojik olarak aktif olmayan indol asetik asit metabolitine dönüşmesidir. 5-HT
1B/1D
reseptörleri üzerinden ana bileşiğe aktivite bakımından benzer olan N-monodesmetil-rizatriptan
minör derecede oluşur, fakat rizatriptanın farmakodinamik aktivitesi ile belirgin bir şekilde
ilişkilendirilemez. N-monodesmetil-rizatriptanın plazma konsantrasyonları ana bileşiğin yaklaşık
%14'ü olup, benzer oranda elimine olur. Diğer minör metabolitler N-oksit, 6-hidroksi bileşiği, 6-
hidroksi metabolitinin sülfat konjugatıdır. Bu minör metabolitlerin hiçbiri farmakolojik olarak
aktif değildir. 14C-işaretli rizatriptanın oral uygulanmasını takiben sirkülasyondaki plazma
radyoaktivitesi yaklaşık %17 olarak hesaplanır.
Eliminasyon:
İntravenöz uygulamayı takiben EAA erkeklerde orantısal olarak artarken kadınlarda yaklaşık
olarak 10-60 g/kg doz oranında artış kaydeder. Oral uygulamayı takiben EAA yaklaşık olarak
2,5-10 mg doz oranında artış kaydeder. Rizatriptanın erkeklerde ve kadınlarda plazma yarılanma
ömrü yaklaşık 2-3 saattir. Rizatriptanın plazma klirensi erkeklerde yaklaşık 1000- 1500 mL/dak
ve kadınlarda 900-1100 mL/dak ve bunun yaklaşık %20-30'u renal klirenstir. 14C işaretli
rizatriptanın oral uygulamasını takiben radyoaktivitenin yaklaşık %80'i idrarla atılırken verilen
dozun yaklaşık %10'u feçesle atılır. Bu da metabolitlerin primer olarak böbrekler yoluyla
atıldığını göstermektedir.
İlk geçiş metabolizmasıyla uyumlu olarak idrarla atılan oral dozun yaklaşık %14'ü rizatriptan
olarak değişmeden atılır ve %51'i indol asetik asit metaboliti olarak atılır. İdrarda %1'den fazla
aktif N-monodesmetil metaboliti bulunmaz.
Eğer rizatriptan maksimum doz rejimine göre uygulanırsa günden güne plazmada ilaç
akümülasyonu meydana gelmez.
Hastalardaki karakteristik özellikler
Renal yetmezlik:
Böbrek yetmezliği olan hastalar (kreatinin klirensi 10-60 mL/dak/1,73 m2) rizatriptan
uygulamasından sonra EAA değeri sağlıklı kişilerinkinden belirgin olarak farklı değildi.
Hemodiyaliz hastalarında (kreatinin klirensi <10 mL/dak/1,73 m2) rizatriptan EAA'sı böbrek
fonksiyonları normal olanlara göre %44 daha büyüktü. Böbrek yetmezliğinin bütün derecelerinde
10rizatriptan uygulanan hastaların maksimum plazma konsantrasyonu sağlıklı kişilerle benzer
bulunmuştur.
Hepatik yetmezlik:
Karaciğerde hafif alkolik siroz olan hastalara oral olarak uygulanmasını takiben rizatriptanın
plazma konsantrasyonları genç erkek ve kadın hastalarda birbirine benzer olarak bulunmuştur.
Orta derecede karaciğer yetmezliği görülen hastalarda (Child Pugh Skoru 7) EAA (%50) ve
C ’da (%25) belirgin bir azalma gözlenir. Child Pugh Skoru >7 (şiddetli karaciğer yetmezliği
maks
olan) hastalarda farmakokinetik çalışma yapılmamıştır.
Pediyatrik:
Çocuklarda kullanılması önerilmez.
Geriyatrik:
Rizatriptan uygulanmasını takiben yaşlı hastalarda gözlemlenen rizatriptanın plazma
konsantrasyonu (yaklaşık 65 ile 77 yaş arasında), genç erişkinlerde gözlemlenenler ile benzer
bulundu.
Cinsiyet:
Rizatriptanın EAA 'sı (10 mg oral) kadınlarla karşılaştırıldığında erkeklerde %25 daha düşüktür,
C %11 daha düşük iken T yaklaşık olarak aynı zamanda gözlemlenir. Bu belirgin
maks maks
farmakokinetik farklılıklar klinik olarak anlamlı değildir.
5.3. Klinik öncesi güvenlilik verileri
Tekrarlı doz toksisitesi, genotoksisite, karsinojenik potansiyel, reprodüktif ve gelişimsel toksisite,
güvenlilik farmakolojisi, farmakokinetik ve metabolizma ile ilgili yapılan konvansiyonel
çalışmalara dayanan preklinik bilgilerde insanlar için herhangi bir risk tespit edilmemiştir.
6. FARMASÖTİK ÖZELLİKLER
6.1. Yardımcı maddelerin listesi
Monosodyum sitrat
Sodyum hidrojen karbonat
Sodyum klorür
Sukraloz (E955)
Povidon
Makragol
Limon aroması
6.2. Geçimsizlikler
Geçerli değil.
116.3. Raf ömrü
24 ay
6.4. Saklamaya yönelik özel tedbirler
25 ºC altındaki oda sıcaklığında ve kuru yerde saklayınız.
6.5. Ambalajın niteliği ve içeriği
3, 6 ve 10 efervesan tablet blister ambalajda, karton kutuda kullanma talimatı ile beraber
ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmelik” lerine uygun olarak imha edilmelidir.
7. RUHSAT SAHİBİ
Neutec İlaç San. Tic. A.Ş.
Esenler / İSTANBUL
Tel : 0850 201 23 23
Faks : 0212 481 61 11
E-mail : bilgi@neutec.com.tr
8. RUHSAT NUMARASI (LARI)
238/10
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 12.12.2011
Ruhsat yenileme tarihi: 07.02.2020
10. KÜB’ÜN YENİLENME TARİHİ
12