 
 
1 / 13  
KULLANMA TALİMATI  
 
VİNCRİSTİNE - KOÇAK 2 mg/ 2  ml I.V enjeksiyonluk çözelti  
Damar içine uygulanır . 
Steril , sitotoksik  
 
• Etkin madde : 1 ml çözelti 0,9 mg vinkristine eşdeğer 1 mg vinkristin sülfat içerir. Her bir 
2 ml çözelti 1,8 mg vinkristine eşdeğer 2 mg  vinkristin sülfat içerir.  
• Yardımcı maddeler:  Mannitol, enjeksiyonluk su. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız . Daha sonra tekrar  okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız . 
• Bu ilaç  kişisel olarak sizin için  reçete edilmiştir, başkalarına verme yiniz.  
• Bu ilacın kullanımı sırasında, doktora veya hastaneye gittiğinizde  doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.    
 
 
Bu Kullanma Talimatında : 
 1. VİNCRİSTİNE - KOÇAK n edir ve ne i çin kullanılır?  
2. VİNCRİSTİNE  - KOÇAK’ ı kullanmadan önce d ikkat e dilmesi gerekenler  
3. VİNCRİSTİNE - KOÇAK n asıl kullanılır?  
4. Olası yan etkiler nelerdir?  
5. VİNCRİSTİNE - KOÇAK’ ın saklanması  
 
Başlıkları yer almaktadır. 
  
 
2 / 13 1. VİNCRİSTİNE - KOÇAK nedir ve ne için kullanılır?  
 VİNCRİSTİNE - KOÇAK vinkristin sülfat isimli bir maddeyi içeren bir kanser 
ilacıdır.  
 VİNCRİSTİNE - KOÇAK her kutuda bir adet flakon olmak üzere ambalajlanmıştır. 
 VİNCRİSTİNE - KOÇAK, renksiz, kokusuz, partikül içermeyen berrak çözeltidir ve 2  
ml’lik cam flakonlarda ambalajlanmış tır. 
 VİNCRİSTİNE - KOÇAK kan (lösemi veya lenfoma), meme, akciğer, baş ve boyun 
kanserlerinin tedavisinde kullanılır. 
 Aynı zamanda plazma hücre kanseri (multiple miyelom) ve çocuklarda, bazı 
kanserlerin tedavisinde kullanılır.  
 Bir kan hastalığı olarak bilinen ve vücutta kırmızı -mor renkte döküntülerle kendini 
gösteren bir hastalığın (idiyopatik trombositopenik purpura) tedavisinde diğer tedavi 
uygulamalarının başarılı olmadığı zamanlarda kullanılabilir.  
 VİNCRİSTİNE - KOÇAK tek başına ya da diğer kanser ilaç ları ile birlikte verilebilir.  
 
2. VİNCRİSTİNE - KOÇAK’ ı kullanmadan önce d ikkat edilmesi g erekenler 
VİNCRİSTİNE – KOÇAK asla intratekal olarak kullanılmamalıdır.  
 
VİNCRİSTİNE - KOÇAK’ ı aşağıdaki durumlarda KULLANMAYINIZ  
Eğer: 
 Vinkristine ya da mannitolden he rhangi birine karşı aşırı duyarlılığınız varsa (aşırı 
duyarlılık reaksiyonları deri döküntüsü, kaşıntı, yüz, dudaklar, dil veya boğazda şişme 
ve nefes almada zorlanmayı içerebilir).  
 Charcot - Marie - Tooth adı verilen bir sendromunuz var sa (hareket ve duyu s inirlerini 
etkileyen kalıtımsal bir hastalık)  
VİNCRİSTİNE - KOÇAK’ı KULLANMAYINIZ.  
 VİNCRİSTİNE - KOÇAK’ ı aşağıdaki durumlarda DİKKATLİ KULLANINIZ  
Eğer:  
 Ruh veya sinir hastalı ğınız var ise  
 Karaci ğer rahatsızlı ğınız var ise  
 Radyoterapi tedavisi görüyorsanız   
 
3 / 13  Nefes almada problemleriniz var ise  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
VİNCRİSTİNE - KOÇAK’ ın yiyecek ve içecek  ile kullanılması   
VİNCRİSTİNE - KOÇAK’ın yiyecek veya içeceklerle ol an bir etkileşimi bilinmemektedir.  
 
Hamilelik  
İlacı kullanmadan önce doktorunuza veya eczacınıza danışınız.  
 
VİNCRİSTİNE - KOÇAK, kadınlarda hamilelik döneminde kullanılmamalıdır.  
VİNCRİSTİNE - KOÇAK 'ın hamile kadınlarda kullanımına ilişkin yeterli veri mevcut 
değildir. Hayvanlar üzerinde yapılan araştırmalar üreme toksisitesinin bulunduğunu 
göstermiştir. Hamile kadınlara uygulandığında fetüste ciddi toksik etkilere yol açabilir, bu 
nedenle VİNCRİSTİNE - KOÇAK hamilelerde kullanılmamalıdır. Çocuk doğurma 
potansiyeli bulunan kadınların VİNCRİSTİNE - KOÇAK alırken hamile kalmaması 
konusunda uyarılmaları gerekmektedir.  
 
Tedavi sırasında ve tedavinin tamamlanmasından 3 ay sonra hem erkekler hem de kadınlar 
gebelik önleyici tedbirler almalıdır.  
 
Tedaviniz sırası nda hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Vinkristin’in insanlarda süte geçip geçmediği bilinmediğinden VİNCRİSTİNE - KOÇAK 
kullanan anneler  emz irmeye son vermelidir. 
 
  
 
4 / 13 Araç ve makine kullanımı  
Araç veya makine kullanmanızı etkileyecek bir yan etki gördüğünüzde araç veya makine 
kullanımına son veriniz.  
 
VİNCRİSTİNE - KOÇAK ’ın içeriğinde bulunan bazı yardımcı maddeler hakkında 
önemli bilgiler  
Uyarı  gerektiren bir yardımcı madde içermemektedir.  
 
Diğer ilaçlar  ile birlikte kullan ımı 
Vinkristin sülfat ile diğer ilaçların kullanımında özen gösterilmesi gerekmektedir.  
 
Aşağıdaki ilaçlar ile beraber kullanımı vinkristin sülfatın yan etkilerini daha kötüle ştirebilir.  
 
• Allopurinol (ilaç gut tedavisinde kullanılır)  
• Piridoksin (B6 vitamini)  
• İzoniazid (ilaç tüberküloz tedavisinde kullanılır)  
• Mitomisin - C (anti kanser ilaç)  
• İtrakonazol (mantar enfeksiyonları tedavi etmek için kullanılır)  
• L- asparaginaz (bazı kan ser türlerinin tedavisinde kullanılır)  
• Bazı anti-kanser ilaçları (platin içerenler) İşitme ve denge sorunlarına neden olabilir. 
• İdrar ile atılımın da problem yaratan ilaçlar ile beraber kullanılmamalı. Tedaviden önce 
bu ilaçların kullanımına son verilmelidi r. 
• Sinir sisteminde problemlere (örneğin yürüme zorluğu, karıncalanma veya uyuşma) 
sebep olan ilaçlar  
• Fenitoin (sara tedavisinde kullanılır) ile vinkristin sülfatın beraber kullanımında 
fenitoin etkisini göstermeyebilir. Kandaki f enitoin düzeyleri takip edilmelidir.  
• Metotreksat (kanser tedavisinde kullanılır) ile vinkristin  sülfatın beraber kullanımında 
metotreksatın etkisi artabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktor unuza veya eczacınıza bunlar hakkında bilgi veriniz.  
  
 
5 / 13 3. VİNCRİSTİNE - KOÇAK nasıl kullanılır ? 
Uygun kullanım ve doz/uygulama sıklığı için talimatlar:  
Size uygulanan VİNCRİSTİNE - KOÇAK dozu vücut yüzey alanınıza, sağlık durumunuza ve 
karaciğerinizin sağlık d urum una göre belirlenir. Dozun hesaplanmasında çok dikkatli 
olunmalıdır.  
 
Genel olarak tek doz 2 mg’ı aşmamalıdır. Her uygulamadan önce beyaz kan hücresi sayımı 
yapılmalıdır. Haftada bir damar içine uygulanır. Önerilen doz, 1,4- 1,5 mg/m2’dir. 
  Doktorunuz  hastalığınıza bağlı olarak ilacınızın dozunu belirleyecek ve size uygulayacaktır.  
 
Uygulama yolu ve metodu:  
VİNCRİSTİNE - KOÇAK bir sağlık personeli tarafından sadece damar içine (intravenöz) 
uygulama içindir. 
Bu ürün damar içine enjeksiyon (şırınga  ile) veya infüzyon (damla damla ) ile uygulanır . 
VİNCRİSTİNE - KOÇAK irritandir, kazara göze  temas etmesi durumunda doktorunuza veya 
hemşirenize derhal su ile yıkaması iç in bildiriniz.   
VİNCRİSTİNE - KOÇAK ile tedavi sırasında  konstipasyonu ( kabızlık ) önlemek  için 
doktorunuz size ilaç  verebilir.   
 
Değişik yaş grupları:  
Çocuklarda kullanım ı: 
Önerilen doz, haftada bir 1,4-  2 mg/m
2 dir en çok haftada 2 mg'dır. 10 kg veya daha az kilolu 
çocuklarda başlangıç dozu 0 ,05 mg/kg olmalıdır, haftada bir damar içine intraven öz yoldan 
uygulanır.  
 
Yaşlılarda kullanım ı: 
Önerilen yetişkin dozu uygulanabilir. Yaşlıysanız uygulamada daha dikkatli olunmalıdır.  
 
 
  
 
6 / 13 Özel kullanım durumları 
Böbrek ve karaciğer yetmezliği:  
Doktorunuz hastalığınıza bağlı olarak ilacınızın dozunu belirleye cek ve size uygulayacaktır.  
 
Eğer VİNCRİSTİNE – KOÇAK’ı n etkisinin çok güçlü veya zayıf olduğuna dair bir  izleminiz 
var ise doktorunuz  veya eczacınız  ile konuşunuz. 
 
Kullanmanız gerekenden daha fazla VİNCRİSTİNE - KOÇAK kullandıysanız:  
İlacınız bir sağlık personeli tarafından uygulanacağından kullanmanız gerekenden daha fazla 
VİNCRİSTİNE - KOÇAK uygulanımı beklenmez. Ancak size daha fazla doz uygulandığını 
düşünüyorsanız, mümkün olan en kısa zamanda, sağlık personelini bilgilendirmeniz gerekir. 
Önerilenden daha yüksek doz uygulanmış ise doktorunuz tarafından dikkatle izleneceksiniz 
ve gerekli müdahaleler doktorunuz tarafından uygulanacaktır.  
 
VİNCRİSTİNE – KOÇAK’tan kullanmanız gerekenden fazlasını kullanmışsanız bir doktor 
veya eczacı ile konuşunuz.   
 
VİNCRİSTİNE - KOÇAK’ ı kullanmayı  unutursanız:  
Uygulanması gereken dozun size verilmemiş olabileceğini düşünüyorsanız ya da ilacınızı 
uygulatmadıysanız, sağlık personelini bilgilendirmeniz gereklidir. Doktorunuz unutulan 
dozun ne zaman uygulanacağına karar vere cektir.  
 Unutulan dozları dengelemek için çift doz almayınız.  
 
VİNCRİSTİNE - KOÇAK ile tedavi sonlandırıldığında oluşabilecek etkiler:  
VİNCRİSTİNE - KOÇAK ile tedavinizin ne kadar süreceği konusunda doktorunuz size bilgi 
verecektir. İstenmeyen veya beklen meyen etkiler gelişmediği ve doktorunuz aksi bir 
tavsiyede bulunmadığı sürece tedaviyi bırakmayınız.  
 
Tedaviyi doktorunuzun belirlediği zamandan önce sonlandırmanız halinde hastalığınız 
şiddetlenebilir.  
  
 
7 / 13 4. Olası yan e tkiler n elerdir?  
Tüm ilaçlar gibi, VİNCRİ STİNE - KOÇAK’ ın içeriğinde bulunan m addelere duyarlı olan 
kişilerde yan etkiler olabilir.  
 
Yan etkilerin tahmin edilen görülme sıklıkları:  
- çok yaygın (10’da 1’den fazla)  
- yaygın (10’da 1’den az, fakat 100’de 1’den fazla)  
- yaygın olmayan  ( 100’de 1’den az, fakat 1000’de 1’den fazla)  
- seyrek (1000’de 1’den az, fakat 10.000’de 1’den fazla)  
- çok seyrek ( 10.000’de 1’den az)  
- bilinmiyor (eldeki verilerden hareketle tahmin edilmiyor)  
 
Aşağıdakilerden biri olursa VİNCRİSTİNE – KOÇAK’ı kullanmayı durdurunuz ve 
DERHAL doktorunuza bildiriniz veya size en yakın hastanenin acil bölümüne 
başvurunuz:  
• Enjeksiyon yeri reaksiyonu 
• Anafilaksi, kızarıklık, ödem gibi alerjik tipte reaksiyonlar  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin VİNCRİSTİNE – KOÇAK’a karşı ciddi alerjiniz 
var demektir. Acil tıbbi müdahaleye veya hastaneye yatırılmanıza gerek olabilir. 
 
Çok yaygın : 
Saç dökülmesi (Alopesi)  
 
Yaygın : 
Lökopeni (akyuvar sayısında azalma), trombositopeni (trombosit - kan pulcuğu sayısında  
azalma).  
Nöromüsküler yan etkilerin gelişiminde bir sıralama görülmektedir, başlangıçta sadece 
duyusal bozukluklar ve uyuşma görülmektedir, sinir ağrıları, duyu kayıpları, uyuşukluk,  
yürüme güçlüğü, motor zorlanmalar, dışkı kaçırma, derin tendon re fleksi kaybı, adalelerde 
uyum bozukluğu (ataksi), kısmi felç, ayak düşmesi, göz felci, gırtlak bölgesinde sinir felci, 
kafatası sinir felci gözlenebilir.  
Geçici körlük ve körlükle birlikte optik atrofi (görme sinirlerinin hasarı), görüşün kötüleşmesi   
 
8 / 13 Yükse k tansiyon (hipertansiyon) veya düşük tansiyon (hipotansiyon).  
Kabızlık, kilo kaybı, bulantı, kusma, a ğızda ülserasyon, diyare, mide krampları, anoreksi  
(iştahsızlık).  
Deride kızarıklık. 
Çene, farenks, parotid bezi, kemik, sırt, kol, bacak ve kas ağrıları. 
Enjeksiyon yeri reaksiyonu 
 
Yaygı n olmayan:  
Sağırlık (geçici veya kalıcı), sekizinci kafa sinirinde tahribat, denge bozukluğu, baş dönmesi, 
vertigo (denge bozukluğuna bağlı baş dönmesi), nistagmus (istemsiz göz  hareketleri).  
 
Seyrek : 
Uygunsuz antidüretik hormon salgılanması tespit edilmiştir. Hiponatremi (kanda sodyum 
düzeyinin normalin altına düşmesi) mevcudiyetinde yüksek üriner sodyum itrahı oluşmuştur. 
Anafilaksi, kızarıklık, ödem gibi alerjik tipte reaksiyonlar belirlenmiş tir. 
 
Çok seyrek : 
Yüksek tans iyonla birlikte konvülsiyon (havale),  
Çocuklarda koma hali ve konvülsiyonlar  
 
Bilinmiyor  
Anemi (kansızlık)  
Anormal göz hareketleri  
Özellikle mitomisin - C ile kombine kullanıldığında akut nefes darlığı ve ciddi solunum 
problemlerine neden olan bronkospazm (bronşların daralması, bronşların spazmı)  
Karın ağrıları, bağırsakta kangren (intestinal nekroz) ve/veya delinme (perforasyon), kabızlık  
Mesane zayıflığına bağlı üriner retansiyon (idrar tutulumu), poliüri (aşırı miktarda idrar 
yapma). disüri (ağrılı idra r yapma)  
Ateş, baş ağrısı  
Adet görememe  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
 
9 / 13 etkileri www.titc k.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)‘ne bildiriniz. Meydana gelen yan etkileri bildirerek kullanmakta olduğunuz il acın 
güvenliliği hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. VİNCRİSTİNE - KOÇAK’ ın saklanması:   
VİNCRİSTİNE - KOÇAK ’ı çocukların göremeyeceği , erişemeyeceği yerlerde ve ambalajında 
saklayınız. 
 
2-8 oC’de buzdolabında  ve ambalajında  saklayınız, dondurmayınız. 
 
Son kullanma tarihiyle uyumlu olarak kullanınız.   
 
Ambalajdak i son kullanma tarihinden sonra V İNCRİSTİNE - KOÇAK’ ı kullanmayınız . 
 Eğer üründe ve/veya ambalajında bozukluklar fark ederseniz VİNCRİSTİNE - KOÇAK ’ı 
kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplam a sistemine veriniz.  
 
Sitotoksik ve sitotoksik beşeri tıbbi ürünlerin kullanımları sonucu boşalan iç ambalajların 
atıkları TEHLİKELİ ATIKTIR ve bu atıkların yönetimi 2/4/2015 tarihli ve 29314 sayılı 
Resmi Gazetede yayımlanan Atık Yönetimi Yönetmeliğine gör e yapılır.  
 
Ruhsat sahibi        :  KOÇAK FARMA İlaç ve Kimya Sanayi A.Ş.   
Mahmutbey Mah, 2477.Sok No:23 
                                 Bağcılar / İstanbul  
 
  
 
10 / 13 Üretim yeri           :  KOÇAK FARMA İlaç ve Kimya Sanayi A.Ş.  
Çerkezköy Organize Sanayi Bölgesi  
Karaağaç Mah. 11. Sk. No:5 Kapaklı / Tekirdağ 
 
Bu kullanma talimatı ../../…. tarihinde onaylanmıştır.   
 
11 / 13 AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR.  
 
VİNCRİSTİNE - KOÇAK, kanser kemoterapisinde uzmanlaşmış hekimler tarafından ya da 
onların gözetiminde kullanılmalıdır.  
 
Hazırlama:  
VİNCRİSTİNE - KOÇAK, kemoterapötik ajanların güvenli kullanımı konusunda eğitim 
görmüş olan profesyonel kişiler tarafından kullanım için hazırlanabilir. 
 
İlacın hazırlanması ve enjektöre transferi gibi işlemler  aseptik koşullarda, sitotoksikler için 
ayrılmış özel alanlarda yapılmalı ve bu işlemleri uygulayan personel koruyucu elbise, eldiven, 
gözlük ve maske kullanılmalıdır. 
 
Hamile personelin bu kemoterapötik ajanların kullanımında görev almamaları önerilir.  
 
Vinkristin sülfatı sadece intravenöz yoldan kullanınız. VİNCRİSTİNE - KOÇAK deneyimli 
kişiler tarafından uygulanmalıdır. VİNCRİSTİNE - KOÇAK intratekal, intramüsküler veya 
subkutan yoldan verilmemelidir. İntratekal kullanımı ölümle sonuçlanır. VİNCRİSTİNE - 
KOÇAK içeren şırıngaların üzerine yalnız intravenöz kullanılacağını belirten bir etiket 
konulmalıdır. VİNCRİSTİNE - KOÇAK kullanımından önce hasta ve ailelerine ilacın 
oluşturabileceği yan etkiler yönünden önerilerde bulunulmalıdır.  
 
Yanlışlıkla intratek al müdahale yapılmışsa hemen nöroşirürjik müdahale gerekmektedir. Aksi 
takdirde ölümle sonuçlanabilecek paraliziler görülebilir. Daha önceden yayımlanmış 
intratekal yoldan vinkristin verilmesine rağmen hayatta kalması sağlanmış hastaların tedavi 
şekli baz alınarak, enjeksiyondan hemen sonra yapılması gerekenler şunlardır:  
 
1. Lombere erişimini engellemek için omurilik sıvısından mümkün olduğunca 
uzaklaştırılması gerekmektedir.  
2. Epidural kateterin; ilk lombere girişin üzerindeki omurlar arası boşluk yoluyla 
subaraknoid aralığa yerleştirilmesi ve omurilik sıvısının laktatlı ringer ile lavajının 
sağlanması. Taze dondurulmuş plazma talep edilmeli ve sağlanması durumunda her 1 
litre laktatlı ringer solüsyonuna 25 ml eklenmelidir.  
 
12 / 13 3. Beyin cerrahı i tarafından intraventri küler diren veya katater yerleştirilerek omurilik 
sıvısının lavajının devamlılığı sağlanmalı, laktatlı ringer solüsyonu sürekli olarak 150 
ml/saat hızında devamlı infüze edilmeli veya taze dondurulmuş plazma no.2’deki gibi 
eklenecekse 75 ml/saat hızında ve rilmelidir.  
 İnfüzyon oranı omurilik sıvısındaki protein seviyesini 150 mg/100 ml’de tutacak şekilde 
ayarlanmalıdır.  
 Aşağıdaki uygulamalar ilave olarak yapılabilir ancak zorunlu değildir:  
Folinik asit 100 mg intravenöz bolus enjeksiyon şeklinde uygulanır  ve daha sonra 24 saat 
boyunca 25 mg/saat hızında infüze edilir. Daha sonra 1 hafta boyunca 6 saatte bir 25 mg 
bolus dozlar uygulanır. 10 g glutamik asidin 24 saat içerisinde intravenöz uygulanmasını 
takiben, bir ay boyunca günde üç defa ağızdan 500 mg ver ilir. 50 mg piridoksin, 8 saatte bir 
30 dakika boyunca intravenöz yolla verilir. Nörotoksisitenin azaltılmasındaki rolleri net değildir.  
 Vinkristin sülfat başka ilaç ile karıştırılmamalı ve pH’yı 3 ,5-5,5 aralığının dışına çıkaracak 
başka çözeltilerle seyr eltilmemelidir. İlacın furosemid ile hem şırıngada karıştırılması hem de 
Y bölgesine arada yıkama yapılmaksızın peş peşe enjekte edilmesi, çökelti ile sonuçlanır.  
 Kontaminasyon:  
a) Gözler ya da deri ile temas gerçekleştiğinde bu bölgeler bol su ya da seru m fizyolojik ile 
yıkanmalıdır. Ciltteki geçici sızlama için tahriş edici özelliği olmayan bir krem uygulanabilir. 
Gözle temas halinde veya çözelti yutulmuşsa veya solunmuşsa tıbbi yardım için bir doktora başvurulmalıdır. 
 
b) Dökülmesi durumunda, operatörle r eldiven giymeli ve bölgede bu amaçla tutulan sünger 
ile dökülen materyal temizlenmelidir. Bölge su ile iki kez yıkanmalıdır. Tüm çözeltiler ve sünger plastik bir torba içerisine konulmalı ve mühürlenmelidir. 
 
İmha etme:  
Hem tıbbi ürünün artanı hem de sey reltilmek için ya da infüzyon için hazırlanmış çözeltinin 
tamamı hastanenin sitotoksik maddelere uygulanan standart prosedürlerine göre ve zararlı  
 
13 / 13 atıkların imha edilmesi için yürürlükte olan yasal gereklere uygun olarak ortadan 
kaldırılmalıdır.  
 
Kullanılmamış olan ürünler ya da atık materyaller “Tıbbi atıkların kontrolü yönetmeliği” ve 
“Ambalaj ve ambalaj atıklarının kontrolü yönetmelik” lerine uygun olarak imha edilmelidir. 
 