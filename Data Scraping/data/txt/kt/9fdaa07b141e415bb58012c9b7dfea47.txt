KULLANMA TALİMATI
FARMİZOL 1 g/2 mL im/iv enjeksiyonluk çözelti içeren ampul  
Kas içine (intramüsküler) veya damar içine (intravenöz) uygulanır.
Steril
• Etkin madde:  Her 2 mL’lik ampul 1  g metamizol sodyum içerir.
• Yardımcı maddeler:  Enjeksiyonluk su ve gerektiğinde pH ayarlayıcısı olarak hidroklorik 
asit veya sodyum hidroksit.
Bu ilacı kullanmaya başlamadan önce KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.
•  Bu kullanma talimatını saklayınız. Daha sonra tekrar okumaya ihtiyaç duyabilirsiniz.
• Eğer ilave sorularınız olursa, lütfen doktorunuza veya eczacınıza danışınız.
• Bu ilaç kişisel olarak size reçete edilmiştir, başkalarına vermeyiniz.
• Bu ilacın kullanımı sırasında doktora veya hastaneye gittiğinizde bu ilacı  
kullandığınızı söyleyiniz.
• Bu talimatta yazılanlara aynen uyunuz. İlaç hakkında size önerilen dozun dışında  
yüksek veya düşük doz kullanmayınız.
Bu Kullanma Talimatında:
1. FARMİZOL nedir ve ne için kullanılır?
2. FARMİZOL 'u kullanmadan önce dikkat edilmesi gerekenler
3. FARMİZOL nasıl kullanılır?
4. Olası yan etkiler nelerdir?
5. FARMİZOL 'un saklanması
Başlıkları yer almaktadır.
1. FARMİZOL nedir ve ne için kullanılır?
FARMİZOL, metamizol sodyum etkin maddesini içerir. Bir ampul içinde 1  g metamizol 
sodyum vardır. Bir ampul içinde 2 mL solüsyon bulunur ve solüsyonun 1  mL’sinde 500 mg 
etkin madde bulunur. 10 adet ampul içeren ambalajlarda kullanıma sunulmuştur.
FARMİZOL, ağrı kesici, ateş düşürücü ve spazm (kasılma) çözücü etkilere sahip bir ilaçtır.
1/10
Doktorunuz size FARMİZOL’un damar içine veya kas içine uygulanarak kullanılan bu 
formunu, şiddetli veya dirençli ağrınız veya ateşiniz olduğu için ve bu belirtileri kısa sürede 
geçirmek amacıyla reçetelemiş olabilir.
2. FARMİZOL'u kullanmadan önce dikkat edilmesi gerekenler  
FARMİZOL'u aşağıdaki durumlarda KULLANMAYINIZ:
İlacın içerdiği metamizol sodyum etkin maddesine veya diğer maddelerden birine veya benzer 
özellikler taşıyan pirazolon (örn. fenazon, propifenazon) veya pirazolidin (örn. fenilbutazon, 
oksifenbutazon) olarak adlandırılan gruplara dâhil ilaçlara karşı alerjiniz (aşırı duyarlılığınız) 
varsa veya bu maddelerden birine karşı önceden, kanınızda granülosit adı verilen hücrelerin 
anormal derece azalmasıyla kendini gösteren bir reaksiyon geliştirdiyseniz.
Kemik iliği fonksiyonunuzda bozukluk varsa (örn. kanser tedavisi olduysanız) veya kan hücresi 
yapımından sorumlu olan vücut sisteminizde bir hastalığınız varsa.
Salisilatlar, parasetamol, diklofenak, ibuprofen, indometazin, naproksen gibi ağrı kesici ilaçlara 
karşı; nefes alamama, deride aşırı kaşıntı ve kızarıklıklar seyreden kurdeşen tablosu, burun 
mukozası iltihabı, deride veya solunum yollarında şişme gibi aşırı alerjik reaksiyonlar 
geliştirdiyseniz.
Akut intermitan hepatik porfiria adı verilen bir hastalığınız varsa (porfiria ataklarını başlatma 
riski olabilir).
Üç aylıktan küçük veya 5 kg’dan düşük ağırlıkta olan bebeğiniz varsa.
Doğuştan glukoz -6- fosfat dehidrogenaz eksikliğiniz varsa.
FARMİZOL 3 ile 11 ay arasındaki bebeklerde damar içinden uygulanmamalıdır.
Hipotansiyonu olan (tansiyon düşüklüğü) hastalarda damar içinden veya kas içine 
uygulanmamalıdır.
FARMİZOL’u aşağıdaki durumlarda DİKKATLİ KULLANINIZ:
FARMİZOL’un damar içine veya kas içine uygulanması ciddi alerjik reaksiyonların görülmesi 
açısından daha yüksek risk taşır.
Tedavi sırasında ateş, titremeler, boğaz ağrısı, ağız içinde yaralar ortaya çıkması halinde tedaviyi 
hemen kesiniz ve size en yakın hastanenin acil servisine başvurunuz. Kandaki granülosit adı 
verilen ve vücut savunması için önemli role sahip hücrelerin aşırı azalmasıyla karakterize bu
2/10
bozukluk (agranülositoz), en az bir hafta süren ve bağışıklık sistemini ilgilendiren, alerjik 
kökenli bir olaydır. Bu reaksiyonlar çok nadirdir, ancak şiddetli ve yaşamı tehdit edici olabilir ve 
ölümle sonuçlanabilir. Bunlar doza bağlı değildir ve tedavi sırasında herhangi bir zamanda 
ortaya çıkabilir.
Tedavi sırasında genel kırıklık, enfeksiyon, düşmeyen ateş, çürükler, kanama, ciltte solukluk 
görülebilir. Bu belirtiler, bütün kan hücrelerinin sayısının azalmasına (pansitopeni) bağlı olarak 
ortaya çıkmış olabilir. Bu belirtilerden biri veya birkaçı varsa, tedaviyi kesiniz ve derhal 
doktorunuza başvurunuz. Bu durumda doktorunuz kan hücrelerinin sayısı normale dönene kadar 
sizi kan testleri yaparak takip edecektir.
Özellikle aşağıdaki durumların mevcut olduğu hastalar, metamizole karşı gelişebilecek olası ani 
ve aşırı şiddette alerjik reaksiyonlar açısından özel bir risk altındadırlar. Böyle bir riske sahip 
olup olmadığınızı anlamak için doktorunuz size sorular sorabilir. Bu tip riskli koşullar altında 
FARMİZOL kullanılacaksa, sıkı bir tıbbi gözetim gerekir ve acil tedavi uygulaması için gerekli 
koşullar hazır olmalıdır.
• Bronş astımı olan hastalar,
• Burun ve sinüs boşlukları içinde çok sayıda polip bulunan hastalar,
• Kronik ürtikeri olan hastalar,
• Alkolü tolere (tahammül) edemeyen hastalar; yani, belli alkollü içeceklerin az bir 
miktarına dahi burun akıntısı, gözlerde aşırı yaşarma ve belirgin yüz kızarıklığı gibi 
belirtilerle reaksiyon veren hastalar,
• Boyalara (örn. tartrazin) veya koruyucu maddelere (örn. benzoatlar) karşı intoleransı 
(tahammülsüzlük) olan hastalar.
Tedavi sırasında Stevens-Johnson sendromu (derinizde içi su dolu kabarcıklar veya yaygın 
kızarıklık ve soyulmaya neden olan ciddi deri reaksiyonu) ve toksik epidermal nekroliz (deride 
içi sıvı dolu kabarcıklarla seyreden ciddi bir hastalık) gibi yaşamı tehdit eden deri reaksiyonları 
görülebilir. Sizde genellikle içi sıvı dolu kabarcıklar veya ağız içinde yaraların eşlik ettiği, 
giderek şiddetlenen deri döküntüleri ortaya çıkarsa tedaviyi kesiniz ve derhal doktorunuza 
başvurunuz. Bu belirtiler daha çok tedavinin ilk haftalarında ortaya çıkar. Sizde bu belirtiler 
ortaya çıkarsa FARMİZOL’u bir daha hiç kullanmayınız.
3/10
Metamizol uygulaması tek başına ortaya çıkan aşırı tansiyon düşüklüğüne (izole hipotansif 
reaksiyon) neden olabilir. Bu nedenle aşağıda belirtilen durumlarda FARMİZOL’un çok dikkatle 
ve tıbbi gözetim altında uygulanması önerilmektedir:
• Önceden tansiyon düşüklüğü bulunan ve kan basıncı kontrolünü etkileyebilecek 
bozuklukları olan hastalar (aşırı sıvı kaybetmiş olan hastalar, dolaşımı dengede olmayan, 
dolaşım yetmezliği olan hastalar)
• Yüksek ateşi olan hastalar
• Şiddetli koroner kalp hastalığı ya da beyni besleyen kan damarlarında tıkanma olan 
hastalar (tansiyon düşüklüğü risk oluşturur.)
• Böbrek ya da karaciğer bozukluğu olan hastalar (metamizolun vücuttan atılım hızı düşer.)
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.
FARMİZOL’un yiyecek ve içecek ile kullanılması
FARMİZOL’un bu formu ağızdan alınmaz. Damar içine veya kas içine uygulanır.
Hamilelik
İlacı kullanmadan önce doktorunuza veya eczacınıza danışınız.
Hamileliğinizin ilk ve son üç aylık dönemlerinde FARMİZOL kullanmamanız gerekir. 
Hamileliğinizin ikinci üç aylık döneminde FARMİZOL kullanma konusunda mutlaka 
doktorunuza danışınız ve ancak doktorunuz uygun görürse kullanınız.
Tedaviniz sırasında hamile olduğunuzu fa rk ederseniz hemen doktorunuza veya eczacınıza  
danışınız.
Emzirme
İlacı kullanmadan önce doktorunuza veya eczacınıza danışınız.
Emzirme sırasında FARMİZOL ile tedavi edilmeniz gerekiyorsa, bebeği anne sütüne geçen 
metamizolden korumak için, süt vermeyi bırakmanız gerekir.
FARMİZOL kullandıktan sonraki 48 saat boyunca da bebeğinizi emzirmeyiniz.
Araç ve makine kullanımı
Metamizol yüksek dozlarda kullanıldığında konsantrasyon ve reaksiyon yeteneğini bozabilir. 
Özellikle birlikte alkol kullandıysanız taşıt sürmeyiniz, makine kullanmayınız.
4/10
FARMİZOL’un içeriğinde bulunan bazı yardımcı maddeler hakkında önemli bilgiler
Özel önlem alınmasını gerektiren bir yardımcı madde içermez.
Diğer ilaçlar ile birlikte kullanımı
• FARMİZOL organ nakillerinden sonra bağışıklık sistemini baskı altına almak için kullanılan 
siklosporin adlı ilaçlar birlikte kullanıldığında siklosporin seviyelerini düşürebilir. Düzenli 
olarak kontrol yapılması gereklidir.
• FARMİZOL, ciddi zihinsel hastalıkların tedavisinde kullanılan klorpromazin adlı ilaçla 
birlikte kullanıldığında vücut sıcaklığında aşırı bir azalma (hipotermi) görülebilir.
• FARMİZOL’un dâhil olduğu ilaç grubu, oral antikoagülanlar (ağız yoluyla alınan kan 
sulandırıcılar), kaptopril (yüksek tansiyon ilacı), lityum (manik depresif hastalık tedavisinde 
kullanılan bir ilaç) metotreksat (kanser, romatizma veya sedef hastalığı tedavisinde kullanılan 
bir ilaç) ve triamterenin (idrar sökücü bir ilaç) etkilerini değiştirebilir. FARMİZOL’un bu 
ilaçlar üzerindeki etkisi bilinmese de, birlikte kullanırken dikkatli olunmalıdır.
• FARMİZOL, kanser, romatizma veya sedef hastalığı tedavisinde kullanılan metotreksat adlı 
ilaçla birlikte kullanıldığında, metotreksatın kan üzerindeki zararlı etkisini artırabilir. Bu iki 
ilaç birlikte kullanılmamalıdır.
• FARMİZOL % 5 Dekstroz, % 0,9 NaCl ya da Ringer Laktat solüsyonunda çözünebilir. Ancak 
stabiliteleri sınırlı olduğu için bu solüsyonlar hemen uygulanmalıdır.
• Geçimsizlik olasılığı nedeniyle metamizol sodyum başka enjektabl ilaçlarla birlikte 
uygulanmamalıdır.
• FARMİZOL’un etkin maddesi metamizol eş zamanlı alındığında asetilsalisilik asidin (aspirin) 
kan pulcuklarının pıhtılaşması üzerindeki etkisini azaltabilir. Bu nedenle bu kombinasyon 
kalp koruması amacıyla düşük doz aspirin kullanan hastalarda dikkatli kullanılmalıdır.
• FARMİZOL’un etkin maddesi metamizol bupropion (ruhsal çökkünlük ve sigara bırakma 
tedavisinde kullanılan bir ilaç) kan düzeylerinin düşmesine yol açabilir. Bu nedenle 
metamizol ve bupropionun eş zamanlı kullanımında dikkatli olunması önerilir.
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda
kullandınızsa lütfen doktorunuza veya eczacınıza bunlar hakkında bilgi veriniz.
5/10
3. FARMİZOL nasıl kullanılır?
Uygun kullanım ve doz/uygulama sıklığı için talimatlar:
FARMİZOL ampul mutlaka doktor kontrolünde uygulanır.
Doktorunuz hastalığınıza bağlı olarak ilacınızın dozunu belirleyecek ve size uygulayacaktır. 
FARMİZOL genellikle aşağıdaki şekilde kullanılır:
15 yaş ve üzerindeki gençlerde ve yetişkinlerde:
Damar içine veya kas içine uygulanacak bir defalık doz 2-5 mL'dir (1 adet FARMİZOL ampul 2 
mL).
Günlük maksimum doz 10 mL’ye (5 g) (5 adet FARMİZOL ampul 2 mL) kadar artırılabilir. 
Uygulama yolu ve metodu:
FARMİZOL ampul damar içi ve kas içi ilaç uygulanması konusunda eğitimli bir sağlık personeli
Değişik yaş grupları:
Çocuklarda kullanımı:
Doktorunuz çocuğunuzun yaşı, vücut ağırlığı ve hastalığına bağlı olarak ilacın dozunu ve 
uygulama şeklini belirleyecektir.
Yaşlılarda kullanımı:
Yaşlı hastalarda ve genel durumu bozuk hastalarda doktorunuz böbrek ve karaciğer 
fonksiyonlarındaki olası bozulmaları göz önünde bulundurarak dozda ayarlama yapacaktır.tarafından uygulanır. 
AMPULÜN AÇILMASI
Ampulü çekme 
yukarıya gelecek 
şekilde tutun. 
Çekmenin içinde 
solüsyon varsa aşağı 
akması için ampule 
yavaşça vurun veya 
ampulü sallayın.Ampulü çekme yukarı 
gelecek şekilde 
tutarak çekmeyi 
aşağıya doğru çekerek 
kırın.
6/10
Özel kullanım durumları:
Böbrek/karaciğer yetmezliği:
Doktorunuz hastalığınıza ve böbrek/karaciğer problemlerinizin ciddiyetine bağlı olarak 
ilacınızın dozunu belirleyecektir.
Eğer FARMİZOL ’ un etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.
Kullanmanız gerekenden daha fazla FARMİZOL kullandıysanız:
FARMİZOL doktor denetiminde kullanılacağı için, böyle bir durumun gelişmemesi için 
gereken tedbirler alınacaktır. Böyle bir durum söz konusu olduğunda ise uygun tedavi 
yapılacaktır.
FARMİZOL ’ dan kullanmanız gerekenden fazlasını kullanmışsanız bir doktor veya eczacı ile  
konuşunuz.
FARMİZOL’u kullanmayı unutursanız:
FARMİZOL doktor denetiminde kullanılacağından, böyle bir durumun gelişmemesi için 
gereken önlemler alınacaktır.
Unutulan dozları dengelemek için çift doz almayınız.
FARMİZOL ile tedavi sonlandırıldığındaki oluşabilecek etkiler:
FARMİZOL tedavisini doktorunuzun onayı olmadan bırakırsanız, ağrınız tekrar başlayabilir 
veya ateşiniz yükselebilir.
4. Olası yan etkiler nelerdir?
Tüm ilaçlar gibi, FARMİZOL’un içeriğinde bulunan maddelere duyarlı olan kişilerde yan 
etkiler olabilir.
Aşağıdakilerden biri olursa, FARMİZOL'u kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz:
• Deri döküntüsü, ciltte kızarıklık veya ciltte ya da gözlerde başka belirtiler, kaşıntı, nefes 
darlığı veya yüksek ateş ortaya çıkarsa.
• Kanamaya eğilimli hale gelirseniz derinizin altında toplu iğne başı büyüklüğünde kanamalar 
olursa.
• Kounis sendromu (alerjiye bağlı gelişen kalp krizi)
7/10
• Derinizde içi su dolu kabarcıklar veya yaygın kızarıklık ve soyulmaya neden olan ve hayatı 
tehdit eden ciddi deri reaksiyonları (Stevens-Johnson sendromu, toksik epidermal nekroliz) 
olursa.
Bunların hepsi çok ciddi yan etkilerdir. Eğer bunlardan biri sizde mevcut ise, sizin, 
FARMİZOL’a karşı ciddi alerjiniz var demektir.
Acil tıbbi müdahaleye veya hastaneye yatırılmanıza gerek olabilir.
Bu çok ciddi yan etkilerin hepsi oldukça seyrek görülür.
Aşağıdakilerden herhangi birini fark ederseniz, hemen doktorunuza bildiriniz veya size en  
yakın hastanenin acil bölümüne başvurunuz:
• Kan basıcında düşüklük
• Özellikle böbrek problemleri olan hastalarda idrar çıkamama, idrar miktarında azalma
• İdrarda kan ve protein bulunması, yüksek tansiyon, ateş ve vücutta şişme (akut 
interstisyel nefrit belirtileri)
• Uygulama bölgesinde damar iltihabı (flebit) (ağrı, kızarma, şişlik)
• Ağızda yaralar, boğazınızda ağrı ve şişlik, ateş (agronülositozun belirtisi olabilir)
• Genel kırıklık, enfeksiyon, düşmeyen ateş, çürükler, kanama, ciltte solukluk. Bu belirtiler, 
ölümle sonuçlanabilen pansitopeniye (bütün kan hücrelerinin sayısında azalma) bağlı 
olarak ortaya çıkmış olabilir.
• İlaç uygulandıktan sonra gelişen astım atağı (nefes alıp vermede zorluk, hırıltılı solunum, 
solunum sayısında artma)
Bunların hepsi ciddi yan etkilerdir. Acil tıbbi müdahale gerekebilir. Ciddi yan etkiler çok seyrek 
görülür.
Aşağıdakilerden herhangi birini fark ederseniz, doktorunuza söyleyiniz:
• İdrarda kırmızı renklenme
• Uygulama bölgesinde ağrı ve bölgesel reaksiyonlar
Bunlar FARMİZOL’un hafif yan etkileridir.
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.
8/10
Yan etkilerin raporlanması
Kullanma talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.tick.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliği hakkında daha fazla bilgi edinilmesine katkı sağlamış olacaksınız.
5. FARMİZOL’un saklanması
FARMİZOL ’ u çocukların göremeyeceği, erişemeyeceği yerlerde ve ambalajında saklayınız.  
25 °C altındaki oda sıcaklığında ve orijinal ambalajında saklayınız.
Son kullanma tarihiyle uyumlu olarak kullanınız.
Ambalajdaki son kullanma tarihinden sonra FARMİZOL ’ u kullanmayınız.
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.
Ruhsat sahibi:
Farmalas İlaç San. ve Tic. Ltd. Şti.
Ümraniye/İstanbul
Üretim yeri:
My Farma İlaç San. ve Tic. A.Ş.
Tepeören-Tuzla/İstanbul
Bu kullanma talimatı 22.09.2017 tarihinde onaylanmıştır.
9/10
Kullanım şekliyle ilgili olarak doktor ve hemşirelere yönelik uyarılar:x-------------------------------------------------------------------------------------------------------
Şok tedavisi için gerekli önlemler alınmalı, enjeksiyon solüsyonu vücut ısısına getirildikten  
sonra uygulanmalıdır.
Şiddetli kan basıncı düşüklüğü ile şok halinin ortaya çıkmasında en sık rastlanan sebep  
enjeksiyonların hızlı yapılmasıdır. Bu nedenle, ani kan basıncı düşmesine karşı iııtravenöz  
enjeksiyonlar hasta yatar durumdayken kan basıncı, nabız ve solunum kontrol altında  
tutulmak kaydıyla çok yavaş, dakikada 1 mL’yi geçmeyecek şekilde yapılmalıdır. Alerjik  
olmayan kan basıncı düşüklüğü doza bağlı olabileceği için, 1 g'ın üzerindeki metamizol  
dozları; ancak kesin bir endikasyon varsa kullanılmalıdır. FARMİZOL enjeksiyon  
solüsyonu, aynı enjektörde başka ilaçlarla karıştırılmamalıdır.
10/10
