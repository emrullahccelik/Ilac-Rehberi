KISA ÜRÜN BİLGİSİ
1. BEŞERİ TIBBİ ÜRÜNÜN ADI
SIMULECT 20 mg İnfüzyon veya Enjeksiyonluk Çözelti İçin Toz
2. KALİTATİF VE KANTİTATİF BİLEŞİM
Etkin madde:
Basiliximab 20 mg
Yardımcı maddeler:
Potasyum dihidrat fosfat 7,212 mg
Susuz disodyum fosfat 0,992 mg
Sodyum klorür 1,608 mg
Yardımcı maddeler için 6.1’e bakınız.
3. FARMASÖTİK FORM
Flakon
Dondurularak kurutulmuş intravenöz infüzyonluk ya da enjeksiyonluk steril beyaz liyofilize
toz halde 20 mg basiliximab içeren cam flakonlardır.
Flakon içindeki toz sulandırıldıktan sonra renksiz ve berraktan opağa değişen bir görünüm
alır.
4. KLİNİK ÖZELLİKLER
4.1. Terapötik endikasyonlar
SIMULECT, erişkin ve pediyatrik hastalarda de novo böbrek transplantasyonunda akut organ
reddine karşı profilaksi sağlanmasında endikedir. SIMULECT, mikroemülsiyon siklosporin
ve kortikosteroide dayalı immünosupresyon tedavisi ile birlikte veya mikroemülsiyon
siklosporin, kortikosteroidler veya azatiyoprin ya da mikofenolat mofetil içeren üçlü bir
immünosupresif idame tedavisinde kullanılmaktadır.
4.2. Pozoloji ve uygulama şekli
Pozoloji / Uygulama sıklığı ve süresi:
Standart toplam doz, her biri 20 mg’lık iki doz halinde verilen 40 mg’dır. İlk 20 mg doz
transplantasyon cerrahisinden önceki 2 saat içinde verilmelidir. SIMULECT, hastaya greft ve
eşlik eden immünosupresyon uygulaması yapılacağı kesin olmadığı takdirde verilmemelidir.
İkinci 20 mg doz transplantasyondan 4 gün sonra verilmelidir. SIMULECT’e şiddetli aşırı
duyarlılık reaksiyonları ya da greft kaybı meydana geldiği takdirde ikinci doz verilmemelidir
(bkz. Bölüm 4.4 Özel kullanım uyarıları ve önlemleri).
Uygulama şekli:
Sulandırılmış SIMULECT, 20-30 dakikada intravenöz infüzyon olarak ya da bolus enjeksiyon
olarak uygulanabilir.
SIMULECT’in sulandırılmasıyla ilgili sağlık personellerine yönelik bilgi için bkz. Bölüm 6.6.
1Özel popülasyonlara ilişkin ek bilgiler:
Böbrek/Karaciğer yetmezliği:
Böbrek/karaciğer yetmezliğinde kullanımına ilişkin mevcut veri bulunmamaktadır.
Pediyatrik popülasyon:
Çocuklarda ve ergenlerde kullanım (1 -17 yaş): Vücut ağırlığı 35 kg’dan düşük olan pediyatrik
hastalarda önerilen toplam doz, her biri 10 mg’lık iki doz halinde verilen 20 mg’dır. Vücut
ağırlığı 35 kg’dan yüksek olan pediyatrik hastalarda önerilen doz, erişkin dozudur; yani her
biri 20 mg’lık iki doz halinde verilen 40 mg’dır. İlk doz transplantasyon cerrahisinden önceki
2 saat içinde verilmelidir. SIMULECT, hastaya greft ve eşlik eden immünosupresyon
uygulaması yapılacağı kesin olmadığı takdirde verilmemelidir. İkinci doz transplantasyondan
4 gün sonra verilmelidir. SIMULECT’e şiddetli aşırı duyarlılık reaksiyonları ya da greft kaybı
meydana geldiği takdirde ikinci doz verilmemelidir (bkz. Bölüm 4.4 Özel kullanım uyarıları
ve önlemleri).
Geriyatrik popülasyon:
SIMULECT’in yaşlılarda kullanımıyla ilgili veriler sınırlıdır, ama yaşlı hastalarda daha genç
erişkin hastalardan farklı bir dozaj kullanılması gerektiğiyle ilgili herhangi bir kanıt
bulunmamaktadır.
4.3. Kontrendikasyonlar
SIMULECT, basiliximab veya formülasyondaki diğer herhangi bir bileşene karşı aşırı
duyarlılığı bilinen hastalarda kontrendikedir (bkz. Bölüm 6.1 Yardımcı maddelerin listesi).
Gebelik ve laktasyon (bkz. Bölüm 4.6 Gebelik ve laktasyon)
4.4. Özel kullanım uyarıları ve önlemleri
Genel:
SIMULECT yalnızca, organ transplantasyonundan sonra uygulanan immünosupresif tedavi
alanında deneyim sahibi doktorlar tarafından reçete edilmelidir.
SIMULECT kullanan hastalarda şiddetli aşırı duyarlılık reaksiyonları görüldüğü takdirde
bununla başa çıkabilecek yeterlilikte laboratuvar ve destek olanaklarının ve personelinin
bulunduğu hastanelerde uygulanmalıdır.
İlaç kombinasyonları da dahil olmak üzere immünosupresif rejimler, aralarında fırsatçı
enfeksiyonlar, ölümcül enfeksiyonlar ve sepsisin de yer aldığı enfeksiyonlara duyarlılığı
artırır; risk toplam immünosupresif yükle artmıştır.
SIMULECT hasta için greft ve eşzamanlı immünosupresyon kesinleşmedikçe
uygulanmamalıdır.
Aşırı duyarlılık reaksiyonu:
SIMULECT’e hem ilk maruziyette, hem de daha sonraki tedavi sırasındaki maruziyette 24
saatten daha kısa sürede ortaya çıkan, şiddetli akut aşırı duyarlılık reaksiyonları bildirilmiştir.
Bunlara, deri döküntüsü, ürtiker, kaşıntı, hapşırma, hırıltılı solunum, hipotansiyon, taşikardi,
dispne, bronkospazm, pulmoner ödem, kalp yetmezliği, solunum yetmezliği ve kapiler
sızdırma sendromu gibi anafilaktoid tipte reaksiyonlardan oluşmaktadır. Eğer şiddetli aşırı
duyarlılık reaksiyonları gelişirse, SIMULECT tedavisine kesin olarak son verilmeli ve bir
2daha kullanılmamalıdır. Daha önce SIMULECT uygulanan hastaların daha sonra bu ilaçla
tedaviye yeniden maruz kalması durumunda dikkatli olunmalıdır.
Bir hasta alt grubunda aşırı duyarlılık reaksiyonlarının gelişme riskinin artmış olduğuna dair
kanıtlar artmaktadır. Bunlar, ilk SIMULECT uygulamasından sonra eşlik eden
immünosupresyonun -örneğin transplantasyonun yarıda kesilmesi ya da greftin erken kaybı
nedeniyle- erken sonlandırıldığı hastalardır. Bu hastaların bazılarında, daha sonraki bir
transplantasyon için tekrar SIMULECT uygulandığında akut aşırı duyarlılık reaksiyonları
gözlenmiştir.
Neoplazmalar ve enfeksiyonlar:
SIMULECT içeren ya da içermeyen kombinasyonların uygulandığı bağışıklık sistemi
baskılayıcı rejimler almakta olan transplantasyon hastaları, lenfoproliferatif bozukluklar
(LPD’ler) (örneğin lenfoma gibi) ve fırsatçı enfeksiyonlar (örneğin sitomegalovirüs, CMV
gibi) geliştirme açısından daha yüksek risk altındadır. Klinik çalışmalarda fırsatçı
enfeksiyonların insidansı, SIMULECT içeren ya da içermeyen bağışıklık sistemi baskılayıcı
rejimler alan hastalar arasında benzer olmuştur. Beş yıllık iki uzatma çalışmasının
birleştirilmiş analizinde, SIMULECT içeren ya da içermeyen bağışıklık sistemi baskılayıcı
rejimler arasında maligniteler ve LPD’lerin insidansı bakımından herhangi bir farklılık
bulunmamıştır (bkz. Bölüm 4.8 İstenmeyen etkiler).
Aşılama:
SIMULECT almakta olan hastalarda canlı veya inaktif aşıların etkilerine ya da canlı aşılar ile
enfeksiyon bulaşmasına dair veri mevcut değildir. Yine de bağışıklık sistemi baskılanmış olan
hastalarda canlı aşılar önerilmez. Bağışıklık sistemi baskılanmış olan hastalara inaktive aşılar
uygulanabilir ancak aşıya verilecek yanıt, immünosupresyonun derecesine bağlı olarak
değişiklik gösterebilir.
Basiliximab, daklizumab veya diğer monoklonal antikorların kullanılması ile ilişkili
istenmeyen olaylar öyküsü olan hastalarda dikkatli olunmalıdır.
Basiliximab sadece diğer immünosupresanlarla (siklosporin kortikosteroidler) bağlantılı
olarak endikedir; bu ajanlar için tüm nispi/mutlak kontrendikasyonlar ayrıca her basiliximab
uygulamasında da geçerlidir.
SIMULECT yaşlı hastalara reçete edilirken dikkat gösterilmelidir.
Kalp nakli:
Böbrek dışında solid organ allogreftleri alıcılarında akut ret profilaksisinde SIMULECT’in
etkililik ve güvenliliği kanıtlanmamıştır. Kalp nakli alıcıları üzerinde yapılan çeşitli küçük
çaplı klinik çalışmalarda diğer indüksiyon ajanlarına kıyasla SIMULECT ile kardiyak arrest
(%2,2), atriyal flatter (%1,9) ve palpitasyon (%1,4) gibi ciddi kardiyak advers olaylar daha
sık bildirilmiştir.
Bilinen etkiye sahip yardımcı maddeler:
Bu tıbbi ürün her dozunda 1 mmol (23 mg)’dan daha az sodyum ve 1 mmol (39 mg)’dan daha
az potasyum ihtiva eder; yani aslında sodyum ve potasyum içermediği kabul edilebilir.
İzlenebilirlik:
Biyolojik tıbbi ürünlerin izlenebilirliğini artırmak için, uygulanan ürünün adı ve seri numarası
açıkça kaydedilmelidir.
34.5. Diğer tıbbi ürünler ile etkileşimler ve diğer etkileşim şekilleri
SIMULECT’in bir immünoglobülin olması nedeniyle, metabolik bir ilaç-ilaç etkileşimi
beklenmemektedir.
Organ nakillerinde rutin olarak kullanılan ilaçlarla beraber kullanım:
Klinik çalışmalar sırasında, mikroemülsiyon siklosporin, steroidler, azatiyoprin ve
mikofenolat mofetilin yanı sıra, organ transplantasyonunda rutin olarak kullanılan diğer
ilaçlar da advers reaksiyonlarda herhangi bir artış olmaksızın kullanılmıştır. Birlikte
kullanılan bu ilaçlar, sistemik antiviral, antibakteriyel ve antimikotik ilaçlar, analjezikler,
beta-bloker ajanlar veya kalsiyum kanal blokerleri gibi antihipertansif ilaçlar ve diüretikleri
içermektedir.
Transplantasyonu izleyen ilk 3 ay içerisinde yapılan orijinal faz 3 çalışmalarında; SIMULECT
grubundaki hastaların %14'ünde ve plasebo grubundakilerin %27'sinde, antikor (OKT 3 veya
ATG/ALG) tedavisiyle tedavi edilen akut rejeksiyon gelişmiş; SIMULECT grubundaki
advers olaylarda veya enfeksiyonlarda, plasebo grubuna kıyasla artış gözlenmemiştir.
SIMULECT'in, azatiyoprin veya mikofenolat mofetil içeren üçlü bir tedavi rejimiyle birlikte
kullanılması, 3 klinik çalışmada incelenmiştir. Mikroemülsiyon siklosporin ve
kortikosteroidleri içeren tedavi rejimine azatiyoprin ilave edildiğinde, SIMULECT'in total
vücut klirensi, ortalama %22 oranında azalmıştır. Mikroemülsiyon siklosporin ve
kortikosteroidleri içeren tedavi rejimine mikofenolat mofetil ilave edildiğinde SIMULECT'in
total vücut klirensi ortalama %51 oranında azalmıştır. Azatiyoprin veya mikofenolat mofetil
içeren üçlü tedavi rejiminde SIMULECT kullanılması, SIMULECT grubunda, plasebo
grubuna kıyasla advers olayların ya da enfeksiyonun artmasına neden olmamıştır (bkz. Bölüm
4.8 İstenmeyen etkiler).
Ekinezya basiliximabın etkililiğini azaltabilir.
Eşzamanlı takrolimus ve basiliximab kullanımında artmış plazma takrolimus çukur
konsantrasyonları ve artmış takrolimus toksisitesi görülebilir.
İnsan antimurin antikor (HAMA):
SIMULECT ile tedavi edilen 172 hastanın katıldığı bir klinik çalışmada insan antimurin
antikor (HAMA) yanıtları klinik tolerabilite için prediktif değer olmaksızın bildirilmiştir.
İnsidans, muromonab-CD3’e maruz kalmayan 138 hastada 2, eş zamanlı olarak muromonab-
CD3 kullanılan 34 hastada 4’tür. SIMULECT kullanılması, daha sonra murin antilenfosit
antikor preparatlarının kullanılmasına engel teşkil etmez.
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon: Pediyatrik popülasyona ilişkin hiçbir klinik etkileşim çalışması
yürütülmemiştir.
4.6. Gebelik ve laktasyon
Genel tavsiye
Gebelik kategorisi: B.
Çocuk doğurma potansiyeli bulunan kadınlar/Doğum kontrolü (Kontrasepsiyon)
4Çocuk doğurma potansiyeline sahip olan kadınlarda gebeliğin önlenmesi için yeterli korunma
sağlanmış olmalı ve bu korunma SIMULECT’in son dozundan itibaren 4 ay daha devam
etmelidir.
Gebelik dönemi
Hayvanlar üzerinde yapılan çalısmalar, gebelik /ve-veya/ embriyonal/fetal gelişim/ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz.
Bölüm 5.3 Klinik öncesi güvenlilik verileri). İnsanlara yönelik potansiyel risk
bilinmemektedir.
Gebe kadınlarda kontrendikedir. Gebe kadınlara verilmemelidir.
Laktasyon dönemi
Hayvanlarda ve insanlarda basiliximabın anne sütüne geçtiğine dair herhangi bir veri
bulunmamaktadır. Ancak SIMULECT bir immünoglobülin G antikoru (IgG ) olduğundan,
1K
insan plasentasından geçebilir ve anne sütü ile atılabilir.
Basiliximab’ın insan sütüyle atılıp atılmadığı bilinmemektedir. Basiliximab’ın süt ile atılımı
hayvanlar üzerinde araştırılmamıştır.
SIMULECT laktasyonda kontrendikedir.
SIMULECT kullanan kadınlar, son dozu izleyen 4 ay boyunca bebeklerini emzirmemelidir.
Üreme yeteneği / Fertilite
Üreme yeteneği üzerine etkileri hakkında çalışma yapılmamıştır.
4.7. Araç ve makine kullanımı üzerindeki etkiler
Araç ve makine kullanma yeteneği üzerindeki etkiler konusunda yapılmış herhangi bir
çalışma yoktur. SIMULECT’in araç ya da makine kullanma yeteneğini etkilemesi
beklenmemektedir.
4.8. İstenmeyen etkiler
SIMULECT, aşağıdaki immünosupresif rejimlerle kombinasyon halinde bir indüksiyon ajanı
olarak böbrek transplantasyonlu hastalarda çift-kör, plasebo kontrollü randomize 4 çalışmada
test edilmiştir. Bu çalışmaların ikisinde hastalara aynı zamanda mikroemülsiyon siklosporin
ve kortikosteroidler (346 ve 380 hasta); birinde aynı zamanda mikroemülsiyon siklosporin,
azatiyoprin ve kortikosteroidler (340 hasta); birinde ise aynı zamanda mikroemülsiyon
siklosporin, mikofenolat mofetil ve kortikosteroidler (123 hasta) verilmiştir. Pediyatrik
hastalardaki güvenlilik verileri, böbrek transplantasyonlu 41 hastanın katıldığı, açık etiketli
bir farmakokinetik ve farmakodinamik çalışmasından elde edilmiştir.
Advers Olayların İnsidansı:
Yukarıdaki plasebo kontrollü 4 çalışmada, önerilen dozda SIMULECT ile tedavi edilen 590
hastadaki advers olay paterni, plasebo ile tedavi edilen 595 hastada gözlenenle
karşılaştırılabilir düzeydeydi. Birbirinden ayrı çalışmalarda tüm hastalar arasında tedaviye
bağlı advers olayların genel insidansı bakımından SIMULECT kullananlar (%7,1-%40) ile
plasebo kullananlar (%7,6-%39) arasında anlamlı bir fark görülmemiştir.
Advers ilaç reaksiyonları, en sık görülen advers reaksiyon ilk sırada olacak şekilde sıklıklarına
göre aşağıda sıralanmıştır.
5Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
≥1/10.000 ila <1/1000); çok seyrek (<1/10.000), sıklığı bilinmeyen (eldeki verilerden
hareketle tahmin edilemiyor).
Enfeksiyonlar ve enfestasyonlar
Çok yaygın: İdrar yolu enfeksiyonu1,2, üst solunum yolu enfeksiyonu1,2, viral enfeksiyon2,
sepsis2
Kan ve lenf sistemi hastalıkları
Çok yaygın: Anemi1
Metabolizma ve beslenme hastalıkları
Çok yaygın: Hiperkalemi1, hiperkolesterolemi1, kilo artışı1
Sinir sistemi hastalıkları
Çok yaygın: Baş ağrısı1
Vasküler hastalıklar
Çok yaygın: Hipertansiyon1,2
Solunum, göğüs ve mediastinal hastalıklar
Çok yaygın: Rinit2
Gastrointestinal hastalıklar
Çok yaygın: Kabızlık1,2, bulantı1, diyare1
Deri ve deri altı doku hastalıkları
Çok yaygın: Postoperatif yara komplikasyonları1, hipertrikoz2
Genel bozukluklar ve uygulama bölgesine ilişkin hastalıklar
Çok yaygın: Ağrı1, periferik ödem1, pireksi2
Araştırmalar
Çok yaygın: Serum kreatininde yükselme1, hipofosfatemi1
1 Erişkin hastalarda
2 Pediyatrik hastalarda
Malign Neoplazma İnsidansı:
Bireysel çalışmaların her birinde hastalardaki genel malignite insidansı, SIMULECT kullanan
hastalarda ve karşılaştırma tedavi gruplarında birbirine yakın bulunmuştur.
Lenfoma/lenfoproliferatif hastalık, hem ikili hem de üçlü immünosupresif tedavi ile
kombinasyon halinde tüm plasebo alan hastaların %0,3'ünde (2/595), SIMULECT grubundaki
hastaların %0,1'inde (1/701) meydana geldi.
Bildirilen diğer malignite insidansları ise SIMULECT kullananlarda %1.0 (7/701), plasebo
kullananlarda %1.2 (7/595) olmuştur.
6Beş yıllık iki uzatma çalışmasının toplu analizinde, malignite insidansı ve lenfoproliferatif
hastalıkların (LPD) insidansında SIMULECT kullananlar %7 (21/295) ile plasebo kullananlar
%7 (21/291) eşit olduğu bulunmuştur (bkz. bölüm 4.4).
Enfeksiyöz epizotların insidansı:
Viral, bakteriyel ve fungal enfeksiyonların genel insidansı ve profili, ikili ve üçlü
immünosupresif tedavi ile kombinasyon halinde SIMULECT veya plasebo ile tedavi edilen
hastalar arasında benzerdi. Genel enfeksiyon insidansı SIMULECT grubunda %75,9 ve
plasebo grubunda %75,6 ve ciddi enfeksiyon insidansı sırasıyla %26,1 ve %24,8’di.
Sitomegalovirüs (CMV) enfeksiyonlarının insidansı, ikili veya üçlü tedavi rejimini takiben
her iki grupta da benzerdi (%14,6'ya karşı %17,3) (bkz. bölüm 4.4).
İkili veya üçlü tedaviden sonraki ölüm insidansı ve nedenleri, SIMULECT (%2.9) ve plasebo
gruplarında birbirine yakın bulunmuş ve her iki tedavi grubunda da en sık rastlanan ölüm
nedeni enfeksiyonlar olmuştur (SIMULECT = % 1.3, plasebo = % 1.4). Beş yıllık iki uzatma
çalışmasının toplu analizinde, ölüm insidansı ve nedenleri her iki tedavi grubunda benzer
olmaya devam etmiş (SIMULECT = %15, plasebo %11); başlıca ölüm nedeni kalp yetmezliği
ve miyokardiyal enfarktüs gibi kalple ilgili bozukluklar olmuştur (SIMULECT %5, plasebo
%4).
Pazarlama sonrasındaki spontan raporlardaki advers ilaç reaksiyonlarının listesi:
Pazarlama sonrasında gelen spontan raporlar doğrultusunda aşağıdaki advers ilaç
reaksiyonları tanımlanmıştır. Bu advers ilaç reaksiyonları sistem organ sınıflarına göre
sınıflandırılmıştır. Bu reaksiyonlar, büyüklüğü net olarak bilinmeyen bir popülasyondan
gönüllü olarak bildirildiği için, bu reaksiyonların sıklığına ilişkin güvenilir tahminlerde
bulunmak her zaman mümkün olmamaktadır.
Bağışıklık sistemi hastalıkları
Sıklığı bilinmeyen: Deri döküntüsü, ürtiker, kaşıntı, hapşırma, hırıltılı solunum, bronkospazm,
dispne, pulmoner ödem, kalp yetmezliği, hipotansiyon, taşikardi, solunum yetmezliği ve
kapiler sızdırma sendromu gibi aşırı duyarlılık reaksiyonları/anafilaktoid reaksiyonlar
bildirilmiştir.
4.9. Doz aşımı ve tedavisi
Klinik çalışmalarda SIMULECT insanlara 24 günlük bir süre boyunca 150 mg’a kadar çoklu
dozlarda ve 60 mg’a kadar tekli dozlarda herhangi bir istenmeyen akut etki olmaksızın
uygulanmıştır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İnterlökin inhibitörleri
ATC kodu: L04AC02
Etki mekanizması
SIMULECT, T-lenfositlerin yüzeyinde antijen maruziyetine yanıt olarak eksprese edilen
interlökin-2 reseptör alfa zincirine (CD25 antijeni) yönelik bir murin/insan şimerik
monoklonal (IgG ) antikorudur. Yüksek afiniteli interlökin-2 reseptörlerini eksprese eden
1K
aktive T-lenfositleri üzerindeki CD25 antijenine spesifik olarak yüksek afinite (KD değeri 0.1
nM) ile bağlanır ve dolayısıyla T-hücre proliferasyonu için sinyal görevi gören interlökin-
72’nin bağlanmasını engeller. İnterlökin-2 reseptörleri, basiliximab düzeyleri 0.2
mikrogram/ml'nin üzerinde olduğu sürece, tam ve devamlı olarak bloke durumda kalır.
Konsantrasyonlar bu değerin altına indikçe, CD25 antijen ekspresyonu 1-2 hafta içinde tedavi
öncesindeki düzeylere döner. SIMULECT, miyelosupresyona neden olmaz.
Klinik etkinlilik ve güvenlilik
SIMULECT’in de novo böbrek transplantasyonunda akut organ reddinin profilaksisindeki
etkililiği çift-kör plasebo kontrollü çalışmalarda gösterilmiştir. SIMULECT’in plasebo ile
karşılaştırıldığı 12 aylık çok merkezli iki pivotal çalışmada (toplamda 722 hasta) elde edilen
veriler, mikroemülsiyon siklosporin ve kortikosteroidlerle eş zamanlı olarak uygulanan
SIMULECT’in akut rejeksiyon epizotlarının insidansını transplantasyondan sonraki 6 ay
içinde (oranlar %31 ve %45, p < 0.001) ve 12 ay içinde (oranlar %33 ve %48, p < 0.001)
anlamlı ölçüde azalttığını göstermektedir. SIMULECT ve plasebo ile tedavi edilen hastalar
arasında 6 ve 12 ay sonra greft sağkalımı açısından anlamlı bir fark görülmemiştir [12. ayda
SIMULECT grubunda 32 greft kaybı (%9), plasebo grubunda ise 37 greft kaybı (%10)]. Akut
rejeksiyon epizotlarının insidansı, SIMULECT ve üçlü immünosupresif rejimle tedavi edilen
hastalarda önemli oranda daha düşük bulunmuştur.
SIMULECT’in plasebo ile karşılaştırıldığı çok merkezli, çift-kör iki çalışmada (toplamda 463
hasta) elde edilen bulgular, mikroemülsiyon siklosporin, kortikosteroidler ve azatiyoprin
(%21’e karşı %35) ya da mikofenolat mofetil (%15’ e karşı %27) ile birlikte kullanıldığında
SIMULECT’in transplantasyondan sonraki 6 ay içinde akut red ataklarının insidansını
plaseboya kıyasla anlamlı ölçüde azalttığını göstermiştir. 6 aya kadar SIMULECT grubundaki
hastaların %6’sında, plasebo grubundaki hastaların da %10’unda greft kaybı meydana
gelmiştir. Advers olay profili, tedavi grupları arasında karşılaştırılabilir düzeyde kalmıştır.
Beş yıllık, açık etiketli iki uzatma çalışmasının toplu analizinde, (toplam 586 hasta)
SIMULECT ile plasebo grupları arasında birleşik greft ve hasta sağkalım oranları açısından
istatistiksel olarak anlamlı bir fark görülmemiştir. Uzatma çalışmaları, transplantasyondan
sonraki ilk yıl içinde bir akut rejeksiyon epizodu görülen hastalarda beş yıllık takip periyodu
sırasında greft kaybı ve ölüm oranının rejeksiyon gözlenmeyenlere göre daha fazla olduğunu
da göstermiştir. SIMULECT bu olayları etkilememiştir.
Pediyatrik popülasyon
SIMULECT’in etkililiği ve güvenliliği iki pediyatrik çalışmada değerlendirilmiştir.
Pediyatrik de novo böbrek transplantasyonlu 41 hastada yapılan kontrol grubuna yer
verilmeyen bir çalışmada, SIMULECT mikroemülsiyon siklosporin ve steroidlerle eş zamanlı
olarak uygulanmıştır. Transplantasyondan sonraki 6 ay içinde hastaların %14.6’sında, 12 ay
içinde ise %24.3’ünde greft kaybı meydana gelmiştir. Bir bütün olarak advers olay profilinin
pediyatrik böbrek transplantasyon popülasyonundaki genel klinik deneyimle ve kontrol
grubuna yer verilen erişkin transplantasyon çalışmalarında elde edilen profille uyumlu olduğu
görülmüştür.
Renal allograft transplantasyonu olan pediyatrik hastalarda mikroemülsiyonluk siklosporin,
mikofenolat mofetil ve steroidlerle kombinasyon halinde basiliximabın incelendiği 12 aylık,
randomize, plasebo kontrollü, çift kör, çok merkezli bir çalışma. Çalışmanın birincil amacı,
akut rejeksiyonların önlenmesinde mikroemülsiyonluk siklosporin, mikofenolat mofetil ve
steroidler ile karşılaştırıldığında bu kombinasyonun üstünlüğünü göstermek olmuştur. 202
hastanın 104’ü basiliximaba ve 98’i plaseboya randomize edilmiştir. Biyopsi ile kanıtlanan
rejeksiyon (BPAR) epizoduna kadar geçen süre ya da transplantasyondan sonraki 6 ay
içerisinde graft kaybı, ölüm ya da varsayımsal rejeksiyon olan birincil etkililik sonlanma
8noktaları basiliximab ile tedavi edilen hastaların %16.7’sinde ve plasebo uygulanan hastaların
%21.7’sinde ortaya çıkmıştır. Sınır rejeksiyonlar da birincil sonlanma noktasına eklendiğinde
bu oranlar sırasıyla %26.0 ve %23.9 olmuş, basiliximab ve plasebo ile tedavi edilen hastalarda
istatistiksel olarak anlamlı bir fark söz konusu olmamıştır (HR: 1.04, %90 GA: [0.64; 1.68]).
BPAR oranları basiliximab grubu için %9.4, plasebo grubu için ise %17.4 bulunmuştur (HR:
0.50, %90 GA: [0.25; 0.99]). Sınır rejeksiyonlar dahil edildiğinde bu oranlar sırasıyla %20.8
ve %19.6 bulunmuştur (HR: 1.01, %90 GA: [0.59; 1.72]). Genel güvenlilik profili iki grup
için benzer olmuştur. Advers olayların insidans oranlarının ve advers olayların paterninin iki
tedavi grubu arasında benzer olduğu ve bu tedavi rejimlerinden ve altta yatan hastalıklardan
beklendiği gibi olduğu görülmüştür.
İmmünojenisite
SIMULECT ile tedavi edilerek anti-idiyotip antikorlar açısından test edilen 339 böbrek
transplantasyonlu hastanın yalnızca 4 (%1.2) tanesinde anti-idiyotip antikor reaksiyonu
gelişmiştir. SIMULECT kullanan 172 hastanın katıldığı bir çalışmada, böbrek transplantasyon
vakalarında HAMA (insan anti-murin antikor) insidansı, birlikte muromonab-CD3
kullanılmayan vakalarda 2/138; muromonab-CD3 kullanan vakalarda 4/34 olmuştur. Daha
önce SIMULECT kullanmış olan hastalarda muromonab-CD3 kullanılmasıyla ilgili
elimizdeki klinik veriler, SIMULECT sonrasında bunun veya diğer kemirgen anti-lenfositer
antikor preparatlarının sakıncalı olmadığı izlenimini vermektedir.
5.2. Farmakokinetik özellikler
Genel özellikler
Böbrek transplantasyonu uygulanan erişkin hastalarda tekli ve çoklu doz farmakokinetik
çalışmalar yapılmıştır. Bu çalışmalarda kullanılan kümülatif doz, 20 – 60 mg arasında
değişmiştir.
Emilim:
20 mg’lık dozun intravenöz infüzyon şeklinde 30 dakikada verilmesinden sonra elde edilen
pik serum konsantrasyonu, 7.1 ± 5.1 mg/l’dir. Tek doz olarak test edilen en yüksek doz olan
60 mg’a doğru çıkıldıkça, bununla orantılı olarak C ve EAA değerleri de artar.
maks
Dağılım:
Kararlı durumdaki dağılım hacmi, 8.6 ± 4.1 litredir. Çeşitli vücut kompartımanlarına
dağılımın kapsamı ve derecesi tam olarak incelenmemiştir. İnsan dokularının kullanıldığı in
vitro çalışmalar SIMULECT'in yalnızca lenfositlere ve makrofajlara/monositlere bağlandığını
göstermektedir.
Biyotransformasyon:
Uygulanabilir değildir.
Eliminasyon:
Terminal yarılanma ömrü, 7.2 ± 3.2 gündür. Total vücut klirensi, 41 ± 19 ml/saattir.
Doğrusal/Doğrusal olmayan durum:
Veri bulunmamaktadır.
Hastalardaki karakteristik özellikler
Transplantasyonlu hastalar:
9Karaciğer transplantasyonlu erişkin hastalardaki dispozisyon, kararlı durum dağılım hacminin
7.5 ± 2.5 litre, yarılanma ömrünün 4.1 ± 2.1 gün ve klirensin 75 ± 24 ml/saat olması şeklinde
karakterize edilmiştir. Drene olan asit sıvısı ve postoperatif kanama, ilacın klirensine katkıda
bulunmuştur. Bu hasta popülasyonunda reseptörleri doymuş duruma getiren konsantrasyon
eşiğinin daha düşük (0.1 mikrogram/ml) olması ilacın daha hızlı klirensini dengelemiştir. Bu
nedenle belirli bir SIMULECT dozuyla sağlanan IL-2Ralfa blokajının süresi, böbrek
transplantasyonlu erişkin hastalarınkine yakındır.
Pediyatrik popülasyon:
SIMULECT'in farmakokinetiği, 39 de novo böbrek transplantasyonlu pediyatrik hastada
değerlendirilmiştir. Yaşları 1-11 arasında değişen bebeklerde ve çocuklarda (n=25); kararlı
durum dağılım hacmi 4.8 ± 2.1 litre, yarılanma ömrü 9.5 ± 4.5 gün ve klerens 17 ± 6 ml/saat
bulunmuştur. Dağılım hacmi ve klerens, böbrek transplantasyonlu erişkin hastalardakine
kıyasla %50 daha azdır. Bu yaş grubunda dispozisyon parametreleri, hastanın yaşından (1-11
yaş grubu), vücut ağırlığından (9-37 kg) veya vücut yüzey alanından (0.44 -1.20 m2), klinik
olarak önemli ölçüde etkilenmemiştir. Adolesan çağındakilerde (12-16 yaş, n=14), kararlı
durum dağılım hacmi 7.8 ± 5.1 litre, yarılanma ömrü 9.1 ± 3.9 gün, klerens 31±19 ml/saat
olmuştur. Bu yaş grubundaki dispozisyon, böbrek transplantasyonlu erişkin hastalardakine
yakın olmuştur. Serum konsantrasyonuyla reseptör satürasyonu arasındaki ilişki, 13 hastada
değerlendirilmiş ve böbrek transplantasyonlu erişkin hastalardakine benzer özellikte
bulunmuştur.
Kilo:
Erişkin hastalarda vücut ağırlığının dağılım hacmi veya klerens üzerinde klinik önemi olan
herhangi bir etkisi gözlenmemiştir.
Cinsiyet:
Erişkin hastalarda cinsiyetin dağılım hacmi veya klerens üzerinde klinik önemi olan herhangi
bir etkisi gözlenmemiştir. Cinsiyet, eliminasyon yarılanma ömrünü de etkilememiştir.
Yaş:
Hastanın yaşı (20-69 yaş grubu) eliminasyon yarılanma ömrünü etkilememiştir.
Irk:
Irk, eliminasyon yarılanma ömrünü etkilememiştir.
5.3. Klinik öncesi güvenlilik verileri
Rhesus maymunlarına 4 hafta boyunca haftada 2 kez intravenöz yolla 5 mg/kg’a kadar
basiliximab dozları verilmiş ve bunu 8 haftalık çekilme periyodu takip etmiş, ya da 39 hafta
boyunca haftada 24 mg/kg basiliximab verilmiş ve bunu 13 haftalık çekilme periyodu takip
etmiştir. Bu çalışmada hiçbir toksisite gözlenmemiştir. En yüksek doz düzeyi, eş zamanlı
immünosupresif tedaviyle birlikte önerilen klinik dozların verildiği böbrek transplantasyonlu
hastalarda gözlenen sistemik maruziyet değerinin (EAA) 1.000 katından yüksek bir değere
ulaşılmasını sağlamıştır.
Sinomolgus maymunlarında, organojenez periyodu sırasında 5 mg/kg’a kadar dozlarda
haftada 2 kez uygulanan basiliximab enjeksiyonlarını takiben hiçbir maternal toksisite,
embriyotoksisite ya da teratojenite gözlenmemiştir.
İn vitro mutajenik potansiyel gözlenmemiştir.
106. FARMASÖTİK ÖZELLİKLER
6.1. Yardımcı maddelerin listesi
Potasyum dihidrojen fosfat
Susuz disodyum fosfat
Sodyum klorür
Sükroz
Mannitol
Glisin
Enjeksiyonluk su
Koruyucu eklenmemiştir.
6.2. Geçimsizlikler
Bilinen bir geçimsizliği yoktur.
SIMULECT’in başka intravenöz maddelerle geçimliliği ile ilgili hiçbir veri bulunmadığından,
SIMULECT başka ilaçlarla/maddelerle karıştırılmamalıdır ve her zaman ayrı bir infüzyon seti
yoluyla verilmelidir.
6.3. Raf ömrü
2-8°C’de orijinal ambalajında saklandığında SIMULECT’in raf ömrü 36 aydır.
Sulandırıldıktan sonra 2-8°C’de 24 saat, oda sıcaklığında 4 saat saklanabilir.
6.4. Saklamaya yönelik özel tedbirler
Soğutma koşulları altında (2-8°C) taşınmalı ve saklanmalıdır.
6.5. Ambalajın niteliği ve içeriği
SIMULECT flakon
Renksiz cam flakon (6R), hidrolitik cam tip I, Ph. Eur.’a uygun şekilde, gri flüor-reçine kaplı
bütil lastik tıpa, flanşlı alüminyum şeritle bağlanmış, mavi polipropilen geçme kapaklı
Her bir flakon 20 mg etkin madde içermektedir.
6.6. Beşeri tıbbi üründen arta kalan maddelerin imhası ve diğer özel önlemler
İnfüzyon/enjeksiyon çözeltisini hazırlamak için, SIMULECT toz içeren flakona aseptik olarak
Avrupa Farmakopesi’ne uygun ve hiçbir katkı maddesi içermeyen 5 ml enjeksiyonluk su
ekleyiniz.
Flakonu yavaşça çalkalayarak tozun çözülmesini sağlayınız. Sulandırılmış, renksiz, berraktan
opağa çözeltiyi mümkün olan en kısa sürede kullanınız, ancak bu çözelti 2°-8°C’de 24 saat ya
da oda sıcaklığında 4 saat saklanabilir. Sulandırılmış çözelti 24 saat içinde kullanılmadıysa
atınız.
Sulandırılmış çözelti izotoniktir. Bolus enjeksiyon olarak verilebilir ya da infüzyon için serum
fizyolojik ya da %5 dekstroz ile 50 ml ya da daha büyük bir hacme seyreltilebilir.
11SIMULECT’in başka intravenöz maddelerle geçimliliği ile ilgili hiçbir veri bulunmadığından,
SIMULECT başka ilaçlarla/maddelerle karıştırılmamalıdır ve her zaman ayrı bir infüzyon seti
yoluyla verilmelidir.
Aşağıdaki infüzyon setleriyle geçimliliği doğrulanmıştır:
İnfüzyon torbası
• Baxter minibag NaCl %0.9
İnfüzyon setleri
• Luer Lock, H. Noolens
• Sterile vented i.v. set, Abbott
• Infusion set, Codan
• Infusomat, Braun
• Infusionsgerät R 87 plus, Ohmeda
• Lifecare 5000 Plumset Microdrip, Abbott
• Vented basic set, Baxter
• Flashball device, Baxter
• Vented primary administration set, Imed
Ticari olarak satılan diğer cihazlarla geçimliliği test edilmemiştir.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Novartis Sağlık, Gıda ve Tarım Ürünleri San. ve Tic. A.Ş.
Kavacık/Beykoz/İstanbul
8. RUHSAT NUMARASI
108/38
9. İLK RUHSAT TARİHİ / RUHSAT YENİLEME TARİHİ
İlk ruhsat-tarihi: 23 Ağustos 2000
Ruhsat yenileme tarihi: 14 Haziran 2006
10. KÜB’ÜN YENİLENME TARİHİ
12