1 / 10 
 KULLANMA TALİMATI  
TRİLEPTAL® 300 mg film kaplı tablet  
Ağız yolu ile alınır.  
• Etkin madde:  300 mg okskarbazepin  içerir.  
• Yardımcı maddeler:  Kolloidal susuz silika, krospovidon, hipromelloz, magnezyum stearat, 
mikrokristal selüloz , sarı demir oksit  (E172) , titan yum dioksit  (E171) , makrogol 8000, talk. 
   
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde bu ilacı kullandığınızı doktorunuza söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük  doz kullanmayınız. 
 
Bu Kullanma Talimatında:  
1. TRİLEPTAL  nedir ve ne için kullanılır?  
2. TRİLEPTAL’i  kullanmadan önce dikkat edilmesi gerekenler  
3. TRİLEPTAL  nasıl kullanılır?  
4. Olası  yan etkiler nelerdir? 
5. TRİLEPTAL’in  saklanması  
 Başlıkları yer almaktadır. 
 1. TRİLEPTAL nedir ve ne için kullanılır? 
TRİLEPTAL, 50 adet film kaplı tablet içeren blister ambalajda takdim edilmektedir.  
TRİLEPTAL 300 mg film kaplı tablet, sarı, oval, her iki yüzü hafifçe dışbükey ve çentikli  
tabletlerdir. Bir tarafında "TE", çentik, ters "TE" ve diğer tarafta "CG", çentik, ters "CG" 
yazılıdır. Çentiğin amacı, yutmak için tabletin kırılmasını kolaylaştırmak ve ayrıca tabletlerin 
iki eşit doza bölünmesini sağlamaktır.  
Her bir tablet 300 mg etkin madde, okskarbazepin içerir.  
TRİLEPTAL antikonvülsanlar  (nöbetlerin oluşmasını veya engellenmesini sağlayan ilaçlar)  ya 
da antiepileptikler (epilepsi (sara hastalığı) tedavisinde kullanılan ilaçlar) olarak adlandırılan bir ilaç grubuna dahildir. 
TRİLEPTAL gibi epilepsi (sara hastalığı) ilaçları (antiepileptik ilaçlar) epilepsi için standart 
tedavidir. 
2 / 10 
 Epilepsi, insanların tekrarlayan nöbetler ve kasılmalar yaşamasına neden olan bir beyin 
hastalığıdır. Nöbetler beynin elektriksel iletişim aktivitesinde sürekli olmayan, anlık bir bozulmadan kaynaklanmaktadır. Normalde, beyin hücreleri sinirler aracılığıyl a kaslara 
organize ve düzenli bir şekilde uyarılar yollayarak vücudun hareketlerini düzenlemektedir. Epilepside, beyin hücreleri zaman zaman bozuk bir şekilde gereğinden çok fazla uyarı yollamaktadır. Bunun sonucu, epilepsi (sara) nöbeti olarak adlandırıla n düzensiz kas hareketleri 
ortaya çıkabilmektedir. TRİLEPTAL beynin “aşırı uyarılabilir” duruma gelmiş olan sinir hücrelerini kontrol altında tutmak ve böylelikle bu tip nöbetleri baskılamak ya da sıklıklarını azaltmak suretiyle etkili olmaktadır.  
Başlıca iki epilepsi nöbeti sınıfı vardır: yaygın ve kısmi.  
Yaygın nöbetler beynin geniş bir bölgesini kapsamakta, bilinç kaybına yol açmakta ve tüm vücudu etkileyebilmektedir. Yaygın nöbetlerin de iki türü vardır: tonik- klonik (grand mal 
(büyük)) ve absans nöbetleri (petit mal (küçük) ).  
Kısmi nöbetler beynin sınırlı bir alanını kapsamakla birlikte (yani belirli bir odaktan kaynaklanır), tüm beyne yayılarak, yaygın ikincil bir tonik- klonik nöbete yol açabilmektedir. 
İki tip kısmi nöbet mevcuttur: basit ve karmaşık. Basit kısmi nöbetlerde, hastanın şuuru yerinde 
iken, karmaşık kısmi nöbetlerde, hastanın bilinç düzeyi değişmektedir.  
TRİLEPTAL kısmi nöbetlerin (basit, karmaşık ve ikincil gelişen nöbetler) ve yaygın tonik-klonik nöbetlerin tedavisinde kullanılmaktadır. 
Genellikle, doktor sizin için veya çocuğunuz için en uygun olan ilacı bulmaya çalışacaktır fakat 
daha şiddetli epilepside, nöbetleri kontrol altına almak için iki ya da daha fazla ilacın birlikte 
kullanılması gerekebilir. TRİLEPTAL hem tek başına (yani monoterapi) hem de diğer antiepileptik ilaçlarla birlikte eşzamanlı olarak kullanılabilir.  TRİLEPTAL, nöbet kontrolünde 
mevcut tedavinin yetersiz kaldığı durumda diğer antiepileptik ilaçların yerine kullanılabilir. 
TRİLEPTAL yetişkinlerde ve 6 yaş ve üstü çocuklarda kullanım içindir. TRİLEPTAL'in nasıl etki gösterdiği veya bu ilacın sizin için neden reçete edildiğine ilişkin 
herhangi bir sorunuz varsa doktorunuza danışınız. 
2. TRİLEPTAL’i kullanmadan önce dikkat edilmesi gerekenler  
TRİLEPTAL ile tedaviniz sırasında izlem  
TRİLEPTAL ile tedavinizden önce ve tedavi sırasında doktorunuz sizin için dozu belirlemek 
üzere kan testleri yaptırabilir. Doktorunuz ne zaman test yaptıracağınızı size söyleyecektir.  
Han Çinlisi veya Tai kökenli hastalarda okskarbazepin, karbamazepin veya kimyasal olarak ilişkili bileşiklerle ilişkilendirilen ciddi deri reaksiyonları riski bu hastaların kan örnekleri test edilerek öngörülebilir. Doktorunuz TRİLEPTAL’e başlamadan önce b ir kan testi gerekip 
gerekmediğini söyleyecektir. 
TRİLEPTAL’i aşağıdaki durumlarda KULLANMAYINIZ:  
Eğer:  
− Okskarbazepine (TRİLEPTAL’in etkin maddesi) , eslikarbazepine  ya da TRİLEPTAL’in bu 
kullanma talimatının başında listelenen yardımcı maddelerinden herhangi birine karşı 
alerjiniz (aşırı duyarlılığınız) varsa.  
Bu durum sizin için geçerliyse, TRİLEPTAL almadan önce doktorunuzla konuşunuz. Alerjiniz 
olduğunu düşünüyorsanız tavsiye için doktorunuza danışınız. 
 
3 / 10 
 TRİLEPTAL’i aşağıdaki durumlarda DİKKATLİ KULLANINIZ:  
Eğer:  
− Daha önce karbamazepine (bir başka antiepileptik ilaç) ya da diğer herhangi bir ilaca karşı 
normal olmayan bir hassasiyet gösterdiyseniz (deri döküntüsü ya da diğer alerji bulguları gibi). Eğer karbamazepine karşı alerjiniz varsa, okskarbazepine (TRİLEPTAL ) karşı da 
alerjinizin olma olasılığı %  25’dir (yani her 4 hastadan 1’inde alerji gelişebilir.).  
− Bir böbrek hastalığınız varsa: Böbrek fonksiyonu bozulmuş hastalarda (30 mL/dakikadan düşük kreatinin (atık molekül) atılımı), TRİLEPTAL tedavisi sırasında özellikle başlangıç 
dozu ve doz arttırılması açısından dikkat gösterilmelidir. 
− Agranülositoz, aplastik anemi ve pansitopeni gibi kan değerlerinizde bozukluklar olursa (kemik iliği baskılanması geliştiğini düşündüren durumlarda).  
− Ciddi bir karaciğer hastalığınız varsa,  
− İdrar söktürücü ilaç (üretilen idrar miktarını artırmak suretiyle böbreklerin su ve tuz atmasına yardımcı olan ilaçlar) kullanıyorsanız,  
− Kalp hastalığınız, nefes darlığınız ve/veya ayak veya bacaklarınızda sıvı birikimine bağlı şişme (ödem) varsa,  
− Kan testi ile kan sodyum düzeyinizin (kandaki tuz oranı) düşük olduğunu biliyorsanız (bkz. Olası yan etkiler)  
− Kullandığınız başka ilaçlar mevcutsa (bkz. diğer ilaçlarla birlikte kullanımı)  
− Çocuklarda TRİLEPTAL tedavisi sırasında tiroid fonksiyonu takibi önerilmektedir.  
− Kadın hastalar için: Hormonal  bir doğum kontrol hapı kullanıyorsanız, TRİLEPTAL bu 
hapı etkisiz hale getirebilir. Bu nedenle, TRİLEPTAL kullanırken farklı ya da ilave hormon dışı bir doğum kontrol yöntemi kullanmalısınız. Bu, istenmeyen bir gebeliğin önlenmesine yardımcı olacaktır. Dü zensiz vajinal kanama ya da lekelenme yaşadığınız takdirde, bunu 
hemen doktorunuza bildiriniz. Bununla ilgili herhangi bir sorunuz varsa, doktorunuza ya da sağlık uzmanınıza danışınız. 
Eğer yukarıdaki durumlardan birine sahipseniz TRİLEPTAL kullanmadan önce doktorunuzu bilgilendiriniz.  
Eğer TRİLEPTAL kullanmaya başladıktan sonra aşağıdaki belirtilerden herhangi birini 
yaşarsanız derhal doktorunuza danışınız ya da en yakın hastaneye gidiniz.  
− Dudaklarda, göz kapaklarında, yüzde, boğazda, ağızda şişme gibi bir alerjik reaksiyon ya 
da ani nefes alma sıkıntısı, lenf düğümlerine şişme ile ateş, deride döküntü, kızarıklık ya da 
kabarma meydana gelirse (bkz. Olası yan etkiler).  
− Deri döküntüsü, kızarıklık, dudaklar, gözler ve ağızda kabarcık oluşumu, derinin soyulması 
gibi ciddi deri reaksiyonları ve bunlara eşlik eden ateş ortaya çıkarsa (bkz. Olası yan etkiler). Bu reaksiyonlar bazı Asya ülkelerindeki (örn. Tayvan, Malezya ve Fi lipinler) hastalarda ve 
Çin soyundan gelen hastalarda daha sık görülebilir.  
− Nöbet sıklığında bir artış yaşarsanız. Bu özellikle çocuklar için önemli olsa da yetişkinlerde 
de meydana gelebilir.  İlaç dozu kademeli bir şekilde azaltılarak ilaç kesilmelidir ki nöbet 
sıklığındaki artış engellensin. 
− Sarılık gibi karaciğer iltihabını (hepatiti) akla getiren belirtileri fark ederseniz  (deride ve 
gözlerde sarılaşma)  
4 / 10 
 − Yorgunluk, iş yaparken ya da spor sırasında nefes darlığı gelişmesi, solgun görünüm, baş 
ağrısı, üşüme -titreme, baş dönmesi, ateşe yol açan sık enfeksiyonlar, boğaz ağrısı, ağızda 
ülser yaraları, normalden daha kolay kanama ya da çürük oluşumu, burun kanam ası, ciltte 
kırmızımsı ya da morumsu benekler ya da deride açıklanamayan lekeler gibi kanla ilgili 
bozuklukları akla getiren belirtileri fark ederseniz,  
− Herhangi bir zaman, kendinize zarar verme ya da kendinizi öldürme gibi düşüncelere sahip olursanız. TRİLEPTAL gibi a ntiepileptikler (sara hastalığının tedavisinde kullanılan ilaçlar) 
ile tedavi edilen hastaların küçük bir kısmında böyle düşünce veya davranışlar gözlenmiştir. Böyle bir durumda derhal doktorunuza danışınız ya da size en yakın hastanedeki acil servise gidiniz. Bu nedenle hastalar intihar düşüncesi ve davranışı açısından yakından izlenmelidir. 
İntihar düşüncesi ve davranışı ortaya çıktığında, h asta ve hasta yakınının tıbbi destek alması 
önerilmelidir.  
− Kalbiniz hızlı veya alış ılmadık derecede yavaş atıyorsa  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız. 
TRİLEPTAL’in yiyecek ve  alkol ile kullanılması 
TRİLEPTAL aç karnına ya da yemeklerden sonra alınabilir. Alkol TRİLEPTAL’in 
sakinleştirici ve uyku verici etkilerini artırabilir. Alkol almaktan mümkün olduğunca kaçınınız ve doktorunuza danışınız. 
Hamilelik  
İlacı kullanmadan önce doktorunuza veya eczacınıza danışınız.  
Eğer hamileyseniz, hamile olabileceğinizi düşünüyorsanız ya da hamile kalmayı planlıyorsanız 
bu ilacı almadan önce doktorunuz ya da eczacınıza danışınız. Hamilelik sırasında epilepsi nöbetlerinin kontrol altında tutulması önemlidir. Fakat hamilelik 
döneminde epilepsi ilaçları kullanmanız bebeğinizi risk altına sokabilir.  
Doğum kusurları:  
Çalışmalarda, hamilelik sırasında okskarbazepin kullanımına bağlı doğum kusurları riskinin 
arttığı gösterilmemiştir, ancak doğmamış çocuğunuz için doğum kusurları riski tamamen dışlanamaz.  
Nörogelişimsel bozukluklar:  
Bazı çalışmalar, anne karnında okskarbazepin maruziyetinin çocuklarda beyin fonksiyonunun gelişimini (nörogelişim) olumsuz etkilediğini gösterirken, diğer çalışmalarda böyle bir etki tespit edilmemiştir. Nörogelişim üzerinde bir etki olasılığı dışlanamaz.  
Doktorunuz size söz konusu fayda ve olası riskleri açıklayacak ve TRİLEPTAL kullanıp 
kullanmama konusunda karar vermenize yardımcı olacaktır.  
Doktorunuza haber vermeden hamilelik sırasında TRİLEPTAL tedavinizi kesmeyiniz.  
Doğum kontrol yöntemi kullanan bir kadınsanız (“doğum kontrol hapı” gibi) TRİLEPTAL 
bunları etkisiz hale getirebilir. Bu nedenle TRİLEPTAL kullanırken farklı veya ilave bir hormonal olmayan doğum kontrol yöntemi kullanmalısınız. 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
5 / 10 
 Emzirme  
İlacı kullanmadan önce doktorunuza veya eczacınıza danışınız.  
Bu ilacı alıyorsanız, emzirmeye başlamadan önce doktorunuza danışın. TRİLEPTAL’in etkin 
maddesi anne sütüne geçer. Mevcut veriler, anne sütü alan bebeğe geçen TRİLEPTAL 
miktarının düşük olduğunu gösterse de, bebek için yan etki riski dışlanamaz. Doktorunuz 
TRİLEPTAL alırken emzirmenin yararlarını ve potansiyel risklerini siz e söyleyecektir . 
TRİLEPTAL alırken emziriyorsanız ve bebeğinizde aşırı uyku hali veya yetersiz kilo artışı gibi yan etkileri n olduğunu düşünüyorsanız, derhal doktorunuza söyleyiniz.  
Araç ve makine kullanımı  
TRİLEPTAL özellikle tedaviye başlarken ya da doz artırılırken uykulu veya sersem hissetmenize neden olabilir; bulanık görme, çift görme, kas koordinasyonsuzluğu veya azalmış bilinç düzeyine yol açabilir. Bu nedenle, araç veya makine kullanıp kullanamayacağınızı 
doktorunuzla konuşmanız önemlidir. 
TRİLEPTAL’in içeri ğinde bulunan bazı yardımcı maddeler hakkında önemli bilgiler  
TRİLEPTAL içeriğinde bulunan yardımcı maddelere karşı aşırı bir duyarlılığınız yoksa, bu 
maddelere bağlı olumsuz bir etki beklenmez.  
Diğer ilaçlar ile birlikte kullanımı  
Aşağıdaki ilaçlardan birini alıyorsanız, dozu değiştirmeniz ve/veya başka önlemler almanız gerekebilir.  
• Hormonal doğum kontrol (gebelik önleyici) hapları (bkz. TRİLEPTAL’i aşağıdaki durumlarda dikkatle kullanınız bölümü). 
• Diğer epilepsi ilaçları ve enzim indükleyici ilaçlar (örne ğin; karbamazepin, fenobarbital,  
fenitoin  ya da lamotrijin ve rifampisin).  
• Kandaki sodyum (tuz) düzeyini düşüren ilaçlar, örneğin: idrar söktürücüler (üretilen idrar miktarını artırmak suretiyle böbreklerin su ve tuz atmasına yardımcı olan ilaçlar), 
dezmopressin ve indometasin gibi nonsteroidal anti -enflamatuar ilaçlar.   
• Lityum ve monoamin oksidaz inhibitörleri (duygudurum dalgalanmaları ve bazı depresyon tiplerinin tedavisinde kullanılan ilaçlar).  
• Vücudunuzun bağışıklık sistemini kontrol eden ilaçlar (örneğin: siklosporin ve takrolimus) . 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
3. TRİLEPTAL nasıl kullanılır?  
Uygun kullanım ve doz/uygulama sıklığı için talimatlar:  
Bu kullanma talimatındakilerden farklı bile olsa, doktorunuz ve eczacınızın tavsiyelerine uyunuz. İlacınızı aynen doktorunuzun ya da eczanızın önerdiği şekilde kullanınız.  
Önerilen dozu aşmayınız. TRİLEPTAL alıyorsanız, önce doktorunuzla konuşmadan almayı aniden bırakmayınız. 
Doktorunuz size bu ilacı bırakıp bırakmayacağınızı ve ne zaman bırakabileceğinizi 
söyleyecektir.  
Doktor tarafından başka şekilde önerilmediği sürece, TRİLEPTAL her gün günde iki kere aynı saatlerde alınmalıdır. Tabletlerin her gün aynı saatte alınması nöbetlerin kontrol altında 
6 / 10 
 tutulması için en iyi etkiyi sağlayacaktır. Ayrıca tabletlerinizi ne zaman almanız gerektiğini 
hatırlamanıza da yardımcı olacaktır.  
Yetişkinlerde kullanımı:  
Yetişkinlerde TRİLEPTAL için alışılmış başlangıç dozu günde 600 mg’dır (yaşlı hastalar dahil). Günde iki kere birer 300 mg’lık tablet ya da doktorunuzun önerisine göre ikişer 150 mg’lık tablet kullanabilirsiniz. Bu dozlar, gerektiğinde en iyi sonuçlar alınana kadar kademeli olarak  doktorunuz tarafından artırılabilir. İdame dozları genellikle gün de 600 ila 2400 mg 
arasındadır.  
TRİLEPTAL diğer bir epilepsi ilacı ile birlikte kullanılırken doz azaltılması gerekebilir.  
Uygulama yolu ve metodu:  
Tabletleri bir miktar su (örneğin 1 bardak) ile yutunuz. Gerektiğinde, daha kolay yutabilmek için tabletler yarıya bölünebilir.  
Tabletleri yutamayan çok küçük çocuklar için, oral (ağızdan kullanılır) süspansiyon formu da 
mevcuttur. Lütfen bu konularda doktorunuza ya da eczacınıza danışınız. Değişik yaş grupları:  
Çocuklarda ve ergenlerde kullanımı:  
TRİLEPTAL 6 yaş ve üstü çocuklar tarafından alınabilir. Çocuklardaki dozlar doktorunuz tarafından çocuğunuzun ağırlığına bağlı olarak 
hesaplanacaktır. Başlangıç dozu, bölünmüş iki doz halinde (kg) vücut ağırlığı başına günlük 8 ila 10 mg’dır. Örneğin, 30 kg’lık bir çocuk günde iki kere 150 mg’lık bir dozla (2.5 ml oral 
süspansiyon) tedaviye başlayacaktır. Gerektiğinde, bu doz en iyi sonuçlar alınana kadar 
kademeli olarak doktorunuz tarafından artırılabilir. Çocuklar için alışılmış bir idame dozu (kg) 
vücut ağırlığı başına günlük 30 mg’dır. Çocuklar için en yükse k doz (kg) vücut ağırlığı başına 
günlük 46 mg’dır.  
Çocuklarda doktorunuz tedaviden önce ve tedavi sırasında tiroid fonksiyonu takibi öner ebilir.  
Yaşlılarda kullanımı:  
TRİLEPTAL için alışılmış başlangıç dozu yaşlı hastalarda da yetişkinlerde olduğu gibi günde 600 mg’dır. Böbrek bozukluğu olan yaşlı hastalarda dozun ayarlanması gerekmektedir.  
65 yaş veya üzerindeki hastalarda, TRİLEPTAL’in etkililiği ve güvenliliğinde bir fark saptanmamıştır.  
Özel kullanım durumları:  
Böbrek /Karaci ğer yetmezli ği: 
Böbrek hastalığı (böbrek yetmezliği) olan hastalarda başlangıç dozu alışılmış başlangıç dozunun yarısıdır.  
Hafif ve orta şiddette karaciğer yetmezliği olan hastalar için doz ayarlaması gerekli değildir.  
Şiddetli karaciğer yetmezliğiniz varsa, doktorunuz kullandığınız TRİLEPTAL dozunu ayarlayabilir.  
Şiddetli karaciğer yetmezliği olan hastalarda TRİLEPTAL ile yapılmış çalışma yoktur. Şiddetli karaciğer yetmezliği olan hastalarda TRİLEPTAL kullanırken dikkatli olunmalıdır. 
Doktorunuz sizin ya da çocuğunuzun TRİLEPTAL ile tedavisinin ne kadar süre devam 
edeceğini size söyleyecektir. Tedaviyi erken kesmeyiniz, çünkü istenen sonucu alamazsınız. Tedavinin süresi, sizin ya da çocuğunuzun nöbet tipine bağlıdır. Nöbetlerin kontrol altında 
7 / 10 
 tutulabilmesi için yıllar sürecek bir tedavi gerekebilir. Doktorunuza danışmadan dozu 
değiştirmeyiniz ya da tedaviyi kesmeyiniz. 
Doktorunuz ayrı bir tavsiyede bulunmadıkça, bu talimatları takip ediniz.  
İlacınızı zamanında almayı unutmayınız. Eğer TRİLEPTAL’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
Kullanmanız gerekenden daha fazla TRİLEPTAL kullandıysanız:  
TRİLEPTAL’den kullanmanız gerekenden fazlasını kullanmışsanız, bir doktor veya eczacı ile 
konuşunuz. 
TRİLEPTAL ile doz aşımının belirtileri şunları içerebilir:  
• Kandaki sodyum seviyesinin düşmesi,  
• Uyuklama, sersemlik hali, koordinasyon sorunları ve/veya gözlerde istemsiz hareketler, 
kas seğirmesi veya konvülsiyonlarda önemli derecede kötüleşme, baş ağrısı, bilinç 
kaybı, koma, 
• Bulantı, kusma, kontrolsüz hareketlerde artış,  
• Uyuşukluk, çift görme, gözün siyah kısmında daralma, bulanık görme, 
• Yorgunluk,  
• Kısa ve yüzeysel nefes alıp verme (solunum oranı baskılanması),  
• Düzensiz kalp atışı (QTc aralığında uzama),  
• Sarsılma, baş ağrısı, koma, bilinç azalması, ağızda, dilde ve uzuvlarda kontrol 
edilemeyen hareketler,  
• Saldırganlık, gerginlik, zihin karışıklığı,  
• Düşük tansiyon, 
• Nefes darlığı  
TRİLEPTAL’i kullanmayı unutursanız:  
Yalnızca bir doz almayı unuttuysanız, hatırladığınızda bu dozu hemen alınız. Fakat eğer bir sonraki dozunuzun zamanı gelmişse, atladığınız dozu artık almayınız. Normal ilaç alma düzeninize aynen devam ediniz.  
Unutulan bir dozu dengelemek için çift doz almayınız . 
Birden fazla dozu almayı unuttuysanız ya da tam olarak emin değilseniz, doktorunuzla temas kurunuz.  
Unutulan dozları dengelemek için çift doz almayınız. 
TRİLEPTAL ile tedavi sonlandırıldığında oluşabilecek etkiler:  
TRİLEPTAL ile tedavinizi durdurmak nöbetinizi kötüleştirebilir. Doktorunuz söylemediği 
sürece ilacınızı almayı bırakmayınız.  
Nöbetlerinizin ani şekilde kötüleşmesini önlemek için ilacınızı asla aniden bırakmayınız.  
4. Olası yan etkiler nelerdir?  
Tüm ilaçlar gibi TRİLEPTAL’in içeriğinde bulunan maddelere duyarlı olan kişilerde yan 
etkiler olabilir.  
Yan etki geliştiğinde çoğunlukla hafif olup, genellikle tedavinin başlangıcında meydana gelmekte ve normal olarak zaman içerisinde kaybolmaktadır.  
Yan etkiler aşağıdaki kategorilerde gösterildiği şekilde sıralanmıştır:   
8 / 10 
 Çok yaygın  : 10 hastanın en az 1 inde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1000 hastanın birinden fazla görülebilir.  
Seyrek   : 1000 hastanın birinden az, fakat 10.000 hastanın birinden fazla görülebilir. 
Çok seyrek   : 10.000 hastanın birinden az görülebilir.   
Bilinmiyor   : Eldeki verilerden hareketle tahmin edilemiyor. 
Aşağıdakilerden biri olursa, TRİLEPTAL’i kullanmayı durdurun ve DERHAL 
doktorunuza bildirin veya size en yakın hastanenin acil bölümüne başvurunuz:  
Aşağıdakiler, acil tıbbi tedavi gerektirebilecek  potansiyel olarak ciddi yan etkilerin işaretleridir. 
Doktorunuz ayrıca TRİLEPTAL ’in hemen durdurulup durdurulmayacağına ve ek tıbbi bakıma 
nasıl devam edileceğine karar verecektir.  
Yaygın olmayan : 
• Kilo alma, yorgunluk, saç kaybı, kas güçsüzlüğü, üşüme hissi (tiroit bezinin yeterli 
çalışmadığının işaretleri).  
• Düşme  
• Enfeksiyonla savaşan kan hücrelerinin sayısında azalma; enfeksiyona yakalanma riskini 
artırır (l ökopeni)  
Seyrek:  
• Göz kapaklarında, yüzde, boğazda ve ağızda; solunum, konuşma ve yutma güçlüğünün 
eşlik ettiği şişme (anafilaktik reaksiyon ve anjiyoödem işaretleri)  
• DRESS ( Eozinofili  ve Sistemik  Semptomların Eşlik Ettiği İlaç Döküntüsü ), AGEP ( Akut 
Jeneralize Ekzantematöz Püstülozis ) belirtileri olabilen deri döküntüsü ve/veya ateş.  
• Yorgunluk, egzersiz sırasında nefes darlığı, soluk görünme, baş ağrısı, üşüme, sersemlik, 
ateşe neden olan sık enfeksiyonlar, boğaz ağrısı, ağız ülserleri, daha kolay kanama veya morarma, burun kanamaları, deri üzerinde kırmızımsı veya morumsu yamalar veya  
açıklanamayan lekeler (kan trombositlerinin sayısında azalmanın veya kan hücresi sayımında azalmanın işaretleri)  
• Uyuşukluk, zihin karışıklığı, kas seğirmesi veya konvülsiyonlarda önemli derecede kötüleşme (uygun olmayan ADH salınımı nedeniyle düşük sodyum düzeylerinin olası semptomları) (bkz. “aşağıdaki durumlarda dikkatli kullanınız” bölümü). 
• Kemik iliğinde kan hücrelerinin üretiminin engellenmesi durumu (kemik iliği depresyonu).  
• Kemik iliğinden yetersiz ya da hiç kan hücrelerinin üretilememesi sonucu ortaya çıkan kansızlık. 
Çok seyrek:  
• Aşırı duyarlılık reaksiyonlarının deri döküntüsü, ateş ve kas ve eklem ağrısı gibi diğer işaretleri.  
• Deride ve dudakların, gözlerin, ağzın, genzin ve cinsel organların mukoza (bazı 
organların iç yüzlerini kaplayan ve salgı üreten doku tabakası) zarlarında şiddetli 
kabarcıklanma (Lyell sendromu, Stevens -Johnson sendromu ve eritema multiforme dahil 
ciddi alerjik reaksiyonun işaretleri).  
• Ağırlıklı olarak yüzde, yorgunluk, ateş, bulantı ve iştah kaybının eşlik edebildiği, kırmızı, leke şeklinde döküntü ( Kelebek hastalığı denilen sistemik lupus eritematozus belirtileri) .  
• Sarılığın (derinin ve gözaklarının sararması) eşlik ettiği grip benzeri belirtiler (hepatit (karaciğer enfeksiyonu)  belirtileri).  
• Şiddetli üst mide (karın) ağrısı, kusma , iştah kaybı (pankreas iltihabının işaretleri).  
 
9 / 10 
 Bunların hepsi çok ciddi yan etkilerdir.   
Eğer  bunlardan biri  sizde  mevcut  ise,  acil  tıbbi  müdahaleye  veya  hastaneye  yatırılmanıza 
gerek olabilir.  
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
Yaygın:  
• Sarsılma  
• Koordinasyon sorunları  
• Gözlerin istemsiz hareket etmesi   
• Endişe ve sinirlilik  
• Depresyon, değişken ruh hali  
• Döküntü 
Çok seyrek :  
• Düzensiz kap atışı veya çok hızlı ya da çok yavaş kalp atım hızı. 
 Bunların hepsi ciddi yan etkilerdir. Acil tıbbi müdahale gerekebilir.  
Görülebilecek diğer yan etkiler:  
Çok yaygın :  
• Yorgunluk  
• Baş ağrısı   
• Sersemlik hali  
• Uyuklama  
• Bulantı  
• Kusma   
• Çift görme  
Yaygın :  
• Güçsüzlük  
• Hafıza bozuklukları  
• Konsantrasyon bozukluğu 
• İlgisizlik  
• Gerginlik  
• Zihin karışıklığı  
• Bulanık görme  
• Görme bozukluğu  
• Kabızlık  
• İshal 
• Mide (karın) ağrısı  
• Sivilce  
• Saç kaybı  
• Denge bozuklukları  
• Kilo artışı  
• Konuşma bozukluğu  
Yaygın olmayan :  
•  Yüksek tansiyon. 
• Kurdeşen.  
• Ayrıca TRİLEPTAL alırken karaciğer enzimlerinizin düzeylerinde yükselme olabilir. 
• Kan testlerinizde  alkalen fosfataz seviyesinde artış.  
10 / 10 
 Seyrek:  
• Osteopeni ve osteoporoz (kemik incelmesi) ve kırıkları içeren kemik bozukluklarına ilişkin 
bildirimler olmuştur. Eğer uzun bir süredir epilepsi ilacı kullanıyorsanız, osteoporoz öykünüz varsa veya steroidler alıyorsanız doktorunuza danışınız.  
• Bir tür tiroid hormonu olan T4’ün kandaki düzeyinin azalması.  
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
Yan etkilerin raporlanması      
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr   sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
5. TRİLEPTAL’in saklanması  
TRİLEPTAL’i çocukların göremeyeceği ve erişemeyeceği yerlerde ve ambalajında saklayınız.  
30
oC’nin altındaki oda sıcaklığında saklayınız.  
Son kullanma tarihiyle uyumlu olarak kullanınız. Ambalajdaki son kullanma tarihinden sonra TRİLEPTAL’i kullanmayınız.  Eğer ambalajın hasar gördüğünü fark ederseniz TRİLEPTAL’i kullanmayınız. Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 Ruhsat sahibi:                       Novartis Sağlık, Gıda ve Tarım Ürünleri San. ve Tic. A.Ş.  
                                              Kavacık/Beykoz/İstanbul   
Üretim yeri:                          Novartis Farma S.P.A, Via Provinciale Schito                                                131 I -80058 Torre Annunziata, İtalya  
 Bu kullanma talimatı ………  tarihinde onaylanmıştır.  
