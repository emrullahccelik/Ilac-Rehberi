KISA ÜRÜN BİLGİSİ
1. BEŞERİ TIBBİ ÜRÜNÜN ADI
KLOMEN 50 mg tablet
2. KALİTATİF ve KANTİTATİF BİLEŞİM
Etkin madde:
Her bir tablet 50 mg klomifen sitrat içerir.
Yardımcı maddeler:
Sakkaroz 65.5 mg
Laktoz (sığır kaynaklı) 67.5 mg
Yardımcı maddeler için, 6.1’e bakınız.
3. FARMASÖTİK FORM
Tablet.
Sarı renkli, bir yüzü çentikli yuvarlak tabletler.
4. KLİNİK ÖZELLİKLER
4.1. Terapötik endikasyonlar
1- Hipotalamus-hipofiz-over aksı normal olan Anovülar, İnfertil kadınlarda
* Ovülasyonun sağlanması
* Luteal faz disfonksiyonunun düzeltilmesi
2- İn-vitro Fertilizasyon (Tüp bebek) işleminde
Multipl folikül gelişiminin temini
3- Oligospermik İnfertil erkeklerde (Primer, hipotalamus, hipofiz ve testis yetersizliği olmayan)
sperm sayısının artırılması amacıyla kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Kadınlarda: İlk kür için tavsiye edilen doz 5 gün süreyle günde 50 mg'dır (1 tablet). Progestin
kullanımı ile sağlanan bir kanama veya spontan adet kanaması olan hastalarda tedaviye siklusun
5.günü başlanır ve günde 50 mg verilerek, 5 gün devam edilir. Adet kanaması olmayan hastalarda
tedaviye herhangi bir gün başlanabilir. Bu dozda ovülasyon sağlanırsa, doz artırmaya gerek yoktur.
Ovülasyon sağlanamamışsa, 30 gün sonraki ikinci siklusta doz 100 mg'a yükseltilir. Maksimum
günlük doz 250 mg'dır. Şayet 3-6 kür sonunda ovülasyon sağlanamamışsa tedavi kesilir.
Erkeklerde: Günlük doz 25-50 mg olup 25 gün kullanılıp 5 gün ara verilir. Bu şekilde tedaviye
en az 6 ay devam edilmelidir.
Uygulama şekli:
Oral kullanım içindir.
1 / 10Özel popülasyonlara ilişkin ek bilgiler:
Böbrek/Karaciğer yetmezliği:
Azalmış karaciğer fonksiyonuna sahip hastalarda KLOMEN kontrendikedir (Bölüm 4.3’e
bakınız).
Pediyatrik popülasyon:
Uygulanamaz.
Geriyatrik popülasyon:
Uygulanamaz.
4.3. Kontrendikasyonlar
Gebelik: Bakınız 4.6
Karaciğer hastalığı: KLOMEN (Clomifene Citrate BP) tedavisi karaciğer hastalığı veya karaciğer
fonksiyon bozukluğu öyküsü olan hastalarda kontrendikedir.
Anormal uterin kanama: KLOMEN, hormona bağımlı tümörleri veya belirlenmemiş orijinli
anormal uterin kanaması olan hastalarda kontrendikedir.
Yumurtalık kisti: KLOMEN polikistik over hariç yumurtalık kisti varlığında verilmemelidir.
Çünkü kistin daha da genişlemesine neden olabilir. Hastalar her tedaviden önce yumurtalık kisti
varlığı açısından değerlendirilmelidir.
4.4. Özel kullanım uyarıları ve önlemleri
Uyarılar:
Genel: Yeterli düzeyde endojen östrojen (vajinal smear, endometriyal biyopsi, idrarda östrojen
miktarı veya progesterona yanıt olarak endometriyal kanamadan tahmin edildiği gibi), KLOMEN
tarafından indüklenen yumurtlama yanıtında olumlu bir prognoz sağlar. Düşük östrojen seviyesi,
klinik olarak daha az elverişli olmakla birlikte, tedavinin başarılı sonucunu engellemez. KLOMEN
tedavisi primer hipofiz bezi veya primer over yetmezliği olan hastalarda etkisizdir. KLOMEN
tedavisinin tiroid veya adrenal bozukluklar gibi over yetmezliğinin diğer nedenlerinin spesifik
tedavisinin yerini alması beklenemez. Hiperprolaktinemi için tercih edilen başka spesifik bir tedavi
bulunmaktadır. KLOMEN infertilite nedeni olan düşük kiloyla ilişkili amenore tedavisi için ilk
seçenek değildir ve eğer erken menopoz sonrasında yüksek bir FSH kan seviyesi gözlenirse bir
değeri yoktur.
Over Hiperstimülasyon Sendromu: Over Hiperstimulasyon Sendromu (OHSS), ovülasyon
indüksiyonu için klomifen sitrat tedavisi alan hastalarda bildirilmiştir. Bazı vakalarda OHSS,
klomifen sitrat tedavisi veya klomifen sitrat’ın gonadotropinler ile kombine kullanıldığı tedavi
siklusu sonrasında ortaya çıkmıştır. Aşağıdaki klomifen sitrat tedavisi sırasında bu sendromla
ilişkili rapor edilen semptomlar bildirilmiştir: perikardiyal efüzyon, bedende su birikimi,
hidrotoraks (akciğer zarı su toplaması), akut karın, böbrek yetmezliği, pulmoner ödem, yumurtalık
kanaması, derin ven trombozu, over torsiyonu ve akut solunum sıkıntısı. Eğer gebelik
sonuçlanırsa, sendromun şiddetli formuna hızlı ilerleme meydana gelebilir.
2 / 10KLOMEN tedavisiyle ilişkili anormal yumurtalık büyümesi tehlikesini en aza indirmek için,
faydalı sonuç beklentisiyle tutarlı en düşük doz kullanılmalıdır. Hasta KLOMEN aldıktan sonra
abdominal veya pelvik ağrı, kilo alma, rahatsızlık veya distansiyon konusunda doktor tarafından
bilgilendirilmelidir. Azami yumurtalık büyümesi, KLOMEN tedavisinin kesilmesinden sonraki
birkaç güne kadar gerçekleşmeyebilir. Gonadotropine alışılmadık ölçüde duyarlı olan polikistik
over sendromu olan bazı hastalar normal dozdaki KLOMEN’e aşırı bir tepki verebilir.
KLOMEN aldıktan sonra abdominal veya pelvik ağrı, rahatsızlık veya distansiyon şikayeti olan
hasta, yumurtalık kisti veya başka bir neden ihtimaline karşı kontrol edilmelidir. Ciddi vakalarda
genişlemiş over frajilitesinden dolayı abdominal ve pelvik muayene çok dikkatli yapılmalıdır. Eğer
anormal büyüme oluşursa KLOMEN tabletin, yumurtalıklar tedavi öncesi boyuta dönene kadar
verilmemesi gerekir. KLOMEN tedavisiyle ilişkili yumurtalık büyümesi ve kist oluşumu
genellikle tedaviyi bıraktıktan sonraki birkaç gün veya hafta içinde kendiliğinden geriler. Bu
hastaların çoğu konservatif olarak tedavi edilmelidir. Bir sonraki tedavinin dozajı ve/veya süresi
azaltılmalıdır.
Vizüel Semptomlar: Hastalarda, bulanıklık veya lekeler veya yanıp sönme (parlayan skotoma)
gibi diğer vizüel semptomlar KLOMEN tedavisi sırasında veya tedaviden kısa bir süre sonra ortaya
çıkabilir. Bu görme bozuklukları genellikle düzelebilir. Bununla birlikte, uzun süreli görme
bozukluğu vakaları, klomifen sitrat kesilmesinden sonra rapor edilmiştir. Görme bozuklukları
özellikle dozaj veya terapi süresi arttıkça düzelemeyebilir. Bu vizüel semptomların önemi
anlaşılamamıştır. Eğer hastada herhangi bir vizüel semptom varsa, tedavi kesilmeli ve oftalmolojik
değerlendirme yapılmalıdır.
Hastalar, araç veya makine kullanma gibi faaliyetleri özellikle değişken aydınlatma koşullarında
normalden daha tehlikeli duruma getirebilen görsel semptomlar konusunda uyarılmalıdır.
Önlemler:
Klomifen sitrat ile pazarlama sonrası deneyimlerde hipertrigliseridemi vakaları rapor edilmiştir
(bkz. Bölüm 4.8 İstenmeyen etkiler). Hiperlipideminin önceden var olması ya da aile öyküsü ve
KLOMEN ile daha uzun süreli tedavi ve/veya önerilen dozun üzerinde kullanılması
hipertrigliseridemi riski ile ilişkilidir. Bu hastalarda plazma trigliseridleri periyodik izlenmelidir.
Çoğul Gebelik: KLOMEN tedavisi ile gebelik oluştuğunda çoğul gebelik şansı artar. Çoğul
gebeliğin potansiyel komplikasyonları ve tehlikeleri, hasta ile tartışılmalıdır. Klinik araştırmalar
sırasında çoğul gebelik insidansı %7.9 (klomifen sitrat ile ilişkili rapor edilen gebeliklerden
2369’nın 186'sı). Bu 2369 gebelik arasında, 165’i (% 6.9) ikiz, 11’i (% 0.5) üçüz, 7’si (% 0.3)
dördüz ve 3’ü (% 0.13) beşizdir. 165 ikiz gebelik için yeterli bilgi mevcuttur, monozigot ikizlerin
oranı 1:5’tir.
Dış Gebelik: KLOMEN tedavisini takiben hamile kalan kadınlarda dış gebelik olasılığı (tüp ve
yumurtalık bölgeleri dahil) artar. Çoğul gebelikler, eşzamanlı intrauterin ve ekstrauterin gebelikler
dahil olmak üzere bildirilmiştir.
3 / 10Uterus Fibroidleri: Uterin fibroidli hastalarda fibroidlerin daha da genişleme potansiyelinden
dolayı KLOMEN kullanırken dikkatli olunmalıdır.
Gebelik Kaybı ve Doğum Anomalileri: Araştırma çalışmaları sırasında maternal klomifen sitrat
alımı (gebelikten önce veya sonra) ile ilişkili gebeliklerden kaynaklanan bildirilmiş doğum
anomalilerinin genel insidansı, genel popülasyon için yayınlanmış referanslarda bildirilen aralık
içindedir. Doğum anomalileri arasında yayınlanmış literatürde bireysel vakalar olarak spontan
rapor edilen nöral tüp defektlerinin oranı KLOMEN tarafından uyarılan ovulasyon ile ilişkili
gebeliklerden yüksektir. Ancak bu, popülasyon tabanlı çalışmalara ait verilerle
desteklenmemektedir.
Hekim, ovülasyon KLOMEN yardımıyla indüklenerek veya doğal olarak oluşmuş olsa bile
hastaya beklenen gebelik ile ilgili riskleri anlaması için açıklamalıdır.
Hasta, her bir hamile kadının belirli özellikleri veya koşullarıyla ilişkili daha büyük gebelik riskleri
hakkında bilgilendirilmelidir: ör. kadın ve erkek partnerin yaşı, spontan düşüklerin öyküsü, Rh
genotipi, anormal menstruasyon öyküsü, infertilite öyküsü (nedene bakılmaksızın), organik kalp
hastalığı, diyabet, kızamıkçık gibi bulaşıcı ajanlara maruz kalma, ailede doğum anomalisi öyküsü
ve hastalar için geçerli olabilecek KLOMEN verilmesi düşünülen hastayla ilgili olabilen diğer risk
faktörleri gibi. Hastanın değerlendirmesine dayanarak, genetik danışmanlık belirtilebilir.
Ovülasyon indüksiyonunda Down Sendromu riskinde muhtemel artış üzerine ve ovulasyon
indükleyici ilaçlar (tek başına KLOMEN içeren ve ilave indükleyici ilaç içermeyen kadınlar) alan
subfertil kadınlarda spontan düşürülen fetuslarda trisomi defekti artışı üzerine popülasyona tabanlı
raporlar yayınlanmıştır. Ancak, şimdiye kadar bildirilen gözlemler, yaş ve aile öyküsü nedeniyle
normal endikasyonların dışında amniosentezi haklı çıkaracak artmış bir riskin varlığını
doğrulanmak ya da onaylanmak için çok azdır.
Klomifen sitrat ile yapılan klinik araştırma sırasında tespit edilen tüm hastalardan elde edinilen
deneyim; gebelik (tek ve çoklu) kaybı veya fetal kayıp oranı % 21.4 (düşük oranı % 19.0), dış
gebelikler, % 1.18, mol gebelik (üzüm gebeliği), % 0.17, papirasöz fetüs (kağıtsı dölüt), % 0.04
ve bir veya daha fazla ölü doğumu olan gebeliklerde % 1.01 olduğunu göstermiştir.
Klinik araştırmalarda bildirilen gebelikler ve 2369 doğumun 158’i için gebelikten sonra klomifen
sitrat tedavisi bildirilmiştir. Bu 158 gebenin 8 bebeğinin (7 gebelikten doğmuş) doğum defektine
sahip olduğu bildirilmiştir.
Gebelikten sonraki 19. günden önce veya gebelikten sonraki 20. ve 35. günler arasında klomifen
sitrat verildiğinde rapor edilen doğum defektleri sıklığınde değişiklik yoktur. Bu insidans genel
popülasyonun beklenen aralığındadır.
Yumurtalık Kanseri: Fertilite ilaçlarıyla over kanseri hakkında nadir raporlar vardır. İnfertilite
kendi başına birincil risk faktörüdür. Epidemiyolojik veri uzun sureli KLOMEN kullanımının riski
4 / 10artırabileceğini öne sürmektedir. Bu nedenle, önerilen tedavi süresi aşılmamalıdır (bkz. Bölüm
4.2).
KLOMEN her dozunda 67.5 mg laktoz içerir. Nadir kalıtımsal galaktoz intoleransı, Lapp laktaz
yetmezliği ya da glukoz-galaktoz malabsorbsiyon problemi olan hastaların bu ilacı kullanmamaları
gerekir.
KLOMEN her dozunda 65.5 mg sakkaroz içerir. Nadir kalıtımsal fruktoz intoleransı, glukoz-
galaktoz malabsorpsiyon veya sukraz-izomaltaz yetmezliği problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Koriyongonadotropin
Koriyongonadotropinlerin kullanımını takiben OHSS ve çoğul-gebelik riskini artırır.
4.6. Gebelik ve laktasyon
Genel tavsiye:
Gebelikte kullanım kategorisi X’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Klomifen’in multipl gebelik insidansını önemli ölçüde arttırdığı gösterildiği için, hasta ve eşi bu
ihtimal ve multipl gebelikle ilgili potansiyel riskler için uyarılmalıdır.
Gebelik dönemi:
KLOMEN, gebelik döneminde kullanılmaz.
Her ne kadar klomifen sitrat’ın insan fetüsü üzerinde zararlı etkileri olduğuna dair kanıt olmasa
da, klomifen sitrat’ın yüksek dozlarda gebe hayvanlara verildiğinde sıçan ve tavşan fetüsleri
üzerinde zararlı etkisi olduğunu gösteren kanıtlar vardır. Hamileliğin erken döneminde,
istenmeyen KLOMEN uygulamasını önlemek için, her bir tedavi döngüsü boyunca ovulasyon olup
olmadığını belirlemek için uygun testler kullanılmalıdır. Hastanın bir sonraki KLOMEN
tedavisinden önce gebelik testi yaptırması gerekir.
Laktasyon dönemi:
Klomifen sitrat’ın anne sütüyle atılıp atılmadığı bilinmemektedir. Klomifen sitrat laktasyonu
azaltabilir.
Üreme yeteneği/Fertilite:
Üremeye olumsuz etkisi yoktur. Aksine infertil kadın hastalarda üremeyi sağlamak için kullanılır.
4.7. Araç ve makine kullanımı üzerindeki etkileri
Hastalar, araç ve makine kullanma gibi faaliyetleri özellikle değişken aydınlatma koşullarında
normalden daha tehlikeli duruma getirebilen görsel semptomlar konusunda uyarılmalıdır.
5 / 104.8. İstenmeyen etkiler
İstenmeyen etkiler her bir sıklık grubu içinde, azalan ciddiyetine göre sunulmaktadır.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Semptomlar/ Belirtiler/ Koşullar:
Advers etkiler doza bağlı olarak görülür, araştırma çalışmalarında daha yüksek dozlarda ve
kullanılan uzun tedavi süreleri ile daha sık oluşur. Önerilen dozda, advers etkiler belirgin değildir
ve nadiren tedaviye engel olur.
Araştırma çalışmaları sırasında, daha sık bildirilen advers etkiler arasında over büyümesi (% 13.6)
vazomotor kızarma (% 10.4), abdominal-pelvik rahatsızlık (şişme, şişkinlik) (% 5.5), bulantı ve
kusma (% 2.2) meme rahatsızlığı (% 2.1), görsel semptomlar (% 1.5), baş ağrısı (% 1.3) ve
intermenstrüel lekelenme veya menoraji (% 1.3) bulunmaktadır.
İyi huylu ve kötü huylu neoplazmalar
Bilinmiyor: Neoplazmalar veya onların şiddetlenmesine bağlı endokrin ile ilişkili izole raporlar
alınmıştır. Yumurtalık kanseri: bkz. Bölüm 4.4.
Metabolizma ve beslenme hastalıkları
Bilinmiyor: Hipertrigliseridemi bazı pankreatitli vakalarda, önceden var olan veya ailesinde
hipertrigliseridemi hikayesi bulunan hastalarda ve/veya önerilen doz ve tedavi süresini aşan
hastalarda gözlemlenmiştir.
Psikiyatrik hastalıklar
Bilinmiyor: Anksiyete, depresyon, duygudurum bozuklukları (dahil duygudurum değişimi, ruh
hali ve çabuk öfkelenme), sinirlilik, uykusuzluk.
Sinir sistemi hastalıkları
Bilinmiyor: Konvülsiyonlar bildirilmiştir; nöbet öyküsü olan hastalar yatkınlık gösterebilir, geçici
parestezi, baş dönmesi. Araştırılan hastalarda merkezi sinir sistemi semptomları/belirtileri, baş
dönmesi, sersemlik/vertigo (% 0.9), sinir gerginliği/uykusuzluk (% 0.8) ve yorgunluk/depresyon
(% 0.7) bildirilmiştir. Reçete uygunluğundan sonra, bu durumlara ek olarak ayrıca
senkop/baygınlık, serebrovasküler kaza, serebral tromboz, paranoid psikoz içeren psikotik
reaksiyonlar, nörolojik bozukluk, oryantasyon bozukluğu ve konuşma bozukluğu gibi diğer
durumların izole raporları vardır.
Göz hastalıkları
Bilinmiyor: Genellikle "bulanıklaştırma" ya da lekeler ve yanıp sönme (parlayan skotoma) olarak
tanımlanan semptomların insidansı toplam doz artışı ile artar.
Bu semptomlar, görüntülerin yoğunlaşması ve uzatılmasından kaynaklanmaktadır. Bunun gibi
görüntülerden sonra da bildirilmiştir. Semptomlar çoğunlukla ilk olarak ortaya çıkar veya parlak-
6 / 10ışık ortamına maruz kalma ile belirginleşir. Oftalmolojik olarak tanımlanabilen skotomalar,
fosfenler ve azalmış görme keskinliği bildirilmiştir.
Seyrek olarak katarakt ve optik nevrit raporları vardır.
Bu görme bozuklukları genellikle düzelir. Ancak klomifen sitrat kesildikten sonra bile görme
bozukluklarının devam ettiği durumları bildirilmiştir. Görme bozuklukları, özellikle doz veya
tedavi süresi artışı ile kalıcı olabilir.
Kardiyak hastalıklar
Bilinmiyor: Taşikardi, çarpıntı
Gastrointestinal hastalıklar
Bilinmiyor: Pankreatit
Hepato-bilier hastalıklar
Bilinmiyor: Artmış Transaminazlar
Karaciğer fonksiyonu:
Bromsülfalein (BSP) tutulum oranı 141 hastanın 32’sinde %5’in üzerinde ölçülmüştür, önerilen
klomifen sitrat dozunu yaklaşık olarak alan 43 hastanın 5’i de buna dahildir. Tutulum genellikle
uzun süre devam eden klomifen sitrat uygulamasıyla ya da görünüşte ilgisiz karaciğer hastalığı ile
ilgilidir. Diğer karaciğer fonksiyon testleri genellikle normaldir. Daha sonraki bir çalışmada, 6
ardışık aylık klomifen sitrat kürü (3 gün için günde 50 veya 100mg/gün) verilen 94 hastada veya
eşleşen plasebo BSP testleri yapılmıştır. İlaç alan 6 ve plasebo alan 5, toplamda 11 hastada tutulum
oranı % 5'den fazla kaydedilmiştir.
Ayrı bir raporda, günlük olarak 50 mg klomifen sitrat tedavisi alan bir hastada 19'uncu günde
sarılık gelişmiştir, karaciğer biyopsisinde hepatit bulgusu olmayan safra stazı saptanmıştır.
Deri ve deri altı doku hastalıkları
Bilinmiyor: Araştırılan hastalar tarafından dermatit ve döküntü bildirilmiştir. Döküntü ve ürtiker
gibi durumlar reçete uygunluğu sonrasında en yaygın rapor edilenlerdir. Aynı zamanda da alerjik
reaksiyon, eritema multiforme, ekimoz ve anjiyonörotik ödem gibi durumlar rapor edilmiştir. Saç
dökülmesi (alopesi) çok seyrek bildirilmiştir.
Gebelik, pueperiyum durumları ve perinatal hastalıkları
Bilinmiyor: Eşzamanlı intrauterin ve ekstrauterin gebelikler de dahil olmak üzere çoğul gebelikler
bildirilmiştir. KLOMEN tedavisini takiben gebe kalan kadınlarda dış gebelik şansında bir artış
vardır.
Üreme sistemi ve meme hastalıkları
Bilinmiyor: Önerilen dozda, anormal over büyümesi nadirdir, ancak olağan siklik over
büyümesindeki değişim aşırı olabilir. Benzer şekilde, siklik ovaryen ağrı (ovulasyon ağrısı)
7 / 10vurgulanabilir. Yüksek veya uzun süreli doz ile over büyümesi ve kist oluşumu daha sık görülebilir
ve luteal faz döngüsü uzayabilir.
Yoğun over büyümesinin seyrek örnekleri kaydedilmiştir. Böyle bir örnek, 14 gün süreyle günde
100 mg klomifen sitrat tedavisi alan bir polikistik over sendromlu hastada tanımlanmıştır. Anormal
yumurtalık büyümesi genellikle kendiliğinden gerilemektedir. Bu durumdaki hastaların çoğuna
konservatif tedavi uygulanmalıdır.
Klomifen sitrat tedavisi sırasında yeni endometriozis vakaları ve önceden var olan endometriozisin
şiddetlendiği yeni vaka raporları vardır.
Azalan endometriyal kalınlık
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlanma yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Klomifen sitrat akut doz aşımlarının zehirli etkileri bildirilmemiştir. Ancak kaydedilen doz aşımı
vakalarının sayısı azdır. Doz aşımı durumunda, uygun destekleyici önlemler alınmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Ovulasyon stimulanı,
ATC kodu: G03GB02
Etki mekanizması
Siklik klomifen sitrat tedavisine verilen ovulatuar yanıt, pituiter gonadotropin miktarının
artmasıyla ve bunun da yumurtalık folikülünün olgunlaşması ve endokrin aktivitesini uyarması ile
olur.
Klomifen sitrat bir triariletilen bileşiğidir (klorotrianisen ve triparanol ile ilgilidir). Uygun seçilmiş
anovulatuar kadınların yüksek bir oranında ovülasyonunu uyaran non steroidal bir ajandır.
5.2. Farmakokinetik özellikler
Genel özellikler
Emilim:
Oral olarak uygulanan 14C etiketli klomifen sitrat, insanlara uygulandığında kolaylıkla emilir.
8 / 10Dağılım:
Yarılanma ömrü yaklaşık 5 gündür ve 6 hafta sonra bile vücutta (karaciğer ve safra kesesinde)
bulunabilir. Vücutta yağ dokusunda depolanıp daha sonra, dolaşıma geçebilir.
Biyotransformasyon:
Yavaşça karaciğer yoluyla safra içine atılır, enterohepatik dolaşıma tekrar verilir.
Eliminasyon:
14C etiketli klomifen sitratın idrar ve feçes ile kümülatif atılımı, 6 denekte 5 gün sonra oral dozun
yaklaşık %50’si (idrar ile ortalama %7.8 ve feçes ile ortalama %42.4) olmuştur. 14C etiketli
klomifen sitrat uygulanmasından 14 ila 53 gün sonra 6 denekten toplanan feçes ve idrar
numunelerinde 31 ila 35 gün sonra 14C dozunun gün başına ortalama %0.73’nin ve 42 ila 45 gün
sonra gün başına %0.45 atıldığı görülmüştür. Geri kalan ilaç/metabolitler, sekestrasyonlu
resirkülasyon havuzundan yavaşça atılır.
5.3. Klinik öncesi güvenlilik verileri
Kanserojenisite
Klomifen sitrat’ın uzun süre kullanılması yumurtalık kanseri gelişme riskini artırabilir.
Hayvanlardaki uzun süreli toksisite çalışmaları, klomifen sitrat’ın kanserojen potansiyelini
değerlendirmek için yapılmamıştır.
Mutajenisite
Klomifen sitrat mutajenik potensiyeli değerlendirilmemiştir.
6. FARMASÖTİK ÖZELLİKLER
6.1. Yardımcı maddelerin listesi
Sakkaroz
Laktoz (sığır kaynaklı)
Mısır nişastası (çözünebilen)
Mısır nişastası
Magnezyum stearat
Sarı demir oksit (E 172iii)
6.2. Geçimsizlikler
Geçimsizlik çalışmaları olmadığından, bu tıbbi ürün diğer tıbbi ürünler ile karıştırılmamalıdır.
6.3. Raf ömrü
36 ay.
6.4. Saklamaya yönelik özel tedbirler
25°C altındaki oda sıcaklıklarında saklayınız.
6.5. Ambalajın niteliği ve içeriği
PVC / Alu folyo blister
9 / 10Bir karton kutuda 10 ve 30 tablet mevcuttur.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereksinim yoktur.
Kullanılmamış olan ürünler ya da atık materyaller, yerel düzenlemelere uygun olarak atılmalıdır.
7. RUHSAT SAHİBİ
KOÇAK FARMA İLAÇ VE KİMYA SANAYİ A.Ş.
Bağlarbaşı, Gazi Cad. No: 64-66
81130 Üsküdar/İSTANBUL
Tel. : 0216 492 57 08
Faks. : 0216 334 78 88
8. RUHSAT NUMARASI
213/86
9. İLK RUHSAT TARİHİ/RUHSAT YENİLEME TARİH
İlk ruhsat tarihi: 28.12.2007
Ruhsat yenileme tarihi:
10. KÜB’ÜN YENİLENME TARİHİ
10 / 10