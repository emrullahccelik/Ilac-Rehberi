1 
 KULLANMA TALİ MATI  
 
MİGREOUT  5 mg efervesan tablet  
Ağızdan alınır.  
 
• Etkin madde:  Her bir efervesan tablet 5 mg rizatriptan a eşdeğer 7,27 mg rizatriptan benzoat  
içerir.  
• Yardımcı maddeler : Sitrik asit anhidrus, sodyum hidrojen karbonat, sukraloz  (E955), polivinil 
pirolido n, sodyum klorür, polietilen  glikol , limon aroması  içerir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın  kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız.  
 
Bu Kullanma Talimatında:  
 
1. MİGREOUT  nedir ve ne için kullanılır?  
2. MİGREOUT ’u kullanmadan önce dikkat edilmesi gerekenler  
3. MİGREOUT  nasıl kullanılır?  
4. Olası yan etkiler nelerdir?  
5. MİGREOUT ’un saklanması  
 
Başlıkları yer almaktadır.  
 
1. MİGREOUT  nedir ve ne için kullanılır?  
 MİGREOUT , 3, 6 ve 10 adet efervesan  tablet içeren blister  ambalajda sunulmaktadır.  
 MİGREOUT , beyaz renkli, iki tarafı düz yüzeyli, silindirik efervesan tabletler 
şeklindedir.  
 MİGREOUT  seçici serotonin 5 -HT 1B/1D reseptör agonisti  olarak bilinen bir ilaç grubuna 
dahildir.  
 MİGREOUT  efervesan tablet 5 mg rizatriptan a eşdeğer 7,27 mg rizatriptan benzoat 
içermektedir.  
 MİGREOUT  size migren krizinizin baş ağrısı safhasını tedavi etmek için doktorunuz 
tarafından reçetelenmiştir. Migren krizindeki baş ağrısının nedeni beyninizi çevreleyen 
kan damarlarında oluşan genişlemedir. MİGREOUT  kan damarlarınızdaki genişlemeyi 
azaltarak teda vi edici etkisini gösterir.  
 2 
 2. MİGREOUT ’u kullanmadan önce dikkat edilmesi gerekenler  
MİGREOUT ’u aşağıdaki  durumlarda KULLANMAYINIZ  
Eğer:  
 Rizatriptan benzoat veya MİGREOUT 'un içeriğindeki diğer herhangi bir maddeye karşı 
alerjiniz (aşırı duyarlılığınız) varsa,  
 Orta şiddette veya şiddetli yüksek tansiyon probleminiz veya hafif ancak ilaç tedavisi 
ile kontrol altına alınmamış yüksek tansiyon probleminiz varsa,  
 Kalp krizi veya gö ğüs ağrısı dahil, kalp probleminiz varsa veya daha önceden olduysa 
veya daha önceden kalp hastalığıyla ilişkili belirtileriniz olduysa,  
 Ciddi böbrek veya ciddi karaciğer rahatsızlığınız varsa,  
 İnme (serebrovasküler kaza CVA) veya hafif bir inme (geçici isk emik kriz TIA) 
atlattıysanız,  
 Atardamarlarınızda tıkanma probleminiz varsa (periferal vasküler hastalık),  
 Şu ilaçları kullanıyorsanız; monoamin oksidaz (MAO) inhibitörleri denilen 
moklobemid, fenelzin, tranilsipromin veya pargilin (depresyon ilacı), linezo lid 
(antibiyotik) veya MAO inhibitörü ilaçlar ile tedaviyi bırakalı 2 haftadan az bir süre 
olmuşsa,  
 Şu anda migreninizin tedavisi için ergotamin tipi ilaçlar (ergotamin veya 
dihidroergotamin gibi) veya metiserjit gibi ilaçları kullanıyorsanız,  
 Migreninizin  tedavisi için bu ilaçla aynı ilaç sınıfına giren başka bir ilaç (örneğin: 
sumatriptan, naratriptan veya zolmitriptan) kullanıyorsanız , 
 Bazı tür migren vakalarında (hemiplejik, baziller ve oftalmoplejik).  
 
Eğer yukarıdaki durumlardan herhangi biri size uyu yorsa doktorunuza söyleyiniz.  
 
MİGREOUT ’u, aşağıdaki durumlarda DİKKATLİ  KULLANINIZ  
Eğer:  
 Kalp hastalığı, yüksek tansiyon, diyabet gibi risk faktörlerine sahipseniz, sigara veya 
nikotin destek ürünleri kullanıyorsanız, ailenizde kalp hastalığı geçmişi varsa, erkek ve 
40 yaşın üstündeyseniz veya kadın ve menopoz sonrası dönemdeyseniz,  
 Böbrek veya karaciğer probleminiz varsa,  
 Kalp atışlarınız ile ilgili dal bloku denilen belirli bir probleminiz varsa,  
 Herhangi bir alerjiniz varsa veya daha önceden olduysa,  
 Baş ağrınızın yanında baş dönmesi, sersemlik , yürüme zorluğu, koordinasyon 
yetersizliği veya kol ve bacaklarınızda zayıflık hissiniz varsa,  
 Sarı kantaron bitkisi (St. John's wort) içeren bitki sel ürünlerden kullanıyorsanız,  
 Yüzünüzde, dudaklarınız da ve dilinizde/bo ğazınızda şişme, soluk alıp vermenizde 
ve/veya yutkunmanızda güçlük olu şması (anjiyoödem) gib i alerjik belirtileriniz varsa,  
 Seçici serotonin geri alım inhibitörleri (SSRI) denilen ilaçlar ( sertralin, essitalopram 
oksalat ve fluoksetin  gibi) veya serotonin norepinefrin geri alım inhib itörleri (SNRI) 
denilen ilaçlar (venlafaksin, duloksetin) gibi depresyon ilaçları kullanıyorsan ız, 
 Kısa süreli olarak gö ğsünüzde a ğrı ve sıkış ma belirtileri hissettiyseniz.  
 3 
 Bu uyarılar geçmişteki  herhangi bir dönemde dahi olsa sizin için geçerliyse lütfen  doktorunuza 
danışınız . 
 
Eğer MİGREOUT 'u çok sık kullanırsanız bunun sonucu olarak kronik baş ağrısı oluşabilir. 
Böyle bir durumda hemen MİGREOUT  kullanmayı bırakmalı ve doktorunuza başvurmalısınız.  
Doktorunuza belirtileriniz hakkında bilgi veriniz. Doktorunuz migreniniz olup olmadığına 
karar verecektir. MİGREOUT 'u sadece migren krizlerinde kullanmalısınız. MİGREOUT 'u 
diğer baş ağrısı türlerinin tedavisinde kullanmamalısınız, bu baş ağrısı türleri dah a ciddi diğer 
problemlerle ilişkili olabilir.  
 
MİGREOUT ’un yiyecek ve içecek ile kullanılması  
Eğer yemeklerden sonra MİGREOUT  kullanırsanız etkisini daha geç gösterebilir. Aç karnına 
almanız daha iyi olsa da, ilacı tok karnına da alabilirsiniz.  
 
Hamilelik  
İlacı kullanmadan önce doktorunuza veya eczacınıza danışınız . 
 
MİGREOUT  hamile kadınlar tarafından alındığında doğmamış bebeğe zararı olup olmadığı 
bilinmemektedir. Eğer hamileyseniz veya hamile kalmayı planlıyorsanız bu ilacı kullanmadan 
önce doktorunuza danışınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız . 
 
Emzirme  
İlacı kullanmadan önce doktorunuza veya eczacınıza danışınız . 
 
Tedaviden sonra 24 saat içerisinde bebe ğinizi emzirmemelisiniz.  
 
Araç ve makine kullanımı  
MİGREOUT  aldığınız zaman uyku  veya sersemlik hali olabilir. Bu etkilerden herhangi birini 
yaşıyorsanız araç ve makine kullanmayınız.  
 
MİGREOUT ’un içeri ğinde bulunan bazı yardımcı maddeler hakkında önemli bilgiler  
Her bir MİGREOUT  5 mg efervesan tablet  90,93 mg (3,95 mmol) sodyum ihtiva eder. Bu 
durum, kontrollü sodyum diyetinde olan hastalar için göz önünde bulundurulmalıdır.  
 
Diğer ilaçlar ile birlikte kullanımı  
Aşağıdaki durumlarda MİGREOUT 'u kullanmayınız:  
 Şu anda sumatriptan, naratriptan veya zolmitriptan gibi triptanlar da denilen 5 -
HT 1B/1D agonisti türü ilaçlar kullanıyorsanız,  
 Monoamin oksidaz (MAO) inhibitörleri denilen moklobemid, fenelzin, 
tranilsipromin, linezolid, pargilin gibi ilaçlar kullanıyorsanız veya MAO inhibitör ü 
ilaçlar ile tedaviyi bırakalı 2 haftadan az bir süre olmuşsa,  4 
  Migreninizin tedavisi için ergotamin, dihidro -ergotamin gibi ergotamin tipi ilaçlar 
kullanıyorsanız,  
 Migren krizinizi önlemek için metiserjid kullanıyorsanız  
Yukarıda adı geçen ilaçlar MİGREOU T ile birlikte kullanıldı ğında yan etki olu şma riski 
artabilir.  
 
Ergotamin tipi ilaçlar, örne ğin ergotamin, dihidro -ergotamin veya metiserjid gibi ilaçları almak  
için MİGREOUT  kullandıktan sonra aradan en az 6 saat geçmesini bekleyiniz.  
 
Ergotamin türü bir  ilaç kullandıktan sonra MİGREOUT  kullanmak için en az 24 saat bekleyiniz.  
Doktorunuzdan MİGREOUT  kullanımının riskleri ve talimatları konusunda bilgi isteyiniz.  
 Eğer propranolol kullanıyorsanız ( Bkz. B ölüm 3)  
 SSRI ilaçlar (sertralin, eskitalopram oksalat ve fluoksetin gibi) veya serotonin 
norepinefrin  geri alım inhibitörleri (SNRI) ilaçlar (venlafaksin, dulo ksetin) gibi 
depresyon ilaçları kullanıyorsanız  
 
Eğer reçeteli ya da reçetesiz herhangi bir ilacı şu anda kull anıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. MİGREOUT  nasıl kullanılır?  
Uygun kullanım ve doz/uygulama sıklığı için talimatlar:  
MİGREOUT  migren krizinin tedavisinde kullanılır. Migren türü ba ş ağrınız ba şlar 
başlamaz MİGREOUT 'u alınız. Yaklaşan bir krizi önlemek amacıyla kullanmayınız.  
Yemekler ile birlikte alınan MİGREOUT ’un etkisinin başlangıcı yaklaşık 1 saat geciktiğinden, 
ilacınızı tokken aldığınızda etkisi daha geç başlayabilir.  
MİGREOUT 'u her zaman doktoru nuzun size tarif etti ği şekilde alınız. Emin de ğilseniz 
doktorunuza veya eczacınıza danı şınız. 
Önerilen dozu 10 mg'dır.  
 
Eğer 24 saat içerisinde migreniniz tekrarlarsa  
Bazı hastalarda migren belirtileri 24 saat içerisinde tekrar ortaya çıkabilir. Eğer migreniniz 
tekrarlıyorsa bir doz daha MİGREOUT  alabilirsiniz. Her zaman iki doz arasında en az iki saat 
geçmiş olmasını bekleyiniz.  
 
Eğer 2 saat geçtikten sonra hala migren  ağrınız varsa  
Eğer aldığınız ilk MİGREOUT  dozu kriz sırasında bir yanıt oluşturmuyorsa, aynı krizin tedavisi 
için ikinci bir doz MİGREOUT  almamalısınız. Ancak bir sonraki krizde MİGREOUT  
tedavisine yanıt almanız hala olasıdır.  
24 saatlik zaman dilimi içer isinde 2 dozdan fazla MİGREOUT  kullanmayın, (örne ğin 24 
saat içinde 2 adet 5 mg dozdan fazla almayın). İki doz arasında en az 2 saat beklemelisiniz.  
Eğer durumunuz kötüleşirse lütfen doktorunuza başvurunuz.  
 
Uygulama yolu ve metodu:  
MİGREOUT  yalnızca ağız yoluyla kullanılır.  5 
 Efervesan tablet  bir bardak su da (150 mL) eritildikten s onra bekletilmeden içilmelidir.  
Aç karnına almanız daha iyi ol sa da , ilacı tok karnına da alabilirsiniz.  
 
Değişik  yaş grupları:  
Çocuklarda kullanımı:  
MİGREOUT 'un 18 yaşın altındaki çocuklarda kullanımı ile ilgili herhangi bir deneyim 
bulunmadığından MİGREOUT  çocuklara verilmemelidir.  
 
Yaşlılarda kullanımı:  
65 yaşın üstündeki hastalarda MİGREOUT  kullanımının güvenliliği ve etkisi ile ilgili tam bir 
çalışma mevcut değildir.  
 
Özel kullanım durumları:  
Böbrek /Karaciğer yetmezliği : 
Böbrek rahatsızlığınız varsa günde 5 mg MİGREOUT  dozu kullanmalısınız. Şiddetli böbrek 
hastalığınız varsa MİGREOUT  kulla nmamalısınız.  
 
Karaciğer rahatsızlığınız varsa günde 5 mg MİGREOUT  dozu kullanmalısınız. Şiddetli 
karaciğer hastalığınız varsa MİGREOUT  kullanmamalısınız.  
 
Diğer: 
Eğer halihazırda propranolol ilacı kullanıyorsanız günde 5 mg MİGREOUT  dozu 
kullanmalısınız.  
Propranolol alımı ile 24 saatlik periyotta maksimum 2 doza kadar MİGREOUT  kullanımı 
arasında en az 2 saat beklemelisiniz.  
 
Eğer MİGREOUT ’un etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.  
 
Kullanmanız gerekenden daha fazla MİGREOUT  kullandıysanız:  
MİGREOUT ’dan kullanmanız gerekenden fazlasını kullan mışsanız bir doktor veya eczacı ile 
konuşunuz.  
 
Eğer ürünü kullanmanız gerekenden daha fazla kullanmı şsanız baş dönmesi, sersemlik, rehavet 
çökmesi, kusma, bayılma ve kalp ritminde yava şlama gibi belirtiler görülebilir.  
 
MİGREOUT ’u kullanmayı unutursanız  
Unutulan dozları dengelemek için çift doz almayınız.  
 
MİGREOUT  ile tedavi sonlandırıldığındaki oluşabilecek etkiler  
Doktorunuz reçete etti ği sürece MİGREOUT  kullanmaya devam ediniz. Tedavinizi 
doktorunuza danışmadan sonlandırmayınız.  
 
 6 
 4. Olası yan etkiler nelerdir?  
Tüm ilaçlar gibi MİGREOUT ’un içeriğinde bulunan maddelere duyarlı olan kişilerde yan  
etkiler olabilir.  
 
Aşağıdakilerden biri olursa, MİGREOUT ’u kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz:  
 Bayılma (senkop), serotonin sendromu denilen koma gibi yan etkilere neden olabilen 
sendrom, kan basıncınızın sabit olmaması, vücut ısınızın çok yükselmesi, kas 
iletişiminizde eksiklik, heyecanlılık ve halüsinasyon  
 Bazı alerjik reaksiyonlar; yüzde, dudaklarda, dilde ve/veya boğazda şişme ve 
dolayısıyla yutkunma/nefes almada güçlük (anjiyoödem), dökünt ü, şiddetli deri 
dökülmesi ve ateşin buna eşlik etmesi (toksik epidermal nekroliz)  
 Kalp krizi, kalbin kan damarlarında kasılma (spazm), inme. Bunlar genellikle kan 
damarları ve kalp hastalığı risk faktörleri taşıyan hastalarda (yüksek tansiyon, şeker 
hasta lığı, sigara içme, nikotin destek tedavisi, ailesinde kalp krizi ve inme geçmişi olan 
kişiler, 40 yaşından büyük erkekler ve menopoz sonrası dönemdeki kadınlar, kalp 
atımında belirli bir problemi olan (dal bloğu) hastalar  
 Nöbet (konvülziyon)  
 Kol ve bacakla rdaki kan damarlarında kasılma, soğukluk, el ve ayaklarda hissizlik  
 
Bunların hepsi ç ok ciddi yan etkilerdir. Eğer bunlardan biri sizde mevcut ise, sizin 
MİGREOUT 'a karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
 
Bu çok ciddi yan etkilerin hepsi oldukça seyrek görülür.  
 
Aşağıdakilerden herhangi birini fark ederseniz, hemen doktorunuza bildiriniz veya size  
en yakın hastanenin acil bölümüne başvurunuz:  
 Derinin duyarlılığında azalma (hipoestezi), zihi nsel keskinlikte azalma, titreme  
 Hızlı veya düzensiz kalp atımı (palpitasyon), çok hızlı kalp atımı (taşikardi)  
 Ateşli kızarıklık, terleme  
 Boğaz rahatsızlığı, güç solunum (dispne)  
 Yürürken dengesizlik (ataksi), baş dönmesi (vertigo), görme bulanıklığı  
 Yüksek tansiyon (hipertansiyon)  
 Kaşıntı ve ciltte topaklaşmış döküntü (kurdeşen)  
 
Bunların hepsi ciddi yan etkilerdir. Acil tıbbi müdahale gerekebilir.  
 
Aşağıdakilerden herhangi birini fark ederseniz doktorunuza söyleyiniz:  
 Karıncalanma (parestezi), baş ağ rısı 
 Yüzde kısa süreli kızarıklık  
 Hasta hissetme (bulantı), ağız kuruluğu, kusma, ishal  
 Vücudun bazı kısımlarında ağırlık hissetme  7 
  Göğüs veya karın bölgenizde ağrı  
 Sersemlik, uykululuk hali, yorgunluk  
 Zihin karışıklığı, uykusuzluk, sinirlilik  
 Susuzluk hiss i, hazımsızlık (dispepsi)  
 Boyun ağrısı, vücudun bazı kısımlarında sıkılık hissetme, katılık, kas zayıflığı  
 Tat almada bozukluk  
 Yüz ağrısı, hırıltı  
 
Bunlar MİGREOUT ’un hafif yan etkileridir.  
 
Eğer bu kullanma talimatında bahsi geçmeyen herhangi bir yan etki  ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “ İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında dah a fazla bilgi edinilmesine katkı sağlamış olacaksınız.  
 
5. MİGREOUT ’un Saklanması  
MİGREOUT ’u çocukların göremeyeceği, erişemeyeceği yerlerde ve ambalajında saklayınız.  
25 ºC  altındaki oda sıcaklığında ve kuru yerde saklayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra MİGREOUT ’u kullanmayınız.  
 
Eğer üründe ve/veya ambalajında bozukluklar fark ederseniz MİGREOUT ’u kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre  ve Şehircilik 
Bakanlığınca belirlenen toplama sistemine veriniz.  
 
Ruhsat S ahibi :   Neutec İlaç San. Tic. A.Ş.  
Esenler/İSTANBUL  
Tel  : 0850 201 23 23  
Faks  : 0212 48 1 61 11  
E-mail : bilgi@neutec.com.tr  
 
Üretim Yeri :  Neutec İlaç San. Tic. A.Ş.  
Adapazarı / SAKARYA  
 
Bu kullanma talimatı ( ) tarihinde onaylanmıştır.  