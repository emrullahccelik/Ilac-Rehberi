KISA ÜRÜN BİLGİSİ
1. BEŞERİ TIBBİ ÜRÜNÜN ADI
ATOKSİLİN® 500 mg kapsül
2. KALİTATİF VE KANTİTATİF BİLEŞİM
Etkin madde:
Her bir kapsül, 500 mg amoksisiline eşdeğerde 574 mg* amoksisilin trihidrat içerir.
*: 871 mikrogram/miligram potens üzerinden hesaplanmıştır.
Yardımcı maddeler:
Yardımcı maddeleriçin 6.1’e bkz.
3. FARMASÖTİK FORM
Kapsül
Şeftali rengi gövde ve bordo kep kapsül içinde beyaza yakın renkte toz görünümündedir.
4. KLİNİK ÖZELLİKLER
4.1. Terapötik endikasyonlar
ATOKSİLİN, yetişkinlerde ve çocuklarda aşağıdaki enfeksiyonların tedavisinde endikedir;
• Akut bakteriyel sinüzit
• Akut otitis media
• Akut streptokokal tonsilit ve farenjit
• Akut kronik bronşit alevlenmesi
• Toplum kaynaklı zatürre
• Akut sistit
• Gebelikte asemptomatik bakteriüri
• Akut piyelonefrit
• Tifo ve paratifoid ateş
• Selülite ilerleyen dental abseler
• Prostetik eklem enfeksiyonları
• Peptik ülserde Helicobacter pylori eradikasyonu
• Lyme hastalığı
• Endokardit profilaksisi
Antibakteriyel ajanların uygun kullanımı ile ilgili resmi kılavuzlara dikkat edilmelidir.
4.2. Pozoloji ve uygulama şekli
Pozoloji
Tek bir enfeksiyonu tedavi etmek için kullanılacak ATOKSİLİN dozu seçilirken aşağıdakiler
hesaba katılmalıdır:
• Beklenen patojenler ve antibakteriyel ajanlara olan muhtemel duyarlılıklar
• Enfeksiyonun şiddeti ve bölgesi
1• Hastanın yaşı, ağırlığı ve böbrek fonksiyonu (aşağıda gösterildiği gibi).
Tedavi süresi, enfeksiyon tipi ve hastanın cevabı ile belirlenmeli ve genellikle mümkün olduğunca
kısa olmalıdır. Bazı enfeksiyonlar uzun süreli tedavi gerektirir.
Yetişkinler ve çocuklar≥40 kg:
Endikasyon * Doz*
Akut bakteriyel sinüzit Her 8 saatte bir 250 mg ila 500 mg veya her 12 saatte
Gebelikte asemptomatik bakteriüri bir 750 mg ila 1000 mg
Akut piyelonefrit
Selülit ile yayılan diş apsesi Ciddi enfeksiyonlar için her 8 saatte bir 750 mg ila 1000
mg
Akut sistit Akut sistit bir gün için günde iki kez 3000 mg ile tedavi
edilebilir.
Akut otitis media Her 8 saatte bir 500 mg, her 12 saatte bir 750 mg ila
Akut streptokokkal tonsillit ve farenjit 1000 mg
Kronik bronşit akut alevlenmeler Ağır enfeksiyonlar için 10 gün boyunca her 8 saatte
bir 750 mg ila 1000 mg
Toplum kökenli pnömoni Her 8 saatte bir 500 mg ila 1000 mg
Tifo ve paratifo ateşi Her 8 saatte bir 500 mg ila 2000 mg
Protez eklem enfeksiyonları Her 8 saatte bir 500 mg ila 1000 mg
Endokarditin profilaksisi 2000 mg oral yolla, tek doz prosedürden 30 ila 60
dakika önce
Helicobacter pylori eradikasyonu Bir proton pompası inhibitörü (örn. omeprazol,
lansoprazol) ve bir başka antibiyotik (örn.
klaritromisin, metronidazol) ile birlikte ile 7 gün
boyunca günde iki kez 750 mg ila 1000 mg.
Lyme hastalığı Erken evre: 14 gün boyunca maksimum 4000
mg/gün’e kadar bölünmüş dozlar şeklinde her 8 saatte
bir 500 mg ila 1000 mg (10 ila 21 gün)
Geç evre (sistemik tutulum): 10 ila 30 gün boyunca
maksimum 6000 mg/gün’e kadar bölünmüş dozlar
şeklinde her 8 saatte bir 500 mg ila 2000 mg.
* Her endikasyon için resmi tedavi kılavuzlarına dikkat edilmelidir.
<40 kg ağırlığındaki çocuklar
Çocuklar, ATOKSİLİN kapsül, tablet veya süspansiyon ile tedavi edilebilir.
6 aylıktan küçük çocuklar için ATOKSİLİN süspansiyon önerilmektedir.
40 kg ve üzeri vücut ağırlığına sahip çocuklara erişkin dozları reçete edilmelidir.
2Önerilen dozlar:
+ +
Endikasyon Doz
Akut bakteriyel sinüzit Bölünmüş dozlar halinde 20 ila 90 mg/kg/gün*
Akut otitis media
Toplum kökenli pnömoni
Akut sistit
Akut piyelonefrit
Selülit ile yayılan diş apsesi
Akut streptokokal tonsilit ve farinjit Bölünmüş dozlar halinde 40 ila 90 mg/kg/gün*
Tifo ve paratifoid ateşi Üçe bölünmüş doz halinde 100 mg/kg/gün
Endokardit profilaksisi 50 mg/kg oral yolla, tek doz prosedürden 30 ila 60
dakika önce
Lyme hastalığı (bkz. bölüm 4.4) Erken evre: 10 ila 21 gün boyunca, üçe
bölünmüş doz halinde 25 ila 50 mg/kg/gün
Geç evre (sistemik tutulum): 10 ila 30 gün
boyunca, üçe bölünmüş doz halinde 100
mg/kg/gün
+
Her endikasyon için resmi tedavi kılavuzlarına dikkat edilmelidir.
* İki kez günlük doz rejimleri sadece doz üst sınırda olduğunda dikkate alınmalıdır.
Yaşlılarda
Doz ayarlaması gerekli görülmemektedir.
Uygulama şekli
ATOKSİLİN oral kullanım içindir.
ATOKSİLİN absorpsiyonu yiyecekler ile bozulmaz.
Kapsül açılmadan, oral yoldan bir badak su ile yutularak kullanılır.
Özel popülasyonlara ilişkin ek bilgiler:
Böbrek/Karaciğer Yetmezliği:
Böbrek yetmezliği
GFR (mL / dak) Yetişkinler ve çocuklar ≥ 40 kg #
Çocuklar <40 kg
30'dan büyük Ayarlama gerekmemektedir. Ayarlama gerekmemektedir.
10 ila 30 Günde iki kez maksimum 500 mg Günde iki kez 15 mg/kg verilir
(günde iki kez maksimum 500 mg).
10'dan az Maksimum 500 mg/gün. Günde bir kez 15 mg/kg verilir
(maksimum 500 mg).
#
Olguların çoğunda parenteral tedavi tercih edilir.
Hemodiyaliz alan hastalar
Amoksisilin hemodiyaliz ile dolaşımdan çıkarılabilir.
3Hemodiyaliz
Yetişkinler ve 40 kg üzeri çocuklar Her 24 saatte bir 500 mg
Hemodiyalizden önce ek bir doz 500 mg
verilmelidir. Dolaşımdaki ilaç seviyelerini
düzeltmek için, hemodiyaliz sonrası 500 mg'lık
başka bir doz uygulanmalıdır.
40 kg'ın altındaki çocuklar Tek bir günlük doz olarak 15 mg/kg/gün
şeklinde verilir (maksimum 500 mg).
Hemodiyalizden önce ek bir doz 15 mg/kg
verilmelidir. Dolaşımdaki ilaç seviyelerini
düzeltmek için, hemodiyaliz sonrası 15
mg/kg'lık başka bir doz uygulanmalıdır.
Periton diyalizi alan hastalarda
Amoksisilin maksimum 500 mg/gün.
Karaciğer yetmezliği:
Bu hastalar için özel bir uyarı bildirilmemiştir.
Pediyatrik popülasyon:
Yukarıdaki şemada çocuklar için önerilen dozaj, vücut ağırlığı 40 kg’ın altında olanlar için
uygundur. Vücut ağırlığı 40 kg ve üzerinde olan çocuklara erişkin dozları uygulanmalıdır.
Yenidoğan ve küçük bebeklerde renal fonksiyonlar tam gelişmediğinden, amoksisilinin
eliminasyonu gecikebilir. 3 aylıktan daha küçük bebeklerde amoksisilin dozu dikkatle
ayarlanmalıdır. Bu yaş grubunda uygulanabilecek en yüksek ATOKSİLİN dozu, 30 mg/kg/gündür
ve 12 saat ara ile iki eşit doza bölünerek uygulanır.
Geriyatrik popülasyon:
Genç ve yaşlı hastalar arasında bir yanıt farklılığı olmadığı görülmüştür. Ancak, yaşlı hastalarda
böbrek fonksiyonlarında azalma olabileceği için bu açıdan daha hassas olunması gerekliliği
unutulmamalıdır. Doz seçimi dikkatli yapılmalı ve böbrek fonksiyonları izlenmelidir.
4.3. Kontrendikasyonlar
ATOKSİLİN, amoksisiline, içerdiği yardımcı maddelerden herhangi birine ve penisiline aşırı
duyarlılığı (Hipersensitivite) olanlarda kontrendikedir.
Sefalosporinler gibi diğer beta-laktam antibiyotiklerle muhtemel çapraz duyarlılığa dikkat
edilmelidir.
4.4. Özel kullanım uyarıları ve önlemleri
Aşırı duyarlılık reaksiyonları
Herhangi bir penisilin antibiyotik ile tedaviye başlanmadan önce penisilinlere, sefalosporinlere veya
diğer beta-laktam ajanlara karşı aşırı duyarlılık reaksiyonları konusunda dikkatli bir araştırma
yapılmalıdır.
4Penisilin tedavisi alan hastalarda ciddi ve nadiren ölümcül aşırı duyarlılık reaksiyonları (anafilaktoid
ve şiddetli kutanöz advers reaksiyonları içeren) bildirilmiştir. Aşırı duyarlılık reaksiyonları miyokard
enfarktüsü ile sonuçlanabilecek ciddi bir alerjik reaksiyon olan Kounis sendromuna da ilerleyebilir
(bknz. Bölüm 4.8). Bu reaksiyonların penisilin aşırı duyarlılık öyküsü olan kişilerde ve atopik kişilerde
ortaya çıkması daha olasıdır. Alerjik bir reaksiyon oluşursa, amoksisilin tedavisi kesilmeli ve uygun
alternatif tedavi başlatılmalıdır.
İlaç kaynaklı enterokolit sendromu (DIES), daha çok amoksisilin alan çocuklarda raporlanmıştır
(bkz. Bölüm 4.8). DIES, alerjik cilt ve solunum semptomlarının yokluğunda, uzun süreli kusmanın
(ilaç kullanım ‘dan 1-4 saat sonra) önde gelen semptomu olduğu alerjik bir reaksiyondur. Diğer
başka semptomlar, Diğer semptomları; karın ağrısı, diyare, hipotansiyon veya nötrofilik
lökositozdur. Şoka kadar ilerleyen şiddetli vakalar görülmüştür.
Duyarlı olmayan mikroorganizmalar
Amoksisilin, patojen daha önce belirlenmemişse ve duyarlı olduğu bilinmediği veya patojenin
amoksisilin ile tedavi için uygun olacağı çok yüksek bir ihtimal olmadığı sürece, bazı enfeksiyon
tiplerinin tedavisi için uygun değildir (bkz. Bölüm 5.1). Bu durum özellikle idrar yolu
enfeksiyonları ve kulak, burun ve boğazda ciddi enfeksiyonları olan hastaların tedavisi
düşünüldüğünde uygulanır.
Konvülsiyonlar
Böbrek fonksiyon bozukluğu olan hatalarda veya yüksek doz alanlarda veya yatkınlaştırıcı
faktörlere sahip hastalarda (ör. nöbet, tedavi edilen epilepsi veya meninjiyal hastalıkların öyküsü)
konvülsiyonlar ortaya çıkabilir (bkz. Bölüm 4.8).
Böbrek yetmezliği
Böbrek yetmezliği olan hastalarda, yetmezliğin derecesine bağlı olarak doz ayarlaması yapılmalıdır
(bkz. Bölüm 4.2)
Deri reaksiyonları
Püstül ile ilişkili ateşli genelleşmiş bir eritem tedavisinin başlangıcında ortaya çıkan akut
genelleşmiş ekzantemöz püstülozun bir belirtisi olabilir (AEGP, bkz. Bölüm 4.8). Bu reaksiyon
amoksisilinin kesilmesini gerektirir ve herhangi bir sonraki uygulama kontrendikedir.
Enfeksiyoz mononükleoz şüphesi varsa, amoksisilin kullanılmasının ardından morbiliform döküntü
oluşumu bu durumla ilişkilendirildiğinden amoksisilin kullanımından kaçınılmalıdır.
Jarisch-Herxheimer reaksiyonu
Jarisch-Herxheimer reaksiyonu, Lyme hastalığının amoksisilin ile tedavisinin ardından görülmüştür
(bkz. Bölüm 4.8). Bu durum amoksisilinin Lyme hastalığına neden olan bakteriler, Borrelia
burgdorferi spiroketi, üzerindeki doğrudan bakterisidal aktivitesinden dolayı kaynaklanır.
Hastalara, bunun Lyme hastalığının antibiyotik tedavisinin yaygın ve genellikle kendi kendini
sınırlayan bir sonucu olduğu konusunda güvence verilmelidir.
Duyarlı olmayan mikroorganizmaların aşırı büyümesi
Uzun süreli kullanım nadiren duyarlı olmayan organizmalarda aşırı büyümeye neden olabilir.
Neredeyse tüm antibakteriyel ajanlarla birlikte antibiyotikle ilişkili kolit bildirilmiştir ve hafiften
hayatı tehdit edici şiddete kadar değişebilir (bkz. Bölüm 4.8). Bu nedenle, bu teşhisi, herhangi bir
5antibiyotik uygulaması sırasında veya sonrasında ishal ile başvuran hastalarda değerlendirmek
önemlidir. Antibiyotikle ilişkili kolit ortaya çıkarsa, amoksisilin derhal kesilmeli, bir doktora
danışılmalı ve uygun bir tedavi başlatılmalıdır. Anti-peristaltik tıbbi ürünler bu durumda
kontrendikedir.
Uzun süreli tedavi
Uzun süreli tedavi sırasında böbrek, karaciğer ve hematopoetik fonksiyonların dahil olduğu organ
sistemi fonksiyonlarının periyodik olarak değerlendirilmesi önerilmektedir. Yüksek karaciğer
enzimleri ve kan sayımında değişimler bildirilmiştir (bkz. Bölüm 4.8)
Antikoagülanlar
Amoksisilin alan hastalarda nadiren protrombin süresinin uzaması bildirilmiştir. Antikoagülanlar
eşzamanlı olarak reçete edildiğinde uygun izleme yapılmalıdır. İstenen antikoagülasyon seviyesini
korumak için oral antikoagülan dozunda ayarlamalar gerekli olabilir (bkz. Bölüm 4.5 ve 4.8).
Kristalüri
İdrar çıkışı azalan hastalarda, özellikle parenteral tedavi ile nadiren krsitalüri (akut böbrek hasarı
dahil) gözlenmiştir. Amoksisilinin yüksek dozda uygulanması sırasında, amoksisilin kristalürisi
ihtimalinin azaltılması için yeterli sıvı alınması ve idrar miktarının düzenlenmesi tavsiye edilir.
Mesane kateteri olan hastalarda, düzenli olarak açıklık kontrolü yapılmalıdır (bkz. Bölüm 4.8 ve
4.9)
Laboratuvar testi etkileşimleri
Amoksisilinin serum ve idrar düzeylerinde artışın bazı laboratuvar testlerini etkilemesi
muhtemeldir. Amoksisilinin yüksek idrar konsantrasyonu nedeniyle, kimyasal yöntemlerle yanlış
pozitif okumalar yaygındır.
Amoksisilin tedavisi sırasında idrarda glukoz testi yapılırken enzimatik glukoz oksidaz metotlarının
kullanılmalısı önerilmektedir.
Amoksisilin varlığı hamile kadınlarda östriol sonuçlarını bozabilir.
Yardımcı maddeler hakkında önemli bilgiler
Uyarı gerektiren yardımcı madde içermemektedir.
4.5. Diğer tıbbi ürünler ile etkileşimler ve diğer etkileşim şekilleri
Probenisid
Probenisid ile birlikte kullanım önerilmemektedir. Probenisid amoksisilinin renal tübüler
sekresyonunu azaltabilir. Probenisid ile birlikte kullanım, amoksisilinin kan seviyelerinin artışı ve
kan da bulunma süresinin uzamasıyla sonuçlanabilir.
Allopurinol
Amoksisilin tedavisi sırasında allopürinol kullanılması alerjik deri reaksiyonlarının görülme riskini
arttırır.
Tetrasiklinler
Tetrasiklinler ve diğer bakteriyostatik ilaçlar amoksisilinin bakterisidal etkileri ile etkileşebilir.
6Oral antikoagülanlar
Oral antikoagülanlar ve penisilin antibiyotikler, etkileşim bildirimi olmaksızın pratikte geniş oranda
kullanılmıştır. Bununla beraber, literatürde, asenokumarol ya da varfarin almakta olan ve
amoksisilin reçete edilen hastalarda uluslararası normalize edilmiş oranda yükselme vakaları
bulunmaktadır. Eğer bu ilaçların birlikte uygulanması gerekli ise amoksisilinin tedaviye eklenmesi
veya çıkarılması sırasında protrombin zamanı ya da uluslararası normalize edilmiş oran dikkatle
izlenmelidir. Ayrıca, oral antikoagülan dozunun ayarlanması gerekebilir (bkz. Bölüm 4.4 ve 4.8).
Metotreksat
Penisilinler metotreksatın atılımını azaltabilir, bu durum toksisite potansiyelinde bir artışa neden
olabilir.
Özel popülasyonlara ilişkin ek bilgiler
Özel popülasyonlara ilişkin veri bulunmamaktadır.
4.6. Gebelik ve laktasyon
Genel tavsiye
Gebelik kategorisi: B'dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Östrojen/progesteron içeren oral kontraseptiflerin etkisinde azalma meydana getirebileceğinden
tedavi sırasında diğer etkili kontrol yöntemlerinin kullanılması da önerilebilir.
Gebelik dönemi
Hayvanlar üzerinde yapılan çalışmalar, gebelik / embriyonal / fetal gelişim / doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir.
Gebe kadınlara verilirken tedbirli olunmalıdır.
Hayvan çalışmaları üreme toksisitesine ilişkin direk ya da dolaylı zararlı etkiler göstermemektedir.
Amoksisilinin insanlarda gebelik sırasında kullanımı ile ilgili kısıtlı veriler, konjenital
malformasyon riskinde artış göstermemektedir. Amoksisilin, potansiyel yararların tedavi ile ilişkili
potansiyel risklere üstün geldiği durumda gebelikte kullanılabilir.
Laktasyon dönemi
Amoksisilin muhtemel sensitizasyon riski ile birlikte küçük miktarlarda anne sütüne geçmektedir.
Bunun sonucu olarak, emzirilen bebekte diyare ve mukoz membranlarda mantar enfeksiyonu
gelişebilir ve emzirmenin durdurulması gerekebilir. Amoksisilin yalnızca yetkili hekimin yarar/risk
değerlendirmesi sonrasında emzirme döneminde kullanılabilir.
Üreme yeteneği/Fertilite
Amoksisilinin insanlarda fertilite üzerine etkileri ile ilgili yeterli klinik çalışma bulunmamaktadır.
Hayvan çalışmalarında fertilite üzerinde olumsuz bir etkisi saptanmamıştır.
4.7. Araç ve makine kullanımı üzerindeki etkiler
Araç ve makine kullanımı üzerine etkiler ile ilgili çalışma yapılmamıştır. Bununla birlikte, araç ve
makine kullanma yeteneğini etkileyebilecek istenmeyen etkiler ortaya çıkabilir (ör. alerjik
reaksiyonlar, sersemlik, konvulsiyonlar) (bkz. Bölüm 4.8).
74.8. İstenmeyen etkiler
En yaygın görülen advers ilaç reaksiyonları diyare, bulantı ve cilt döküntüleridir
Klinik denemeler ve pazarlama sonrası gözlemlenen istenmeyen etkiler aşağıdaki sıklık
derecelerine göre sıralanmıştır:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1000 ila < 1/100); seyrek (≥
1/10.000 ila < 1/1000); çok seyrek (< 1/10.000), bilinmiyor (eldeki verilerden hareketle tahmin
edilemiyor).
Enfeksiyonlar ve enfestasyonlar
Çok seyrek: Mukokütanöz kandidiyazis
Kan ve lenf sistemi hastalıkları
Çok seyrek: Geri dönüşümlü lökopeni (şiddetli nötropeni ya da agranülositozis içeren), geri
dönüşümlü trombositopeni, hemolitik anemi, kanama zamanı ve protrombin zamanında uzama (bkz.
Bölüm 4.4.)
Bağışıklık sistemi hastalıkları
Çok seyrek: Anjiyonörotik ödem, anafilaksi, serum hastalığı ve aşırı duyarlı vasküliti içeren şiddetli
alerjik reaksiyonlar, Jarisch-Herxheimer reaksiyonu (bkz. Bölüm 4.4.)
Sinir sistemi hastalıkları
Çok seyrek: Hiperkinezi, baş dönmesi, konvülsiyonlar (bkz. Bölüm 4.4).
Bilinmiyor: Aseptik menenjit
Kardiyak hastalıkları
Bilinmiyor: Kounis sendromu
Gastrointestinal hastalıklar
Klinik deneme bilgileri
*Yaygın: Bulantı, diyare,
*Yaygın olmayan: Kusma,
Bilinmiyor: İlaç kaynaklı enterokolit sendromu (DIES)
Pazarlama sonrası bilgiler
Çok seyrek: Antibiyotik ilişkili kolit (psödomembranöz kolit ve hemorajik koliti içeren, bkz. Bölüm
4.4), dilde siyah tüylü görünüm
Hepato-bilier hastalıkları
Çok seyrek: Hepatit ve kolestatik sarılık, AST ve/veya ALT değerlerinde orta dereceli yükselme
Deri ve derialtı doku hastalıkları
Klinik deneme bilgileri
*Yaygın: Deri döküntüsü
*Yaygın olmayan: Ürtiker ve kaşıntı
Bilinmiyor: Lineer Ig A hastalığı
8Pazarlama sonrası bilgiler
Çok seyrek: Eritema multiforme, Stevens-Johnson Sendromu, toksik epidermal nekrolizis, büllöz
ve eksfolyatif dermatit, akut jeneralize ekzantematöz püstüloz. (AGEP) ve eozinofili ve sistemik
semptomların eşlik ettiği ilaç reaksiyonu (DRESS) gibi deri reaksiyonları (bkz. Bölüm 4.4)
Böbrek ve idrar yolu hastalıkları
Çok seyrek: İnterstisiyel nefrit (bkz. Bölüm 4.4 ve 4.9 doz aşımı)
Bilinmiyor: Kristalüri (akut böbrek hasarı dahil)
*Bu etkilerin görülme sıklığı, amoksisilin alan yaklaşık 6.000 erişkin ve pediatrik hastayı içeren
klinik çalışmalardan elde edilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr; e-posta: tufam@titck.gov.tr; tel: 0 800
314 00 08; faks: 0 312 218 35 99).
4.9. Doz aşımı ve tedavisi
Doz aşımı belirtileri
Gastrointestinal semptomlar (bulantı, kusma ve ishal gibi) ve sıvı ve elektrolit dengelerinin
bozulması belirgin olabilir. Böbrek fonksiyon bozukluğu olan hastalarda veya yüksek dozla tedavi
edilenlerde konvülsiyonlar ortaya çıkabilir (bkz. Bölüm 4.4 ve 4.8)
Zehirlenme tedavisi
Gastrointestinal semptomlar, su/elektrolit dengesine dikkat edilerek semptomatik olarak tedavi
edilebilir.
Amoksisilin hemodiyaliz ile dolaşımdan uzaklaştırılabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Beta laktam antibakteriyeller, penisilinler, geniş spektrumlu penisilinler
ATC kodu: J01CA04
Etki mekanizması:
Amoksisilin, bakteri hücre duvarının bütünleyici bir yapısal bileşeni olan bakteriyel peptidoglikanın
biyosentetik yolunda bulunan bir veya daha fazla enzimi (genellikle penisilin bağlayan proteinler,
PBP’ler olarak adlandırılır) inhibe eden yarı sentetik bir penisilindir (beta-laktam antibiyotik).
Peptidoglikan sentezinin inhibisyonu, hücre duvarının zayıflamasına yol açarak genellikle hücre
lizisi ve ölümüyle sonuçlanır.
Amoksisilin, dirençli bakteriler tarafından üretilen beta-laktamazlar tarafından degradasyona karşı
duyarlıdır ve dolayısıyla tek başına amoksisilinin aktivite spektrumu, bu enzimleri üreten
organizmaları içermez.
9Farmakokinetik/farmakodinamik ilişki
Minimum inhibitör konsantrasyonun üzerindeki zaman (T>MİK), amoksisilinin etkinliğinde major
belirleyici olarak kabul edilmektedir.
Direnç mekanizması
Amoksisiline direnç mekanizmları şunlardır:
• Bakteriyel beta-laktamazlar ile inaktivasyon
• PBP’lerde, antibakteriyel ajanın hedefe afinitesini azaltan değişim.
Bakterilerin veya akış pompası mekanizmalarının geçirmezliği, özellikle gram negatif bakterilerde
bakteriyel dirence neden olabilir veya katkıda bulunabilir.
Sınır değeri
Amoksisilin için MİK sınır değeri, Avrupa Antimikrobiyal Duyarlılık Testleri Komitesi'nin
(EUCAST) 5.0 versiyonuna göre verilmiştir.
Organizmalar MİK sınır değeri (mg/L)
Duyarlı ≤ Dirençli >
Enterobakterler 81 8
Stafilokok türleri Not2 Not2
Enterococcus türleri3 4 8
Streptococcus A, B, C ve G grupları Not4 Not4
Streptococcus pneumoniae Not5 Not5
Viridans grup streptokok 0,5 2
Haemophilus influenzae 26 26
Moraxella catarrhalis Not7 Not7
Neisseria meningitidis 0,125 1
Clostridium difficile8 dışındaki gram 4 8
pozitif anaerobikler
Gram negatif anaerobikler8 0,5 2
Helicobacter pylori 0,1259 0,1259
Pasteurella multocida 1 1
Türlerle ilgili olmayan sınır değerler10 2 8
1
Yabani tip Enterobakterler, aminopenisilinlere duyarlı olarak kategorize edilir. Bazı ülkeler,
yabani tip E. coli ve P. mirabilis izolatlarını ortada sınıflandırmayı tercih etmektedir. Bu durumda,
MİK sınır değeri S ≤ 0,5 mg / L kullanılır.
2
Çoğu stafilokok amoksisiline dirençli penisilinaz üretmektedir. Bazı istisnalar dışında metisilin
dirençli izolatlar beta-laktam ajanlara karşı dirençlidir.
3
Amoksisilin duyarlılığı ampisilinden çıkarılabilir.
4
Streptokok A, B, C ve G gruplarının penisilinlere duyarlılığı benzilpenisilin duyarlılığından
çıkarılabilir.
5
Sınır değeri sadece menenjit dışı izolatlar ile ilgilidir. Ampisiline karşı orta düzeyde kategorize
edilen izolatlar için amoksisilin ile oral tedaviden kaçınılmalıdır. Duyarlılık, ampisisilin MİK
değerinden çıkarılabilir.
106
Sınır değerlerinde intravenöz uygulama esas alınmıştır. Beta-laktamaz pozitif izolatlar dirençli
olarak bildirilmelidir.
7
Beta laktamaz üretenler dirençli olarak bildirilmelidir.
8
Amoksisilin duyarlılığı benzilpenisilin duyarlılığından çıkarılabilir.
9
Sınır değerlerinde, yabani tipleri duyarlılığı azaltılmış olanlardan ayırt etmeyi sağlayan
epidemiyolojik sınır değerler (ECOFFs) esas alınmıştır.
10
Türlerle ilgili olmayan sınır değerlerde günlük 3 veya 4 kez en az 0,5 g (1,5 – 2 g/gün) dozlar
esas alınmıştır.
Direncin yaygınlığı, seçilen türler için coğrafi olarak ve zamanla değişebilir ve özellikle şiddetli
enfeksiyonların tedavisinde, dirençle ilgili yerel bilgiler istenebilir. Yerel direnç prevalansı söz
konusu olduğunda, ajanın en azından bazı enfeksiyon türlerinde yararlılığı olduğu düşünüldüğünde,
uzman tavsiyesi alınmalıdır.
Mikroorganizmaların amoksisiline karşı in vitro duyarlılığı
Yaygın olarak duyarlı türler
Gram pozitif aeroblar
Enterococcus faecalis
Beta-hemolitik streptokoklar (A, B, C ve G grupları)
Listeria monocytogenes
Direnç kazanması problem olabilecek türler
Gram negatif aerobler
Escherichia coli
Haemophilus influenza
Helicobacter pylori
Proteus mirabilis
Salmonella typhi
Salmonella paratyphi
Pasteurella multocida
Gram pozitif aeroblar
Koagülaz negatif stafilokok
£
Staphylococcus aureus
Streptococcus pneumoniae
Viridans grup streptokok
Gram pozitif anaeroblar
Clostridium türleri
Gram negatif anaeroblar
Fusobacterium türleri
Diğer
Borrelia burgdorferi
11†
Kalıtımsal olarak dirençli organizmalar
Gram pozitif aeroblar
†
Enterococcus faecium
Gram negatif aerobler
Acinetobacter türleri
Enterobacter türleri
Klebsiella türleri
Pseudomonas türleri
Gram negatif anaeroblar
Bacteroides türleri (Bacteriodes fragilis suşları dirençli olabilir)
Diğer
Chlamydia türleri
Mycoplasma türleri
Legionella türleri
†
Edinilmiş direnç mekanizması yokluğunda doğal orta düzeyde duyarlılık
£
Neredeyse tüm S.aureus suşları penisilinaz üretimi nedeniyle amoksisiline karşı dirençlidir.
Ayrıca metisiline dirençli tüm suşlar da amoksisiline dirençlidir.
5.2. Farmakokinetik özellikler
Genel özellikler
Emilim:
Amoksisilin, fizyolojik pH’ta sulu çözelti içerisinde tamamen çözünür. Oral yolla uygulandığında
hızlı ve iyi bir şekilde emilir. Oral alımı takiben amoksisilinin biyoyararlanımı yaklaşık %70’tir.
En yüksek plazma konsantrasyonuna kadar geçen süre (Tmaks) yaklaşık bir saattir.
Sağlıklı gönüllülere aç karnına günde 3 kez 250 mg amoksisilinin uygulandığı bir çalışmanın
farmakokinetik sonuçları aşağıda verilmektedir.
Cmaks Tmaks * EAA
(0-24s)
T ½
(mcg/ mL) (saat) (mcg.s/ mL) (saat)
3,3 ± 1,12 1,5 (1-2) 26,7 ± 4,56 1,36 ± 0,56
*Medyan (aralık)
250 ila 3000 mg aralığında, biyoyararlanım doza oranla doğrusaldır (Cmaks ve EAA olarak ölçülür).
Emilimi, aynı anda gıda alımından etkilenmez.
12Amoksisilinin uzaklaştırılması için hemodiyaliz kullanılabilir.
Dağılım:
Toplam plazma amoksisilinin yaklaşık %18’i proteinlere bağlanır ve görünen dağılım hacmi
yaklaşık 0,3 ila 0,4 L/kg civarındadır.
İntravenöz uygulamanın ardından safra kesesinde, karın dokusunda, deri, yağ, kas dokularında,
sinovyal ve periton sıvılarında, safra ve iltihap içerisinde amoksisilin bulunmuştur. Amoksisilin
beyin omurilik sıvısında yeterli değildir.
Hayvan çalışmalarından, ilaçtan kaynaklanan materyallerle önemli doku tutulumuna ilişkin kanıt
yoktur. Amoksisilin, çoğu penisilin gibi, anne sütünde de tespit edilebilir (bkz. Bölüm 4.6).
Amoksisilinin plasental bariyeri aştığı gösterilmiştir (bkz. bölüm 4.6).
Biyotransformasyon:
Amoksisilin, başlangıç dozunun %10 ila 25’ine eşdeğer miktarlarda inaktif penisilonik asit olarak
kısmen idrar ile atılmaktadır.
Eliminasyon:
Amoksisilinin ana eliminasyon yolu böbreklerdir.
Amoksisilin ortalama eliminasyon yarılanma ömrü yaklaşık bir saattir ve ortalama total klirens
sağlıklı kişilerde yaklaşık 25 litre/saattir. Tek bir 250 mg veya 500 mg doz amoksisilin
uygulanmasından sonraki ilk 6 saat boyunca, idrarda yaklaşık %60 ila %70 oranında amoksisilin
değişikliğe uğramadan atılır. Çeşitli çalışmalarda 24 saatlik bir sürede amoksisilinin idrarla atılım
miktarının %50-85 olduğu bulunmuştur.
Eş zamanlı probenesid kullanımı amoksisilinin atılımını geciktirmektedir (bkz. bölüm 4.5).
Hastalardaki karakteristik özellikler
Yaş
Amoksisilinin elminasyon yarılanma ömrü 3 ay ila 2 yaş arası çocuklar ve daha büyük çocuklar ile
yetişkinlik için benzerdir. Bir haftalık çok küçük çocuklar için (erken doğmuş bebekler dahil),
uygulama aralığı böbrek eliminasyon yolunun olgunlaşmamasına bağlı olarak günde iki kez
geçmemelidir. Yaşlı hastalarda böbrek fonksiyonlarında azalma ihtimali daha fazla olduğundan doz
seçiminde dikkatli olunmalıdır. Böbrek fonksiyonun izlenmesi faydalı olabilir.
Cinsiyet
Sağlıklı erkek ve kadınlarda oral yoldan amoksisilin uygulanmasını takiben, cinsiyetin amoksisilin
farmakokinetiği üzerine önemli bir etkisi görülmemiştir.
Böbrek yetmezliği
Böbrek işlevinin azalmasıyla doğru orantılı olarak amoksisilin total serum klirensi de azalır (bkz.
Bölüm 4.2 ve 4.4).
Karaciğer yetmezliği
Karaciğer yetmezliği bulunan hastalarda doz dikkatle belirlenmeli ve karaciğer işlevleri düzenli
aralıklarla izlenmelidir.
135.3. Klinik öncesi güvenlilik verileri
Klinik dışı veriler, farmakoloji, tekrarlayan doz toksisitesi, genotoksisite ve üreme ve gelişimsel
toksisite çalışmalarına dayalı, insanlara özel bir zarar ortaya koymamaktadır.
Amoksisilin ile karsinojenite çalışması yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Kroskarmelloz sodyum
Magnezyum stearate
6.2. Geçimsizlikler
Geçerli değildir
6.3. Raf ömrü
24 ay
6.4. Saklamaya yönelik özel tedbirler
25ºC altındaki oda sıcaklığında ve kuru bir yerde saklayınız.
6.5. Ambalajın niteliği ve içeriği
100 adet kapsül Al/Al blister ambalajda, kutuda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
ATABAY KİMYA SAN. VE TİC. A.Ş.
Acıbadem, Köftüncü Sokak No:1 34718
Kadıköy / İSTANBUL
8. RUHSAT NUMARASI
2017/408
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 14.06.2017
Ruhsat yenileme tarihi:
10. KÜB’ÜN YENİLENME TARİHİ
../ ../ ….
14