KISA ÜRÜN BİLGİSİ
1. BEŞERİ TIBBİ ÜRÜNÜN ADI
TETAQUİN 250 IU IM enjeksiyon için çözelti içeren flakon
Steril
2. KALİTATİF VE KANTİTATİF BİLEŞİM
Etkin maddeler:
2 mL çözelti içinde:
İnsan tetanoz immünoglobulini 250 IU
(100-180 g/L toplam protein* içerir)
* Protein fraksiyonu en az %90 immünoglobulin G (IgG), az miktarda immünoglobulin A
(IgA) ve immünoglobulin M (IgM) ve eser miktarlarda diğer plazma proteinleri içerir. Tetanoz
antikor içeriği en az 100 IU/ml’ dir. Maksimum IgA konsantrasyonu 6 g / l'dir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
İntramüsküler uygulama için enjeksiyonluk çözelti.
Çözelti, berrak ve renksizdir.
4. KLİNİK ÖZELLİKLER
4.1. Terapötik endikasyonlar
A. Tetanoz profilaksisi:
TETAQUİN, pasif immünizasyon amacıyla Clostridium tetani ile enfeksiyon ihtimali olan
yaralanmalarda profilaktik olarak uygulanır. Clostridium tetani ile enfeksiyon riski özellikle
ısırılmalar, bıçak ve kurşun yaraları, toprak, sokak kiri ve hayvan dışkısı ile kontamine yaralar
ve nekrotize yaralarda yüksektir.
TETAQUİN uygulamasıyla aynı anda tetanoz toksoid kullanılarak tetanoza karşı aktif
immünizasyona başlanmalıdır. Aktif veya pasif immünizasyonun kullanılması aşağıdaki
tabloda gösterildiği gibi ilgili hastanın aşılanma durumuna dayanmaktadır:
1Aktif immünizasyonun aşılanma Yara durumunda, profilaksi ile:
durumu (tetanoz toksoid))
tetanoz toksoid Tetanus Immunoglobulin
Bilinmiyor evet evet
1 veya 2 doz evet evet
3 veya daha fazla doz, sonuncu doz
uygulanması:
• <1 yıl önce hayır hayır
• 1-10 yıl önce evet hayır
• >10 yıl önce evet evet
B. Klinik olarak gösterilen tetanozun terapötik tedavisi
4.2. Pozoloji ve uygulama şekli
Pozoloji/uygulama sıklığı süresi :
Çocuklara ve yetişkinlere aynı doz verilmelidir.
Yaralanma durumunda pasif immünizasyon:
TETAQUİN’in 1 dozu (1 flakon, 250 IU) intramüsküler olarak uygulanmalıdır.
Nekrotize veya enfekte olmuş yaralarda veya eğer yaralanmadan sonra 24 saatten fazla zaman
geçmişse, doz iki katına çıkartılmalıdır.
Ayrıca normal değerlerin üzerinde vücut ağırlığı olan yetişkinlerde de dozun iki katına
çıkartılması (örn 500 IU’ ya) gereklidir. Eğer ürün 3-4 günden daha uzun süre yarası bulunan
hastalara uygulanırsa etkisi çok belirgin olmayacaktır.
Klinik olarak tanı konulan tetanoz:
Tanı konulur konulmaz TETAQUİN’in 12 dozu (12 flakon - 3000 IU) uygulanmalıdır.
Sonraki gün 12 doz (12 flakon - 3000 IU) uygulanması tekrarlanmalıdır.
Uygulama şekli
Ürün derin intramusküler olarak yavaşça enjekte edilmelidir.
2Klinik olarak gösterilen tetanoz durumunda, TETAQUİN’in 12 dozu farklı bölgelere
uygulanmalıdır. Ürünün uygulanmadan önce vücut sıcaklığına getirilmesi önerilir.
Yaralanma durumunda tetanoz profilaksisi için debridman ve TETAQUİN’in uygulamasının
yanısıra tetanoz toksoid kullanılarak tetanoza karşı aktif immünizasyon yapılmasına
başlanmalıdır. Bunu elde etmek için, vücudun diğer yanına ayrı bir hipodermik kullanılarak
0.5 ml tetanoz toksoid intramusküler olarak uygulanmalıdır. İkinci doz dört hafta sonra
uygulanmalıdır. Tam bir immünizasyon sağlamak için ikinci uygulamadan en az altı ay sonra
ilave doz (0.5 ml) uygulanmalıdır.
Bulanık olan veya tortulu çözeltileri kullanmayınız. Böyle bir durum, proteinin stabil
olmadığının veya çözeltinin kontamine olduğunun belirtisi olabilir.
Özel popülasyonlara ilişkin ek bilgiler:
Böbrek/Karaciğer Yetmezliği: Böbrek ve karaciğer yetmezliği olan hastalar için etkililiği ve
güvenliliği incelenmemiştir.
Pediyatrik popülasyon: Doz ayarlaması gerekmez.
Geriyatrik popülasyon: Yaşlılarda etkililiği ve güvenliliği incelenmemiştir.
4.3 Kontrendikasyonlar
Ürün bileşenlerine karşı aşırı hassasiyet durumunda kontrendikedir. Ayrıca bkz. bölüm 4.4.
4.4. Özel kullanım uyarıları ve önlemleri
Virüs güvenliği:
TETAQUİN, insan plazmasından elde edilmektedir. İnsan plazmasından elde edilen
ilaçlar, virüsler ve teorik olarak Varyant Creutzfeldt-Jacob (v-CJD) gibi, çeşitli
hastalıklara yol açabilen enfeksiyon yapıcı ajanlar içerebilirler. TETAQUİN’de Varyant
Creutzfeldt-Jacob hastalığının bulaşma riski teorik olarak minimumken, klasik
Creutzfeldt-Jacob hastalığının bulaşma riski hiçbir kanıtla desteklenmez. Alınan
önlemlere rağmen, bu tür ürünler halen potansiyel olarak hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya
3inaktivasyonu ile azaltılmıştır. Bütün bu önlemlere rağmen, bu ürünler hala potansiyel
olarak hastalık bulaştırabilirler. Ayrıca, henüz bilinmeyen enfeksiyon yapıcı ajanların
bu ürünlerin içerisinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüsler için etkili
önlemlerin alınmasına dikkat edilmelidir. Parvovirüs B19 gibi zarflı olmayan virüslere
karşı alınan tedbirler sınırlı sayıda olabilir. Parvovirüs B19 enfeksiyonu, gebelikte (fetal
infeksiyon) ve immün yetmezlik ya da kırmızı kan hücre üretiminde artış olan
hastalarda tehlikeli olabilir (hemolitik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
Ayrıca;
TETAQUİN kullanılması gerekiyorsa hekim tarafından, hastalık yapıcı etkenlerin hastaya
bulaşmasını önlemek için uygun aşıların (Hepatit A, Hepatit B, vb.) yaptırılması önerilebilir.
Hastalar açısından TETAQUİN her uygulandığında, hastayla ürünün seri numarası arasındaki
bağlantının korunabilmesi için, ürünün adı ve seri numarası kaydedilmelidir.
Ürün intravenöz uygulama için uygun değildir.
İğnenin ucunun kan damarında olmadığından emin olmak için hipodermik piston
uygulamadan önce çok az geri çekilmelidir.
Hemorajik diatezi olan hastalarda ürünün subkutan uygulanması düşünülebilir. Bu uygulama
yolu ile minimal olarak etkili tetanoz-antikor titresine ulaşılıp ulaşılmadığını doğrulamak için
hiç bir araştırma yapılmadığı bilinmelidir. Hemorajik diatezli hastalar tetanoz riski veya
intramüsküler uygulama ile bağlantılı kanama riskinin hangisinin daha yüksek riskli olduğuna
karar vermek için bireysel olarak değerlendirilmelidirler.
Anti-IgA-antikorlarının görüldüğü seçici IgA yetmezliği bulunan (çok nadir bir bozukluk)
hastalarda anafilaktik reaksiyon ortaya çıkabilir. Bu hastalarda immünoglobulinlerin
uygulanması prensipte kontrendikedir. Ancak, bu durumda belirginleşen tetanoz enfeksiyonu
veya anafilaktik reaksiyon riski dikkatlice değerlendirilmelidir. Eğer TETAQUİN’ in
uygulanması kararı verilirse, bu sıkı klinik gözlem altında yapılmalıdır.
4Önceden kullanılan kan veya kan ürünlerine atipik reaksiyon göstermiş hastalarda anafilaktik
reaksiyon ortaya çıkabilir. Böyle hastalar tercihen ürün ile tedavi edilmemelidir; bu kişilere
diğer kan ürünleri de uygulanmamalıdır. Eğer, bazı acil nedenlerle bundan sapma olursa
uygulama sıkı klinik gözlem altında yapılmalıdır.
Tromboembolizm
Miyokard enfarktüsü, inme, derin ven trombozu ve pulmoner emboli dahil arteriyel ve venöz
tromboembolik olaylar immünoglobülin kullanımı ile ilişkilendirilmiştir. Hastalar,
immünoglobulinler kullanılmadan önce yeterince hidrate edilmelidir. Trombotik olaylar için
önceden var olan risk faktörlerine sahip hastalarda (ileri yaş, hipertansiyon, diabetes mellitus
ve vasküler hastalık öyküsü veya trombotik ataklar, edinilmiş veya kalıtsal trombofilik
bozukluklar, immobilizasyon süresi uzamış hastalar, ciddi hipovolemik hastalar, kan
viskozitesini artıran hastalığa sahip olanlarda) dikkatli olunmalıdır. Hastalara; nefes darlığı,
ağrı ve ekstremitenin şişmesi, fokal nörolojik defisitler ve göğüs ağrısı gibi tromboembolik
olayların ilk belirtileri hakkında bilgi verilmeli ve semptomların başlangıcında derhal
doktorlarıyla temasa geçmeleri önerilmelidir.
Belirtilen şekilde intramusküler olarak uygulanan TETAQUİN’e allerjik reaksiyon
nadirdir. Ürtiker gibi hafif reaksiyonlar eğer gerekirse antihistaminikler ve kortikosteroidler ile
tedavi edilebilir. Ciddi reaksiyonlar durumunda (örn. anafilaktik şok) reaksiyon intravenöz
(intramusküler değil) yolla uygulanan kortikosteroidler ve adrenalin ile tedavi edilmelidir.
Hasta uygulamadan sonra en az 20 dakika gözlem altında tutulmalıdır. Hem başlangıç
maddeleri (plazma) ve hem de son üründen kan ile taşınan enfeksiyöz ajanları elimine etmek
için tüm önlemler alınmış olmasına rağmen kan ile taşınan enfeksiyöz ajanların riski tamamen
hariç tutulamaz.
Ulusal Aşılama Programına katılan çocuklara asla tetanoz toksoid ayrı olarak verilmemelidir
fakat her zaman Ulusal Aşılama Programında alacakları sonraki aşılamayı (DKTB veya DTB
aşısı) almalıdırlar.
Klinik olarak belirlenmiş tetanoz durumunda TETAQUİN’in 3000 IU dozda uygulanmasına
ilaveten geniş bir semptomatik tedavi gereklidir. Bu tedavi tercihen böyle tedavilerde
uzmanlaşmış merkezlerde yapılmalıdır.
5Önceden tetanoz olmuş bir hasta sonuç olarak hastalığa doğal olarak bağışıklık
kazanmadığından her hasta, hastalığı tamamen iyileştikten sonra tetanoza karşı aktif olarak
aşılanmalıdır.
Saklama süresi boyunca, hafif bulanıklık veya az miktar çökme ortaya çıkabilir. Bu klinik
kullanıma engel değildir.
4.5. Diğer tıbbi ürünler ile etkileşimler ve diğer etkileşim şekilleri
1. Canlı atenüe aşılar
Belli atenüe aşılara (özellikle kızamık, kabakulak, suçiçeği ve kızamıkçık aşıları) immün yanıt
immünoglobulin ile bozulabilir. Böyle bir aşının uygulanmasından sonra TETAQUİN üç-dört
hafta uygulanmamalıdır; eğer uygulama kaçınılmaz ise, TETAQUİN uygulanmasından üç ay
sonra yeniden aşılama yapılmalıdır. TETAQUİN uygulanmasından sonra canlı atenüe aşılar
ile aşılama en az üç ay ertelenmelidir.
Not: Tetanoz toksoid ve TETAQUİN herhangi bir sorun olmadan aynı anda kullanılabilir:
TETAQUİN, aktif immünitenin oluşmaya başladığı dönemde immünite sağlar.
2. Serolojik testler ile etkileşim
İmmünoglobulinler ile bir enjeksiyondan sonra hastanın kanında çeşitli pasif olarak aktarılmış
antikorların geçici artışı serolojik testlerde yanlış pozitif sonuçlara neden olabilir.
Antikorların eritrosit antijenlerine (örneğin A, B ve D) pasif iletimi, antiglobulin (Coombs)
testi gibi eritrosit allo-antikorları için olan bazı serolojik testlerle etkileşebilir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/doğum kontrolü (kontrasepsiyon)
TETAQUİN’nin gebe kadınlarda kullanımına ilişkin yeterli veri mevcut değildir.
Gebelik dönemi
TETAQUİN’nin gebe kadınlarda kullanımına ilişkin yeterli veri mevcut değildir.
6Hayvanlar üzerinde yapılan çalışmalar gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
TETAQUİN gerekli olmadıkça gebelik döneminde kullanılmamalıdır.
Laktasyon dönemi
TETAQUİN anne sütüne geçmektedir. Ancak TETAQUİN’in tüm dozlarında, emzirilen çocuk
üzerinde herhangi bir olumsuz etki öngörülmemektedir. Aksine, anne sütüne geçerek
yenidoğana koruyucu antikorların geçmesine katkıda bulunabilir.
4.7. Araç ve makine kullanımı üzerindeki etkiler
Araç ve makina kullanmayı engelleyebilecek türde herhangi bir etkisi bilinmemektedir.
4.8. İstenmeyen etkiler
İstenmeyen etkiler MedDRA sistem organ sınıfına göre listelenmiştir. Her bir sıklık
gruplandırması içinde advers olaylar azalan ciddiyetlerine göre derecelendirilir. Sıklıklar şu
şekilde tanımlanmıştır: Çok yaygın (≥1/10), yaygın (≥1/100 ila <1/10), yaygın olmayan
(≥1/1,000 ila <1/100), seyrek (≥1/10,000 ila <1/1,000), çok seyrek (<1/10,000), bilinmiyor
(eldeki verilerden hareketle tahmin edilemiyor).
Bağışıklık sistemi hastalıkları
Seyrek: Aşırı duyarlılık reaksiyonları, şok dahil anafilaktik reaksiyonlar
Sinir sistemi hastalıkları
Seyrek: Baş ağrısı
Kardiyak hastalıklar
Seyrek: Taşikardi
Vasküler hastalıklar
Seyrek: Hipotansiyon
7Gastrointestinal hastalıklar
Seyrek: Bulantı, kusma
Deri ve deri altı doku hastalıkları
Seyrek: Cilt reaksiyonu, eritem, kaşıntı
Kas-iskelet bozuklular, bağ doku ve kemik hastalıkları
Seyrek: Artralji
Genel bozukluklar ve uygulama bölgesine ilişkin hastalıkları
Seyrek: Ateş, halsizlik, üşüme
Bilinmiyor: Enjeksiyon bölgesinde ağrı ve hassasiyet (bu durum ilacın yüksek dozlarda
uygulanması gereken hallerde dozların farklı enjeksiyon bölgelerinden uygulanması ile
azaltılabilir), şişkinlik, eritem, sertleşme, sıcaklık, kaşıntı, döküntü
Eğer insan kanında veya plazmadan hazırlanan tıbbi ürünler uygulanmışsa patojenlerin
transferinden dolayı meydana gelen enfeksiyöz hastalıklar tamamen hariç tutulamaz. Bu
ayrıca doğası henüz bilinmeyen patojenlerle de ilgilidir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımına ilişkin bir veri bulunmamaktadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İmmün sera ve İmmünoglobulinler:Tetanoz immünoglobulini
ATC kodu: J06BB02
8Etki mekanizması:
Yaralar ve klinik olarak belirlenmiş tetanoz durumunda TETAQUİN’in etkisi pasif
immünizasyona bağlıdır. Genel olarak > 0.01 IU/ml serum antikor titresinin tetanoza karşı
koruma sağladığı kabul edilmiştir. TETAQUİN’in yaralanma sonrasında uygulanması hem
yara içerisine doğrudan giren tetanoz toksinine karşı ve hem de yara içerisinde Clostridium
tetani bakterisi tarafından üretilen toksine karşı çabuk profilaktik koruma sağlar. Hastaya
uygulanan tetanoz antikorları toksini nötralize edecektir, sonrasında immün sistem tarafından
daha ileri eliminasyon meydana gelir. Klinik olarak belirlenen tetanoz durumunda, tetanoz
toksini halihazırda merkezi sinir sistemine ve plaka sinir uçlarına ulaşmıştır ve bu alanlar
uygulanan antikorların ulaşamayacağı yerdedir. Ancak 3000 IU tetanoz immünoglobulin
uygulanması ile herhangi serbest olarak dolaşan ve yeni oluşan tetanoz toksini nötralize
edilecektir. Bunun sonucu olarak hasta prognozu düzelecektir. Pasif immünizasyon ile
önerilen koruma sadece kısa bir süre sürer. Daha uzun süren immünite sadece tetanoz toksoid
ile aktif immünizasyon sayesinde elde edilebilir.
5.2. Farmakokinetik özellikler
Emilim: İntramüsküler uygulama sonrası hastaya verilen immunoglobulin aşamalı şekilde
intramüsküler depodan sirkülasyona verilir.
Dağılım: Maksimum seviyeye iki - dört gün sonra ulaşılır.
Biyotransformasyon: Doğrudan IgG veya kompleksler içindeki IgG retiküloendotelyal sistem
hücrelerinde parçalanır.
Eliminasyon: IgG yarı ömrü yaklaşık 21 gündür.
Doğrusallık / Doğrusal olmayan durumlar: TETAQUİN’in lineer – non lineer kinetiği
hakkında veri bulunmamaktadır.
5.3. Klinik öncesi güvenlilik verileri
İmmünoglobulinler insan vücudunun normal bileşenleridir. Sadece bir defa uygulanmalarının
toksisitesi için hayvan araştırmaları uygun değildir, yüksek dozlarda doz aşımı ile sonuçlanır.
Tekrarlanan uygulamalardaki toksisiteleri ve embriyo/fötus için toksisiteleri hakkındaki
araştırmalar antikorların indüksiyonu ve antikorlar tarafından bozulmaları nedeniyle
uygulanabilir değildir.
9Ürünün yeni doğanın immün sistemi üzerindeki etkileri hakkında hiç bir araştırma
yapılmamıştır.
Klinik çalışmalar, immunglobülinlerin onkojenik veya mutajenik etkileri için herhangi bir
endikasyon ortaya koymadığından, deneysel çalışmaların özellikle heterolog türlerde gerekli
olmadığı düşünülmektedir.
6. FARMASÖTİK ÖZELLİKLER
6.1. Yardımcı maddelerin listesi
Glisin
Enjeksiyonluk su
6.2. Geçimsizlikler
Geçimlilik çalışmaları olmadığından, bu tıbbi ürün diğer tıbbi ürünlerle karıştırılmamalıdır.
6.3. Raf Ömrü
48 ay.
Flakon açıldıktan sonra ürün hemen kullanılmalıdır. Kalan kısım atılmalıdır.
6.4. Saklamaya yönelik özel tedbirler
2ºC - 8ºC’de buzdolabında saklanmalıdır. Dondurulmamalıdır.
Donmuş ürünü çözüp kullanmayınız.
Flakonu ışıktan korumak için dış karton kutusunun içerisinde saklayınız.
6.5. Ambalajın niteliği ve içeriği
Bromobutil lastik tıpa ve alüminyum kapüşon ile kapatılmış 2 ml’lik renksiz, Tip I cam
flakon. Ambalaj büyüklüğü: 1 flakon
106.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
Centurion Pharma İlaç San. ve Tic. Ltd. Şti.
Beşiktaş/İSTANBUL
8. RUHSAT NUMARASI(LARI) :
24
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 16.11.2007
Ruhsat yenileme tarihi:
10. KÜB’ÜN YENİLENME TARİHİ
11