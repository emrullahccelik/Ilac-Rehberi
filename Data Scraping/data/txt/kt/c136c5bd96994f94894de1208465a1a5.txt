1 
 KULLANMA TALİMATI  
 
BAXANT PLUS B12 225/1 mg film tablet  
Ağız yolu ile uygulanır.  
 
 Etkin madde:  Her bir tablette 225 mg pregabalin ve 1 mg B12 vitamini (siyanokobalamin) 
içerir.  
 Yardımcı maddeler:  Polivinil pirolidon K30, mannitol, kolloidal  silisyum dioksit, 
mikrokristalin selüloz, kroskarmeloz sodyum, magnezyum stearat, polivinil alkol, titanyum 
dioksit (E171), makrogol/PEG, talk, kırmızı demir oksit (E172), siyah demir oksit (E172).  
 
Bu ilacı kullanmaya başlamadan önce bu KULLANMA TALİMATI NI dikkatlice 
okuyunuz, çünkü sizin için önemli bilgiler içermektedir.  
 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak  sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yükse k 
veya düşük  doz kullanmayınız.  
 
Bu Kullanma Talimatında:  
 
1. BAXANT PLUS B12 nedir ve ne için kullanılır?  
2. BAXANT PLUS B12’yi kullanmadan önce dikkat edilmesi gerekenler  
3 BAXANT PLUS B12 nasıl kullanılır?  
4. Olası yan etkiler nelerdir?  
5. BAXANT PLUS B12’nin saklanması  
 
Başlıkları yer almaktadır.  
 
1. BAXANT PLUS B12 nedir ve ne için kullanılır?  
BAXANT PLUS B12, 60 film tablet içeren blister ambalajda sunulan, pregabalin ve B12 vitamini 
kombinasyonudur.  Tabletler, pembe ve oblong şekillidir.  
BAXANT PLUS B12, B12 vitamini eksikliği saptanan ve mide -bağırsak emilim sorunu olmayan 
hastalarda ; kısmi sara  (epilepsi ) nöbetlerinin tedavisinde diğer nöbet ilaçları ile birlikte ek 
tedavi olarak;  merkezden uzak (periferik) sinir hasarına bağlı ağrının ( nöropatik  ağrı) 
tedavisinde, yaygın anksiyete  (kaygı)  bozukluğu ve fibromiyalji tedavisinde kullanılan  ve 
ağızdan alınan  bir ilaçtır.  
BAXANT PLUS B 12, 18 yas ve üstü olan yetişkinlerde kullanılır. 18 yaşın altındakilere yeterli 
güvenlik ve etkinlik bulunmadığı için  kullanımı önerilmez.  
 
Nöropatik Ağrı  
BAXANT PLUS B12, yetişkinlerde  merkezden uzak (periferik) sinirlerin hasar görmesinden 
kaynaklanan uzun süreli ağrı larda  kullanılır. Şeker hastalığı  ve zona gibi birçok hastalık 
sinirlerinize zarar vererek sinir hasarına bağlı ağrıya sebep olabilir. Bu ağrı hissi sıcaklık, 
yanma, batma, vurma, zonklama, sızlama,  uyuşma, karıncalanma, şeklinde ya da elektrik 
çarpması, iğne batması gibi delici keskin veya kramp tarzı nda bir ağrı şeklinde tanımlanabilir. 2 
 Nöropatik ağrı duygu durumunuzdaki değişikliklere, uyuma sorunlarına ve yorgunluğa neden 
olup fiziksel ve sosyal yaşamınızı ve genel yaşam kalitenizi etkileyebilir.  
 
Epilepsi (sara)   
BAXANT PLUS B12 yetişkinlerde sara nöbetlerinin bir çeşidini tedavi etmek için kullanılır.  
(sekonder  jeneralize  konvülsiyonların  eşlik ettiği ya da etmediği parsiyel konvülsiyonlar) . 
Doktorunuz almakta olduğunuz ilaç larla durumunuzu kontrol altında  tutamadığı zaman  
BAXANT PLUS B12’yi tedavinize ekleyebilir . BAXANT PLUS B12 sara nöbetlerinin 
tedavisinde tek başına kullanım için değildir ve her zaman  sara nöbetlerini kontrol altında 
tutmak için kullanılan diğer ilaçlarla birlikte kullanılır.   
 
Yaygın Anksiyete Bozukluğu  
BAXANT PLUS B12 yetişkinlerde, yaygın anksiyete  (kaygı) bozukluğunu tedavi etmek için  
kullanılır. Yaygın anksiyete  (kaygı)  bozukluğu nun (YAB) belirtileri kontrol etmesi zor olan , 
uzun süreli aşırı kaygı ve endişedir . Yaygın anksiyete (kaygı) bozukluğu aynı zamanda  
huzursuzluk ,ani ve şiddetli heyecan, köşeye sıkıştırılmışlık hissi, kolaylıkla bitkin düşme, 
konsantrasyon güçlüğü, ani unutkanlık, alınganlık hissi, kas sertliği veya uyku sorunları gibi 
durumlara yol açabilir.  Bu günlük yaşa mın sıkıntılarından ve stresin den farklıdır.   
 
Fibromiyalji  
BAXANT PLUS B 12 yetişkinlerde fibromiyalji tedavisinde kullanılır. Fibromiyalji esas olarak 
kasları ve kasların kemiğe yapıştığı bölgeleri etkileyen ve yaygın ağrıya neden olan bir çeşit 
yumuşak doku romatizması olup, daha ço k erişkinlerin hastalığıdır.  
 
2. BAXANT PLUS B12’yi kullanmadan önce dikkat edilmesi gerekenler  
BAXANT PLUS B12’yi aşağıdaki durumlarda KULLANMAYINIZ.   
BAXANT PLUS B12’yi pregabalin, B12 vitamini veya BAXANT PLUS B12 içeriğindeki 
herhangi bir maddeye karşı aşırı duyarlılığınız varsa kullanmayınız.  
 
Kanda B12 vitamini konsantrasyonunun yüksek olduğu görme siniri hastalıklarında (optik 
nöropatiler) (Leber hastalığı) kullanılması uygun değildir.  
 
Ayrıca, BAXANT PLUS B12’nin 18 yaş altı kullanımında güvenlik ve etkinliği bilinmediği için 
bu yaş grubunda kullanılması önerilmemektedir.  
 
BAXANT PLUS B12’yi aşağıdaki durumlarda DİKKATLİ KULLANINIZ.  
BAXANT PLUS B12 kullanan bazı hastalarda alerjik reaksiyon belirtileri bildirilmiştir. Bu 
belirtiler arasında yüzün, dudakların, dil ve boğazın şişmesi ve yaygın deri döküntüsü yer alır. 
Bu belirtiler ortaya çıkarsa hemen doktorunuzla konuşunuz.  
 
BAXANT PLUS B12, baş dö nmesi ve uyku haline neden olabilir, bu durum yaşlı hastalarda 
kazara yaralanma (düşme) olasılığını arttırabilir. Bu nedenle ilacın gösterdiği etkilere alışana 
kadar dikkatli olmalısınız.  
 
BAXANT PLUS B12, bulanık görme veya görme kaybına ya da görmede di ğer değişikliklere 
neden olabilir. Bunlar geçicidir. Görme duyunuzda herhangi bir değişim olursa hemen 
doktorunuza söyleyiniz.  
 
BAXANT PLUS B12 tedavisi alırken kilo alan bazı şeker hastalarında şeker hastalığı 
tedavisinde değişiklik yapılması gerekebilir .   3 
 Omurilik hasarı olan hastalar ağrı veya spastisite için başka ilaç kullanıyor olabileceğinden ve 
bu ilaçların pregabalin ile benzer yan etkileri olduğundan bu ilaçlar birlikte kullanıldığında yan 
etkilerin şiddeti artabilir ve uykulu olma gibi bazı yan  etkiler daha sık görülebilir.  
BAXANT PLUS B12, kabızlığa (konstipasyon) sebep olabilecek ilaçlarla (bazı tip ağrı kesiciler 
gibi) birlikte alındığında sindirim sisteminde (gastrointestinal sistem) rahatsızlıklar oluşabilir 
(örneğin; kabızlık, bağırsak tı kanması veya bağırsak felci). Eğer kabızlık yaşarsanız, özellikle 
bu probleme yatkınlığınız varsa doktorunuza söyleyiniz.  
 
Eğer, alkol veya ilaç bağımlılığı öykünüz varsa BAXANT PLUS B12’yi almadan önce bunu 
doktorunuza söyleyiniz. Reçetelenenden daha fazla miktarda ilaca ihtiyacınız olduğunu 
düşünüyorsanız doktorunuzu bilgilendiriniz.  
 
BAXANT PLUS B12 alırken veya bıraktıktan kısa bir süre sonra konvülsiyon (nöbet) ortaya 
çıktığına dair raporlar bulunmaktadır. Eğer nöbet geçirirseniz derhal doktorunuzl a temasa 
geçiniz.  
 
BAXANT PLUS B12 alan ve diğer rahatsızlıkların eşlik ettiği bazı hastalarda beyin 
fonksiyonlarında azalma (ensefalopati) olduğuna dair raporlar bulunmaktadır. Eğer, karaciğer 
veya böbrek rahatsızlığını da içeren herhangi bir ciddi sağlık  problemi öykünüz varsa 
doktorunuza söyleyiniz.  
 
BAXANT PLUS B12, B12 vitamini içerdiğinden,  B12 vitamini eksikliğine bağlı hastalıkların 
kesin bir teşhisi konmadan kullanılmamalıdır.  
 
BAXANT PLUS B12 uygulanması esnasında, kloramfenikol kullanılması siyan okobalamine 
(B12 vitamini) karşı tedavi edici etkiyi azaltabilir.  
 
BAXANT PLUS B12 ile tedavi esnasında enfeksiyon, folik asit kullanımı, anemi (kansızlık), 
üremi (kanda üre miktarının fazla olması) gibi durumların ortaya çıkışı da tedavinin etkinliğini 
azaltabilir. Ağır anemi ve doku anoksisi (oksijensiz kalma) olan hastalarda ve yaşlılarda acil 
önlemler gerekebilir.  
 
Hamilelikteki B12 vitamini eksikliği olduğu kanıtlanmamışsa BAXANT PLUS B12 
kullanılmamalıdır. Hamilelikte ve emziren annelerde tavsiye edilen günlük B12 vitamini dozu 
2,2 ve 2,6 mcg'dır. B12 vitamini anne sütüne geçer.  
 
Pregabalin  kullanan bazı hastalarda kalp yetmezliği bildirilmiştir. Bu hastalar çoğunlukla kalp 
damar hastalıkları olan yaşlı kişilerdir. Bu ilacı almadan önce kalp hastalığı öykünüz varsa 
mutlaka doktorunuza bildiriniz.  
 
Pregabalin kullanan bazı hastalarda böbrek yetmezliği bildirilmiştir. Eğer BAXANT PLUS B12 
kullanırken ürinasyonda (idrar yapma) azalma fark ederseniz, doktorunuza söyleyiniz çünkü 
ilacın bırakılması bu durumu düzeltebilir.  
 
BAXANT PLUS B12 gibi antiepileptik ilaçlar kullanan az sayıda bazı hastala r kendilerine zarar 
verme veya öldürmeyi düşünmüşlerdir. Bu gibi düşünceleriniz olduğu zaman doktorunuzla 
temasa geçiniz.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  4 
  
BAXANT PLUS B12’nin yiyecek ve içecek ile kullanılması  
BAXANT PLUS B12 aç veya tok karnına alınabilir.  
BAXANT PLUS B12 ile birlikte alkol alınması tavsiye edilmez. Alkol, BAXANT PLUS B12 
içeriğindeki B12 vitamininin emilimini azaltır.  
 
Hamilelik  
İlacı kullanmadan önce doktorunuza veya eczacınıza danışınız.  
 
BAXANT PLUS B12’nin hamilelikte kullanımı tavsiye edilmemektedir.  
 
Hamileliğin ilk 3 ayında pregabalin kullanımı, doğmamış çocukta tıbbi tedavi gerektiren 
doğumsal kusurlara neden olabilir. İskandinav ülkelerinde hamileliğin ilk 3 ayında pregabalin 
alan kadınlardan elde edilen verileri inceleyen bir çalışmada, her 100 bebekten 6’sında bu tür 
doğumsal kusurlar görülmüştür. Buna karşılık çalışmada, pregabalin ile tedavi edilmeyen 
kadınlardan do ğan her 100 bebekten 4’ünde bu kusurlar gözlenmiştir. Yüzde (orofasiyal 
yarıklar), gözlerde, sinir sisteminde (beyin dahil), böbreklerde ve cinsel organlarda anomaliler 
görüldüğü bildirilmiştir.  
 
Çocuk doğurma potansiyeli olan kadınların etkin doğum kontro l yöntemleri uygulamaları 
önerilir.  
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
 
Emzirme   
İlacı kullanmadan önce doktorunuza veya eczacınıza danışınız.  
Anne sütüne geçtiği için BAXANT PLUS B 12 kullanırken bebeğinizi emzirmemeniz önerilir. 
BAXANT PLUS B 12 doktorunuz tarafından önerilmedikçe emzirme döneminde 
kullanılmamalıdır.  
  
Araç ve makine kullanımı  
BAXANT PLUS B12 baş dönmesi, uykulu olma ve konsantrasyon  azalmasına neden olabilir. 
Bu ilacın araç ve makine kullanım becerinizi etkileyip etkilemediğini bilene kadar araç ve 
makine kullanmayınız.  
  
BAXANT PLUS B12’nin içeriğinde bulunan bazı yardımcı maddeler hakkında önemli 
bilgiler   
Uyarı gerektiren yardımcı madde içermemektedir.  
 
Diğer ilaçlar ile birlikte kullanımı  
BAXANT PLUS B12 ve diğer bazı ilaçlar birbiriyle etkileşebilir. Yatıştırıcı etkileri olan 
(opioidler dahil) b elirli bazı ilaçlarla birlikte alındığında bu ilaçların yan etkilerini arttırabilir 
ve bu durum solunum durması ve komaya kadar gidebilir. Baş dönmesi, uykulu olma hali ve 
konsantrasyon azalmasının derecesi BAXANT PLUS B12 ile birlikte aşağıdaki maddeleri içeren 
tıbbi ürünlerin kullanılmasıyla artabilir:  
 Oksikodon ( narkotik ağrı kesici ler)  
 Lorazepam ( kaygı (anksiyete) tedavisinde kullanılan ilaçlar )  
 Alkol  
 
BAXANT PLUS B12 ağız yoluyla alınan doğum kontrol ilaçları ile birlikte kullanılabilir.  5 
 Antibiyot ik ve vitamin içeren başka ilaçlar kullanıyorsanız doktorunuza söyleyiniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
  
3. BAXANT PLUS B12 nasıl kullanılır?  
Uygun kullanım ve doz/uygulama sıklığı için talimatlar:  
BAXANT PLUS B 12’yi her zaman doktorunuz tarafından size tarif edildiği şekliyle kullanınız. 
Emin değilseniz doktorunuza veya eczacınıza danışınız.  
 
 BAXANT PLUS B 12’yi ne zaman ve ne kadar almanız gerektiğini doktorunuz 
söyleyecektir.  
 Doz genellikle günde 150 mg ile 600 mg arasında değişmektedir. Doktorunuz tedavi 
sırasında aldığınız dozu değiştirebilir. Doktorunuzla görüşmeden dozu kendiniz 
değiştirmeyiniz.  
 B12 vitamini dozu 1 mg – 4 mg arasındadır.  
 BAXANT PLUS B 12’ nin etkisinin sizin için çok kuvvetli veya zayıf olduğunu 
düşünüyorsanız, doktorunuza veya eczacınıza söyleyiniz.  
 
Uygulama yolu ve metodu:  
BAXANT PLUS B12 ağızdan kullanılır.  
BAXANT PLUS B12’yi bir miktar su (örneğin bir bardak su) ile yutunuz.  
Değişik yaş grupları:  
Çocuklarda kullanımı:  
18 yaş altındaki çocuklarda kullanılmamalıdır.  
 
Yaşlılarda kullanımı:  
Yaşlı hastalarda böbrek fonksiyonlarındaki azalmaya göre doz ayarlaması yapılmalıdır.  
  
Özel kullanım durumları:  
Böbrek yetmezliği/karaciğer yetmezliği:  
Böbrek yetmezliği olan hastalarda doz sınırlaması ve dikkatli kullanılması gerekmektedir.  
Karaciğer yetmezliği olanlarda doz ayarlaması gerekli değildir.  
 
Eğer BAXANT PLUS B12’nin etkisinin çok güçlü veya zayıf olduğuna dair bir izleniminiz var 
ise doktorunuz veya eczacınız ile konuşunuz.  
  
Kullanmanız gerekenden fazla BAXANT PLUS B12 kullandıysanız:  
BAXANT PLUS B12’den kullanmanız gerekenden fazlasını kullanmışsanız bir doktor veya 
eczacı ile konuşunuz.  
  
Eğer almanız gerekenden fazla BAXANT PLUS B12 kullandıysanız, doktorunuzu arayınız ya 
da kullanmakta olduğunuz BAXANT PLUS B12 kutusunu da yanınıza alarak, derhal  en yakın 
sağlık merkezine başvurunuz. Bu duruma bağlı olarak uykulu hissetme, kafa karışıklığı, 
saldırganlık veya huzursuzluk hissedebilirsiniz.  
BAXANT PLUS B12’yi kullanmayı unutursanız:  
BAXANT PLUS B12’yi düzenli olarak her gün aynı saatlerde almanız önemlidir. BAXANT 
PLUS B12’yi kullanmayı unutursanız, hatırladığınız zaman alınız (bir sonraki dozunuzun 
zamanı değilse).  6 
 Bir sonraki dozu olağan dozda ve zamanında alınız. Kaçırdığınız dozu tamamlamak içi n 
fazladan bir tablet almayınız.  
Unutulan dozları dengelemek için çift doz almayınız.  
  
BAXANT PLUS B12 ile tedavi sonlandırıldığındaki oluşabilecek etkiler:  
Doktorunuz söylemediği takdirde BAXANT PLUS B12’yi almayı bırakmayınız. Tedavi 
sonlandırılacaksa en az bir hafta süreyle doz kademeli olarak azaltılarak yapılmalıdır.   
Uzun veya kısa süreli pregabalin tedavisi sonlandırıldığında bazı yan etkiler görülebilir. Bunlar 
arasında uyumada zorluk, baş ağrısı,  bulantı, ishal, grip benzeri belirtiler, sinirlilik, depresyon, 
ağrı, terleme ve baş dönmesi yer alır. Bu yan etkiler BAXANT PLUS B12’yi uzun süredir 
kullanıyor iseniz daha belirgin olabilir.      
  
4. Olası yan etkiler nelerdir?  
Tüm ilaçlar gibi BAXANT PLUS B12’nin içeriğinde bulunan maddelere duyarlı olan kişilerde 
yan etkiler olabilir.  
 
Aşağıdakilerden biri olursa, BAXANT PLUS B12’yi kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Şiddetli alerjik reaksiyonlar (döküntü, kaşıntı, nefes almada güçlük, ağız, yüz, dudaklar veya 
dilde şişme)  
  
Bunların hepsi çok ciddi yan etkilerdir. Eğer bunlardan biri sizde mevcut ise, acil tıbbi 
müdahaleye veya hastaneye yatırılmanıza gerek olabilir.   
Bu çok ciddi yan etkilerin hepsi oldukça seyrek görülür.  
 
Olası yan etkiler ne sıklıkla ortaya çıktıklarına göre aşağıda listelenmiştir. Bu liste bu yan 
etkilerin kaç hastada ortaya çıkabileceğini göstermektedir:  
 
Çok yaygın (≥ 1/10); yaygın (≥ 1/100 ila  < 1/10); yaygın olmayan (≥ 1/1.000 ila < 1/100); 
seyrek (≥ 1/10.000 ila < 1/1.000); çok seyrek ( < 1/10.000), bilinmiyor (eldeki verilerden 
hareketle tahmin edilemiyor).  
 
Çok yaygın:  
 Baş dönmesi, uyku hali, baş ağrısı  
 
Yaygın:  
 Burun ve yutak iltihabı ( nazofarenjit)  
 İştah artışı  
 Aşırı mutlu hissetme (öfori), zihin karışıklığı (konfüzyon), uyaranlara karşı aşırı duyarlı 
olma durum u (irritabilite), cinsel istekte azalma , yer ve zaman kavramları ile ilgili zihin 
karışıklığı (dezoryantasyon), uykusuzluk  
 Yürü mede dengesizlik (ataksi), koordinasyon bozukluğu, titreme, kelimeleri söylemede 
güçlük (dizartri), bellek kaybı (amnezi), hafıza bozukluğu, dikkat kaybı, karıncalanma hissi 
(parestezi), uyuşma (hipoestezi), sakinlik (sedasyon), denge bozukluğu, bilinç 
uyuşukluğunun eşlik ettiği hareketsizlik hali (letarji)  
 Bulanık görme, çift görme (diplopi)  
 Denge bozukluğundan kaynaklanan baş dönmesi (vertigo)  
 Kusma, bulantı, ağız kuruluğu, kabızlık, ishal, gaz, karında şişkinlik  
 Kas krampları, eklemlerde ağrı (artralji),  sırt ağrısı, uzuvlarda ağrı, boyun bölgesinde kramp 
(servikal spazm)  7 
  Peniste sertleşme bozukluğu (erektil disfonksiyon)  
 Yürüyüşte anormallik, düşme, sarhoşluk hissi, anormal hissetme, yorgunluk, periferik 
ödem, ödem  
 Kilo artışı  
 Boğaz ağrısı  
 
Yaygın olmayan:  
 Kandaki hücrelerin sayısının azalması (nötropeni)  
 Aşırı duyarlılık (hipersensitivite)  
 İştah kaybı, düşük kan şekeri , yüksek kan şekeri  
 Gerçekte olmayan şeyleri görmek veya duymak (halüsinasyon), panik atak, huzursuzluk, 
ajitasyon, depresyon, sıkıntı, artmış duygu durum, saldırganlık (agresyon), ruh hali 
değişikliği, benlik yitimi, kelime bulma zorluğu, anormal rüya, cinsel istekte artış (libido 
artışı), orgazm olamama (anorgazmi), duygu yoksunluğu (apati) , düşünme güçlüğü, kötü 
hissetme  
 Bayılm a, sersemlik, bir kas ya da kas grubunda ani kısa süreli kasılmalar (miyoklonus), 
bilinç kaybı, düşüncelerde ve zihinsel aktivitelerde aşırı artış (psikomotor hiper aktivite), 
diskinezi (istemli hareketlerin bozulması), ayağa kalkarken görülen baş dönmesi,  aşırı 
titreme, gözlerde hızlı ve kontrolsüz hareketler (nistagmus), bilişsel bozukluk, zihinsel 
bozukluk, konuşma bozukluğu, reflekslerde azalma, duyularda uyaranlara karşı aşırı 
hassasiyet (hiperestezi), yanma hissi, agüzi (tat alma duyusunu kaybetme), h alsizlik  
 Görme alanında çevresel (periferik) görme kaybı, görme bozuklukları, gözlerde şişme, 
görüş alanı bozukluğu, görsel keskinlikte azalma, gözlerde ağrı, görüş zafiyeti, görme 
alanında kıvılcım şeklinde ışık ve renk algısı (fotopsi), göz kuruluğu, göz  yaşı salgısında 
artma, gözlerde iritasyon , tat duyusu kaybı  
 Sese hassasiyet (hiperakuzi)  
 Kalbin normalden hızlı atması (taşikardi), kalp ritm bozuklukları (birinci dereceden 
atriyoventriküler blok), kalp atım hızında yavaşlama (sinüs bradikardisi), konjes tif kalp 
yetmezliği  
 Kızarma, sıcak basması, düşük kan basıncı, yüksek kan basıncı, el ve ayaklarda soğukluk  
 Nefes darlığı (dispne), göğüs ağrısı, epistaksis (burun kanaması), öksürük, burun tıkanıklığı, 
burun akıntısı, burun boşluğu dokusu iltihabı (rinit) , horlama, burunda kuruluk, yemeklerin 
ve asidin mideden yemek borusuna geri kaçması (gastroözofageal reflü), aşırı tükürük 
salgısı, ağızda hissizleşme (oral hipoestezi)  
 Kırmızı renkli kabartılı (papüler) döküntüler, kurdeşen, aşırı terleme, kaşıntı , ciltt e 
hassasiyet  
 Kas seğirmesi, eklemlerde şişme, kaslarda ağrı (miyalji), boyun ağrısı, kas katılığı  
 İdrarını tutamama, ağrılı ve güçlükle idrara çıkma (dizüri)  
 Ejakülasyonda gecikme (geç boşalma), cinsel fonksiyon bozukluğu, ağrılı adet dönemi 
(dismenore), g öğüs ağrısı  
 Yaygın ödem, yüzde ödem, göğüs sıkışması, ağrı, ateş (pireksi), güçsüzlük (asteni), susama, 
titreme  8 
  Bazı kan testlerinde (alanin aminotransferaz, kreatinin fosfokinaz ve aspartat 
aminotransferazda) yükselme, kan glukozunda yükselme, trombosit s ayısında azalma, kan 
kreatininde artma, kan potasyumunda düşme, kilo kaybı  
Seyrek:  
 Nefes alma güçlüğüne sebep olan yüz, dil ve boğazda şişme (anjiyoödem)  
 Şartlı refleks yitimi (disinhibisyon)  
 Nöbet (konvülsiyon), koku alma duyusunun bozulması (parozmi), a normal derecede 
hareketlilik düşüklüğü (hipokinezi), yazı yazma yeteneğinde bozulma (disgrafi)  
 Görme kaybı, gözün saydam cisminin (kornea) iltihabı (keratit), gözle bakılan cisimlerin 
titreşiyor izlenimi vermesi (osilopsi),görsel derinlik algısında değişme , göz bebeğinin 
anormal büyümesi, şaşılık, görsel parlaklık  
 QT uzaması adı verilen kalpte ani ritim bozukluklarına ve ani ölümlere yol açabilen bir 
durum, kalp atım hızında artma ve ritim bozuklukları (sinüs taşikardisi ve sinüs aritmisi)  
 Akciğerlerdeki ha va yollarında sıvı toplanmasına bağlı şişme (pulmoner ödem), boğazda 
baskı hissi  
 Karın zarı (periton) boşluğunda sıvı toplanması (assit), pankreas iltihabı (pankreatit),  dilde 
şişme, yutma güçlüğü (disfaji)  
 Cilt, ağız, gözler ve genital bölgede kabarcıkla  seyreden ciddi bir hastalık (Stevens Johnson 
sendromu), soğuk ter, iltihaplı akne oluşumu veya alevlenmesi, kıl köklerinde iltihaplanma 
(folikülit) oluşumu veya alevlenmesi  
 Kaslarda şiddetli zayıflık ve ağrı (rabdomiyoliz)  
 Böbrek yetmezliği, idrarın nor malden az çıkması (oligüri), idrar tutulumu (retansiyonu)  
 Adet görememe (amenore), meme akıntısı, memelerde büyüme (meme hipertrofisi), 
erkeklerde meme büyümesi (jinekomasti)  
 Kandaki akyuvar (lökosit) sayısının azalması  
 
Bilinmiyor:  
 Kemik iliğinde kan hüc relerinin sayısında anormal derecede artış (Polisitemia vera)  
 Kaygı (anksiyete), sinirlilik hali  
 Çevresel kan damarlarında tıkanma (periferik vasküler tromboz)  
 Hazımsızlık (dispepsi), dil iltihabı (glossit)  
 Deride döküntü (geçici ekzantem)  
 Eklem yerlerinde  iltihaplanma (artrit)  
 Koordinasyon bozukluğu  
 Sırt ağrısı  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “ İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi ’ne 9 
 (TÜFAM)  bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında dah a fazla bilgi edinilmesine katkı sağlamış olacaksınız.  
 
5. BAXANT PLUS B12’nin saklanması  
BAXANT PLUS B12’yi çocukların göremeyeceği, erişemeyeceği yerlerde ve ambalajında 
saklayınız.  
BAXANT PLUS B12’yi, 25°C’nin altındaki oda sıcaklığında ve kuru yerde saklayınız.  
  
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra BAXANT PLUS B12’yi kullanmayınız.  
 
Son kullanma tarihi geçmiş veya kullanılmayan i laçları çöpe atmayınız! Çevre,  Şehircilik  ve 
İklim Değişikliği Bakanlığınca belirlenen toplama sistemine veriniz.  
 
Eğer üründe ve/veya ambalajında bozukluklar fark ederseniz,  BAXANT PLUS B12’yi 
kullanmayınız.  
  
Ruhsat Sahibi:   
Santa Farma İlaç San.  A.Ş. 
Okmeydanı, Boruçiçeği Sokak, No: 16  
34382 Şişli -İSTANBUL  
Tel: (+90 212) 220 64 00  
Fax: (+90 212) 222 57 59  
 
Üretim Yeri:   
Santa Farma İlaç San.  A.Ş. 
Sofalıçeşme Sokak , No: 72 -74  
34091 Edirnekapı -İSTANBUL  
 
Bu kullanma talimatı …/…/… tarihinde onaylanmı ştır. 
 
 
 