 
 
1  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız.  Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen doktorunuza veya eczacınıza  danışınız. 
• Bu ilaç kişisel  olarak  size reçete edilmiştir, başkalarına vermeyiniz.  
• Bu ilacın  kullanımı  sırasında, doktora veya hastaneye  gittiğinizde  doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek  
veya düşük doz kullanmayınız. KULLANMA TALİMATI  
 
İRDA 75 mg film tablet  
Ağızdan alınır.  
 
• Etkin madde: İrbesartan  
• Yardımcı maddeler: Cellactose 80 (laktoz monohidrat (inek sütü kaynaklı) ve selüloz 
karışımı), mikrokristalin selüloz PH 102, prejelatinize  nişasta, kroskarmelloz sodyum, 
kolloidal silikondioksit 200 susuz, magnezyum stearat, film kaplama materyali (Opadry 
YS-1 7003 White): titanyum dioksit, HPMC 2910/hipromelloz 3 cp, HPMC 
2910/ hipromelloz 6 cp, makrogol /PEG 400, polisorbat 80 içerir. 
 
 
Bu Kullanma  Talimatında:  
 
1. İRDA  nedir  ve ne için  kullanılır?  
2. İRDA ’yı kullanmadan  önce  dikkat edilmesi gerekenler  
3. İRDA  nasıl  kullanılır?  
4. Olası  yan etkiler  nelerdir?  
5. İRDA ’nın saklanması  
 
Başlıkları yer almaktadır.  
 
1. İRDA nedir  ve ne için kullanılır?  
 
İRDA  75 mg irbesartan etkin maddesini içerir. Anjiyotensin II reseptör antagonistleri olarak 
bilinen bir tansiyon düşürücü ilaç grubuna dahildir. Anjiotensin- II vücutta üretilen bir 
maddedir. Kan damarlarında bulunan reseptörlere bağlanarak kan damarlarının daralmasına yol açar. Kan damarları daralınca içinde dolaşmakta olan kanın basıncı artar. İRDA , 
anjiyotensin- II adlı bu maddenin reseptörlere bağlanmasını engeller. Bu şekilde kan 
damarlarını gevşetir ve kan basıncını düşürür. İRDA , yüksek tansiyon ve tip 2 diyabet (şeker) 
hastalarında, böbrek fonksiyonlarındaki azalmayı yavaşlatır.  
 
28 film tablet içeren blister ambalajlarda kullanıma sunulmaktadır. Piyasada  ayrıca İRDA  150 
mg ve 300 mg film tablet formları da mevcuttur.  
 
Doktorunuz size İRDA ’yı aşağıdaki nedenlerden biri veya birkaçı dolayısıyla reçetelemiş 
olabilir:  
­ Yüksek kan basıncı  tedavisinde  (esansiyel  hipertansiyon)   
 
2  ­ Yüksek kan basıncı, tip 2 diyabet (şeker)  ve böbrek fonksiyonu bozulmuş olan hastalarda  
böbreklerin korunmasında  
 
2. İRDA’yı  kullanmadan  önce dikkat  edilmesi  gerekenler  
 
İRDA’ yı aşağıdaki  durumlarda  KULLANMAYINIZ:  
- İrbesartan  maddesine veya  İRDA ’nın içindeki  maddelerden  herhangi  birine  karşı 
alerjiniz varsa.  
- Hamile  iseniz  
- Bebek  emziriyorsanız  
 
Diyabet  hastasıysanız veya böbreklerinizde  bozukluk varsa, İRDA ’yı aliskiren  denilen  bir 
maddeyi içeren ilaçlarla (yüksek tansiyon tedavisinde kullanılan bir başka ilaç) birlikte kullanmayınız.  
 
İRDA , çocuklarda ve ergenlerde (18  yaşın  altındaki)  kullanılmamalıdır.  
 
İRDA’yı  aşağıdaki  durumlarda  DİKKATLİ  KULLANINIZ:  
Eğer:  
- Aşırı ishal veya kusmanız varsa, beslenmenizde aşırı tuz kısıtlaması yaptıysanız veya yoğun idrar söktürücü tedavi kullandıysanız; doktorunuz İRDA  tedavisine başlamadan,  
öncelikle sizdeki sıvı ve tuz kaybını giderecek önlemler alabilir.  
- Böbreklerinizle ilgili sorunlarınız varsa. Doktorunuz düzenli aralıklarla sizden kan 
tetkikleri isteyerek, bazı maddelerin kanınızdaki değerlerini izleyebilir ve sizi yakından 
takip etmek isteyebilir.  
- Kalbinizle  ilgili sorunlarınız  varsa,  
- Potasyum  tutucu diüretik  ilaç kullanıyorsanız  (kanınızdaki  potasyum  düzeyi  artabilir) , 
- Böbreklerden aldosteron adlı bir hormonun fazla salgılanması sonucu oluşan primer 
aldosteronizm adı verilen bir hastalığınız varsa, doktorunuza söyleyiniz. Bu hastalıkta 
ilacın etki meka nizması nedeniyle genellikle cevap alınamamaktadır. İRDA  benzeri 
ilaçların kullanılması önerilmemektedir.  
- Şeker hastalığınız varsa (diyabet) ve  bunun için ilaç kullanıyorsanız  (Doktorunuzun şeker 
için kullandığınız ilaçların dozunda ayarlama yapması gerekebilir) , 
- Şekeri “tolere” edemediğiniz veya gizli şeker olduğunuz söylendiyse, bu durumu 
doktorunuza  söyleyiniz. Doktorunuz  şeker  hastalığının  belirgin  hale gelmesi açısından  sizi 
yakından takip etmek isteyebilir. 
- Lityum içeren bir ilaç kullanıyorsanız, doktorunuza söyleyiniz. İRDA  ve lityum’un 
birlikte kullanılması tavsiye edilmez.  
- Aliskiren  içeren  bir tansiyon ilacı kullanıyorsanız.  
- Şeker hastalığına bağlı böbrek sorunlarınız var ise ve yüksek tansiyon tedavisinde  
kullanılan ADE inhibitörleri adı verilen ilaçları kullanıyorsanız.  
Bu uyarılar,  geçmişteki  herhangi  bir dönemde  dahi olsa sizin  için geçerliyse lütfen  
doktorunuza danışınız.  
 
İRDA'nın  yiyecek  ve içecek  ile kullanılması 
Tabletleri, yemekten önce ya da sonra, yeterli miktarda sıvı (1 bardak su) ile doktorunuzun 
önerdiği miktarda yutunuz. 
 
Hamilelik  
İlacı kullanmadan önce  doktorunuza veya  eczacınıza  danışınız.  
 
3   
Hamile kalmayı planlıyor iseniz veya hamile olma olasılığınız var ise mutlaka doktorunuza 
söyleyiniz. Doktorunuz, hamileliğiniz öncesi veya hamile olduğunuzu öğrenir öğrenmez İRDA  tedavisini durduracaktır ve size İRDA  dışında başka bir uygun tedavi önerecektir. 
Hamileliğiniz süresince İRDA  kullanmamanız gerekir. 
 
Tedaviniz  sırasında hamile  olduğunuzu fark ederseniz  hemen  doktorunuza danışınız.  
 
Emzirme İlacı kullanmadan önce  doktorunuza veya  eczacınıza  danışınız. 
 Emzirme  sırasında  İRDA  kullanmayınız.  
 
Araç ve  makine  kullanımı  
İRDA ’nın araç ve makine  kullanımını etkilemesi olası  değildir. Ancak yüksek kan basıncı 
tedavisi esnasında ara sıra baş dönmesi  ve dengesizlik meydana gelebilir. Bu durumda araç  ve 
makine kullanmadan önce doktorunuza danışınız. 
 
İRDA’nın  içeriğinde bulunan bazı yardımcı  maddeler hakkında  önemli  bilgiler  
Bu tıbbi ürün laktoz içermektedir. Eğer daha önceden doktorunuz tarafından bazı şekerlere karşı intoleransınız olduğu söylenmişse bu tıbbi ürünü almadan önce doktorunuzla temasa geçiniz.  
 
Diğer ilaçlarla  birlikte  kullanımı  
Bu ifadelerin belirli bir süre önce kullanılmış veya gelecekte bir zaman kullanılacak ürünlere 
de uygulanabileceğini lütfen not ediniz.  
Eğer aşağıda verilen bir ilacı şu anda alıyor veya son zamanlarda aldıysanız lütfen doktorunuza veya eczacınıza bunlar hakkında bilgi veriniz:  
• Yüksek tansiyon için alınan diğer ilaçlar ve idrar söktürücüler: tansiyon düşürücü etki 
artabilir.  
• Vücut potasyum düzeyini etkileyen ilaçlar,  potasyum içeren yapay  tuz preparatları, serumda 
potasyum seviyesini arttıran ilaçlar (örneğin; heparin): serumdaki potasyum düzeyi artabilir.  
• Bazı ruhsal bozuklukların tedavisinde kullanılan lityum içeren ilaçlar: Serumda lityum 
düzeyi yükselebilir, lityuma bağlı zehirlenme görülebilir. 
• Steroid yapılı olmayan iltihap giderici ilaçlar (örn. selektif COX -2 inhibitörleri, aspirin): 
İRDA ’nın kan basıncını düşürücü etkisi azalabilir; kanda potasyum düzeyi yükselebilir, 
böbrek fonksiyonlarının bozulması riski artar.  
• Yüksek tansiyon tedavisinde kullanılan aliskiren içeren ilaçlar (tansiyon düşüklüğü, kanda 
potasyum artışı ve böbrek işlevlerinde değişiklik riski artabilir)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. İRDA nasıl  kullanılır?  
 
Uygun kullanım  ve doz/uygulama sıklığı  için talimatlar:  
İRDA  75 mg, 150 mg ve 300 mg film tablet olarak piyasada bulunmaktadır. Doktorunuz, 
ilacınızı nasıl ve hangi dozda kullanmanız gerektiğini size söyleyecektir.  
 
Yüksek kan basıncı  hastaları:   
 
4  Tedaviniz genell ikle günde 1 kez, 150 mg İRDA  dozuyla başlar (2 tablet İRDA  75 mg). 
Günde tek doz 150 mg ile elde edilen 24 saatlik kan basıncı kontrolü, 75 mg’lık dozdan daha 
iyidir. Bununla birlikte, özellikle kan diyalizi olan hastalar ve 75 yaşın üzerindeki hastalarda  
tedaviye 75 mg’lık doz ile başlanması düşünülmelidir. Günde tek doz 150 mg ile kan basıncı yeterli kontrol altında tutulamayan hastalarda, doz 300 mg’a yükseltilebilir.  
 
Yüksek kan basıncı ve tip II diyabet (şeker hastalığı) hastalığına eşlik eden böbrek yetmezliği  
olan hastalar:  
Tedavi 150 mg, günde tek doz İRDA  ile başlatılır ve devam dozu olarak günde bir kez 300 
mg tercih edilir.  
 
Uygulama yolu ve metodu:  
İRDA  ağızdan kullanılır. Tabletleri yeterli miktar sıvı ile yutunuz (ör. bir bardak su). 
Tabletleri aç veya tok karnına alabilirsiniz. İlacınızı her gün aynı saatte alınız.  Tabletlerinizi 
her gün aynı saatte almanız, kan basıncınız üzerinde en iyi etkiyi elde etmenizi sağlayacaktır. 
Aynı zamanda, tabletleri ne zaman alacağınızı hatırlamanıza da yardımcı olacaktır.  
 
Doktorunuz  ayrı bir  tavsiyede  bulunmadıkça, bu talimatları takip  ediniz.  
 
Değişik yaş  grupları:  
Çocuklarda  kullanımı:  
İRDA  18 yaşın altındaki çocukl arda kullanılmamalıdır.  
 
Yaşlılarda  kullanımı:  
75 yaşın  üzerindeki  hastalarda 75 mg’lık  doz ile başlanması  düşünülmesine  rağmen  yaşlı 
hastalarda doz ayarlaması gerekmez.  
 
Özel  kullanım durumları:  
Böbrek yetmezliği:  
Böbrek bozukluğunuz mevcutsa, doz ayarlaması gerekmez; ancak tedaviye düşük dozla günde 75 mg İRDA  ile başlanır (Günde 1 kez İRDA  75 mg almanız gerekir).  
Özellikle kan diyalizi (kanın temizlenmesi işlemi) olan hastalarda veya 75 yaş üstü  
hastalarda, tedavinin başlangıcında doktorunuz düşük doz tavsiye edebilir.  
 
Karaciğer yetmezliği:  
Hafif ve orta derecede karaciğer bozukluğu olan hastalarda doz ayarlaması gerekmez. Ciddi karaciğer yetersizliği olan hastalarda yeterli deneyim yoktur. 
 
Dam ar içi (intravasküler)  hacim  eksikliği:  
İRDA  tedavisine  başlamadan  önce  sıvı ve/veya sodyum  kaybı  düzeltilmelidir.  
 Eğer İRDA’nın  etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz. 
 
Kullanmanız  gerekenden  daha  fazla İRDA  kullandıysanız:  
Fazla kullanılması durumunda en sık rastlanan belirtilerinin düşük tansiyon ve kalp atımı nın 
hızlanması olacağı tahmin edilmektedir. Ayrıca kalp atımının yavaşlaması da görülebilir. Hastanın kusturulması ve/veya midesinin yıkanması önerilir. 
  
 
5  İRDA ’dan kullanmanız gerekenden fazlasını kullanmışsanız hemen bir doktor veya eczacı ile 
konuşunuz. 
 
Eğer İRDA’yı  kullanmayı  unutursanız:  
 
Bir dozu atlarsanız; sonraki  dozu normalde  olması gerektiği gibi  alınız.  
 
Unutulan dozları  dengelemek için çift doz  almayınız. 
 
İRDA ile tedavi  sonlandırıldığındaki oluşabilecek  etkiler  
İRDA  tedavisini doktorunuzun onayı olmadan bırakırsanız, aşağıdaki durumlar ortaya 
çıkabilir:  
 
• Kan basıncınız  (tansiyonunuz) yeniden yükselebilir.  
• Yüksek kan basıncına  bağlı  kalp, böbrekler, beyin ve gözlerinizdeki  kan damarları  zarar 
görebilir.  
• Kalp  krizi,  böbrek yetmezliği,  kalp yetersizliği,  felç veya  körlük gibi durumlarla  ilgili 
taşıdığınız risk artabilir.  
 
4. Olası yan etkiler nelerdir?  
 
Tüm ilaçlar gibi, İRDA ’nın da içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, İRDA’yı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Ani hırıltı,  göğüs  ağrısı,  nefes darlığı veya  nefes  almada  zorluk  
• Göz kapaklarının, yüzün ya da dudakların şişmesi  
• Nefes  almada büyük zorluğa  sebep  olan  dil ve boğazın şişmesi  
• Geniş  cilt döküntüsünü içeren  şiddetli cilt reaksiyonları, ürtiker  
 
Bunların hepsi çok ciddi yan etkilerdir. Eğer bunlardan biri sizde mevcut ise, acil tıbbi 
müdahaleye veya hastaneye yatırılmanıza gerek olabilir. Bu çok ciddi yan etkilerin hepsi 
oldukça seyrek görülür.  
 
Bildirilen diğer yan etkiler aşağıda listelenmiştir. Bu yan etkilerden herhangi b iri ciddileşirse 
veya bu kullanma talimatında aşağıda yer almayan herhangi bir yan etki fark ederseniz, 
doktorunuza veya eczacınıza söyleyiniz.  
 
Yan etkiler  aşağıdaki  kategorilerde gösterildiği  şekilde  sıralanmıştır: 
Çok yaygın: 10 hastanın en az birinde görülebilir.  
Yaygın:  10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın  birinden az, fakat  1.000 hastanın  birinden fazla görülebilir. 
Seyrek: 1.000 hastanın birinden az, fakat 10.000 hastanın birinden fazla görülebilir. Çok seyrek: 10.000 hastanın birinden az görülebilir. Bilinmiyor  (eldeki  verilerden  hareketle tahmin  edilemiyor)  
 
Çok yaygın  
• Kandaki  potasyum  seviyesinde  artış 
  
 
6  Yaygın  
• Baş dönmesi  
• Bulantı  
• Kusma  
• Yorgunluk  
• Yatarken  veya oturduğu  yerden  kalkarken  görülen  baş dönmesi  ve kan basıncında  ani 
düşme  
• Kas-iskelet  ağrısı  
• Kan testlerinde  kas ve kalp fonksiyonunu ölçen  bir enzimin  (kreatin  kinaz  enzimi) 
seviyesinin yüksek çıkması  
• Kandaki  hemoglobin düzeyinde  düşme  (diyabete  bağlı  ilerlemiş  böbrek hastalığı olanlarda)  
 
Yaygın  olmayan  
• Kalp atımının hızlanması  
• Yüzde  kızarma  
• Öksürük  
• İshal  
• Hazımsızlık,  sindirim bozukluğu/mide  yanması  
• Sarılık  
• Cinsel  fonksiyonlarda  azalma  
• Göğüs  ağrısı  
 
Piyasaya çıkmasından  bugüne  kadar  bildirilen  fakat  sıklıkları belirlenmemiş  yan 
etkiler:  
• Baş ağrısı  
• Vertigo  (denge  bozukluğundan kaynaklanan baş  dönmesi)  
• Kulak  çınlaması  
• Tat değişikliği  
• Sarılık,  anormal karaciğer  işlevi  
• Eklem ve  kas ağrısı,  kas krampları  
• Kanda  trombosit  adı verilen  kan pulcuklarının sayısında  azalma  
• Böbrek yetmezliği  de dahil  böbrek işlev bozuklukları  
• Kan damarlarında iltihaplanma  (lökositoklastik  vaskülit)  
• İskelet  kas yıkımı (nadir  olarak)  
• Ciddi alerjik  reaksiyonlar  (anafilaktik  şok) 
 
Eğer  bu kullanma talimatında  bahsi  geçmeyen  herhangi  bir yan etki ile karşılaşırsanız, 
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma talimatında yer alan veya almayan herhangi bir yan etki meydana gelmesi durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer  alan “İlaç  Yan Etki  Bildirimi” ikonunu  tıklayarak ya da 
0 800 314 00 08 numaralı yan etki bildirim hattını arayarak Türkiye  Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 
5. İRDA'nın  saklanması  
İRDA ’yı çocukların  göremeyeceği, erişemeyeceği  yerlerde ve ambalajında saklayınız .  
 
7   
25°C  altındaki oda sıcaklığında, kuru bir  yerde  ve orijinal ambalajında saklayınız.  
 
Son kullanma  tarihiyle  uyumlu olarak  kullanınız.  
 Ambalajdaki  son kullanma tarihinden sonra İRDA ’yı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim Değişikliği Bakanlığınca belirlenen toplama sistemine veriniz. 
 
Ruhsat  sahibi:  
NOBEL İLAÇ SANAYİİ ve TİCARET A.Ş . 
Ümraniye 34768 İSTANBUL  
 
Üretim yeri: 
NOBEL İLAÇ SANAYİİ ve TİCARET A.Ş . 
Sancaklar 81100 DÜZCE  
 
 
Bu kullanma talimatı  ............... tarihinde  onaylanmıştır.  