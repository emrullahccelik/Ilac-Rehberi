KISA ÜRÜN BİLGİLERİ
1. BEŞERİ TIBBİ ÜRÜNÜN ADI
VENEGIS XR 75 mg Uzatılmış Salımlı Sert Kapsül
2. KALİTATİF VE KANTİTATİF BİLEŞİM
Etkin madde:
Venlafaksin hidroklorür 84,84 mg (75 mg venlafaksin’e eşdeğer).
Yardımcı maddeler:
Sodyum (sodyum klorür olarak) (18,104 mg).
Yardımcı maddeler için, bkz. 6.1.
3. FARMASÖTİK FORM
Uzatılmış Salımlı Kapsül
Kapsül dolgu maddesi olarak toprak sarısı ve beyaz kaplı pelletler bulunan, kırmızı renkli
başlık ve renksiz şeffaf gövdesi olan 2 numara büyüklüğündeki sert jelatin kapsül.
4. KLİNİK ÖZELLİKLER
4.1. Terapötik endikasyonlar
- Major depresyonun tedavisinde,
- Major depresyonun nüksünün ve yeni episodların engellenmesinde,
- Yaygın anksiyete bozukluğu (YAB) tedavisinde,
- Sosyal fobi tedavisinde,
- Agorafobi ile birlikte veya agorafobi olmaksızın görülen panik bozukluğu tedavisinde
endikedir.
4.2. Pozoloji ve uygulama şekli
Pozoloji:
Major depresyon tedavisinde, major depresyon nüksünün ve yeni episodların
engellenmesinde, yaygın anksiyete bozukluğu tedavisinde ve sosyal fobi tedavisinde tavsiye
edilen doz ; günde bir kez 75 mg’dır. Bazı hastalarda 75 mg/gün’lük tedavi dozuna çıkmadan
önce, hastaların tedaviye uyum sağlayabilmesi için 4-7 gün süre ile 37,5 mg/gün’lük dozla
tedaviye başlanabilir. Gerekirse doz günde bir kez 150 mg’a yükseltilebilir. Gerekli
durumlarda doz, günde bir kez 375 mg’a kadar da yükseltebilir. Doz artışları yaklaşık 2
haftalık veya daha fazla aralıklarla yapılmalıdır, ancak 4 günden kısa aralıklarla
yapılmamalıdır.
VENEGIS XR 75mg Uzatılmış Salımlı Sert Kapsül 1/14Panik bozukluğun tedavisinde tavsiye edilen doz, günde bir kez 75 mg VENEGIS XR’dır.
Panik bozukluğun tedavisine ilk 4-7 gün, günde bir kez venlafaksin 37,5 mg alınarak
başlanmalı ve daha sonraki günlerde günde bir kez 75 mg VENEGIS XR ile devam
edilmelidir. Panik bozukluğu tedavisi için gerekli durumlarda doz günde bir kez 225 mg’a
yükseltilebilir. Doz artışları yaklaşık 2 haftalık veya daha fazla aralıklarla yapılmalıdır, ancak
4 günden kısa aralıklarla yapılmamalıdır.
Uygulama sıklığı ve süresi:
VENEGIS XR’ın hergün yaklaşık aynı saatlerde olmak üzere, günde bir kez ve yemeklerle
birlikte alınması tavsiye edilir.
Venlafaksin tablet ile tedavi edilmekte olan hastalar, en yakın eşdeğer doz (mg/gün) ile
VENEGIS XR’a geçebilirler. Ancak kişisel doz ayarlaması gerekli olabilir.
Uygulama şekli:
Her kapsül bir miktar sıvıyla alınmalıdır. Kapsülü bölmeyin, parçalamayın, çiğnemeyin ya da
suyla karıştırmayın.
Özel popülasyonlara ilişkin ek bilgiler:
Böbrek ve karaciğer yetmezliği:
Böbrek ve/veya karaciğer yetmezliği olan hastaların düşük dozda venlafaksin almaları
gerekir.
Glomerüler filtrasyon hızı (GFH) 10-70 ml/dk olan hastalarda venlafaksin’in toplam günlük
dozu %25-50 oranında azaltılmalıdır. Hemodiyaliz hastalarında venlafaksin’in toplam günlük
dozu %50 oranında azaltılmalıdır. Diyaliz sırasında venlafaksin uygulanmamalıdır.
Hafif ve orta derecede karaciğer yetmezliği olan hastalarda venlafaksin’in toplam günlük
dozu %50 oranında azaltılmalıdır. Bazı hastalar için %50’den fazla doz azaltılması uygun
olabilir.
Pediyatrik popülasyon:
18 yaşın altındaki çocuklarda venlafaksin’in kullanımına bağlı yeterli deneyim yoktur.
Geriyatrik popülasyon:
Yaşlı hastalarda, ileri yaş sebebiyle mutad dozda ayarlama yapılması tavsiye edilmez. Ancak
diğer tedavilerde olduğu gibi, yaşlı hastalarda venlafaksin kullanırken dikkatli olunmalıdır.
İdame tedavisi:
Depresyonun nüksünün ve yeni episodların engellenmesi için gerekli doz, başlangıç
tedavisinde olduğu gibi günde bir kez 75 mg VENEGIS XR’dır.
Venlafaksinin her hastadaki uzun dönem yararı, periyodik olarak değerlendirilmelidir. Akut
majör depresyon vakalarının, genellikle birkaç ay veya daha uzun süre ile farmakolojik tedavi
gerektiği kabul edilmektedir. Venlafaksinin depresyon tedavisinde uzun süreli (12 aya kadar)
etkinliği gösterilmiştir. Anksiyete, sosyal fobi ve panik bozukluğu tedavisinde ise 6 aya kadar
etkinliği gösterilmiştir.
VENEGIS XR 75mg Uzatılmış Salımlı Sert Kapsül 2/14Venlafaksin tedavisi kesilirken, dozun kademeli olarak azaltılması tavsiye edilir. 6 haftadan
uzun süre venlafaksin kullanan hastalarda dozun kademeli olarak düşürülmesi için en az 2
haftalık bir periyod tavsiye edilir. Doz azaltma döneminin süresi uygulanan doz düzeyine,
tedavinin süresine ve hastanın reaksiyonlarına bağlıdır.
4.3. Kontrendikasyonlar
• İlacın herhangi bir bileşenine karşı aşırı duyarlılık.
• MAO inhibitörü (MAOI) antidepresanlarla birlikte kullanım ya da irreversibl MAO’nun
kesilmesinden sonraki 14 gün içinde kullanım. MAOI tedavisine Venlafaksin’in tamamen
kesilmesinden en az 7 gün sonra başlanmalıdır (Bkz. bölüm 4.5).
4.4. Özel kullanım uyarıları ve önlemleri
Antidepresan ilaçların çocuklar ve 24 yaşına kadar olan gençlerdeki kullanımlarının,
intihar düşünce ya da davranışlarını arttırma olasılığı bulunmaktadır. Bu nedenle
özellikle tedavinin başlangıcı ve ilk aylarında, ilaç dozunun arttırılma/azaltılma ya da
kesilme dönemlerinde hastanın gösterebileceği huzursuzluk, aşırı hareketlilik gibi
beklenmedik davranış değişiklikleri ya da intihar olasılığı gibi nedenlerle hastanın gerek
ailesi gerekse tedavi edicilerce yakınen izlenmesi gereklidir.
VENEGIS XR’ın söz konusu yaş gruplarından çocuklarda kullanılması önerilmez.
Mono amino oksidaz inhibitörleri (MAOI) kullanımının kesilmesinin hemen ardından
venlafaksin kullanımına başlanması ve venlafaksin uzatılmış salım formülasyonunun
kullanımının kesilmesini takiben hemen MAO inhibitörleri kullanımına başlanması ile
bazıları ciddi olan advers reaksiyonlar bildirilmiştir. MAO inhibitörleri ve venlafaksine
benzer farmakolojik özellikleri olan diğer antidepresanlarla birlikte veya ardarda
kullanım ile malign nöroleptik sendroma benzer tremor, bulantı, kusma, miyoklonus,
aşırı terleme, yüzde kızarıklık, baş dönmesi, konvülsiyon ve aynı zamanda hipertermi ve
bazen fatal etkileşim reaksiyonları bildirilmiştir. MAO inhibitörleri kullanımının kesilmesi
ile venlafaksin tedavisine başlanması arasındaki zaman aralığı ile ilgili yukarıda bahsedilen
öneriler, irreversible MAO inhibitörleri düşünülerek yapılmıştır. Reversible MAO inhibitörü
olan moklobemid kullanımının kesilmesi ve venlafaksin tedavisine başlanması arasında
geçmesi gereken zaman 14 günden az olabilir. Ancak, MAO inhibitörleri ile ilgili yukarıda
bahsedilen advers reaksiyonların riskinden dolayı moklobemid’den venlafaksin tedavisine
geçerken yeterli bir zaman aralığı verilmesi sağlanmalıdır. Moklobemid’in farmakolojik
özellikleri ve hastanın kişisel değerlendirilmesi göz önünde tutularak uygun bir arındırma
dönemi uygulanmalıdır.
VENEGIS XR 75mg Uzatılmış Salımlı Sert Kapsül 3/14MAOI ile selektif serotonin geri alım inhibitörleri veya trisiklik antidepresanların birlikte
kullanılması ile de benzer etkileşim ve advers reaksiyonlar bildirilmiştir.
Venlafaksin ile tedavi edilen hastalar klinik kötüleşme ve intihara yatkınlık bakımından,
özellikle tedavinin başlangıcında veya herhangi bir doz değişikliği durumda yakından
izlenmelidir.
Santral sinir sistemi üzerinden etkisi olan tüm ilaçlarda olduğu gibi, hastalar venlafaksin
kullanırken alkol almamaları konusunda uyarılmalıdır.
İntihar riski özellikle depresif hastalarda düşünülmelidir ve doz aşımı riskini azaltmak için
tedaviye düşük dozlarla başlanmalıdır.
Venlafaksin tedavisi ile konvülsiyonlar görülebilir. Diğer tüm antidepresanlarda olduğu gibi
daha önce konvülsiyon geçirmiş hastalarda venlafaksin uzatılmış salınım formülasyonunu
kullanılırken dikkatli olunmalıdır. Hastalar kızarıklık, ürtiker veya benzer bir alerjik reaksiyon
görüldüğünde doktorlarına başvurmaları konusunda uyarılmalıdır.
Yaşlı hastalarda, diüretik kullanan hastalarda, dehidrat veya sıvı kaybı olan hastalarda
venlafaksin kullanımı ile hiponatremi ve/veya uygunsuz antidiüretik hormon salgılanması
sendromu (SIADH) görülebilir.
Özellikle madde kötüye kullanımı veya bağımlılık öyküsü olan hastalara suistimal riski
vardır. Bu nedenle; tolerans girişimi, doz artırımı veya ilaç alışkanlığı gibi venlafaksinin
yanlış ve kötüye kullanım belirtileri açısından, venlafaksin kullanan hastalar yakından
izlenmelidir.
Orta şiddette veya ciddi renal yetmezlik veya karaciğer sirozu olan hastalarda, venlafaksin ve
aktif metabolitlerinin klerensi azaldığından, bu maddelerin eliminasyon yarı ömrü uzar. Bu
durumda düşük doz venlafaksin tedavisi gerekli olabilir.
Uzun QT sendromu / Torsades de Pointes’e neden olabilir. Bu nedenle tanısı konmuş
veya şüpheli konjenital uzamış QT sendromu veya Torsades de Pointes hastalarında
kesinlikle kullanılmamalıdır. Kadınlarda Torsades de Pointes oluşma riski erkeklerden daha
fazla olabilir.
SSRI’lar ile birlikte kullanıldığında nadiren de olsa seratonin sendromu bildirilmiştir. Bu
nedenle venlafaksin, klinik açıdan endike olmadıkça ve uzman tarafından önerilmedikçe
SSRI’lar ile birlikte kombine olarak kullanılmamalıdır.
Venlafaksin kullanımına midriyazisis eşlik ettiği bildirilmiştir, bu sebeple artmış intra-oküler
basınca ya da dar açılı glokom riskine maruz kalan hastalar yakından izlenmelidir.
VENEGIS XR 75mg Uzatılmış Salımlı Sert Kapsül 4/14Venlafaksin tedavisinin zayıflatıcı ajanlarla, fentermin dahil, kombine kullanımında
güvenilirliği ve etkinliği kanıtlanmamıştır. Venlafaksin hidroklorür ve zayıflatıcı ajanların
beraber kullanımı önerilmemektedir. Venlafaksin hidroklorür tek başına veya diğer ürünlerle
kombine kullanımında zayıflatmada endike değildir. Belirgin kilo kaybı, özellikle normal
vücut ağırlığının altında olan depresif hastalarda, venlafaksin tedavisinin istenmeyen sonucu
olabilir.
Venlafaksin alan hastalarda deri ve mukoza kanaması riski artabilir. Bu sebeple kanamaya
eğilimli hastalarda, diğer seratonin-geri alım inhibitörleri gibi venlafaksinin dikkatli
kullanılması önerilir.
Plasebo kontrollü çalışmalarda en az 3 ay venlafaksin tedavisi gören hastaların %5.3’ünde
serum kolesterol düzeylerinde klinik açıdan anlamlı artışlar görülmüştür. Uzun süreli tedavi
sırasında serum kolesterol düzeylerinin ölçümü düşünülmelidir.
Antidepresan tedavisinin sonlandırılması ile kesilme belirtilerinin ortaya çıktığı bilinmektedir.
Bu nedenle venlafaksin dozunun kademe kademe azaltılması ve hastaların izlenmesi tavsiye
edilir.
Her kapsül 18,104 mg sodyum (sodyum klorür olarak) içerir. Bu değer eşik değerinin altında
olduğu için herhangi bir yan etki gözlenmez.
4.5. Diğer tıbbi ürünler ile etkileşimler ve diğer etkileşim şekilleri
MAOI:
Venlafaksinin monoamin oksidaz inhibitörleri ile birlikte kullanımı kontrendikedir (Bkz. Özel
kullanım uyarıları ve önlemleri/ Kontrendikasyonlar).
Serotonerjik ilaçlar:
Venlafaksinin bilinen etki mekanizmasına ve serotonerjik sendrom potansiyeline dayanarak,
venlafaksin, serotonerjik nörotransmitter sistemlerini etkileyebilecek ilaçlarla (triptanlar,
selektif seratonin geri alım inhibitörleri (SSRI) ve lityum gibi) birlikte kullanılırken dikkat
edilmelidir.
Lityum:
Yapılan çalışmalarda venlafaksin ile lityum veya diazepam’ın birlikte kullanılmasının,
farmakokinetik etkileşime neden olmadığı gösterilmiştir (santral sinir sitemi üzerinde etkisi
olan ilaçlarla ilgili üstteki paragrafa bakınız).
İmipramin/desipramin:
Venlafaksin imipiramin ve 2-OH-imipraminin farmakokinetiğini etkilemez. Ancak,
venlafaksin ile beraber alındığında desipramin EAA, Cmaks ve Cmin değerlerinde yaklaşık
%35’lik bir artış gözlenir. 2-OH-desipraminin EAA değerleri ise 2.5-4.5 kat artar. İmipiramin,
venlafaksin ve O-desmetil venlafaksinin (ODV) farmakokinetiğini etkilemez.
VENEGIS XR 75mg Uzatılmış Salımlı Sert Kapsül 5/14Haloperidol:
Venlafaksin ile birlikte 2 mg tek doz haloperidol kullanılması sonucunda haloperidol’ün renal
klerensinin %42 azalmasına, EAA’nın %70 ve Cmaks’ın %88 artmasına neden olmuştur.
Eliminasyon yarı-ömrü değişmeden kalmıştır.
Diazepam:
In vitro çalışmalar, venlafaksinin alprozolam, dekstometorfan, kafein, imipramin ve
risperidon gibi santral sinir sistemi üzerinde etikisi olan değişik ilaçların metabolizasyonunu
etkilemediğini göstermektedir.
Alkol:
Sağlıklı gönüllülere venlafaksinin etanol ile birlikte verilmesi (günde bir kez 0.5 g/kg) ile
venlafaksinin, metabolitinin ve etanolün farmakokinetik profilleri değişmemiştir.
Venlafaksinin etanolünün mental ve motor davranışlara verdiği zararı artırmadığı
gözlenmiştir. Bütün santral sistemi ilaçlarında olduğu gibi, hastalar venlafaksin kullanırken
alkol almamaları konusunda uyarılmalıdır.
Simetidin:
Simetidin, venlafaksinin ilk geçiş metabolizmasını inhibe etmektedir. Ancak sistemik
dolaşımda daha fazla miktarda bulunan ODV oluşumu ya da eliminasyonu üzerinde anlamlı
bir etki göstermemiştir. Bu sebeple venlafaksin, simetidin ile birlikte kullanıldığında doz
ayarlaması gerekmemektedir. Yaşlı hastalarda ya da karaciğer bozukluğu olan hastalarda
dikkatli olunmalıdır.
Sitokrom P450 izoenzimleriyle metabolize olan ilaçlar:
In vitro ve in vivo çalışmalar venlafaksinin aktif metaboliti, ODV’ye birçok antidepresan
ilacın metabolizmasında görülen genetik polimorfizimden sorumlu izoenzim CYP2D6
tarafından metabolize olduğunu göstermiştir. Bu nedenle CYP2D6 tarafından venlafaksin
metabolizmasını venlafaksinin ODV’ye dönüşümünü inhibe eden ilaçlar ile potansiyel bir
etkileşim vardır. Sonuçta venlafaksin plazma konsantrasyonu artar, aktif metabolitinin
konsantrasyonu düşer. CYP2D6 inhibitörlerinden örneğin kinidinin bunu yapması beklenir.
Ancak bu etkinin genetik olarak CYP2D6 zayıf metabolize edicilerde görülen ile benzer
olması beklenir.
Ketokonazol:
Ketokonazol ile CYP2D6’ın zayıf ve güçlü metabolizörlerinde yapılan bir farmakokinetik
çalışmasında, deneklerin çoğunda ketokonazol alımını takiben hem venlafaksin hem de
ODV’nin plazma konsantrasyonlarında artış gözlenmiştir.
Sitokrom P450 izoenzimleriyle metabolize olan diğer ilaçlar üzerinde venlafaksinin etkisi:
Çalışmalar venlafaksinin CYP2D6’nın oldukça zayıf bir inhibitörü olduğunu göstermiştir.
Venlafaksin CYP1A2, CYP2C9 ya da CYP3A4’ü inhibe etmez.
VENEGIS XR 75mg Uzatılmış Salımlı Sert Kapsül 6/14Bu durum; alprozolam (CYP3A4), kafein (CYP1A2), karbamezepin (CYP3A4) ve diazepam
(CYP3A4 ve CYP2C9) ilaçları ile yapılan in vivo çalışmaları ile teyid edilmiştir.
Metoprolol:
Metoprolol, venlafaksin ve ODV’nin farmakokinetiğini etkilemez.
Varfarin:
Venlafaksinin eklenmesinden sonra varfarin alan hastalarda PT ve INR’deki artışlar dahil
antikoagülan etkilerin güçlendiği gözlenmiştir.
İndinavir:
İndinavir, venlafaksin ve ODV’nin farmakokinetiğini etkilemez. Bu etkileşimin klinik önemi
bilinmemektedir.
Plazma proteinlerine yüksek oranda bağlanan ilaçlar:
Venlafaksin’inin ve ODV’nin proteine bağlanma oranı düşük olduğundan (sırasıyla, %27 ve
%30) bu düzeyde bir ilaç etkileşimi olası değildir.
Venlafaksinin diğer antidepresanlar veya elektrokonvulsif tedavi ile birlikte kullanımını
değerlendiren yeterli klinik çalışmalar mevcut değildir.
Özel popülasyona ilişkin ek bilgiler
Özel popülasyona ilişkin hiçbir klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yürütülmemiştir.
4.6. Gebelik ve Laktasyon
Genel Tavsiye
Gebelik kategorisi C
Venlafaksin’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
kısım 5.3). İnsanlara yönelik potansiyel risk bilinmemektedir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Venlafaksinin güvenirliği gebelerde kanıtlanmamıştır. VENEGIS XR gerekli olmadıkça
gebelik döneminde kullanılmamalıdır.
Gebelik dönemi
Eğer venlafaksin doğuma kadar veya doğumdan kısa bir süre öncesine kadar kullanılırsa, yeni
doğan bebekte kesilme belirtileri görülebilir. Üçüncü trimesterin sonlarına doğru venlafaksine
maruz kalan bebeklerde solunum desteği gerektiren veya hastanelerde daha uzun süre kalmayı
gerektiren komplikasyonlar ortaya çıkmıştır.
VENEGIS XR 75mg Uzatılmış Salımlı Sert Kapsül 7/14Laktasyon dönemi
Venlafaksin ve metabolitinin ODV anne sütüne geçtiğinden, venlafaksin tedavisi kesilmeli
veya emzirmekten vazgeçilmelidir.
Üreme yeteneği /Fertilite
Sıçanlarda yapılan üreme ve fertilizasyon çalışmalarında insanlar için önerilen günlük
maksimum dozun 2 katına kadar alınan oral dozlarda erkek ve dişi fertilitesi üzerinde azalma
görülmemiştir.
4.7. Araç ve makine kullanımı üzerindeki etkiler
Venlafaksin’in sağlıklı gönüllülerde psikomotor, kognitif ya da kompleks davranış tepkilerini
etkilememiştir. Ancak psikoaktif ilaçlar, düşünme, karar verme ve motor becerilerini
etkileyebileceğinden hastalar araç ve diğer tehlikeli makineleri kullanırken dikkatli olmaları
konusunda uyarılmalıdırlar.
4.8. İstenmeyen etkiler
Venlafaksin kullanımı ile sıklıkla gözlenen yan etkiler; bulantı, uykusuzluk, ağız kuruluğu,
uyku hali, sersemlik hali, kabızlık, terleme, sinirlilik, asteni ve anormal ejakülasyon/orgazm.
Yan etkilerin görülme sıklığı doza bağımlı olarak değişmektedir. Yan etkilerin şiddeti ve
sıklığı genellikle devam edilmesiyle azalır.
Farklı organ sistemlerinde;
Çok yaygın ≥1/10
Yaygın <1/10 ila ≥1/100
Yaygın olmayan <1/100 ila ≥1/1,000
Seyrek <1/1,000 ila ≥1/10,000
Çok seyrek <1/10,000
Bilinmiyor (eldeki verilerden hareketle tahmin edilemiyor)
gözlenen yan etkiler şu şekildedir:
Kan ve lenf sistemi bozuklukları
Yaygın olmayan: Ekimoz, mukoz membran kanaması,
Seyrek: Uzamış kanama süresi, hemoraji, trombositopeni,
Çok seyrek: Kan diskrazisi (agranülositoz, aplastik anemi, nötropeni ve
pansitopeni dahil).
Metabolizma ve beslenme bozuklukları
Yaygın: Serum kolesterol artışı, kilo artışı ya da kaybı,
Yaygın olmayan: Hiponatremi, karaciğer enzimlerinin artışı,
Seyrek: Hepatit,
Çok seyrek: Prolaktin artışı.
VENEGIS XR 75mg Uzatılmış Salımlı Sert Kapsül 8/14Sinir sistemi bozuklukları
Çok yaygın: Sersemlik hali, ağız kuruluğu, uykusuzluk, sinirlilik, uyku hali,
Yaygın: Anormal rüyalar, ajitasyon, anksiyete, konfüzyon, hipertoni, parastezi,
tremor,
Yaygın olmayan: Apati, halüsinasyonlar, miyoklonus, bozulmuş tat duygusu,
Seyrek: Ataksi, denge ve koordinasyon bozuklukları, disartria dahil konuşma
bozuklukları, mani veya hipomani, nöroleptik malin sendrom benzeri
etkiler, epileptik nöbetler, serotonerjik sendrom,
Çok seyrek: Delirium, diskinezi ve distoni dahil ekstrapiramidal hastalıklar, tardiv
diskinezi, psikomotor hareketlilik/akatizi.
Kardiyak bozukluklar
Yaygın: Hipertansiyon, çarpıntı, vazodilatasyon,
Seyrek: Hipotansiyon/postüral hipotansiyon, senkop, aritmi (taşikardi dahil),
Çok seyrek: Torsades de Pointes, QT uzaması, ventriküler taşikardi, ventriküler
fibrilasyon.
Solunum sistemi bozuklukları
Yaygın: Dispne, esneme,
Çok seyrek: Pulmoner eozinofili.
Gastrointestinal bozukluklar
Çok yaygın: Kabızlık, bulantı,
Yaygın: Anoreksi, iştah azalması, diyare, dispepsi, kusma,
Yaygın olmayan: Bruksizm,
Seyrek: Gastrointestinal kanama,
Çok seyrek: Pankreatit.
Deri ve deri altı doku bozuklukları
Çok yaygın: Aşırı terleme,
Yaygın: Kaşıntı, yüzde kızarıklık,
Yaygın olmayan: Anjiyoödem, makülopapüler döküntüler, ürtiker, ışığa duyarlılık
reaksiyonları, alopesi,
Seyrek: Eritema multiforme, Stevens Johnson sendromu.
VENEGIS XR 75mg Uzatılmış Salımlı Sert Kapsül 9/14Kas-iskelet sistemi, bağ doku ve kemik bozuklukları
Yaygın: Artralji, miyalji,
Seyrek: Kas spazmı,
Çok seyrek: Rabdomiyoliz.
Böbrek ve idrar yolu bozuklukları
Yaygın: Sık idrara çıkma,
Seyrek: Üriner retansiyon.
Üreme sistemi bozuklukları
Çok yaygın: Anorgazmi, erektil disfonksiyon, anormal ejakülasyon/orgazm,
Yaygın: Libido azalması, impotans, menstrüel siklus bozukluğu,
Yaygın olmayan: Menoraji,
Seyrek: Galaktore.
Göz ile ilgili bozukluklar
Yaygın: Anormal görüş/akomodasyon, midriazis.
Kulak ile ilgili bozukluklar
Yaygın: Kulak çınlaması.
Tedavi edilmiş hipertansiyon veya başlangıçta yükselmiş kan basıncı olan hastalarda
venlafaksin tedavisi ile daha fazla artış eğilimi görülmemektedir. Rutin kan basıncı kontrolleri
önerilebilir.
Tedavinin kesilmesi için gereken zaman; doz, tedavi süresi ve hastaya bağlı olabilir (Bkz.
Pozoloji ve Uygulama Şekli). Tedavinin aniden kesilmesi, dozun birden azaltılması veya
kademeli olarak azaltılması ile ilgili semptomlar; hipomani, anksiyete, ajitasyon, sinirlilik,
konfüzyon, uykusuzluk veya diğer uyku bozuklukları, halsizlik, uyuşukluk, parestezi, baş
dönmesi, konvülsiyon, vertigo, baş ağrısı, kulak çınlaması, terleme, ağız kuruluğu, anoreksi,
diyare, mide bulantısı ve kusmadır. Kesilme reaksiyonlarının çoğunluğu hafiftir ve tedavi
gerek duyulmadan kendiliğinden kaybolur.
4.9. Doz aşımı ve tedavisi
Pazarlama sonrası çalışmalarda özellikle diğer ilaçlar ve/veya alkol ile beraber yüksek dozda
venlafaksin kullanımı ile; EKG değişlikleri (QT aralığının uzaması, kalp bloğu, QRS
uzaması), sinüs ve ventriküler taşikardi, bradikardi, hipotansiyon, vertigo, nöbet, seratonin
sendromu ve uyku halinde komaya kadar olan bilinç bozuklukları bildirilmiştir.
VENEGIS XR 75mg Uzatılmış Salımlı Sert Kapsül 10/14Geriye dönük yayınlanmış çalışmalar, venlafaksinin SSRI’lara oranla daha fazla, trisiklik
antideprasanlara oranla ise daha az sayıda aşırı doza bağlı ölüme yol açtığına işaret
etmektedir. Epidemiyolojik çalışmalar, venlafaksinle tedavi edilen hastaların SSRI’larla
tedavi edilenlere oranla intihar risklerinin daha fazla olduğunu göstermektedir. Aşırı doza
bağlı ölümlerin ne kadarının venlafaksin toksisistesine, ne kadarının venlafaksin alan
hastaların diğer özelliklerine bağlı olduğu açık değildir. Aşırı doz riskini azaltmak için,
venlafaksin, iyi hekimlik uygulamasına uygun biçimde, mümkün olan en düşük miktarlarda
reçete edilmelidir.
Tedavisi: Venlafaksin’in bilinen spesifik bir antidotu yoktur. Doz aşımı halinde yeterli hava
yolu, oksijenizasyon ve ventilasyon sağlanmalıdır. Genel destekleyici ve semptomatik
tedaviler ve kardiyak monitorizasyon uygulanmalıdır.
Aspirasyon riski varsa kusma önerilmez.
Gastrik lavaj, semptomatik hastalarda veya yüksek dozda venlafaksin uzatılmış salınım
formülasyonu alımının hemen arkasından yapılmak üzere önerilebilir.
Aktif kömür kullanımı ilaç absorpsiyonunu kısıtlayabilir.
Diürez, diyaliz, hemoperfüzyon ve transfüzyonun yararı olmadığı düşünülmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer antidepresanlar
ATC: NO6A X16
Venlafaksin, selektif bir noradrenejenerik-seratonik geri alım (reuptake) inhibitörüdür.
Kimyasal olarak trisiklik, tetrasiklik veya diğer antidepresanlardan farklı, yeni bir
antidepresandır. Preklinik çalışmalar, venlafaksinin ve başlıca metaboliti olan ODV’nin
kuvvetli seratonin (5-HT) ve norepinefrin geri alım inhibitörü ve zayıf dopamin geri alım
inhibitörü olduğunu göstermiştir. Venlafaksin ve ODV, sadece kronik olarak bu etkiyi
gösteren trisiklik ajanların aksine, hem akut (tek doz), hem de kronik uygulamadan sonra β-
adrenerjik duyarlılığı azaltır. Bu özellik, venlafaksinin antidepresan etkisinin daha hızlı
başlamasına neden olabilir. Venlafaksinin muskarinik, histaminerjik ve adrejenerik
reseptörlere in vitro ortamda hemen hemen hiçbir afinitesi yoktur. Bu reseptörlerdeki
farmakolojik aktivite diğer antidepresanlarla görülen antikolinerjik, sedatif ve kardiyovasküler
etkiler gibi çeşitli yan etkiler ile ilgili olabilir. Venlafaksinin monoamin oksidaz inhibitör
aktivitesi yoktur.
VENEGIS XR 75mg Uzatılmış Salımlı Sert Kapsül 11/145.2. Farmakokinetik özellikler
Genel Özellikler:
Venlafaksin ve ODV sabit-durum konsantrasyonuna oral çoklu doz tedavisinde 3 gün
içerisinde erişir. Venlafaksin ve ODV’nin ortalama ± SD sabit-durum plazma klerensi
sırasıyla 1.3±0.6 ve 0.4±0.2 1/sa/kg’dır. Eliminasyon yarı ömrü sırasıyla 5±2 ve 11±2 saat,
dağılım hacmi sırasıyla 7.5±3.7 ve 5.7±1.8 1/kg. Venlafaksin ve ODV terapötik
konstrasyonlarda plazma proteinlerine minimum düzeyde bağlanır (sırasıyla %27 ve %30).
Emilim
Tek doz uygulamadan sonra venlefaksin yaklaşık %92’si emilir ve yoğun bir ilk geçiş
metabolizmasına uğrayarak aktif metabolit olan ODV oluşur. Uzatılmış salımlı kapsül
formunda uygulanan venlafaksinin mutlak biyoyararlanımı, hemen salımlı tabletinki ile
aynıdır: yaklaşık %40-45. Eşit dozlarda venlafaksinin uygulanmasını takiben (günde iki kez
hemen salımlı tablet veya günde bir kez uzatılmış salımlı kapsül) venlafaksin ve ODV’in eğri
altındaki alanları (EAA) aynıdır. Uzatılmış salımlı kapsüllerin uygulanmasını takiben,
venlafaksin ve ODV doruk plazma konsantrasyonlarına yaklaşık 6-9 saatte ulaşır. Besinlerle
birlikte alınmasının venlafaksinin absorbsiyonu üzerine veya ODV oluşumu üzerine etkisi
yoktur.
Dağılım:
Venlafaksin ve ODV’in plazma proteinlerine bağlanma oranı yaklaşık %27 ve %30’dur. Bu
özelliğinden dolayı, proteinlere bağlanma ile ilgili bir ilaç etkileşimi beklenmez.
Biyotransformasyon
Venlafaksin yoğun bir şekilde karaciğerde metabolize olur; en önemli aktif metaboliti
ODV’dir. Venlafaksin ayrıca N-destmetil venlafaksin, N O-didesmetil venlafaksin ve diğer
2
minör metabolitlere dönüşür. İn vitro çalışmalar ODV oluşumunun CYP2D6 tarafından
katalize edildiğini, N-destmetil venlafaksin’in CYP3A3/4 tarafından katalize edildiğini
göstermektedir.
Eliminasyon
Venlafaksin’ın uzatılmış salınımlı formu ilacı yavaşça sindirim kanalına serbestleyen
kürecikler içermektedir. Bu küreciklerin çözünmeyen bölümü atılmaktadır ve dışkıda
görülebilir.
Doğrusallık/Doğrusal Olmayan Durum:
Venlafaksin ve ODV 75-450 mg/kg doz aralığında doğrusal kinetik gösterir.
Hastalardaki karakteristik özellikler
Yaş ve Cinsiyet
Hastanın yaşı ve cinsiyetinin venlafaksinin farmakokinetiği üzerinde anlamlı bir etkisi
bulunmamaktadır. Sağlıklı deneklerde kronik uygulama sırasında venlafaksin ve ODV’nin
birikme yapmadığı gözlenmiştir.
VENEGIS XR 75mg Uzatılmış Salımlı Sert Kapsül 12/14Böbrek/Karaciğer yetmezliği
Venlafaksin ve metabolitleri büyük oranda böbrekler ile atılır. 48 saat içerisinde yaklaşık %87
venlafaksin dozu değişmemiş ilaç olarak veya metabolitleri şeklinde atılır.
Venlafaksin ve aktif metaboliti O-desmetil venlafaksinin (ODV) yarılanma ömürleri böbrek
ve karaciğer bozukluğu olan hastalarda artmıştır. Bu nedenle böbrek ve karaciğer yetmezliği
olan hastalarda doz ayarlaması gereklidir.
5.3. Klinik öncesi güvenlilik verileri
Sıçan ve farelerde yapılan çalışmalarda, venlafaksinin karsinogeneze neden olduğuna dair
herhangi bir kanıt bulunamamıştır. Venlafaksin, yapılan bir çok in vitro ve in vivo
çalışmalarda mutajenik bulunmamıştır. Venlafaksinin majör metabolitinin (ODV), insanlarda
önerilen 225 mg/gün’lük venlafaksin dozunun yaklaşık 2-3 katı dozlarda uygulandığı bir
hayvan çalışmasında, erkek ve dişi sıçanlarda fertilitenin azaldığı gözlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz
Sodyum klorür
Etilselüloz
Talk
Dimetikon
Potasyum klorür
Kopovidon
Susuz koloidal silika
Ksantan zamkı
Sarı demir oksit (E172)
Kırmızı demir oksit (E172)
Titanyum dioksit (E171)
Sarı demir oksit (E172)
Jelatin.
6.2. Geçimsizlikler
Geçerli değil.
6.3. Raf ömrü
60 ay
VENEGIS XR 75mg Uzatılmış Salımlı Sert Kapsül 13/146.4. Saklamaya yönelik özel uyarılar
Nemden korumak için orijinal ambalajında ve 25ºC’nin altındaki oda sıcaklıklarında
saklanmalıdır.
6.5. Ambalajın niteliği ve içeriği
PVC/PVdC/Al blister ve karton kutuda 28 kapsül bulunur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Adı : EGIS İLAÇLARI LTD ŞTİ.
Adresi : Ekinciler cad. No: 1 Kat:2
34810 Kavacık-Beykoz/İSTANBUL
Telefon no : (0216) 680 29 29
Faks no : (0216) 680 13 61
E-posta : egisinfo@egisturkey.com
8. RUHSAT NUMARASI
125/58
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 11.09.2008
Ruhsat yenileme tarihi:
10. KÜB’ün YENİLENME TARİHİ
VENEGIS XR 75mg Uzatılmış Salımlı Sert Kapsül 14/14