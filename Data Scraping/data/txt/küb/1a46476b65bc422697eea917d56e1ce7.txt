1 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
EBAFİT 20 mg film tablet  
 
2. KALİTATİF VE KANTİTATİF BİLEŞİM  
Etkin madde:  
Ebastin   20,00 mg  
Yardımcı maddeler:  
Kroskarmelloz sodyum   20,00 mg  
Lesitin (soya (E322))    0,21 mg*  
*Opadry’ın içeriğindeki miktar  
Yardımcı maddeler için 6.1’e bakınız.  
 
3. FARMASÖTİK FORM  
Film tablet  
Beyaz, dairesel, bikonveks film  tabletler şeklindedir.  
4. KLİNİK ÖZELLİKLER  
4.1 Terapötik endikasyonlar  
EBAFİT,  alerjik konjonktivit ile birlikte veya tek başına ortaya çıkan alerjik rinit 
semptomlarının (mevsimsel ve perennial), idiyopatik kronik ürtiker ve alerjik dermatitin 
tedavisinde endikedir. Hastaların büyük çoğunluğunda semptomlar EBAFİT 10 mg film  tablet 
ile kontrol edilebilir.  
 
4.2 Pozoloji ve uygulama şekli  
Pozoloji /  uygulama sıklığı ve süresi:  
Yetişkinler ve 12 yaş üzerindeki çocuklar  
EBAFİT 20 mg Film Tablet için normal doz günde bir tablettir.  
Uygulama şekli:  
Oral yoldan, aç ya da tok karnına alınabilir.  
Tabletler bir bardak su ile birlikte alınır.  
 
Özel popülasyonlara ilişkin ek bilgiler:  
Böbrek Y etmezliği : 
Herhangi bir doz ayarlamasına gerek yoktur.  
 
 2 Karaciğer Y etmezliği : 
Hafif veya orta derecedeki karaciğer yetmezliğinde herhangi bir doz ayarlamasına gerek yoktur.  
Ciddi karaciğer yetmezliğinde 10 mg’ın üzerindeki dozlarda deneyim bulunmadığından günlük 
doz 10 mg’ı geçmemelidir. Bu durumda 10 mg’lık farmasötik form (EBAFİT  10 mg film tablet) 
kullanılmalıdır. Tedaviye semptomlar düzelene kadar devam edilebilir.  
Geriyatrik popülasyon:  
Herhangi bir doz ayarlamasına gerek yoktur.  
Pediyatrik popülasyon  
EBAFİT 20 mg film tablet’in güvenirliği 12 yaşın altındaki çocuklarda belir lenmemiştir. Bu 
nedenle çocuklarda kullanımı önerilmemektedir.  
 
4.3 Kontrendikasyonlar  
EBAFİT, ebastin veya formülasyonda yer alan herhangi bir yardımcı maddeye karşı aşırı 
duyarlılığı olan hastalarda kullanılmamalıdır.  
 
4.4 Özel kullanım uyarıları ve ö nlemleri  
Uzamış QT, hipokalemi gibi kardiyak riski olan hastalarda ya da QT intervalini uzatan ilaçlarla 
birlikte kullanılmamalıdır.  
Ketokonazol ve itrakonazol gibi imidazol türü antimikotiklerle veya eritromisin gibi makrolid 
antibiyotiklerle ve rifampi sin gibi antitüberküloz ajanlarla farmakokinetik etkileşim söz konusu 
olabileceğinden, bu ilaçlarla birlikte ebastin reçete edilirken dikkat edilmelidir (bkz. Bölüm 4.5).  
 
Şiddetli karaciğer yetmezliği olan hastalarda ebastin dikkatli kullanılmalıdır (bkz. Bölüm 4.2).  
 
Ebastinin uygulamadan 1 -3 saat sonra terapötik etkinliğe ulaştığı göz  önüne alındığında acil 
müdahele gerektirebilecek akut alerjik reaksiyonlarda kullanılmamalıdır.  
 
Sodyum uyarısı:  
Bu tıbbi ürün her bir film tabletinde 1 mmol (23 mg)’dan daha az sodyum ihtiva eder; yani 
esasında “sodyum içermez”.  
Lesitin (soya (E322)) uyarısı:  
EBAFİT soya ihtiva eder. Fıstık ya da soyaya alerjisi olan hastaların bu ilacı kullanmamaları 
gerekir.  
 
 
 
 
 3 4.5 Diğer tıbbi ürünler ile etkileşimler ve diğer etkileşim şekilleri  
QT aralığını uzatma riski bulunan ilaçlarla birlikte kullanılmamalıdır. Ebastin ile birlikte 
ketokonazol veya itrakonazol ve eritromisin verildiğinde farmakokinetik etkileşimler 
gözlenm iştir. Bu etkileşimler, ebastin plazma konsantrasyonlarında artışla ve daha düşük boyutta 
olmak üzere klinik olarak anlamlı herhangi bir farmakodinamik sonuçla ilişkili olmayan 
karebastin plazma konsantrasyonlarında artışla sonuçlanmıştır. Ebastin ile birl ikte rifampisin 
verildiğinde farmakodinamik ve farmakokinetik etkileşimler gözlenmiştir. Bu etkileşimler daha 
düşük plazma konsantrasyonlarına ve antihistaminik etkilerin azalmasına yol açabilmektedir. 
Dolayısıyla bu ilaçlarla eş  zamanlı olarak tedavi göre n hastalarda dikkatle kullanılması 
önerilmektedir.  
 
Ebastin ile teofilin, varfarin, simetidin, diazepam ve alkol arasında herhangi bir etkileşim 
bildirilmemiştir.  
Ebastinin yiyeceklerle birlikte alınması klinik etkisini değiştirmemektedir. Ebastin yiyecekl erle 
birlikte alındığında, ana metabolitinin plazma seviyesindeki ve AUC değerindeki 1.5 ila 2 katlık 
artış, T maks değerini değiştirmemektedir.  
 
Ebastin deri alerji testlerinde yanlış sonuçlara yol açabilir. Bu nedenle ebastin tedavisi 
kesildikten 5 – 7 gün sonra bu testin yapılması önerilmektedir.  
Diğer antihistaminiklerin etkilerini artırabilir.  
 
Özel popülasyona ilişkin ek bilgiler  
Özel popülasyona ilişkin hiçbir klinik etkileşim çalışması yürütülmemiştir.  
Pediyatrik popülasyon:  
Pediyatrik popülasyona ilişkin hiçbir klinik etkileşim çalışması yürütülmemiştir.  
 
4.6 Gebelik ve laktasyon  
Genel tavsiye:  
Gebelik kategorisi: B  
Çocuk  doğurm a potansiyeli bulunan kadınlar/ Doğum kontrolü (Kontrasepsiyon)  
Çocuk doğurma potansiyeli bulun an kadınlar EBAFİT  ile tedavi edilebilir. EBAFİT ’in oral 
kontraseptifler ile eş zamanlı kullanımının kontrasepsiyon etkinliğini azaltması beklenmez.  
Gebelik dönemi  
Ebastinin gebe kadınlarda kullanımıyla ilgili sınırlı miktarda veri vardır. Hayvan çalışma ları 
embriyo veya fetüsün gelişimi, gebeliğin ilerlemesi veya doğum öncesi ve sonrası gelişim 
üzerine doğrudan veya dolaylı herhangi bir zararlı etki göstermemiştir. Hayvanlarda herhangi bir 
teratojenik etki de gözlenmemiştir.  4 Bir önlem olarak gebelik döne minde ebastin kullanımından kaçınılması tercih edilir.  
Laktasyon dönemi  
Ebastinin anne sütüne geçip geçmediği bilinmemektedir. Ebastinin ve ana metaboliti 
karebastinin yüksek proteine bağlanma oranı (>%97) nedeniyle, ilacın anne sütüne geçmediği 
kabul edi lmektedir.  
Koruyucu bir önlem olarak emzirme döneminde ebastin k ullanımından kaçınılması tercih 
edilebilir.  
Üreme yeteneği/ Fertilite  
İnsanlarda ebastin kullanımının üreme yeteneği/fertilite üzerindeki etkisi bilinmemektedir.  
 
4.7 Araç ve makine kullanımı üzerindeki etkiler  
İnsanlarda psikomotor fonksiyon kapsamlı biçimde araştırılmış ve herhangi bir etki 
görülmemiştir. Önerilen terapötik dozlarda ebastin araç veya makine kullanma yeteneğini 
etkilemez. Ancak ebastine olağandışı  tepki veren duyarlı kişiler için araba kullanmadan veya 
karmaşık faaliyetlere girişmeden önce şu reaksiyonları bilmek tavsiye edilebilir: Uyku hali veya 
baş dönmesi görülebilir (bkz. Bölüm 4.8).  
 
4.8 İstenmeyen etkiler  
5708 hastada ebastin ile yapılan p lasebo kontrollü klinik çalışmaların toplu analizinde, ağız 
kuruluğu ve uyku hali en sık bildirilen advers reaksiyonlardır. Çocuklarda yapılan klinik 
çalışmalarda (n= 460) bildirilen ADR’ler yetişkinlerde görülenlere benzerdir.  
 
Aşağıdaki tabloda klinik araştırmalar ve pazarlama sonrası deneyimlerden elde edilmiş advers 
etkiler listelenmektedir.  
 
Advers ilaç reaksiyonları aşağıda MedDRA sistem -organ sınıfına göre ve mutlak sıklık 
derecesine göre belirtilmiştir:  
 
Çok yaygın (≥1/l0); yaygın (≥1/l00 ila <1/1 0); yaygın olmayan (≥1/1.000 ila <1/100); seyrek  
(≥1/l0.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin 
edilemiyor).  
 
 
 
 
 
 5  
    Sistem Organ Sınıfı  Çok 
Yaygın 
(≥1/l0)  Yaygın 
(≥1/l00 ile 
<1/10)  Seyrek  
(1/l0.000 ila <1/1.000)  
Bağışıklık sistemi  
hastalıkları                             Aşırı duyarlılık reaksiyonları 
(anafilaksi ve anjiyoödem gibi)  
  Psikiyatrik   
hastalıklar    Sinirlilik, uykusuzluk  
Sinir sistemi  
hastalıkları                                                     Baş ağrısı  Uyku hali  Baş dönmesi, hipoestezi, 
disguzi  
Kardiyak 
hastalıklar    Çarpıntı, taşikardi  
Gastrointestinal 
hastalıklar   Ağız 
kuruluğu  Karın ağrısı, kusma, bulantı, 
hazımsızlık  
Hepato -bilier  
hastalıklar    Hepatit, kolestaz, anormal 
karaciğer fonksiyon testi 
(transaminazlar, gamma -GT, 
alkalen fosfataz ve bilirübinde 
yükselme)  
Deri ve deri altı  
doku hastalıkları    Ürtiker, döküntü, dermatit  
Üreme sistemi ve 
meme hastalıkları    Menstrüel bozukluklar  
Genel bozukluklar 
ve uygulama bölgesine 
ilişkin hastalıklar    Ödem, asteni  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TUFAM)’ne bildirmeleri gerekmektedir ( www.titck.gov.tr ; e-posta: 
tufam@titck.gov.tr ; tel: 0 800 314 00 08; faks: 0 312 218 35 99)  
 
 
 
 
 6 4.9. Doz aşımı ve tedavisi:  
Yüksek dozlarda yapılan çalışmalarda günde 100 mg doza kadar klinik olarak anlamlı herhangi 
bir belirti veya semptom gözlenmemiştir.  
Ebastin için spesifik bir antidot bulunmamaktadır. Gerekli olduğunda gastrik lavaj, EKG dahil 
yaşamsal belirtilerin izlenmesi ve semptomatik tedavi düşünülmelidir.  
 
5. FARMAKOLOJİK ÖZELLİKLER   
5.1 Farmakodinamik özellikler  
Farmakoterapötik grup:  Sistemik kullanım için antihistaminik. Selektif H1 Fil reseptör 
antagonisti.  
 
ATC Kodu :  R06AX22  
 
Etki Mekanizması  
Ebastin, histamin kaynaklı etkileri hızlı ve uzun süreli olarak inhibe etmekte ve Hı  reseptörlerine 
karşı güçlü bağlanma afinitesi göstermektedir.  
Oral uygulamayı takiben ebastin veya metabolitleri kan -beyin bariyerini geçmemektedir. Bu 
durum ebastinin santral sinir sistemi üzerindeki etkilerinin incelendiği deneylerin sonuçları ile 
uyuml udur.  
 
İn vitro ve in vivo veriler ebastinin Hı histamin reseptörlerine karşı güçlü, uzun etkili ve oldukça 
seçici bir antagonist olduğunu, santral sinir sistemi üzerine olumsuz etkisi bulunmadığını ve 
antikolinerjik etkisinin olmadığını göstermiştir.  
Farmakodinamik Etkiler  
Histamin kaynaklı papül üzerinde yapılan çalışmalar, 1 saatten sonra başlayan ve 48 saatten fazla 
süren klinik ve istatistiksel olarak anlamlı antihistaminik etki göstermiştir. Ebastin ile  5 günlük 
tedavinin bırakılması sonrasında antihistaminik etkinin 72 saatten fazla devam ettiği 
gözlenmiştir. Bu aktivite esas aktif asit metaboliti olan karebastinin plazma seviyesi ile 
paraleldir.  
 
Tekrarlayan uygulama sonrasında periferik reseptör inhibis yonu taşiflaksi olmadan sabit 
seviyede kalmıştır. Bu sonuçlar ebastinin en az 10 mg’lık dozunun, günlük tek doz ile uyumlu 
olacak şekilde, hızlı, güçlü ve uzun süreli periferik H ı inhibisyonu yaptığını göstermektedir.  20 
mg’lık günlük dozunun ise 24 saat s üresince diğer antihistaminiklerle karşılaştırıldığında daha 
üstün aktivitesi olduğu gösterilmiştir.  
 7 Sedasyon, denek değerlendirmelerinin yanısıra, elektroensefalografi testleri ve kognitif 
fonksiyon ve görsel -motor koordinasyon testleri ile incelenmiştir . Önerilen dozda sedasyonda 
anlamlı bir artış gözlenmemiştir. Bu sonuçlar çift kör klinik çalışmalardan elde edilen sonuçlar 
ile uyumludur: Plasebo ve ebastinin sedasyon insidansı karşılaştırılabilirdir.  
 
Ebastinin kardiyak etkileri klinik çalışmalarda inc elenmiştir. Günde 100 mg dozuna kadar 
(önerilen günlük dozun on katı) yapılan detaylı analizlerde anlamlı herhangi bir kardiyak etki 
gözlenmemiştir.  
 
5.2. Farmakokinetik özellikler  
Genel özellikler  
Emilim:  
Oral uygulamayı takiben ebastin hızla absorbe e dilir ve aktif asit metaboliti olan karebastin ile 
sonuçlanan anlamlı derecede hepatik ilk geçiş metabolizması etkisine maruz kalır.  
 
Dağılım:  
Ebastin, hemen hemen tamama yakın bir oranda farmakolojik açıdan aktif bir metabolit olan 
karebastine dönüşür.  
20 mg’lık tek oral doz sonrası, uygulamayı takiben 2,6 ile 4 saat sonra ebastinin maksimum 
plazma seviyelerine ulaşılır ve metaboliti karebastinin plazma seviyesi ortalama 80 -100 ng/ml 
değerine ulaşırken ebastin için 2.8 ng/ml ortalama değerine ulaşılır.  
Tıbbi ürünün emilimi, dağılımı ve atılımı sırasında doygunluk fenomeni gözlenmemiştir. 10 mg 
ile 40 mg ebastin dozları arasında eğri altındaki alan (AUC) – konsantrasyon eğrisindeki değerler 
ile kinetik doğrusallığın bulunduğu gözlenmiş ve T maks değerinin doza bağlı olmadığı 
görülmüştür.  
 
Biyotransformasyon:  
İnsan karaciğer mikrozomları ile yapılan in vitro  çalışmalar ebastinin CYP3A4 enzimi ile 
karebastine metabolize olduğunu göstermektedir. Sağlıklı gönüllülere ebastin ve ketokonazol 
veya eritromisinin eş  zamanlı uygulaması (her ikisi de CYP3A4 inhibitörü), özellikle 
ketokonazolle olmak üzere ebastin ve ka rebastin plazma konsantrasyonlarında anlamlı artışla 
bağlantılı bulunmuştur (bkz. Bölüm 4.5).  
Hem ebastin hem de karebastin proteinlere yüksek oranda bağlanmaktadır (> % 97).  
 
 
 8 Eliminasyon:  
Ebastin ve karebastin idrar ve feçesle atılır.  
 
Doğrusallık/doğ rusal olmayan durum:  
Ebastinin farmakokinetiği doz ve zamandan bağımsız olarak doğrusaldır.  
 
Hastalardaki karakteristik özellikler  
Böbrek/Karaciğer yetmezliği:  
Ebastin ve metabolitlerinin farmakokinetik profilinin değişik seviyelerde karaciğer veya böbrek 
yetmezliği olan hastalarda anlamlı şekilde değişmemektedir.  
Hafif, orta ve ciddi böbrek yetmezliği (günlük 20 mg’lık doz) ve hafif, orta (her ikisinde 20 
mg/gü n) veya ci ddi karaciğer yetmezliği (10 mg /gün) olan hastalarda tedavinin 1. ve 5. 
günlerinde gözlenen ebastin ve karebastinin plazma konsantrasyonları, sağlıklı gönüllülerde elde 
edilen değerler ile benzer bulunmuştur.  
 
Yaşlı hastalarda:  
Yaşlılar ile genç yetişkinlerin farmakokinetik profili arasında istatistiksel olarak anlamlı fark 
gözlenmemiştir.  
 
5.3 Klinik öncesi güvenlilik verileri  
Klinik öncesi veriler, güvenirlik farmakolojisi, tekrarlayan doz toksisitesi, genotoksisite, 
karsinojenik potansiyel ve üreme toksisitesi üzerine yapılmış konvansiyonel çalışmalar 
doğrultusunda herhangi bir anlamlı toksik etki göstermemiştir.  
 
6. FARMASÖTİK ÖZELLİKLER  
6.1 Yardımcı maddelerin listesi  
Mikrokristalin Selüloz (Avicel pH 102)  
Prejelatinize nişasta  
Kroskarmelloz sodyum  
Kolloidal silikondioksit  
Magnezyum stearat  
 
Kaplama Maddeleri  
Opadry II White 85618490 içeriği:  
Polivinil alkol  
 
 9 Titanyum dioksit (E171)  
Talk  
Makrogol  
Lesitin (soya (E322))  
 
6.2 Geçimsizlikler  
Geçerli değildir.  
 
6.3 Raf ömrü  
24 ay  
 
6.4 Saklamaya yönelik özel tedbirler  
25C’nin altındaki oda sıcaklığında, kuru yerde ve ışıktan koruyarak saklayınız.  
 
6.5 Ambalajın niteliği ve içeriği  
EBAFİT, 10, 2 0 ve 30 film tablet içeren  PVC -PVDC/Alüminyum Blister ambalajlarda 
bulunmaktadır.  
6.6 Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj ve Ambalaj Atıklarını n Kontrolü Yönetmeliği”ne uygun olarak imha edilmelidir.  
 
7. RUHSAT SAHİBİ  
Neutec İlaç San. Tic. A.Ş.  
Yıldız Teknik Üniversitesi Davutpaşa Kampüsü  
Teknoloji Geliştirme Bölgesi D1 Blok Kat:3  
Esenler / İSTANBUL  
Telefon: 0 850 201 23 23  
Faks: 0 212 481 61 11  
e-mail: bilgi@neutec.com.tr  
 
8. RUHSAT NUMARASI  
234/44 
 
9. İLK RUHSAT TARİHİ/RUHSAT YENİLEME TARİHİ  
İlk ruhsat tarihi: 16.08.2011  
Ruhsat yenileme tarihi:  
 
10. KÜB’ÜN YENİLENME TARİHİ  