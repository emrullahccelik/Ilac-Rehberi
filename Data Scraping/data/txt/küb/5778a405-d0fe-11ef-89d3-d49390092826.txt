KISA ÜRÜN BİLGİSİ
1. BEŞERİ TIBBİ ÜRÜNÜN ADI
A-FERİN® PLUS 1 mg+15 mg+160 mg/5mL pediyatrik şurup
2. KALİTATİF VE KANTİTATİF BİLEŞİM
Etkin madde:
Her 1 ölçek (5 mL'de);
Parasetamol 160 mg
Klorfeniramin maleat 1 mg
Psödoefedrin HCl 15 mg
Yardımcı maddeler:
Propil parahidroksi benzoat (E216) 0,75 mg
Metil parahidroksi benzoat (E218) 4,25 mg
Trisodyum sitrat dihidrat 7 mg
Sodyum sakarin dihidrat 9,35 mg
Sodyum klorür 15 mg
Sodyum CMC 16,5 mg
Sorbitol 1000 mg
Diğer yardımcı maddeler için 6.1.’e bakınız
3. FARMASÖTİK FORM
Şurup
Açık kahverengi, berrak, nektarin kokulu çözelti
4. KLİNİK ÖZELLİKLER
4.1. Terapötik endikasyonlar
A-FERİN PLUS; grip, soğuk algınlığı gibi durumlarda ortaya çıkan; ateş, burun tıkanıklığı,
kırıklık hali ve minör adale ağrıları, genizde kaşıntı gibi semptomların tedavisinde kullanılır.
4.2. Pozoloji ve uygulama şekli
Pozoloji/Uygulama sıklığı ve süresi
Doktora danışılmadan kullanılmamalıdır. Doktor tarafından başka şekilde tavsiye edilmediği
takdirde aşağıdaki dozlarda kullanılır:
12 yaşından büyük çocuklarda ve yetişkinlerde (44 kg ve üstü):
Her 6 saatte bir 20 mL
Sayfa 16–12 yaş grubundaki çocuklarda (22-43 kg):
Her 6 saatte bir 10 mL
Uygulama şekli:
Oral yoldan kullanılır.
Özel popülasyonlara ilişkin ek bilgiler:
Böbrek/Karaciğer yetmezliği:
A-FERİN PLUS, karaciğer ve böbrek yetmezliği olan hastalarda kullanılırken dikkatli
olunmalıdır. A-FERİN PLUS şiddetli karaciğer veya böbrek yetmezliği olan hastalarda
kontrendikedir.
Pediyatrik popülasyon:
6 yaşın altındaki çocuklarda kullanılmamalıdır. 6-12 yaş arası kullanımı önerilmemektedir.
Geriyatrik popülasyon:
A-FERİN PLUS’ın yaşlılarda kullanımı araştırılmamıştır.
Diğer
Alkol alan kişilerde hepatotoksisite riski nedeniyle günlük alınan parasetamol dozunun 2000
mg’ı aşmaması gerekir.
4.3. Kontrendikasyonlar
A-FERİN PLUS aşağıdaki durumlarda kontrendikedir;
• Etkin maddelere veya diğer adrenerjik ilaçlara veya ilacın bileşiminde bulunan yardımcı
maddelerden herhangi birine karşı aşırı duyarlılık durumunda (bk. Bölüm 6.1.).
• Şiddetli karaciğer (Child-Pugh kategorisi> 9) veya böbrek hastalığı
• Şiddetli hipertansiyon ve taşikardinin eşlik ettiği hastalıklar
• Koroner arter hastalığı
• Monoamin oksidaz inhibitörleri ile tedavi olanlarda (A-FERİN PLUS kullanımından
önceki 14 gün içinde MAOİ (bir antibakteriyel olan furazolidon dahil) / RIMA almış
ve/veya almaya devam eden hastalarda) kontrendikedir. Psödoefedrin ve bu tip bir ilacın
aynı zamanda kullanılması kan basıncında yükselmeye neden olabilir.
• Miksiyon sonrası mesanede bir miktar idrarın kaldığı, prostat adenomu
• Mesane boynunda obstrüksiyon
• Piloroduodenal obstrüksiyon
• Stenoz yapan peptik ülser
• Diabetes Mellitus
• Hipertiroidizm
• Akciğer hastalıkları (astım dahil)
• Epilepsi
• Dar açılı glokom
• Feokromasitoma hastalarında
• 6 yaşın altı kullanımı
Sayfa 2• Şiddetli hipertansiyon ya da kontrol altına alınamamış hipertansiyon hastalarında
• Şiddetli akut ya da kronik böbrek hastalığı/böbrek yetmezliği olan hastalarda
kontrendikedir.
4.4. Özel kullanım uyarıları ve önlemleri
• 60 yaş üzerindeki hastalarda
• Aritmiler, kardiyovasküler hastalıklar, iskemik kalp hastalığı
• Hipertansiyon
• Prostat hipertrofisi
• Böbrek yetmezliği
• Tiroid fonksiyon bozukluklarında kullanımından kaçınılmalıdır.
• Perhiz
• Psikoz
• Solunum güçlüğü durumlarında
• Anemisi olanlarda, akciğer hastalarında, karaciğer ve böbrek fonksiyon bozukluğu olan
hastalarda doktor kontrolü altında dikkatli kullanılmalıdır.
• Önceden mevcut hepatik hastalığı bulunan hastalar için, yüksek dozda veya uzun süreli
tedaviler esnasında periyodik aralıklarla karaciğer fonksiyon tetkikleri yapmak gerekebilir.
Böbrek yetmezliği (kreatinin klirensi <10 mL/dakika) halinde, doktorun parasetamol
kullanımının yarar/ risk oranını dikkatle değerlendirmesi gerekir. Doz ayarlaması yapılmalı
ve hasta kesintisiz izlenmelidir.
• Bir yıl boyunca günlük terapötik parasetamol dozları alan bir hastada hepatik nekroz ve
daha kısa süreli olarak aşırı doz kullanan bir hastada karaciğer hasarı bildirilmiştir. 12 – 48
saat içinde karaciğer enzimleri yükselebilir ve protrombin zamanı uzayabilir. Ancak klinik
semptomlar dozun alınmasından 1 – 6 gün sonrasına kadar görülmeyebilir.
• Hepatotoksisite riskinden ötürü, parasetamol, tavsiye edilenden daha yüksek dozlarda ya
da daha uzun süreli alınmamalıdır. Hafif veya orta şiddette karaciğer yetmezliği (Child-
Pugh kategorisi <9) olan hastalar, parasetamolü dikkatli kullanmalıdırlar.
• Terapötik dozlarda parasetamol uygulaması sırasında serum alanin aminotransferaz (ALT)
düzeyi yükselebilir.
• Terapötik dozlarda parasetamol ile hepatik oksidatif stresi artıran ve hepatik glutatyon
rezervini azaltan ilaçların eşzamanlı kullanımı, alkolizm, sepsis veya diabetes mellitus gibi
çeşitli durumlar hepatik toksisite riskinde artışa yol açabilir.
• Tanısı konmuş veya şüpheli konjenital uzamış QT sendromu veya Torsades de Pointes
hastalarında kullanımından kaçınılmalıdır.
• A-FERİN PLUS, monoamin oksidaz inhibitörleri kullanımı sırasında ya da kullanımını
takip eden 2 hafta süresince kullanılmamalıdır.
• Ameliyat durumunda tedavinin birkaç gün önceden durdurulması önerilir. Halojenli
anestetiklerin kullanılması, hipertansif kriz riskini arttırır.
• Taşikardi veya palpitasyon gelişen duyarlı hastalarda, tedavi durdurulmalıdır.
• Parasetamolü ilk kullananlarda veya daha önce kullanım hikayesi olanlarda, kullanımın ilk
dozunda veya tekrarlayan dozlarında deride kızarıklık, döküntü veya bir deri reaksiyonu
oluşabilmektedir. Bu durumda doktor ile irtibata geçilerek ilacın kullanımının bırakılması
ve alternatif bir tedaviye geçilmesi gerekmektedir. Parasetamol ile deri reaksiyonu
gözlenen kişi bir daha bu ilacı veya parasetamol içeren başka bir ilacı kullanmamalıdır. Bu
durum, ciddi ve ölümle sonuçlanabilen Steven Johnson Sendromu (SJS), toksik epidermal
Sayfa 3nekroliz (TEN) ve akut jeneralize ekzantematöz püstüloz (AGEP) dahil cilt reaksiyonlarına
neden olabilmektedir.
• Parasetamol içeren ilaçların uzun süre kullanılmasını takiben yüksek doza ulaşıldığında,
büyük ölçüde irreversibl böbrek yetersizliğiyle birlikte analjezik nefropati gelişme olasılığı
göz ardı edilemez.
• Gilbert sendromu olan hastaların parasetamol kullanması, sarılık gibi klinik semptomlara
ve daha belirgin hiperbilirubinemiye neden olabilir. Bu nedenle, bu hastalar parasetamolü
dikkatli kullanmalıdırlar.
• Hematopoetik disfonksiyon durumunda dozun azaltılması ve/veya dozlar arasındaki
sürenin uzatılması gibi önlemler alınmalıdır.
• Astım, kronik rinit ve kronik ürtikeri olan ve özellikle antiinflamatuvar ilaçlara aşırı
duyarlılığı olan hastalarda dikkatli olunmalıdır. Duyarlı kişilerde propifenazon ve
parasetamol içeren ilaçlarla nadiren astım krizleri ve anaflaktik şok bildirilmiştir.
• Glukoz 6-fosfat dehidrojenaz eksikliği olanlarda dikkatli kullanılmalıdır. Seyrek olarak
hemoliz vakaları görülebilir.
• Orta düzeyde alkol ile birlikte eşzamanlı parasetamol alınması, karaciğer toksisitesi
riskinde bir artışa yol açabilir. Alkolik karaciğer hastalarında dikkatli kullanılmalıdır.
• Alkol alan kişilerde hepatotoksisite riski nedeniyle günlük alınan parasetamol dozunun
2000 mg’ı aşmaması gerekir.
• Parasetamol, psödoefedrin hidroklorür veya klorfeniramin maleat içeren diğer ilaçların A-
FERİN PLUS ile eşzamanlı kullanımından kaçınılmalıdır.
• 3 – 5 gün içinde yeni semptomların oluşması ya da ağrının ve/veya ateşin azalmaması
halinde, hastaların parasetamol kullanmaya son vermesi ve bir doktora danışması önerilir.
• Parasetamol akut yüksek dozda ciddi karaciğer toksisitesine neden olur.
• Erişkinlerde uzun süreli (kronik) günlük dozlarda karaciğer hasarına neden olabilir.
• Seyrek olarak psödoefedrin dahil olmak üzere sempatomimetik ilaçlarla posterior geri
dönüşlü ensefalopati (PRES)/ geri dönüşlü serebral vazokonstriksiyon sendromu (RCVS)
bildirilmiştir. Bildirilen semptomlar ani başlangıçlı şiddetli baş ağrısı, bulantı, kusma ve
görme bozukluğudur. Olguların çoğu uygun tedavi ile birkaç günde düzelmiştir.
PRES/RCVS semptomları gelişmesi halinde psödoefedrin hemen kesilmelidir.
• Psödoefedrin ile iskemik kolit bildirimleri olmuştur. Şayet abdominal ağrı, rektal kanama
ya da iskemik kolitin diğer semptomları gelişirse, psödoefedrin derhal durdurulmalı ve
doktora başvurulmalıdır.
• Serebral ateroskleroz
• İdiyopatik ortostatik hipotansiyon
• 6 yaşın altındaki çocuklarda zorunlu tıbbi gerekçe olmadan kullanılmamalıdır.
• Önerilen dozu aşmamalı veya ardı ardına 5 günden daha uzun süre kullanılmamalıdır.
Yüksek doz parasetamol ve bu arada uzunca bir süre içerisinde kullanılan toplam
dozun yüksek olması; irreversibl karaciğer yetersizliğiyle birlikte analjeziklere bağlı
nefropati gelişmesine neden olabilir. Hastalar bu ilacı kullanırken, parasetamol
içeren daha başka ürünler kullanmamaları konusunda uyarılmalıdırlar.
Sayfa 4Posterior geri dönüşümlü ensefalopati sendromu (PRES) ve geri dönüşümlü serebral
vazokonstriksiyon sendromu (RCVS)
Psödoefedrin içeren ilaçların kullanımıyla PRES ve RCVS vakaları bildirilmiştir (bk. Bölüm
4.8). Risk, şiddetli veya kontrol altına alınamayan hipertansiyon veya şiddetli akut ya da
kronik böbrek hastalığı/ böbrek yetmezliği bulunan hastalarda artmaktadır (bk. Bölüm 4.3).
Aşağıda belirtilen semptomların ortaya çıkması halinde psödoefedrin kullanımı bırakılmalı ve
acilen tıbbi yardım alınmalıdır; ani şiddetli baş ağrısı veya gök gürültüsü tarzında baş ağrısı
(kısa sürede başlayan ve çok kısa sürede en yüksek şiddete ulaşan baş ağrısı), mide bulantısı,
kusma, konfüzyon, nöbet ve/veya görme bozuklukları. Bildirilen PRES ve RCVS vakalarının
çoğu ilacın kullanımının bırakılması ve uygun tedavi uygulamasının ardından düzelmiştir.
A-FERİN PLUS her ölçekte (5 mL’de) 1 mmol (23 mg)’den daha az sodyum ihtiva eder; bu
dozda sodyuma bağlı herhangi bir yan etki beklenmemektedir.
A-FERİN PLUS sorbitol içermektedir bu nedenle nadir kalıtımsal fruktoz intolerans problemi
olan hastaların bu ilacı kullanılmamaları gerekir.
A-FERİN PLUS propil parahidroksi benzoat ve metil parahidroksi benzoat içermektedir bu
yüzden alerjik reaksiyonlara (muhtemelen gecikmiş) sebebiyet verebilir.
4.5. Diğer tıbbi ürünler ile etkileşimler ve diğer etkileşim şekilleri
Parasetamol:
Propantelin gibi mide boşalmasını yavaşlatan ilaçlar, parasetamolün yavaş emilmesine ve
dolayısıyla parasetamolün etkisinin daha geç ortaya çıkmasına neden olabilir.
Metoklopramid gibi mide boşalmasını hızlandıran ilaçlar, parasetamolün daha hızlı
emilmesine ve dolayısıyla parasetamolün etkisinin daha hızlı başlamasına neden olabilir.
Bazı hipnotikler ve antiepileptik ilaçlar (glutetimid, fenobarbital, fenitoin, karbamazepin, vb.)
veya rifampisin gibi karaciğerde hepatik mikrozomal enzim indüksiyonuna sebep olan
ilaçların tek başına kullanıldığında zararsız olan parasetamol dozlarıyla eşzamanlı kullanımı
karaciğer hasarına yol açabilir. Aşırı alkol tüketimi halinde, terapötik dozlarda bile
parasetamol alınması da karaciğer hasarına neden olabilir.
Parasetamolün kloramfenikol ile kombinasyon halinde kullanılması, kloramfenikolün
yarılanma ömrünü uzatabilir ve dolayısıyla bu ilacın toksisite riskini arttırabilir.
Parasetamol (veya metabolitleri), K vitamine bağımlı koagülasyon faktörü sentezinde rol
oynayan enzimler ile etkileşir. Parasetamol ile varfarin veya kumarin türevleri arasındaki
etkileşimler, “uluslararası normalleştirilmiş oran” (International Normalized Ratio, INR)
değerinde bir artışa ve kanama riskinde bir artışa neden olabilir. Bu nedenle, oral
antikoagülan kullanan hastalar, tıbbi denetim ve kontrol olmadan uzun süreli parasetamol
kullanmamalıdırlar.
Sayfa 55-hidroksitriptamin (serotonin) tip 3 reseptör antagonistleri olan tropisetron ve granisetron,
farmakodinamik etkileşim ile parasetamolün analjezik etkisini tamamen baskılayabilir.
Parasetamol ve azidotimidin (AZT-zidovudin) eşzamanlı kullanılması nötropeni eğilimini
artırır. Bu nedenle tıbbi tavsiye olmadıkça, parasetamol AZT ile birlikte alınmamalıdır.
Birden fazla ağrı kesiciyle kombinasyon tedavisinden kaçınılması önerilmektedir. Bunun
hastaya ekstra bir fayda sağladığını gösteren çok az kanıt vardır ve genelde istenmeyen
etkilerde artışa yol açmaktadır.
Parasetamol emilim hızı metoklopramid ya da domperidon ile artabilir ve kolestiramin ile
azalabilir.
St. John’s Wort (Hypericum perforatum-sarı kantaron) parasetamolün kan düzeylerini
azaltabilir.
Doz aşımında parasetamol karaciğerde harabiyet riski taşır ve parasetamolün toksisitesi
karaciğerde toksik etki yaratabilecek diğer ilaçlarla birlikte kullanıldığında, kronik alkolizmde
veya aç kalmış hastalarda artabilir.
Besinler ile birlikte alındığında parasetamolün emilim hızı azalabilir.
Psödoefedrin hidroklorür:
A-FERİN PLUS, MAOI/RIMA alanlarda kullanılmamalıdır. Trisiklik antidepresanlar, iştah
bastırıcı ilaçlar, sempatomimetik ajanlar (dekonjestanlar, iştah bastırıcılar ve amfetamin
benzeri psikostimülanlar gibi) ve sempatomimetik aminlerin katabolizmasını etkileyen
monoamin oksidaz inhibitörleri (furazolidon dahil) ile beraber kullanılması bazen kan
basıncının yükselmesine neden olabilir (bk. Bölüm 4.3. Kontrendikasyonlar). Moklobemid ve
oksitosin ile birlikte kullanımı tansiyon yükselmesine neden olabilir. Psödoefedrin içermesi
nedeniyle A-FERİN PLUS bretilyum, betanidin, guanetidin, debrizokin, metildopa ve alfa ve
beta adrenerjik blokör ilaçlar gibi sempatik aktiviteyi engelleyen hipotansif ilaçların etkisini
kısmen tersine çevirir (bk. Bölüm 4.4. Özel kullanım uyarıları ve önlemleri). Kardiyak
glikozidler disritmi riskine, ergot alkaloidleri ise ergotizm riskine neden olabilir.
Klorfeniramin maleat:
Klorfeniramin, santral sinir sistemine etkili ilaçların (sempatomimetikler, antidepresanlar)
etkilerini artırabilir.
Alkol, barbitüratlar, hipnotikler, opioid analjezikler, anksiyolitikler ve antipsikotikler gibi
santral sinir sistemi depresanlarının etkilerini artırabilir. Atropin, trisiklik antidepresanlar ve
MAO inhibitörlerinin antimuskarinik etkilerini artırabilir.
Klorfeniramin, fenitoin metabolizmasını inhibe eder, bu nedenle fenitoin toksisitesine neden
olabilir.
Antihistaminikler derideki histamin yanıtını baskılayabileceği için alerji testleri yapılmadan
birkaç gün önce kesilmelidir.
Sayfa 64.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
A-FERİN PLUS’ın çocuk doğurma potansiyeli bulunan kadınlar/doğum kontrolü üzerinde
etkisi için çalışma bulunmamaktadır.
Gebelik dönemi
A-FERİN PLUS, gerekli olmadıkça gebelik döneminde kullanılmamalıdır.
Laktasyon dönemi
A-FERİN PLUS, gerekli olmadıkça emzirme döneminde kullanılmamalıdır.
Üreme yeteneği/Fertilite
A-FERİN PLUS’ın üreme yeteneği üzerindeki etkisi ile ilgili klinik çalışma yoktur.
4.7. Araç ve makine kullanımı üzerindeki etkiler
A-FERİN PLUS sedasyon yapabildiğinden, araç ya da makine kullanırken dikkatli olmak
gerekir.
4.8. İstenmeyen etkiler
Klinik çalışmalar ve satış sonrası gözetim çalışmalarından elde edilen verilere göre
istenmeyen etkiler aşağıda organ sistem sınıflamasına ve sıklıklarına göre sunulmuştur.
Sıklıklar şöyle tanımlanabilir: Çok yaygın (≥1/10); yaygın (≥1/100 ila <1/10); yaygın
olmayan (≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000),
bilinmiyor (eldeki verilerden hareketle tahmin edilemiyor).
Parasetamolün istenmeyen etkileri genellikle hafiftir. 10 g’ın üzerinde alınması durumunda
toksisite görülmesi muhtemeldir.
SİSTEM ORGAN SIKLIK
Advers reaksiyonlar
SINIFI Parasetamol Psödoefedrin Klorfeniramin
Anemi Seyrek1 Seyrek
Hemolitik anemi Seyrek Seyrek
Methemoglobinemi Seyrek1 Seyrek
Trombositopeni Seyrek2 Seyrek
Kan ve lenf Trombositopenik
Seyrek2 Seyrek
sistemi hastalıkları purpura
Lökopeni Seyrek2 Seyrek
Nötropeni Seyrek2 Seyrek
Pansitopeni Seyrek2 Seyrek
Agranülositoz Çok seyrek Seyrek
Bağışıklık sistemi Alerjik reaksiyonlar Seyrek
Sayfa 7hastalıkları Anaflaksi Seyrek
Lyell sendromu Çok seyrek
Bronkospazm Bilinmiyor
Pozitif alerji testi Bilinmiyor
İmmün
Bilinmiyor
trombositopeni
Metabolizma ve
beslenme Anoreksi Seyrek
hastalıkları
Sinirlilik Yaygın
İnsomnia Yaygın
Yorgunluk Yaygın olmayan
Telaş hali Yaygın olmayan
Psikiyatrik Ajitasyon Yaygın olmayan
hastalıklar Halüsinasyon Seyrek3
Paranoid delüzyon Seyrek
Eksitabilite Seyrek
Depresyon Seyrek
Kabuslar Seyrek
Posterior geri
dönüşümlü
ensefalopati sendromu Bilinmiyor
(PRES) (bk. Bölüm
4.4)
Geri dönüşümlü
serebral
vazokonstriksiyon Bilinmiyor
sendromu (RCVS)
(bk. Bölüm 4.4)
Baş ağrısı Yaygın Yaygın Bilinmiyor
Baş dönmesi Yaygın Yaygın Seyrek
Somnolans Yaygın
Sinir sistemi Parestezi Yaygın
hastalıkları** Santral sinir sistemi
Bilinmiyor
stimülasyonu
Ensefalopati Bilinmiyor
İnsomnia Bilinmiyor Yaygın
Tremor Bilinmiyor Yaygın
Sersemlik Yaygın
İrritabilite Bilinmiyor Seyrek
Anksiyete Bilinmiyor
Konsantre olamama Seyrek
Sedasyon Bilinmiyor
Çocuklarda
paradoksikal Bilinmiyor
eksitasyon
Yaşlılarda Bilinmiyor
Sayfa 8konfüzyonel psikoz
Midriyazis Yaygın
Göz hastalıkları Bulanık görme Seyrek
Kulak ve iç kulak
Tinnitus Seyrek
hastalıkları
Taşikardi Seyrek Seyrek
Hipertansiyon Seyrek
Diğer kardiyak
Seyrek
Kardiyak disritmiler
hastalıklar Palpitasyon Seyrek Seyrek
Aritmi Seyrek Seyrek
Hipotansiyon Seyrek
Prekordiyal ağrı Seyrek
Vasküler
Kan basıncı artışı Seyrek4
hastalıkları
Üst solunum yolu
Yaygın
enfeksiyon belirtileri
Solunum, göğüs Analjezik astım
bozuklukları ve sendromu da dahil Seyrek
mediastinal astım
hastalıklar Bronkospazm Seyrek
Bronşial sekresyonda
Seyrek
kalınlaşma
Bulantı Yaygın Yaygın Seyrek
Kusma Yaygın Yaygın Seyrek
Dispepsi Yaygın Seyrek
Flatulans Yaygın
Gastrointestinal Karın ağrısı Yaygın Seyrek
hastalıklar Konstipasyon Yaygın
Gastrointestinal Yaygın
kanama olmayan
Diyare Seyrek Seyrek
Ağız kuruluğu Yaygın Bilinmiyor
Hepato-bilier Hepatik bozukluk Seyrek1
hastalıklar Sarılık dahil hepatit Seyrek
Deri döküntüsü Seyrek Seyrek7
Kaşıntı Seyrek
Ürtiker Seyrek Bilinmiyor
Alerjik ödem Seyrek
Anjiyoödem Seyrek
Deri ve derialtı
Akut jeneralize
doku hastalıkları
eksantematöz Seyrek*
püstülozis
Eritema multiform Seyrek
Stevens-Johnson
Seyrek*
sendromu
Sayfa 9Toksik epidermal
Seyrek*
Nekroliz
Hipersensitivite
Seyrek
reaksiyonları
Diğer
sempatomimetiklerle Seyrek
çapraz reaksiyon
Alerjik dermatit Seyrek5
Eksfoliyatif dermatit
dahil alerjik Bilinmiyor
reaksiyonlar
Fotosensitivite Bilinmiyor
Deri reaksiyonları Seyrek5 Bilinmiyor
Kas-iskelet
bozuklukları, bağ Kas seğirmesi ve
Bilinmiyor
doku ve kemik inkoordinasyonu
hastalıkları
Yaygın
Papiler nekroz
Böbrek ve idrar olmayan2
yolu hastalıkları Dizüri Yaygın olmayan
Üriner retansiyon Yaygın olmayan6 Bilinmiyor
Genel bozukluklar
Halsizlik Seyrek
ve uygulama
bölgesine ilişkin
Göğüs sıkışması Seyrek
hastalıkları
1 Parasetamolün çok miktarda alınması durumunda
2 Parasetamolün uzun süre kullanılması durumunda
3 Özellikle çocuklarda
4Sistolik kan basıncı artışı gözlenmiştir. Terapötik dozlarda psödoefedrinin kan basıncı üzerindeki etkisi klinik
olarak anlamlı değildir.
5Psödoefedrin kullanımı ardından bronkospazm, anjiyoödem gibi sistemik belirtileri olan/olmayan çeşitli alerjik
deri reaksiyonları bildirilmiştir.
6 Erkek hastalarda üriner retansiyon (önceden mevcut bir prostatik büyüme durumu hazırlayıcı bir faktör
olabilir.)
7 İrritasyonlu veya irritasyonsuz.
*Ölümcül sonuçlara neden olabilir.
** Çocuklar ve yaşlılar nörolojik antikolinerjik yan etkilere ve paradoksal eksitasyona daha duyarlıdır (enerji
artışı, huzursuzluk, sinirlilik gibi belirtiler).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
Sayfa 104.9. Doz aşımı ve tedavisi
Parasetamol:
Parasetamolü 10 g’dan fazla alan yetişkinlerde toksisite olasılığı vardır. Dahası, aşırı dozun
zararı siroz olmayan alkolik karaciğer hastalığı olanlarda daha büyüktür. Çocuklarda aşırı
dozu takiben karaciğer hasarı göreceli olarak daha nadirdir. Karaciğer hücre hasarı ile birlikte
parasetamol aşırı dozajında normal erişkinlerde 2 saat civarında olan parasetamol yarı ömrü
genellikle 4 saate veya daha uzun sürelere uzar. 14C-aminopirinden sonra 14CO atılımında
2
azalma bildirilmiştir. Bu; plazma parasetamol konsantrasyonu veya yarı ömür veya
konvansiyonel karaciğer fonksiyon testi ölçümlerine nazaran parasetamol aşırı dozajı ile
karaciğer hücre hasarı arasında daha iyi ilişki kurar. Parasetamole bağlı fulminant karaciğer
yetmezliğini takiben gelişen akut tubüler nekrozdan dolayı böbrek yetmezliği oluşabilir.
Bununla beraber, bunun insidansı başka nedenlerden dolayı fulminant karaciğer yetmezliği
olan hastalarla karşılaştırıldığında bu grup hastalarda daha sık değildir. Nadiren, ilaç aldıktan
2-10 gün sonra, sadece minimal karaciğer toksisitesi ile birlikte renal tubüler nekroz
oluşabilir. Aşırı dozda parasetamol almış bir hastada kronik alkol alımının akut pankreatit
gelişmesine katkıda bulunduğu bildirilmiştir. Akut aşırı doza ilaveten, parasetamolün günlük
aşırı miktarlarda alımından sonra karaciğer hasarı ve nefrotoksik etkiler bildirilmiştir.
Semptomlar: Sedasyon ve ataksi doz aşımında en sık gelişen semptomlardır. Bulantı, göz
kararması, kusma, taşikardi diğer semptomlardır.
Solgunluk, anoreksi bulantı ve kusma parasetamol doz aşımının sık görülen erken
semptomlarıdır. Hepatik nekroz parasetamol doz aşımının dozla ilişkili komplikasyonudur.
Hepatik enzimler yükselebilir ve protrombin süresi 12 ila 48 saat içinde uzar, fakat klinik
semptomlar ilacın alımını takiben 1 ila 6 gün görülmeyebilir.
Tedavi: Akut doz aşımında parasetamol, hepatotoksik etki gösterebilir, karaciğer nekrozuna
bile neden olabilir. Hastayı gecikmiş hepatoksisiteye karşı korumak için parasetamol aşırı
dozajı hemen tedavi edilmelidir. Bunun için, absorbsiyonu azaltmayı (gastrik lavaj veya aktif
kömür) takiben intravenöz N-asetilsistein veya oral metionin vermek gerekir. Eğer hasta
kusuyorsa veya aktif kömür ile konjuge edilmişse metionin kullanılmamalıdır. Doruk plazma
parasetamol konsantrasyonları aşırı dozu takiben 4 saate kadar gecikebilir. Bu nedenle,
hepatoksisite riskini belirlemek için plazma parasetamol düzeyleri ilaç alımından en az 4 saat
sonrasına kadar ölçülmelidir. Ek tedavi (ilave oral metionin veya intravenöz N-asetilsistein)
kan parasetamol içeriği ve ilaç alımından beri geçen süre ışığı altında değerlendirilmelidir.
Hepatik enzim indükleyici ilaçlar alan hastalarda, uzun süredir alkol bağımlısı olanlarda veya
kronik olarak beslenme eksikliği olanlarda N-asetilsistein ile tedavi eşiğinin %30-50
düşürülmesi önerilir, çünkü bu hastalar parasetamolün toksik etkilerine karşı daha duyarlı
olabilirler. Parasetamol aşırı dozajını takiben gelişebilecek fulminant karaciğer yetmezliği
tedavisi uzmanlık gerektirebilir.
Psödoefedrin:
Semptomlar: Psödoefedrin doz aşımında eksitasyon, huzursuzluk, halüsinasyon, hipertansiyon
ve aritmi gibi merkezi sinir sistemi ve kardiyovasküler sistem semptomları ortaya çıkabilir.
Şiddetli olgularda psikoz, konvülziyon, koma ve hipertansif kriz gelişebilir. Potasyumun
hücre dışından hücre içine kayması nedeniyle serum potasyum düzeyi düşebilir.
Sayfa 11Tedavi: Solunum destekleyici ve koruyucu ve konvülsiyonları kontrol edici önlemler
alınmalıdır. Endike olduğu takdirde gastrik lavaj uygulanmalıdır. Mesane kateterizasyonu
gerekebilir. Beta blokörler kardiyovasküler komplikasyonları ve hipokalemiyi düzeltebilir.
İstenirse, psödoefedrin atılımının hızlandırılması için asit diürezi veya diyaliz yapılabilir.
Klorfeniramin maleat:
Semptomlar: Sedasyon, SSS paradoksal stimülasyonu, toksik psikozis, nöbet, apne,
konvülsiyonlar, antikolinerjik etkiler, distonik reaksiyonlar ve aritmi dahil kardiyovasküler
kolaps.
Tedavi: Gastrik lavaj veya ipeka şurubuyla emezis yoluyla tedaviye başlanmalıdır. Ardından
aktif kömür ve katartikler uygulanarak absorpsiyonu azaltılır. Diğer semptomatik ve
destekleyici önlemler kalp, solunum, böbrek ve karaciğer fonksiyonları ve sıvı-elektrolit
dengesine göre özel dikkatle uygulanmalıdır.
Hipotansiyon ve aritmiler tedavi edilmelidir. SSS konvülsiyonları IV diazepam ile tedavi
edilebilir. Ciddi durumlarda hemoperfüzyon kullanılabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer soğuk algınlığı preparatları
ATC: R05X
Etki mekanizması:
Parasetamol:
Parasetamol, analjezik ve antipiretik bir ajandır. Parasetamolün terapötik etkilerinin,
siklooksijenaz enziminin inhibisyonu sonucu prostaglandin sentezinin inhibisyonuna bağlı
olduğu düşünülmektedir. Parasetamolün periferik siklooksijenaza oranla santral
siklooksijenaz üzerine daha etkili inhibitör olduğunu gösteren kanıtlar vardır. Parasetamolün
analjezik ve antipiretik özellikleri vardır fakat sadece zayıf anti-inflamatuvar özellikler
gösterir. Bu durum; inflamatuvar dokuların diğer dokulara oranla daha yüksek seviyelerde
hücresel peroksitler içermesi ve bu hücresel peroksitlerin parasetamolün siklooksijenaz
inhibisyonunu önlemesiyle açıklanabilir.
Psödoefedrin HCl:
Psödoefedrin, doğrudan veya dolaylı sempatomimetik aktiviteye sahiptir ve etkili bir üst
solunum yolları dekonjestanıdır. Psödoefedrin hidroklorür, vazokonstriktördür. Solunum
yolları mukozasındaki alfa-adrenerjik reseptörleri etkileyerek damarları daraltır. Bu
vazokonstriksiyon, şişmiş durumdaki burun mukozasını büzer, dokudaki hiperemiyi, ödemi
ve nazal konjesyonu azaltır; burundaki hava yollarının açık kalmasını sağlar.
Psödoefedrin, sistolik kan basıncının yükseltilmesinde ve taşikardi yaratılmasında efedrinden
daha az etkilidir, ayrıca merkezi sinir sisteminin uyarılmasında da etkisi daha düşüktür.
Psödoefedrin 4 saat süren dekonjestan etkisine 30 dakika içinde ulaşır.
Sayfa 1260 mg psödoefedrinin, soğuk algınlığı ve rinitli hastalarda ve normal kişilerde ve alerjik rinitli
hastalarda histamin uygulanmasından sonra nazal hava akımı ile ölçüldüğü şekilde, etkili bir
nazal dekonjestan olduğu gösterilmiştir.
Klorfeniramin maleat:
Klorfeniramin maleat; H1-reseptörleri üzerinde etkili bir antihistaminiktir; solunum yolu
hastalıklarında sık görülen alerjik semptomları giderir. Kılcal damarlardaki geçirgenliği
azaltarak burun akıntısı, aksırma, gözde sulanma ve kaşıntı gibi belirtileri giderir.
5.2. Farmakokinetik özellikler
Parasetamol
Emilim:
Parasetamol, mide-barsak kanalından hızla ve tam olarak pasif difüzyon ile emilir;
plazmadaki en yüksek konsantrasyonları formülasyona bağlı olarak genellikle oral
uygulamadan sonra 30 ila 90 dakika arasında elde edilir. Gastrik boşalma, oral uygulanan
parasetamol absorpsiyonu için hız sınırlayıcı bir basamaktır. Parasetamol değişken bir oranda
ilk geçiş metabolizmasına uğradığı için oral uygulamadan sonra sistemik dolaşımda tam
olarak bulunmaz. Erişkinlerdeki oral biyoyararlanımının uygulanan parasetamol miktarına
bağlı olduğu görülmektedir. Oral biyoyararlanım 500 mg’lık dozdan sonra %63 iken, 1 veya 2
g (tablet formu) dozundan sonra yaklaşık %90’a yükselir.
Dağılım:
Parasetamol birçok vücut sıvısına eşit miktarda dağılır; tahmini dağılım hacmi 0,95 L/kg’dır.
Terapötik dozları takiben parasetamol plazma proteinlerine önemli oranda bağlanmaz.
Çocuklardaki dağılım kinetiği (Vd/F) erişkinlerdekine benzerdir.
Biyotransformasyon:
Parasetamol karaciğerde metabolize olur ve insanda çok sayıda metabolitleri tanımlanmıştır.
İdrarla atılan majör metaboliti glukuronid ve sülfat konjugatıdır. Parasetamolün %10 kadarı
minör bir yolla sitokrom P-450 karma fonksiyonlu oksidaz sistemi (başlıca CYP2E1 ve
CYP3A4) ile reaktif bir metabolit olan asetamidokinona dönüşür. Bu metabolit hızla
indirgenmiş glutatyon ile konjuge olur ve sistein ve merkaptürik asit konjugatları şeklinde
atılır. Büyük miktarlarda parasetamol alındığında hepatik glutatyon azalabilir ve vital
hepatoselüler makromoleküllerine kovalan olarak bağlanan hepatosit asetamidokinonun aşırı
birikmesine yol açar. Bu da doz aşımı durumunda görülebilen hepatik nekroza yol açar.
Eliminasyon:
Eliminasyon yarı-ömrü, terapötik dozlarda 1–3 saat kadardır. Dozun %90-100’ü, 24 saat
içerisinde glukuronid (%60), sülfat (%35) veya sistein (%3) konjugasyon ürünleri olarak
böbrekler yoluyla vücuttan atılır. Tek dozu (1000 mg i.v.) takiben parasetamolün total vücut
klirensi yaklaşık 5 mL/dak/kg'dır. Parasetamolün renal klirensi idrar akış hızına bağlıdır, fakat
pH'a bağlı değildir. Uygulanan ilacın %4'ten daha azı değişmemiş parasetamol halinde atılır.
Sağlıklı bireylerde terapötik dozun yaklaşık %85-95'i 24 saat içinde idrar ile atılır.
Sayfa 13Doğrusallık ve Doğrusal Olmayan Durum:
Reaktif parasetamol metabolitlerinin karaciğer hücre proteinlerine bağlanması, hepatoselüler
hasara sebep olur. Terapötik dozlarda, bu metabolitler, glutatyon tarafından bağlanır ve
nontoksik konjugatlar oluştururlar. Ancak masif doz aşımı halinde, karaciğerin (glutatyon
oluşumunu kolaylaştıran ve teşvik eden) SH-donörleri deposu tükenir; ilacın toksik
metabolitleri karaciğerde birikir ve karaciğer hücre nekrozu gelişir ve bu da karaciğer
fonksiyonunda bozulmaya ve giderek hepatik komaya kadar ilerler.
Pozolojiye uygun kullanıldığında farmakokinetiği doğrusaldır.
Hastalardaki karakteristik özellikler
Böbrek yetmezliği:
2-8 saat arasında ortalama plazma yarılanma ömrü normal ve böbrek yetmezliği olan
hastalarda aynıdır, fakat 8-24 saat arasında böbrek yetmezliğinde eliminasyon hızı azalır.
Kronik renal yetmezlikte glukuronid ve sülfat konjugatlarında belirgin birikme olur. Ana
bileşiğin kısıtlı rejenerasyonuyla kronik böbrek yetmezliği olan hastalarda biriken
parasetamol konjugatlarında bir miktar ekstra eliminasyon oluşabilir. Kronik böbrek
yetmezliğinde parasetamol doz aralıklarını uzatmak tavsiye edilir.
Hemodiyalizde parasetamol plazma düzeyleri azalabileceğinden terapötik kan düzeylerini
korumak için ilave parasetamol dozları gerekebilir.
Karaciğer yetmezliği:
Hafif karaciğer hastalığı olan hastalardaki ortalama plazma yarılanma ömrü normal
bireylerdekine benzerdir, fakat ciddi karaciğer yetmezliğinde önemli derecede uzar (yaklaşık
%75). Bununla beraber, yarılanma ömrünün uzamasının klinik önemi açık değildir; çünkü
karaciğer hastalığı olan hastalarda ilaç birikmesi ve hepatoksisite olduğu kanıtlanmamış ve
glutatyon konjugasyonu azalmamıştır. Kronik stabil karaciğer hastalığı olan 20 hastaya 13
gün günde 4 g/gün parasetamol verilmesi karaciğer fonksiyonunda bozulmaya yol
açmamıştır. Hafif karaciğer hastalığında önerilen dozlarda alındığında parasetamolün zararlı
olduğu kanıtlanmamıştır. Bununla beraber, şiddetli karaciğer hastalığında, plazma
parasetamol yarılanma ömrü önemli derecede uzamıştır.
Yaşlı hastalarda:
Genç ve yaşlı sağlıklı denekler arasında farmakokinetik parametrelerde gözlenen farklılıkların
klinik olarak önemli olduğu düşünülmemektedir. Bununla beraber serum parasetamol
yarılanma ömrünün belirgin derecede arttığını (yaklaşık %84) ve parasetamol klirensinin
zayıf, hareketsiz ve yaşlı hastalarda sağlıklı genç kişilere nazaran azaldığını (yaklaşık %47)
düşündüren kanıtlar vardır.
Çocuklarda:
Çalışmalar 0-2 gün arasındaki yeni doğanlarda ve 3-10 yaş arasındaki çocuklarda parasetamol
majör metabolitinin parasetamol sülfat olduğunu göstermiştir. Yetişkinlerdeki ve 12 yaş ve
üzeri çocuklardaki veriler, majör metabolitin glukoronid konjugatı olduğunu göstermiştir.
Bununla beraber, parasetamolün genel eliminasyon hızında veya idrara geçen toplam ilaç
miktarında yaşa ilişkin önemli farklılıklar yoktur.
Sayfa 14Psödoefedrin hidroklorür
Emilim:
Psödoefedrin, oral uygulama sonrasında herhangi bir presistemik metabolizma olmadan,
gastrointestinal kanaldan hızlıca ve tamamen emilir. Sağlıklı yetişkin gönüllülerde, 60 mg
psödoefedrinin verilmesi yaklaşık 1,5 saat sonra (t ) yaklaşık 180 ng/mL’lik bir doruk
maks
plazma konsantrasyonu (C ) yaratmıştır.
maks
Dağılım:
Psödoefedrinin görünen dağılım hacmi (Vd/F) yaklaşık 2,8 L/kg’dır.
Biyotransformasyon:
Psödoefedrinin plazma yarılanma ömrü (t ) yaklaşık 5,5 saattir. Erkeklerde psödoefedrin çok
1/2
az metabolize olur, yaklaşık %90’ı değişmeden idrarla atılır. Yaklaşık %1’i karaciğerde
metabolize olur, N-demetilasyon ile norpsödoefedrine dönüşür. Psödoefedrinin burundaki
konjesyonu azaltan etkisi, uygulamadan 15-30 dakika sonra başlar.
Eliminasyon:
Psödoefedrin ve metaboliti idrar ile atılır; dozun %55 ile %90’ı herhangi bir değişikliğe
uğramadan atılır. Psödoefedrinin görünen total vücut klirensi (Cl/F) 7,5 mL/dak/kg’dır. Sabit
eliminasyon hızı yaklaşık 0,13sa-1’dir. İdrar asitlendiğinde psödoefedrinin idrar ile dışarı
atılma hızı artar. Bunun tersine, idrar pH'ı arttıkça, idrar ile dışarı atılma hızı azalır.
Böbrek yetmezliği psödoefedrinin plazma düzeylerini artıracaktır.
Zayıf bir temelde, böbrekten atılım düzeyi idrarın pH’ına bağlıdır. Düşük idrar pH’ına,
tübüler geri emilim minimaldir ve idrar akış hızı ilacın klirensini etkilemez.
Yüksek pH’ta (>7), psödoefedrin yaygın şekilde renal tubülde geri emilir ve renal klirens
idrar akış hızına bağlıdır.
Doğrusallık ve doğrusal olmayan durum:
Veri mevcut değildir.
Hastalardaki karakteristik özellikler
Böbrek yetmezliği:
Böbrek yetmezliği artmış plazma düzeylerine yol açar.
Psödoefedrin ile böbrek yetmezliğinde yapılmış spesifik çalışma yoktur. Ancak çeşitli
derecelerde böbrek yetmezliği olan hastalarda 60 mg psödoefedrin + 8 mg akrivastin
kapsüllerinin tek doz uygulamasını takiben orta şiddetli ve şiddetli böbrek yetmezliği olan
hastalarda sağlıklı gönüllülere nazaran psödoefedrin C değeri 1,5 misli artmıştır. t
maks maks
değeri böbrek hastalarında değişmemiştir. Yarılanma ömrü, sağlıklı gönüllülere nazaran hafif
ve şiddetli böbrek yetmezliğinde sırasıyla 3-12 misli artmıştır.
Karaciğer yetmezliği:
Hepatik yetmezliği olan hastalarda psödoefedrin ile yapılmış hiçbir spesifik çalışma yoktur.
Sayfa 15Yaşlı hastalarda:
Yaşlı hastalarda 60 mg psödoefedrin + 8 mg akrivastin uygulanmasını takiben psödoefedrin
için görülen t sağlıklı gönüllülerdekinin 1,4 katı olmuştur. Görünen Cl/F sağlıklı
1/2
gönüllülerdekinin 0,8 katı olmuştur ve Vd/F değişmemiştir. Psödoefedrin ile yaşlılarda
yapılmış spesifik bir çalışma yoktur.
Klorfeniramin maleat
Emilim:
Klorfeniramin, mide-bağırsak kanalından nispeten yavaş emilir. Oral uygulama sonrası en
yüksek plazma konsantrasyonlarına 2,5-6 saat içinde erişilir.
Biyoyararlanımı %25-50 oranındadır.
Dağılım:
Dolaşımda bulunan klorfeniraminin %70’i proteinlere bağlı haldedir.
Klorfeniramin vücutta, santral sinir sistemi de dahil olmak üzere, geniş oranda dağılır.
Biyotransformasyon:
Karaciğerde belirgin oranda ilk-geçiş metabolizmasına uğrar. Klorfeniramin yüksek oranda
metabolize edilir. Metabolitleri desmetil ve didesmetil klorfeniramindir.
Eliminasyon:
Klorfeniraminin farmakokinetiğinde belirgin bireysel farklılıklar bulunmaktadır; yarı ömrü 2-
43 saat arasında bildirilmiştir. Klorfeniramin maleat vücutta, yüksek oranda
biyotransformasyon geçirir ve değişmeyen ilaç ve metabolitleri başlıca idrar yoluyla atılır.
Doğrusallık ve doğrusal olmayan durum:
Veri mevcut değildir.
5.3. Klinik öncesi güvenlilik verileri
A-FERİN PLUS ile yapılmış hayvan çalışmaları bulunmamaktadır.
Parasetamol
Akut Toksisite:
Parasetamol yetişkin sıçanlara ve kobaylara oral yoldan verildikten sonra hafif toksik olduğu
saptanmıştır. Farelerde ve yenidoğan sıçanlarda önemli oranda daha fazla toksik olmasının
sebebi ise, muhtemelen, farelerde maddenin farklı bir metabolizmasının bulunması ve
yenidoğan sıçanlarda hepatik enzim sisteminin olgunlaşmamış olmasıdır.
Köpeklere ve kedilere daha yüksek dozlarda verildiğinde kusmaya sebep olmuştur; bu
nedenle bu hayvan cinslerinde oral LD değeri saptanamamıştır.
50
Kronik Toksisite:
Toksik dozların verilmesinin ardından deney hayvanlarında yavaş kilo artışı, diürez, asidüri
ve dehidratasyon ile enfeksiyonlara karşı duyarlılık artışı gibi etkiler gözlenmiştir. Otopsi
sırasında, abdominal organlarda kan akımı artışı, intestinal mukoza irritasyonu gözlenmiştir.
Sayfa 16Mutajenik ve Tümörojenik Potansiyeli:
Sıçanlarda, hepatotoksik doz düzeyinde potansiyel bir genotoksisite gözlenmiş ve bu bulgu
doğrudan bir DNA hasarı olarak değil, hepatotoksisite/miyelotoksisitenin dolaylı bir sonucu
olarak açıklanmıştır. Dolayısıyla, bir eşik doz varsayılabilir.
Diyeti 6.000 ppm’e kadar olan erkek sıçanlarda yapılan 2 yıllık bir çalışmada parasetamolün
karsinojenik aktivitesine ilişkin herhangi bir bulgu bildirilmemiştir. Mononükleer hücre
lösemisi insidansının artmasından dolayı dişi sıçanlarda bazı karsinojenik aktivite bulguları
söz konusudur. Diyeti 6.000 ppm kadar olan farelerde yapılan 2 yıllık bir çalışmada ise
parasetamolün karsinojenik aktivitesini gösteren herhangi bir bulgu saptanmamıştır.
Üreme Toksisitesi:
İnsanlarda kapsamlı kullanımdan sonra embriyotoksik veya teratojenik riskte bir artış
gözlenmemiştir. Parasetamol hamilelik dönemlerinde de sıklıkla alınmakta olup gerek
hamileliğin seyri gerekse doğmamış çocuk üzerinde herhangi bir olumsuz etki görülmemiştir.
Hayvanlarda yapılan kronik toksisite araştırmalarında parasetamolün testiküler atrofiye neden
olduğu ve spermatogenezi inhibe ettiği bildirilmiştir.
Psödoefedrin hidroklorür
Bakteri ve memelilere yapılan in vivo ve in vitro tahlillerinde psödoefedrinin genotoksik
olmadığı saptanmıştır.
Psödoefedrinin karsinojenik potansiyeli olup olmadığı hakkında yeterli bilgi yoktur.
Psödoefedrin, sıçanlarda 432 mg/kg/gün oral doza veya tavşanlarda 200 mg/kg/gün oral doza
kadar teratojenik etki göstermemiştir.
Psödoefedrin irreversibl herhangi bir organ toksisitesine neden olmaz, teratojenik ve
karsinojenik değildir. Yetişkinlerde akut doz aşımı belirgin taşikardi ve sistemik
hipertansiyona yol açar. Çocuklarda ise akut doz aşımı ile hipertansiyon değil ama taşikardi
bildirilmiştir.
Genel olarak bakıldığında psödoefedrin nazal dekonjestan olarak önerilen dozlarda
kullanıldığında iyi tolere edilir ve güvenlidir. Ciddi doz aşımlarında bile irreversibl herhangi
bir toksisite oluşturmaz.
Klorfeniramin maleat
Klorfeniramin uzun zamandır insanlar tarafından kullanılmaktadır ve farmakovijilans verileri
çok iyi tolere edildiğini, teratojenik ya da karsinojenik olmadığını ve ciddi doz aşımlarında
bile irreversibl herhangi bir toksisite oluşturmadığını göstermektedir.
6. FARMASÖTİK ÖZELLİKLER
6.1. Yardımcı maddelerin listesi
Propil parahidroksi benzoat (E216)
Metil parahidroksi benzoat (E218)
Sayfa 17Trisodyum sitrat dihidrat
Sodyum sakkarin dihidrat
Sitrik asit
Sodyum klorür
Sodyum CMC
Karamel
Nektarin esansı
Sorbitol (E420)
Gliserin
Polietilen glikol
Deionize su
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
60 ay
6.4. Saklamaya yönelik özel tedbirler
25oC’nin altındaki oda sıcaklığında saklanmalıdır.
6.5. Ambalajın niteliği ve içeriği
Karton kutuda, 100 mL’lik amber renkli Tip III cam şişe, beyaz renkli LDPE contalı vidalı
kapak, 5 mL’lik plastik ölçü kaşığı kullanma talimatı ile birlikte sunulur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
HÜSNÜ ARSAN İLAÇLARI A. Ş.
Beyoğlu-İSTANBUL
8. RUHSAT NUMARASI
202/82
9. RUHSAT TARİHİ/RUHSAT YENİLEME TARİHİ
İlk ruhsat tarihi: 01.08.2003
Ruhsat yenileme tarihi: 21.09.2010
Sayfa 1810. KÜB’ÜN YENİLENME TARİHİ
Sayfa 19