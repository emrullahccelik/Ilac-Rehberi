1  
KULLANMA TALİMATI  
 
BARSOLAX 8.5 g Oral Çözelti Hazırlamak için Toz  
 
Ağızdan alınır.  
 
• Etkin madde: Her saşe, etkin madde olarak 8 .5 g polietilen glikol 3350 (makrogol  3350) 
içerir.  
• Yardımcı maddeler: Yardımcı madde içermemektedir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilac ı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 
 
Bu Kullanma Talimatında:  
 
1. BARSOLAX nedir ve ne için kullanılır?  
2. BARSOLAX’ı  kullanmadan önce dikkat edilmesi gerekenler  
3. BARSOLAX nasıl kullanılır?  
4. Olası yan etkiler nelerdir? 
5. BARSOLAX’ın saklanması  
 
Başlıkları yer almaktadır. 
 
1. BARSOLAX nedir ve ne için kullanılır?  
 
BARSOLAX, oral çözelti için beyaz veya beyazımsı renkli bir tozdur. Etkin maddesi Polietilen 
Glikol 3350 (makrogol 3350)  olan bir laksatif (dışkı yumuşatıcı)’tir. 20 saşe içeren kutular 
şeklinde ambalajlanmıştır.  
 
BARSOLAX; ağızdan alınan ve genellikle 1 ila 3 gün içerisinde bağırsak hareketliliğini 
artırarak bağırsağı temizleyen beyaz renkli toz karışımdır. 1 paket (saşe) içindeki toz içilecek 
sıvı içinde karıştırılarak çözelti haline getirilir.  
 2 Bu ürün, 2- 11 yaş arası çocuklarda k ronik kabızlığın tedavis inde ve 5 yaş ve üzeri çocuklarda, 
inatçı kabızlıkla bağlantılı kalın barsak ve kalın barsağın son kısmında dışkı birikimi ile gelişen 
katılaşmış dışkı tıkacının (fekal impaksiyon) temizlenmesi tedavisinde kullanılır. 
 
2. BARSOLAX’ı kullanmadan önce dikkat  edilmesi gerekenler  
 
BARSOLAX’ı aşağıdaki durumlarda KULLANMAYINIZ  
Eğer;  
• İçeriğindeki etkin maddelere karşı aşırı duyarlılığınız var ise,  
• Bağırsak delinmesi problemleriniz var ise, 
• Kalın bağırsağınızda genişlemeye yol açan bağırsak iltihabınız (toksik megakolon) var ise  
• Bağırsak tıkanması (ileus) probleminiz var ise  
• İltihabi bağırsak hastalığınız varsa (ülseratif kolit, Crohn hastalığı)  
• Kronik konstipasyon (kabızlık ) tedavisi için 2 yaşından küçük çocuklarda, fekal 
impaksiyonun (katılaşmış dışkı tıkacı)  temizlenmesinde 5 yaşından küçük çocuklarda 
kullanılmamalıdır.  
 
BARSOLAX’ı aşağıdaki durumlarda DİKKATLİ KULLANINIZ  
Makrogol içeren preparatları kullanan yetişkinlerde, ödem, nefes darlığı, artan yorgunluk, 
dehidratasyon ve kalp yetmezliği gibi sıvı/elektrolit dengesizliğini gösteren ender bulgular 
bildirilmiştir. Bunlar meydana gelirse, BARSOLAX uygulanması derhal durdurulmalı, 
elektrolitler ölçülmeli ve herhangi bir anormallik uygun şekilde tedavi edilmelidir. 
 
Bu tıbbi ürün, bozulmuş gag refleksi, reflü özofajiti veya azalan bilinç seviyeleri olan hastalarda 
fekal impaksiyonu temizlemek için yüksek dozlarda kullanıldığında dikkatli olunmalıdır.  
 
Diğer tıbbi ürünlerin emilimi, BARSOLAX tarafından uyarılan bağırsak geçiş hızındaki artış 
nedeniyle geçici o larak azalabilir.  
 
Çocuğunuzda bir kalp veya böbrek problemi, bozulmuş bir gag refleksi veya reflü özofajiti 
(mide içeriğinin yemek borusuna geri akışından kaynaklanan yanma) varsa, BARSOLAX 
vermeden önce doktorunuzla konuşmalısınız.  
 
Bu uyarılar, geçmişte ki herhangi bir dönemde dahi olsa sizin için geçerliyse lütfen doktorunuza 
danışınız.  
 
BARSOLAX’ın yiyecek ve içecek ile kullanılması  
BARSOLAX, sıcak, soğuk veya oda ısısındaki su, meyve suyu, soda, kahve veya çay vb. 
içecekler ile beraber kullanılabilir.  
 
BARSOLAX kullanırken bol sıvı almaya devam etmelisiniz. BARSOLAX'ın sıvı içeriği 
normal sıvı alımınızın yerine geçmemelidir.  
 
 3 Hamilelik  
İlacı kullanmadan önce doktorunuza veya eczacınıza danışınız.  
BARSOLAX içeriğinde bulunan polietilen glikol 3350’nin plasentadan geçip geçmediği 
bilinmemektedir. Bu nedenle kesinlikle gerekli olmadıkça gebelik döneminde 
kullanılmamalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Anne sütüne geçip geçmediği bilinmemektedir. Bu nedenle hasta için beklenen yararlar bebek 
için ortaya çıkabilecek risklerden daha fazla olmadıkça emzirme döneminde kullanılmamalıdır.  
 
Araç ve makine kullanımı  
Bu ila cın araç ve makine kullanımı üzerine etkisi olduğuna dair bir çalışma bulunmamaktadır. 
 
BARSOLAX’ın içeriğinde bulunan bazı yardımcı maddeler hakkında önemi bilgiler  
Bu tıbbi ürün yardımcı madde içermediğinden geçerli değildir. 
 
Diğer ilaçlar ile birlikte kullanımı 
BARSOLAX uygulanmasının başlangıcından sonraki bir saat içerisinde ağız yolundan 
uygulanan diğer ilaçlar mide -bağırsak sisteminde beklenilen oranlarda emilmeyebilir.  
 
Bazı ilaçlar, ör. anti -epileptikler, BARSOLAX ile birlikte kullanıldıklarında e tkili 
olmayabilirler. Yüksek dozlarda BARSOLAX alırken (örn. Fekal impaksiyon için), çocuğunuz 
bir saat içinde başka ilaçlar almamalıdır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. BARSOLAX nasıl kullanılır?  
 
Uygun kullanım ve doz/uygulama sıklığı için talimatlar:  
Kronik kabızlık:  
BARSOLAX dozu çocuğun yaşına ve tedaviye verdiği tepkiye bağlıdır.  
2-6 yaş arası çocuklar için başlangıç dozu günde 1 saşe dir.  
7-11 yaş arası çocuklarda doz günde 2 saşe dir.  
 
Doktorunuz, yumuşak bir bağırsak hareketi oluncaya kadar alınan poşet sayısının artırılmasını 
söyleyebilir. Gerektiğinde d oz artışı iki günde bir yapılmalıdır. Bir günde 4 poşetten fazla  
kullanılmamalıdır .  
 4 Bütün dozun tek seferde alınması zorunlu değildir, eğer hasta te rcih ederse, hazırlanmış ilacın 
yarısı sabah, yarısı da akşam alınabilir.  
 
Dışkı tıkacının (fekal impaksiyon) temizl enmesi:  
Dışkı tıkacı (fekal impaksiyon) tedavisi için BARSOLAX saşe kullanılmadan önce bu durumun 
medikal olarak doğrulanması gereklidir.  
 
BARSOLAX 8.5 g ile tedavi uygulaması aşağıdaki gibidir:  
 
BARSOLAX 8.5 g saşe sayısı  
Yaş (yıl)  1.Gün  2.Gün  3.Gün  4.Gün  5.Gün  6.Gün  7.Gün  
5-11 4 6 8 10 12 12 12 
 
Günlük saşe sayısı, bölünmüş dozlar halinde alınmalı ve hepsi 12 saatlik süre içinde 
tüketilmelidir. Dışkı tıkacı (fekal impaksiyon) düzeldikten sonra yukarıdaki doz rejimi 
durdurulmalıdır. Bu durumun bir göstergesi büyük hacimde yumuşak ve/veya sulu bir 
dışkılamanın gerçekleşmesidir.  
 
Doktor tarafından aksi belirtilmediği sürece 7 günden daha uzun süre kullanılmamalıdır. 
 
Uygulama yolu ve metodu:  
BARSOLAX ağız yolundan alınır, fakat çözeltiyi içmek istemeyen ya da içemeyecek durumda 
olan hastalara özel bir tüp (nazogastrik tüp) kullanılarak sağlık personeli tarafından burun 
yolundan verilebilir.  
 
Çözeltinin hazırlanması: Saşe içeriğindeki toz, 1/2 - 1 bardak sıcak, soğuk veya oda ısısındaki 
su, meyve  suyu, soda, kahve veya çay vb. bir içecek içerisinde tamamen çözülünceye kadar 
karıştırıldıktan sonra uygulanmalıdır. Daha sonra içmek üzere saklamayınız. 
 
Değişik yaş grupları  
Çocuklarda kullanımı:  
Kronik kabızlık tedavisi için 2 yaşından küçük çocuklarda, dışkı tıkacının (fekal impaksiyon) 
temizlenmesinde 5 yaşından küçük çocuklarda kullanılmamalıdır . 
17 yaş ve üstü ergenlerde, yetişkin dozu uygulanır.  
 
Yaşlılarda kullanımı:  
İshal gibi olası yan etkilere karşı daha duyarlı olabilen yaşlı hastalarda dikkatli kullanılmalıdır.  
 
Özel kullanım durumları:  
Böbrek/Karaciğer yetmezliği:  
Böbrek yetmezliği veya karaciğer yetmezliği olan hastalar tarafından kullanımına ilişkin bilgi 
yoktur. Bu nedenle, böbrek fonksiyon bozukluğu olan çocuklarda fekal impaksiyon ( katılaşmış 
dışkı tıkacı ) tedavisinde BARSOLAX kullanılması önerilmemektedir.  
 5 Eğer BARSOLAX’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla BARSOLAX kullan dıysanız  
BARSOLAX’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
BARSOLAX içeriğindeki etkin madde bağırsaklardan çok düşük oranda emildiği için doz aşımı 
durumunda herhangi bir tehlike beklenmez. Doz aşımında en sık beklenilen etki ishal 
gelişimidir. Aşırı ishal durumunda tedavi durdurulmalıdır.  Aşırı sıvı kaybı ve elektrolit 
bozukluklarının (sodyum ve potasyum gibi kan- tuzlarının kan seviyelerindeki düşüş)  tedavisi 
yapılmalıdır.  
 
BARSOLAX’ı  kullanmayı unutursanız  
Unutulan dozları dengelemek için çift doz almayınız. 
Hatırlar hatırlamaz dozu uygulayın.  
 
BARSOLAX ile tedavi sonlandırıldığındaki oluşabilecek etkiler  
BARSOLAX tedavisi sonrası herhangi bir etki gözlemlerseniz doktorunuz ile konuşunuz.  
 
4. Olası yan etkiler nelerdir? 
 
Tüm ilaçlar gibi, BARSOLAX’ın içeriğinde bulunan maddeye duyarlı olan kişilerde yan etkiler 
olabilir.  
 
Aşağıdakilerden biri olursa, BARSOLAX’ı kullanmayı durdurunuz ve DERHAL 
doktorunuza bildiriniz veya size en y akın hastanenin acil bölümüne başvurunuz:  
• Ani aşırı duyarlılık reaksiyonları (özellikle yüz, dil veya boğazda şişme, kaşıntı, döküntü, 
ciddi baş dönmesi, soluma güçlüğü gibi şikâyetler ciddi bir alerjik reaksiyonun belirtileri 
olabilir).  
 
Bunların hepsi çok ciddi yan etkilerdir.  
 
Eğer bunlardan biri sizde mevcut ise BARSOLAX’a karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
 
Bu çok ciddi yan etkilerin hepsi oldukça seyrek görülür. 
 
Yan etkiler aşağıdaki  kategorilerde gösterildiği şekilde sınıflandırılmıştır:  
Çok yaygın:         10 hastanın en az birinde görülebilir. 
Yaygın:         10 hastanın birinden az, fakat 100 hastanın birinden fazla görülebilir.  
Yaygın olmayan:   100 hastanın birinden az, fakat 1.000 hastanın birinden fazla görülebilir. 
Seyrek:         1.000 hastanın birinden az, fakat 10.000 hastanın birinden fazla görülebilir. 
Çok seyrek:         10.000 hastanın birinden az görülebilir. 6 Bilinmiyor:         Eldeki verilerden hareketle tahmin edilemiyor.  
 
Çok yaygın:  
• Karın ağrısı  
• Gurultu 
 
Yaygın:  
• Diyare  
• Kusma  
• Bulantı  
• Anorektal rahatsızlık hissi  
 
Yaygın olmayan:  
• Karında şişkinlik 
• Gaz 
 
Seyrek:  
• Nefes alamama ya  da güçlükle nefes almayı içeren alerjik reaksiyonlar  
 
Bilinmiyor:  
• Ciltte döküntü (kurdeşen), kaşıntı, kızarıklık veya ürtiler  
• El, ayak veya bileklerde şişme  
• Baş ağrısı  
• Hazımsızlık  
• Potasyum eksikliği/fazlalığı  
 
Yan etkilerin raporlanması  
Kullanma Talimatında yer alan veya almayan herhangi bir yan  etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildirim hattını  arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. BARSOLAX’ın saklanması  
 
BARSOLAX’ı  çocukların göremeyeceği, erişemeyeceği yerlerde ve ambalajında saklayınız. 
 
25°C’nin altındaki oda sıcaklığında saklayınız. 
 
Son kullanma tarihi ile uyumlu olarak kullanınız. 
 
Ambalajdaki son kullanma tarihinden sonra BARSOLAX’ı kullanmayınız. 7  
Eğer üründe ve/veya ambalajında bozukluklar fark ederseniz BARSOLAX’ı kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat Sahibi:  
NOBEL İLAÇ S ANAYİİ ve TİCARET A.Ş.  
Ümraniye 34768 İSTANBUL  
 
Üretim Yeri:  
NOBEL İLAÇ SANAYİİ ve TİCARET A.Ş.  
Sancaklar 81100 / Düzce  
 
Bu kullanma talimatı 10/09/2018 tarihinde onaylanmıştır.  
 