KISA ÜRÜN BİLGİSİ
1. BEŞERİ TIBBİ ÜRÜNÜN ADI
ESTROFEM® 2 mg film kaplı tablet
2. KALİTATİF VE KANTİTATİF BİLEŞİM
Etkin madde:
Her bir film kaplı tablet 2 mg östradiol (östradiol hemihidrat olarak) içerir.
Yardımcı maddeler:
Laktoz monohidrat (36.8 mg/tablet)
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Mavi film kaplı, NOVO 280 yazılı, yuvarlak, her iki yüzü dışbükey tabletler. Çap: 6 mm.
4. KLİNİK ÖZELLİKLER
4.1 Terapötik endikasyonlar
Postmenopozal kadınlarda östrojen eksikliği semptomları için Hormon Replasman Tedavisi
(HRT).
ESTROFEM özellikle histerektomi olmuş ve bu nedenle kombine östrojen/progestojen
tedavisi gerekmeyen kadınlar içindir.
65 yaş üzerindeki kadınların tedavisinde deneyimler sınırlıdır.
4.2 Pozoloji ve uygulama şekli
ESTROFEM hormon replasmanı için sadece östrojen içeren bir üründür. Menopozal
semptomların tedavisinin başlatılması ve sürdürülmesi için en düşük etkin doz en kısa süre ile
kullanılmalıdır (bakınız bölüm 4.4).
Üç aylık tedaviye alınan yanıt tatmin edici semptom iyileşmesi için yetersiz ise veya tolere
edilebilirlik tatmin edici değilse, ESTROFEM’in yüksek veya düşük dozuna geçiş yapılabilir.
Pozoloji/uygulama sıklığı ve süresi:
ESTROFEM oral yolla her gün 1 tablet alınacak şekilde ara verilmeksizin kullanılır. Rahmi
olmayan kadınlarda ESTROFEM tedavisi uygun olan herhangi bir günde başlatılabilir. Rahmi
yerinde ve amenoreik olan ve ardışık bir HRT ürününden transfer olacak kadınlarda
ESTROFEM tedavisine kanamanın 5. günü başlanmalıdır ve sadece progestojen
1kombinasyonu ile en az 12-14 gün kullanılmalıdır. Kesintisiz kombine HRT ürününden
transfer olan kadınlarda ESTROFEM tedavisi progestinle birlikte uygun olan herhangi bir
günde başlatılabilir. progestojenin tipi ve dozu, östrojenle uyarılan endometriyal
proliferasyonun yeterince önlenmesini sağlamalıdır (bakınız bölüm 4.4).
Uygulama şekli:
ESTROFEM oral yolla kullanılır. Eğer hasta bir tablet almayı unutursa, unutulan tablet takip
eden on iki saat içinde mümkün olan en kısa sürede alınmalıdır. Aksi halde unutulan tablet
atılmalı ve hastaya bir sonraki günün tableti ile devam etmesi önerilmelidir. Bir dozun
unutulması ara kanama ve lekelenme ihtimalini artırabilir.
Daha önce teşhis edilmiş endometriyozis dışında, histerektomize kadınların tedavisine
progestojen eklenmesi tavsiye edilmemektedir.
Özel popülasyonlara ilişkin ek bilgiler:
Böbrek yetmezliği:
Östrojenler sıvı tutulmasına neden olabilirler ve bu nedenle kalp veya böbrek yetmezliği olan
hastalar dikkatli bir şekilde gözlenmelidir.
Karaciğer yetmezliği:
Akut karaciğer hastalığı veya karaciğer fonksiyon testlerinin normale dönmesini engelleyen
karaciğer hastalığı hikayesi durumunda kontrendikedir.
Karaciğer bozuklukları (örn. karaciğer adenomu) durumunda tedavi yakından takip edilmeli,
sarılık veya karaciğer fonksiyonlarında bozulma ortaya çıkarsa tedavi durdurulmalıdır.
Geriyatrik popülasyon:
65 yaş üzerindeki kadınların tedavisinde deneyimler sınırlıdır.
4.3 Kontrendikasyonlar
 Bilinen, geçirilmiş veya şüphelenilen meme kanseri
 Bilinen, geçirilmiş veya şüphelenilen östrojene-bağımlı tipte tümörler (örn.
endometriyal kanser)
 Tanısı konmamış genital kanama
 Tedavi edilmemiş endometriyal hiperplazi
 Geçmiş veya mevcut venöz tromboembolizm (derin venöz trombozu, pulmoner
embolizm)
 Bilinen trombofilik hastalıklar (protein C, protein S, antitrombin eksikliği (bakınız
bölüm 4.4))
 Aktif veya yakın zamandaki arteriyel tromboembolik hastalıklar (örn. anjina, miyokard
infarktüsü)
 Akut karaciğer hastalığı veya karaciğer fonksiyon testlerinin normale dönmesini
engelleyen karaciğer hastalığı hikayesi
 Bileşiminde bulunan etkin maddeler veya yardımcı maddelerin herhangi birine karşı
bilinen aşırı duyarlılık (bkz. bölüm 6.1)
 Porfiria
24.4 Özel kullanım uyarıları ve önlemleri
Postmenopozal semptomların tedavisinde, sadece yaşam kalitesini olumsuz etkileyen
semptomlar için HRT başlatılmalıdır. Tüm vakalarda, en azından senelik olarak, risk ve
faydaların dikkatli bir değerlendirmesi yapılmalıdır ve sadece faydaların risklerden daha fazla
olduğu durumlarda HRT’ye devam edilmelidir.
Erken menopozdaki (over yetmezliğine veya cerrahiye bağlı) kadınların tedavisine ilişkin
deneyimler kısıtlı olduğundan, erken menopoz tedavisinde HRT kullanımına bağlı risklere
dair kanıtlar da kısıtlıdır. Daha genç kadınlardaki mutlak risk seviyesinin düşük olmasına
bağlı olarak bu gruptaki risk yarar dengesi daha yaşlı kadınlara göre daha olumludur.
Tıbbi muayene/takip
HRT’ye başlanmadan ya da kesilmiş tedaviye yeniden başlanmadan önce, tıbbi açıdan tam bir
kişisel ve ailesel öykü alınmalıdır. Fizik (meme ve pelvisi kapsayan) muayene bu bilgiler ve
kullanım tedbirleri ile kontrendikasyonların rehberliğinde yapılmalıdır. Tedavi sırasındaki
sıklığı ve yöntemi her kadına göre bireyselleştirilmiş periyodik kontroller tavsiye
edilmektedir. Kadınlara, göğüslerinde oluşan hangi değişiklikleri doktor veya hemşirelerine
bildirmesi gerektiği (bakınız “Meme kanseri”) öğütlenmelidir. Mamografi gibi uygun
görüntüleme yöntemlerini içeren incelemeler, kabul gören güncel tarama pratiğine uygun
olmalı ve bireyin klinik ihtiyaçlarına göre değiştirilmelidir.
Takip edilmesi gerekli durumlar
Aşağıdaki durumların herhangi birinin varlığında, daha önce oluşmuşsa ve/veya hamilelik
sırasında veya önceki hormon tedavisi sırasında şiddetlenmişse, hasta yakından takip
edilmelidir. Bu durumların ESTROFEM tedavisi sırasında yeniden oluşabileceği veya
şiddetlenebileceği göz önünde bulundurulmalıdır, özellikle:
- Leiomyom (uterus fibroidleri) veya endometriyozis
- Tromboembolik bozukluklar için risk faktörleri (bakınız “Venöz tromboembolizm”)
- Östrojene bağlı tümörler için risk faktörleri, örn. meme kanseri için 1. derece kalıtım
- Hipertansiyon
- Karaciğer bozuklukları (örn. karaciğer adenomu)
- Vasküler tutulumu olan veya olmayan diabetes mellitus
- Kolelityazis
- Migren veya (şiddetli) baş ağrısı
- Sistemik lupus eritematozus
- Endometriyal hiperplazi hikayesi (bakınız “Endometriyal hiperplazi ve karsinoma”)
- Epilepsi
- Astım
- Otosklerozis
- Hipertrigliseridemi
- Kalp ve böbrek hastalıklarına bağlı ödem
Tedavinin acilen kesilmesini gerektiren sebepler:
Bir kontrendikasyonun varlığında ve aşağıdaki durumlarda tedavi durdurulmalıdır:
3- Sarılık veya karaciğer fonksiyonlarında bozulma
- Kan basıncında önemli artış
- Yeni migren tipi baş ağrısı oluşumu
- Hamilelik
Endometriyal hiperplazi ve karsinoma
Uterusu yerinde olan kadınlarda östrojenler tek başına ve uzun süre uygulandığında
endometriyal hiperplazi ve kanser riski artmaktadır. Endometriyal kanser riskindeki artışın,
tek başına östrojen kullananlarda kullanmayanlara kıyasla, tedavi süresi ve östrojen dozuna
göre değişmekle beraber, 2 ila 12 kat daha fazla olduğu bildirilmiştir (bakınız bölüm 4.8).
Tedavinin kesilmesini takip eden en az 10 yıl boyunca bu risk yüksek seviyede seyredebilir.
Histerektomi geçirmemiş kadınlarda, her siklusta en az 12 gün boyunca bir progestojen ilavesi
sadece östrojen HRT ile ilişkili artan riski önler.
Uterusu yerinde olan kadınlarda tedavinin ilk aylarında lekelenme veya ara kanamalar
oluşabilir. Eğer lekelenme ve ara kanamalar tedavi sırasında bir süre sonra oluşursa veya
tedavi kesildikten sonra devam ederse, endometriyal maligniteyi dışlamak için, endometriyal
biyopsi de dahil olmak üzere bu durumun nedeni araştırılmalıdır.
Progestojen ile karşılanmamış östrojen stimülasyonu rezidüel endometriyozis odaklarının
premalign veya malign dönüşümüne yol açabilir. Bu nedenle, endometriyozis nedeniyle
histerektomi geçiren kadınlarda, eğer rezidüel endometriyozisi olduğu biliniyorsa östrojen
replasman tedavisine progestojen eklenmesi önerilir.
Meme kanseri
Genel olarak kanıtlar, kombine östrojen–progestojen alan kadınlarda ve muhtemelen sadece
östrojen içeren HRT alan kadınlarda tedavi süresine bağlı olarak, meme kanseri riskinin
arttığını göstermektedir.
Kadın Sağlığı Girişimi (WHI) çalışması, sadece östrojen hormon replasman tedavisi alan
histerektomi olmuş kadınlarda meme kanseri riskinde artış olmadığını bildirmiştir. Gözlemsel
çalışmalar, östrojen-progestojen kombinasyonlarını kullananlardakinden belirgin olarak daha
düşük olmakla birlikte meme kanseri teşhis riskinde hafif bir artış bildirmiştir (bakınız bölüm
4.8).
Risk artışı, yaklaşık 3 yıl kullanımdan sonra ortaya çıkmaktadır, ancak tedavinin
sonlandırılmasını takip eden birkaç yıl (en fazla 5 yıl) içinde başlangıç değerlerine
dönmektedir.
HRT, özellikle östrojen-progestojen kombinasyon tedavisi, meme kanserinin radyolojik
olarak tespit edilmesini olumsuz etkileyebilen, mamografik görüntülerin yoğunluğunu
artırmaktadır.
Over kanseri
Over kanseri, meme kanserinden daha nadir görülür.
Geniş bir meta-analizden elde edilen epidemiyolojik kanıtlar, tek başına östrojen veya
kombine östrojen-progestojen içeren HRT ürünlerini kullanan kadınlarda 5 yıl içerisinde
4belirgin hale gelen ve kesildikten sonra zamanla azalan hafif bir risk artışı göstermektedir.
WHI (Woman Health Initiative) çalışması dahil diğer bazı çalışmalar, kombine HRT
kullanımının benzer veya biraz daha düşük bir risk ile ilişkili olabileceğini ileri sürmektedir
(bakınız bölüm 4.8).
Venöz tromboembolizm
HRT, 1.3 ila 3 kat artmış venöz tromboembolizm (VTE) riski ile ilişkilidir, örn. derin ven
trombozu veya pulmoner embolizm. Bu tip olayların oluşumu, sonraki yıllara oranla,
HRT’nin ilk yılında daha sıktır (bakınız bölüm 4.8).
Bilinen trombofilik durumu olan hastalar artmış VTE riskine sahiptirler ve HRT bu riski
artırabilir. Bu nedenle bu hastalarda HRT kontrendikedir (bakınız bölüm 4.3).
VTE için bilinen risk faktörleri östrojen kullanımı, ileri yaş, majör cerrahi, uzun süreli
hareketsizlik, obezite (Vücut kitle indeksi > 30 kg/m2), hamilelik/doğum sonrası dönem,
sistemik lupus eritematozus (SLE) ve kanserdir. Varikoz venlerin VTE’deki muhtemel rolleri
hakkında görüş birliği yoktur.
Tüm postoperatif hastalarda olduğu gibi, cerrahi müdahaleyi takiben venöz tromboemboliyi
önlemek amacıyla profilaktik önlemler düşünülmelidir. Takiben uzun süreli hareketsizlik
ihtimalinin olduğu elektif cerrahi durumunda, 4-6 hafta önceden HRT’nin geçici olarak
bırakılması önerilmektedir. Kadın tamamen hareketlenene dek tedavi başlatılmamalıdır.
Kişisel VTE hikayesi olmayan ancak birinci derece akrabasında genç yaşta tromboz hikayesi
olan kadınlar için, kısıtlamalar hakkında dikkatle değerlendirme sonrası, tarama önerilebilir
(trombofilik kusurların sadece bir kısmı tarama ile tanımlanabilir). Aile bireylerinde
trombozla ayrışan bir trombofilik bozukluk tanımlanmış ise veya “ağır” (antitrombin, protein
S veya protein C eksiklikleri veya bunların kombinasyonu) bozukluk var ise HRT kullanımı
kontrendikedir.
Halihazırda kronik antikoagülan tedavi almakta olan kadınlarda HRT kullanımı için risk ve
yararların dikkatle gözden geçirilmesi gerekir.
Eğer tedaviye başlandıktan sonra, VTE gelişirse ilaç bırakılmalıdır. Hastalar, potansiyel
tromboembolik bir semptomla (örn. bir bacağın ağrılı şişliği, ani göğüs ağrısı, dispne)
karşılaştıklarında acilen doktorları ile temasa geçmeleri konusunda uyarılmalıdır.
Koroner arter hastalığı (KAH)
Randomize kontrollü çalışmalara göre, KAH olan veya olmayan kadınlarda kombine östrojen
-progestojen veya sadece östrojen içeren HRT kullanımının miyokard enfarktüsünden
koruduğuna dair kanıt yoktur. Randomize kontrollü veriler, histerektomize kadınlarda sadece
östrojen tedavisi kullanımına bağlı KAH riskinde artış göstermemektedir.
İskemik inme
Kombine östrojen-progestojen ve sadece östrojen tedavisi 1.5 kata kadar artmış iskemik inme
riski ile ilişkilidir. Göreceli risk, yaşla veya menopoz süresi ile değişmez. Ancak, inme
5başlangıç riski yaşa bağlı olduğundan, HRT kullanan kadınlarda inme genel riski yaşla
beraber artacaktır (bakınız bölüm 4.8).
Diğer koşullar
Östrojenler sıvı tutulmasına neden olabilirler ve bu nedenle kalp veya böbrek yetmezliği olan
hastalar dikkatli bir şekilde gözlenmelidir.
Hipertrigliseridemisi olan kadınlar, östrojen tedavisi aldıkları takdirde plazma
trigliseritlerindeki büyük artışların pankreatite yol açtığını bildiren nadir vakaların bulunması
nedeniyle, bu koşulda östrojen replasmanı veya hormon replasman tedavisi sırasında yakından
takip edilmelidir.
Östrojenlerin tiroid bağlayıcı globulini (TBG) artırması nedeni ile, proteine bağlı iyot (PBI)
olarak değerlendirilen ve T4 seviyeleri (doğrudan veya radyo-immunolojik tayin ile) veya T3
seviyeleri (radyo-immunolojik tayin ile) ile ölçülen, dolaşımdaki toplam tiroid hormonu
artışına sebep olur. T3 geri alımındaki azalma TBG artışına neden olur. Serbest T4 ve serbest
T3 derişimleri değişmez. Diğer bağlayıcı proteinlerin serum seviyeleri artabilir, örn. kortikoid
bağlayıcı globulin (KBG), seks hormonu bağlayıcı globulin (SHBG), bu da dolaşımdaki
kortikosteroidler ve seks steroidlerinin artışına sebep olur. Serbest veya biyolojik olarak aktif
hormon derişimleri değişmez. Diğer plazma proteinleri artabilir (anjiyotensinojen/renin
substratı, alfa-I-antitripsin, seruloplazmin).
HRT kullanımı kognitif fonksiyonlarda iyileşme sağlamaz. 65 yaş sonrası kesintisiz-kombine
veya sadece östrojen kullanımına başlayan kadınlarda, muhtemel demans riskinin artışına dair
bazı kanıtlar vardır.
ESTROFEM, 36.8 mg/tablet laktoz monohidrat içermektedir. Nadir kalıtımsal galaktoz
intoleransı, Lapp laktaz yetmezliği ya da glukoz-galaktoz malabsorpsiyon problemi olan
hastaların bu ilacı kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
Östrojenlerin metabolizmaları, özellikle sitokrom P450 enzimleri gibi ilaç metabolize eden
enzimleri indüklediği bilinen antikonvülzanlar (örn. fenobarbital, fenitoin, karbamazepin) ve
anti-infektiflerle (örn. rifampisin, rifabutin, nevirapin, efavirenz) birlikte kullanıldığında
artabilir.
Ritonavir ve nelfinavir, güçlü inhibitörler olarak bilinmelerine rağmen, steroid hormonlarla
beraber kullanıldıklarında aksine indükleyici özellikler gösterirler. St John’s Wort
(Hypericum perforatum) içeren bitkisel preparatlar, östrojenlerin metabolizmasını artırabilir.
Östrojenlerin metabolizmasında artış, klinik olarak etkinliğin azalmasına ve uterin kanama
profilinin değişimine yol açabilir.
4.6 Gebelik ve laktasyon
Genel tavsiye
Gebelik kategorisi X’dir.
6Çocuk doğurma potansiyeli olan kadınlar / Doğum kontrolü (Kontrasepsiyon)
Herhangi bir bilgi bulunmamaktadır.
Gebelik dönemi
ESTROFEM, hamilelik sırasında endike değildir. ESTROFEM, gebelik döneminde
kontrendikedir.
ESTROFEM ile tedavi sırasında hamilelik oluşursa, tedaviye hemen son verilmelidir.
Bugüne kadar yapılan birçok epidemiyolojik çalışmaların sonuçları, yanlışlıkla östrojene
maruz kalan fötuslarda, hiçbir teratojenik veya fötotoksik etkiyi göstermemektedir.
Laktasyon dönemi
ESTROFEM, emzirme döneminde kullanılmamalıdır.
Üreme yeteneği/Fertilite
Herhangi bir bilgi bulunmamaktadır.
4.7 Araç ve makine kullanımı üzerindeki etkiler
ESTROFEM’in araç ve makine kullanma kabiliyeti üzerine bilinen herhangi bir etkisi yoktur.
4.8 İstenmeyen etkiler
Klinik deneyim:
Klinik çalışmalarda hastaların %10’undan daha azı advers (istenmeyen) ilaç reaksiyonu
yaşamıştır. En yaygın bildirilen advers reaksiyonlar meme hassasiyeti/meme ağrısı, karın
ağrısı, ödem ve baş ağrısıdır.
Aşağıda sıralanan advers reaksiyonlar ESTROFEM tedavisi sırasında oluşabilir.
Sıklıklar şu şekilde tanımlanmıştır: Çok yaygın (≥1/10); yaygın (≥1/100 ila <1/10); yaygın
olmayan (≥1/1000 ila <1/100); seyrek (≥1/10,000 ila <1/1000); çok seyrek (<1/10,000);
bilinmiyor (eldeki verilerden hareketle tahmin edilemiyor).
Psikiyatrik hastalıklar
Yaygın: Depresyon
Sinir sistemi hastalıkları
Yaygın: Baş ağrısı
Göz hastalıkları
Yaygın olmayan: Görme bozukluğu
Vasküler hastalıkları
Yaygın olmayan: Venöz embolizm
Gastrointestinal hastalıkları
Yaygın: Karın ağrısı veya bulantı
7Yaygın olmayan: Dispepsi, kusma, şişkinlik veya gaz
Hepato-bilier hastalıklar
Yaygın olmayan: Kolelitiazis
Deri ve deri altı doku hastalıkları
Yaygın olmayan: Kaşıntı veya ürtiker
Kas-iskelet, bağ doku ve kemik hastalıkları
Yaygın: Bacak krampları
Üreme sistemi ve meme hastalıkları
Yaygın: Meme hassasiyeti, meme büyümesi veya meme ağrısı
Genel bozukluklar ve uygulama bölgesine ilişkin hastalıklar
Yaygın: Ödem
Araştırmalar
Yaygın: Kilo artışı
Pazara çıkış sonrası deneyim:
Yukarıda belirtilen advers (istenmeyen) ilaç reaksiyonlarına ek olarak, aşağıdakiler spontan
olarak bildirilmiş ve genel olarak ESTROFEM tedavisiyle muhtemel ilişkili olarak
değerlendirilmiştir. Bu spontan advers ilaç reaksiyonlarının bildirilme oranı çok düşüktür
(<1/10,000, bilinmiyor (eldeki verilerden hareketle tahmin edilemiyor)). Pazara çıkış sonrası
deneyim, iyi bilinen advers ilaç reaksiyonları ve genellikle önemsiz olarak kabul edilen
bildirimleri içermektedir. Verilen sıklıklar bu bilgi ışığında yorumlanmalıdır:
 İmmün sistem bozuklukları: Jeneralize aşırı duyarlılık reaksiyonları (anafilaktik
reaksiyon/şok)
 Sinir sistemi bozuklukları: Migrende kötüleşme, inme, baş dönmesi, depresyon
 Gastrointestinal bozukluklar: Diyare
 Deri ve deri altı doku bozuklukları: Alopesi
 Üreme sistemi ve meme hastalıkları: Düzensiz vajinal kanama*
 Araştırma bulguları: Kan basıncı artışı.
Aşağıdaki istenmeyen reaksiyonlar diğer östrojen tedavileri ile ilişkili olarak bildirilmiştir:
 Miyokard infarktüsü, konjestif kalp hastalığı
 Venöz tromboembolizm, örneğin, derin bacak veya pelvik venöz trombozu ve pulmoner
embolizm
 Safra kesesi hastalığı
 Deri ve derialtı bozuklukları: kloazma, eritema multiforme, eritema nodosum, vasküler
purpura, kaşıntı
 Vajinal kandidiyazis
 Östrojene bağlı iyi huylu ve kötü huylu oluşumlar, örneğin, endometrial kanser (bakınız
bölüm 4.4), endometriyal hiperplazi veya uterin fibroidlerin boyutunda artış*
 İnsomnia
 Epilepsi
8 Libido bozuklukları (başka şekilde sınıflanamayanlar)
 Astımda kötüleşme
 Olası demans (bakınız bölüm 4.4).
* histerektomi yapılmamış kadınlarda.
Meme kanseri riski
Sadece östrojen tedavisi kullananlarda herhangi artmış risk, östrojen-progestojen
kombinasyonu kullananlara göre daha düşüktür.
Risk seviyesi kullanım süresine bağlıdır (bakınız bölüm 4.4).
Büyük randomize plasebo-kontrollü çalışmaların (Kadın Sağlığı Girişimi (WHI) çalışması) ve
epidemiyolojik çalışmaların (Milyon Kadın Çalışması (MWS)) sonuçları aşağıda
özetlenmiştir.
Milyon Kadın Çalışması (MWS) - 5 yıllık kullanım sonrası tahmini ek meme kanseri riski
Yaş aralığı (yıl) Plasebo grubundaki her Risk oranı ve %95 HRT kullanan her 1000
1000 kadın için 5 yıllık güven aralığı** hasta için 5 yıllık
süreçteki insidans* süreçte görülen ek
vakalar (%95 güven
aralığı)
Sadece östrojen ile HRT
50 - 65 9 -12 1.2 1-2 (0-3)
Kombine östrojen- progestojen
50 - 65 9-12 1.7 6 (5-7)
* Gelişmiş ülkelerdeki başlangıç insidans oranlarından alınmıştır.
** Genel risk oranı. Risk oranı sürekli değildir ancak kullanım süresindeki artış ile artacaktır.
Not: Meme kanserinin insidansı AB ülkelerine göre değişeceğinden, meme kanserine ilave
vakalar da orantılı olarak değişecektir.
Kadın Sağlığı Girişimi (WHI) çalışması – 5 yıllık kullanım sonrası ek meme kanseri riski
Yaş aralığı (yıl) Plasebo grubundaki her Risk oranı ve %95 HRT kullanan her 1000
1000 kadın için 5 yıllık güven aralığı** hasta için 5 yıllık
süreçteki insidans* süreçte görülen ek
vakalar (%95 güven
aralığı)
Sadece CEE östrojen
50-79 21 0.8 (0.7-1.0) -4 (-6-0)*
CEE + MPA östrojen- progestojen**
50-79 17 1.2 (1.0-1.5) 4 (0-9)
*WHI çalışması, uterusu olmayan kadınlarda yapılmıştır ve meme kanserinde risk artışı
göstermemiştir.
**Analiz, çalışma öncesi HRT kullanmayan kadınlarla sınırlandırıldığında tedavinin ilk 5 yılı
boyunca belirgin risk artışı görülmemiştir. 5 yıl kullanımdan sonra risk, hiç
kullanmayanlardan daha yüksektir.
Endometriyal kanser riski
9Uterusu intakt postmenopozal kadınlar
HRT kullanmayan ve rahmi yerinde olan her 1000 kadından yaklaşık 5’inde endometriyal
kanser riski vardır.
Uterusu intakt kadınlarda tek başına östrojen HRT kullanımı, endometriyal kanser riskini
artırdığı için önerilmemektedir (bakınız bölüm 4.4).
Sadece östrojen kullanım süresi ve östrojen dozuna bağlı olarak endometriyal kanser riskinde
bildirilen artış, epidemiyolojik çalışmalardan elde edilen verilere göre 50 ve 65 yaşları
arasındaki her 1000 kadında 5 ila 55 ek vaka arasında değişmektedir.
Sadece-östrojen tedavisine her siklusta en az 12 gün bir progestojen eklenmesi bu artmış riski
büyük ölçüde azaltır. Milyon Kadın Çalışması’nda (MWS) 5 yıl kombine (kesintili veya
sürekli) HRT kullanımı endometriyal kanser riskini artırmamıştır (risk oranı 1.0 (0.8-1.2)).
Over kanseri riski
Tek başına östrojen içeren veya kombine östrojen-progestojen içeren HRT kullanımı, over
kanseri tanısı alma riskindeki hafif bir artış ile ilişkilendirilmiştir. 52 epidemiyolojik
çalışmadan elde edilen bir meta analizde, halihazırda HRT kullanan kadınlarla HRT’yi hiç
kullanmamış kadınlar (RR 1.43, 95% CI 1.31-1.56) karşılaştırıldığında over kanser riskinde
artış bildirilmiştir. 50-54 yaş aralığında 5 yıl süreyle HRT kullanan kadınlar için bu sayı her
2000 tedavi alan hastada yaklaşık 1 ilave vaka ile sonuçlanmaktadır. HRT kullanmayan 50-54
yaş aralığındaki kadınlarda, 5 yıllık süreçte 2000 kadından 2’sine over kanseri teşhisi
konulması beklenmektedir.
Venöz tromboembolizm riski
HRT, 1.3 ila 3 kat daha fazla venöz tromboembolizm (VTE) gelişme riski ile ilişkilidir, örn.
derin ven trombozu veya pulmoner embolizm. Bu tip olayların oluşumu, sonraki yıllara
oranla, HRT’nin ilk yılında daha sıktır (bakınız bölüm 4.4). WHI çalışma sonuçları şöyledir:
WHI Çalışması - 5 yıllık kullanım sonrası ek venöz tromboembolizm riski
Yaş aralığı (yıl) Plasebo grubundaki her Risk oranı ve %95 HRT kullanan her 1000
1000 kadın için 5 yıllık güven aralığı hasta için 5 yıllık
süreçteki insidans süreçte görülen ek
vakalar (%95 güven
aralığı)
Oral sadece östrojen*
50 - 59 7 1.2 (0.6-2.4) 1 (-3-10)
Oral kombine östrojen- progestojen
50 - 59 4 2.3 (1.2-4.3) 5 (1-13)
* Uterusu olmayan kadınlarla yapılmış çalışma.
Koroner arter hastalığı (KAH) riski
60 yaş üzeri kombine östrojen-progestojen HRT kullananlarda KAH riski biraz artmıştır
(bakınız 4.4).
10İskemik inme riski
Kombine östrojen-progestojen ve sadece östrojen tedavisi 1.5 kat artmış iskemik inme riski
ile ilişkilidir. Tedavi süresince hemorajik inme riski artmamıştır.
Göreceli risk yaşa veya kullanım süresine bağlı değildir, ancak, temel risk yaşa çok bağlıdır.
HRT kullanan kadınlarda inme genel riski yaşla beraber artacaktır (bakınız bölüm 4.4).
WHI Çalışması Kombine - 5 yıllık kullanım sonrası ek iskemik inme* riski
Yaş aralığı (yıl) Plasebo grubundaki her Risk oranı ve %95 HRT kullanan her 1000
1000 kadın için 5 yıllık güven aralığı hasta için 5 yıllık
süreçteki insidans süreçte görülen ek
vakalar (%95 güven
aralığı)
50 - 59 8 1.3 (1.1-1.6) 3 (1-5)
* İskemik inme ile hemorajik inme arasında farklılaştırma yapılmamıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Doz aşımı kendini bulantı ve kusma ile belli eder. Spesifik bir antidotu yoktur, tedavisi
semptomatik olmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Doğal ve yarı sentetik östrojenler (yalın)
ATC kodu: G03CA03
Etki mekanizması:
Etkin madde, sentetik 17-östradiol, kimyasal ve biyolojik olarak endojen insan östradiolü ile
aynıdır. Menopozal kadınlardaki östrojen üretimi eksikliğini yerine koyar ve menopozal
semptomları azaltır.
Menopozal semptomlarda iyileşme tedavinin ilk birkaç haftasında sağlanmaktadır.
5.2 Farmakokinetik özellikler
Genel özellikler
Emilim:
11ESTROFEM içinde bulunan Novo Nordisk’in oral mikronize 17β–östradiolü gastrointestinal
kanaldan hızla ve etkin biçimde emilir.
Dağılım:
2 mg alımı takiben 4-6 saat içinde yaklaşık 44 pg/ml (30-53 pg/ml aralığında) maksimum
plazma konsantrasyonuna ulaşır. 17β-östradiol 14-16 saatlik yarılanma ömrüne sahiptir. 17β-
östradiolün %90'ından fazlası plazma proteinlerine bağlanır.
Biyotransformasyon:
17β–östradiol östrona oksitlenir ve o da östron sülfata dönüşür. Her iki dönüşüm de
karaciğerde gerçekleşir. Östrojenler safra içine atılırlar ve barsaktan geri emilirler. Bu
enterohepatik dolaşım sırasında parçalanırlar.
Eliminasyon:
17β-östradiol ve metabolitleri idrarla (%90-95) biyolojik olarak inaktif glukuronid ve sülfat
konjugatları şeklinde veya dışkıyla (%5-10) konjuge olmamış halde atılırlar.
5.3 Klinik öncesi güvenlilik verileri
Östrojenlerin akut toksisitesi düşüktür. Hayvan türleri arasında bilinen değişiklikler ve insan
ile hayvanlar arasındaki farklılıklar nedeniyle, preklinik sonuçlar östrojenlerin insanlara
uygulanmasında sınırlı verilere sahiptir.
Deney hayvanlarında östradiol veya östradiol valerat oldukça düşük dozlarda bile
embriyoletal etki göstermiştir. Ürogenital yol malformasyonları ve erkek fötuslarda dişileşme
belirtileri gözlenmiştir.
Tekrarlayan doz toksisitesi, genotoksisite gibi konvansiyonel çalışmaları temel alan klinik
öncesi veri ve karsinojenik potansiyel, bu KÜB içerisindeki diğer bölümlerde anlatılanların
dışında insanlar üstünde bir risk ortaya koymamaktadır.
6. FARMASÖTİK ÖZELLİKLER
6.1 Yardımcı maddelerin listesi
Tablet çekirdeği:
Laktoz monohidrat (sığır sütünden elde edilir)
Mısır nişastası
Hidroksipropilselüloz
Talk
Magnezyum stearat
Film kaplama:
Hipromelloz
İndigo karmin (E132)
Talk
Titanyum dioksit (E171)
Makrogol 400
6.2 Geçimsizlikler
12Yoktur.
6.3 Raf ömrü
48 ay
6.4 Saklamaya yönelik özel uyarılar
Buzdolabında saklanmamalıdır.
6.5 Ambalajın niteliği ve içeriği
Takvimli ve çevrimli kutu içerisinde 1x28 tablet
28 tabletlik takvimli ve çevrimli kutu aşağıdaki 3 kısımdan oluşur:
- Renkli, saydam olmayan polipropilenden yapılmış taban
- Saydam polistirenden yapılmış halka şekilli kapak
- Renkli, saydam olmayan polistirenden yapılmış olan merkezi çevrimli kısım.
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereklilik bulunmamaktadır.
Kullanılmamış olan tıbbi ürünler ya da atık maddeler “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmeliği” gereklerine uygun olarak imha
edilmelidir.
7. RUHSAT SAHİBİ
Novo Nordisk Sağlık Ürünleri Tic. Ltd. Şti.
Nispetiye Cad. Akmerkez E3 Blok Kat 7
34335 Etiler - İstanbul Türkiye
Tel: 0 212 385 40 40
Faks: 0 212 282 21 20
8. RUHSAT NUMARASI
102/46
9. İLK RUHSAT TARİHİ / RUHSAT YENİLEME TARİHİ:
İlk ruhsat tarihi: 19.08.1997
Ruhsat yenileme tarihi: 19.08.2007
10. KÜB’ÜN YENİLENME TARİHİ
13