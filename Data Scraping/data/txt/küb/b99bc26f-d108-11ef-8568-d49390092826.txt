KISA ÜRÜN BİLGİSİ
1. BEŞERİ TIBBİ ÜRÜNÜN ADI
ALGESAL® %10 merhem
2. KALİTATİF VE KANTİTATİF BİLEŞİM
Etkin madde:
Her 1 g merhem 0,1 g dietilamin salisilat (%10 a/a) içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Merhem
Beyaz veya fildişi renkli, hafif lavanta kokulu merhem
4. KLİNİK ÖZELLİKLER
4.1. Terapötik endikasyonlar
ALGESAL, lumbago, fibrozit, siyatik, morluklar ve incinmeler dahil olmak üzere romatizmal
durumların ve minör kas-iskelet rahatsızlıklarının semptomatik tedavisinde endikedir.
4.2. Pozoloji ve uygulama şekli
Pozoloji, uygulama sıklığı ve süresi
Yetişkinler (yaşlı hastalar dahil) ile 6 yaş ve üzeri çocuklarda kullanımı:
ALGESAL, 6 yaş ve üzeri çocuklarda ve erişkinlerde günde bir ya da birkaç kez ağrıyan
bölgeye ince tabaka şeklinde sürülerek uygulanır. Her zaman az miktarda kullanılmalıdır.
Ağrının şiddetine göre gerektiğinde gün içerisinde 1-3 uygulama yapılabilir. Eklem, kas ve sinir
ağrılarında hızla etki eder.
Uygulama şekli
ALGESAL haricen kullanım içindir. Deriden geçişini kolaylaştırmak için ovularak ve/veya
masaj yapılarak uygulanabilir. İlacın uygulanımından sonra uygulama bölgesinin kapatılması
gerekmez. Merhem uygulandıktan sonra eller su ve sabun ile yıkanmalıdır.
Özel popülasyonlara ilişkin ek bilgiler
Böbrek yetmezliği
Böbrek yetmezliği olan hastalarda geniş yüzeylerde uzun süreli kullanımından kaçınılmalıdır.
Karaciğer yetmezliği
Karaciğer yetmezliği olan hastalarda ALGESAL kullanım ile ilgili bilgi mevcut değildir.
Pediyatrik popülasyon:
6 yaşından küçük çocuklarda etkililiği ve güvenliliği üzerine yeterli veri bulunmadığından, 6
yaşından küçük çocuklarda kullanımı önerilmemektedir.Geriyatrik popülasyon
Bu popülasyonda ALGESAL kullanımına ilişkin bir sınırlama yoktur. Günlük doz
yetişkinlerde olduğu gibidir.
4.3. Kontrendikasyonlar
ALGESAL aşağıdaki durumlarda kontrendikedir:
• Dietilamin salisilata ya da merhem bileşiminde yer alan yardımcı maddelerden herhangi
birine karşı aşırı duyarlılığı olduğu bilinen kişilerde,
• Tahriş olmuş ya da yaralı deriye uygulanmamalıdır.
ALGESAL, 6 yaşından küçük çocuklarda kullanılmamalıdır.
Aspirin veya diğer nonsteroidal antiinflamatuar ilaçlara (ağız yoluyla alındığında dahil) karşı
aşırı duyarlılık, özellikle astım öyküsü ile ilişkili olduğunda.
ALGESAL yardımcı madde olarak, epileptojenik eşiği düşürebilen ve aşırı dozlarda bebeklerde
ve çocuklarda konvülsiyon gibi nörolojik olaylara yol açabilen terpen türevleri (örn. kafur)
içerir. Bu nedenle, konvülsiyon öyküsü olan çocuklarda Algesal kullanılmamalıdır.
4.4. Özel kullanım uyarıları ve önlemleri
Bazı hastalar, özellikle hassas cilde sahip olan kişiler veya ilacın sıcak havalarda/sıcak
banyodan sonra kullanılması ile, rahatsızlık hissedebilirler. Ciltte geçici kızarıklık/yanma hissi
oluşabilir. Aşırı tahriş veya istenmeyen etkiler meydana gelirse, ilaç kullanımı bırakılmadır.
Belirtiler devam ederse doktora danışılmalıdır. İlaçları çocukların göremeyeceği ve
erişemeyeceği bir yerde saklayın.
İlaca maruz kalan kumaş, pansuman bezi vs normalden daha yanıcı hale gelebileceğinden
hastalar sigara içmemeleri veya ateşe yaklaşmamaları konusunda uyarılmalıdır.
Giysilerin ve nevresimlerin yıkanması ürün birikimini azaltabilir ancak tamamen ortadan
kaldıramaz.
ALGESAL, “Glukoz 6 Fosfat Dehidrojenaz (G6PD)” eksikliği olan hastalarda, dikkatli
kullanılmalıdır.
Ciddi böbrek yetmezliği olan hastalarda dikkatli kullanılmalıdır.
Çok fazla kullanılması ajitasyon ve konfüzyona neden olabileceğinden yaşlılarda dikkatli
kullanılmalıdır.
Hamilelerde veya hamile kalmayı planlayanlarda, emzirmede, astımı olan hastalarda veya
başka ilaç kullanan hastalarda doktora danışılmalıdır.Sadece harici kullanım içindir. Tahriş olmuş ciltte kullanılmamalıdır. Her zaman önce küçük
bir alanda denenmeli, daima tedbirli kullanılmalıdır.
ALGESAL özellikle yüze, göze ve mukoza üzerine (örn; ağız, burun) uygulanmamalıdır. Açık
yaralarda ya da tahriş olmuş deri üzerinde kullanılmamalıdır. Uygulama yerinin tahriş olması
durumunda kullanımına son verilmelidir.
4.5. Diğer tıbbi ürünler ile etkileşimler ve diğer etkileşim şekilleri
Topikal salisilatların varfarinin antikoagülan etkilerini güçlendirebileceğine dair bildirimler
mevcuttur. Bu nedenle kumarin türevi antikoagülan kullanan hastalarda dikkatli olunması
önerilmektedir.
Salisilatlar (NSAİİ'ler olarak) metotreksatın atılımını geciktirerek ilacın kan seviyelerini ve
dolayısıyla toksisitesini arttırabilir.
Özel popülasyonlara ilişkin ek bilgiler
Özel popülasyonlara ilişkin olarak herhangi bir etkileşim çalışması yapılmamıştır.
Pediyatrik popülasyon
Pediyatrik popülasyona ilişkin olarak herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (kontrasepsiyon)
ALGESAL’in çocuk doğurma potansiyeli bulunan kadınlar ve doğum kontrolünde kullanımı
ile ilgili yeterli bilgi bulunmamaktadır.
Gebelik dönemi
Hamilelikte güvenliliği ile ilgili yeterli bilgi bulunmamaktadır.
Daha güvenli bir alternatif olmadıkça ALGESAL gebelikte kullanılmamalıdır.
Laktasyon dönemi
ALGESAL’in emzirme döneminde kullanımı önerilmemektedir.
Üreme yeteneği / Fertilite
Üreme yeteneği üzerine etkisi bilinmemektedir.
4.7. Araç ve makine kullanımı üzerindeki etkiler
ALGESAL’in araç ve makine kullanımı üzerine etkisi bilinmemektedir.4.8. İstenmeyen etkiler
Sıklık ifadeleri şu şekilde tanımlanmıştır. Çok yaygın (≥ 1/10); yaygın (≥ 1/100 ila < 1/10);
yaygın olmayan (≥ 1/1,000 ila < 1/100); seyrek (≥ 1/10,000 ila < 1/1,000); çok seyrek (<
1/10,000), bilinmiyor (eldeki verilerden hareketle tahmin edilemiyor).
Deri ve deri altı doku hastalıkları:
Bilinmiyor: Geçici cilt reaksiyonları (kızarıklık, yanma hissi ve döküntüler)
Sıcak havalarda veya sıcak bir banyodan sonra kullanıldığında veya cildiniz hassas ise, ilaç
uygulamasından sonra rahatsızlık hissedebilirsiniz.
Şüpheli advers reaksiyonlann raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel:0 800 314 00 08; faks: 0 312 218 35 99).
4.9. Doz aşımı ve tedavisi
Tavsiye edildiği şekilde kullanıldığında doz aşımı olası değildir. Geniş bir cilt bölgesine
uygulandığında veya muhtemel olmayan bir oral yutma durumunda, ilaç, emilen miktara bağlı
olarak sistemik yan etkilere neden olabilir.
Salisilat zehirlenmesi genellikle >350 mg/L (2.5 mmol/L) plazma konsantrasyonları ile
ilişkilidir. Yetişkin ölümlerinin çoğu, konsantrasyonları 700 mg/L'yi (5,1 mmol/L) aşan
hastalarda meydana gelir. 100 mg/kg'dan düşük tek dozların ciddi zehirlenmelere neden olması
olası değildir.
Semptomlar:
Yaygın belirtiler kusma, dehidratasyon, kulak çınlaması, vertigo, sağırlık, terleme, çarpıntı ile
birlikte sıcak ekstremiteler, solunum hızında artış ve hiperventilasyonu içerir.
Çoğu vakada bir dereceye kadar asit-baz bozukluğu mevcuttur.
Yetişkinlerde ve dört yaşın üzerindeki çocuklarda, normal veya yüksek arteriyel pH'lı (normal
veya düşük hidrojen iyonu konsantrasyonu) karma respiratuar alkaloz ve metabolik asidoz
görülmesi olağandır. Dört yaş ve altındaki çocuklarda, düşük arteriyel pH (yüksek hidrojen
iyonu konsantrasyonu) ile baskın bir metabolik asidoz yaygındır. Asidoz, kan beyin bariyeri
boyunca salisilat transferini artırabilir.
Yaygın olmayan belirtiler arasında hematemez, hiperpireksi, hipoglisemi, hipokalemi,
trombositopeni, artmış PT/INR, intravasküler koagülasyon, böbrek yetmezliği ve kardiyak
olmayan pulmoner ödem yer alır.Konfüzyon, oryantasyon bozukluğu, koma ve konvülsiyon gibi merkezi sinir sistemi etkilerinin
görülme sıklığı yetişkinlerde, çocuklara kıyasla daha az yaygındır.
Tedavi
Bir yetişkin, 250 mg/kg'dan fazla bir dozu yuttuktan sonraki bir saat içinde başvuru yaptığında,
bu hastaya aktif kömür verilmelidir. Plazma salisilat konsantrasyonu ölçülmelidir, ancak
zehirlenmenin şiddeti tek başına bundan belirlenememelidir. Bunun yanında hastanın klinik ve
biyokimyasal bulguları da dikkate alınmalıdır. Eliminasyon, %1,26 sodyum bikarbonat
uygulanmasıyla elde edilen üriner alkalinizasyon ile arttırılır. İdrar pH'ı izlenmelidir. Metabolik
asidoz, intravenöz %8,4 sodyum bikarbonat ile düzeltilmelidir (önce serum potasyumu kontrol
edilmelidir). Salisilat atılımını artırmadığı ve akciğer ödemine neden olabileceği için zorlu
diürez kullanılmamalıdır.
Hemodiyaliz, şiddetli zehirlenme için tercih edilen tedavidir ve plazma salisilat
konsantrasyonlarının 700 mg/L (5,1 mmol/L) üzerinde olduğu durumlarda veya daha düşük
konsantrasyonlarda olan ancak ciddi klinik veya metabolik özelliklerle ilişkili durumlarda
düşünülmelidir. 10 yaşın altındaki veya 70 yaşın üzerindeki hastalarda salisilat toksisitesi riski
artmıştır ve bu durum, daha erken bir aşamada diyaliz uygulanmasını gerektirebilir.
Yaşlı hastalar tarafından aşırı kullanılması halinde terpenlere bağlı ajitasyon ve konfüzyon riski
vardır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Eklem ve kas ağrılarında kullanılan topikal ürünler/Salisilik asit
türevlerini içeren preparatlar
ATC kodu: M02AC
Dietilamin salisilat, salisilatların anti-enflamatuar özelliklerine sahip topikal bir analjeziktir.
Ayrıca mikro-dolaşımı iyileştirir. ALGESAL uygulanımını takiben deriye iyi penetre olur ve
derin ağrıları azaltmak için tam olarak etkilidir. Deriye zarar vermez.
5.2. Farmakokinetik özellikler
Genel özellikler
Emilim:
Dietilamin salisilat, deriye uygulanımı takiben, kolayca ve hızla emilir.
Dağılım:
Epidermis, dermis ve hipodermis tabakalarında yoğun miktarda bulunur, daha aşağıdaki
dokulara doğru giderek miktarı azalır (iç organlarda ise düşük miktarlarda bulunduğu ve
birikim yapmadığı saptanmıştır). Deriye iyi penetre olması sayesinde derin ağrılarda etkindir.
Biyotranformasyon:
Veri bulunmamaktadır.Eliminasyon:
Topikal uygulamadan sonra plazmada az miktarda salisilik asit saptanabilir. İdrarda
eliminasyon 48 saatlik bir süre içinde gerçekleşir.
Doğrusallık/Doğrusal olmayan durum:
Veri bulunmamaktadır.
5.3. Klinik öncesi güvenlilik verileri
Reçeteyi yazan kişi için önem arz eden ek klinik öncesi güvenlilik verisi bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Poliglikol stearat A (Glikol Monostearat, Gliserol Monostearat 40-55 Tip II, Stearik Asit,
Trietanol Amin, Beyaz Vazelin, Mikrokristalin Wax)
Sıvı parafin
Lavanta esansı (Linalil asetat, Linalool, l-Limonen, d-Limonen, beta-Caryophyllene, Terpineol,
2-camphanone, Geranil asetat, Borneol, İzoborneol, Geraniol, Diğer terpenler ve terpenoidler)
Saf su
6.2. Geçimsizlikler
Bilinen herhangi bir geçimsizliği yoktur.
6.3. Raf ömrü
60 ay
6.4. Saklamaya yönelik özel tedbirler
25°C altındaki oda sıcaklığında saklanmalıdır.
Güneş ışığından korunmalıdır.
6.5. Ambalajın niteliği ve içeriği
ALGESAL %10 MERHEM 40 g’lık tüpte
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Recordati İlaç San. ve Tic. A.Ş.
Ç.O.S.B. Karaağaç Mah. Atatürk Cad.
No:36 Kapaklı / TEKİRDAĞ
Tel : 0282 999 16 00
8. RUHSAT NUMARASI
105/409. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 27.07.1970
Son yenileme tarihi: 04.11.2015
10. KÜB’ÜN YENİLENME TARİHİ
../../….