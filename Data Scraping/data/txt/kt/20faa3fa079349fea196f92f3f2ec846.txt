1/10 Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
• Bu kullanma talimatını saklayınız.  Daha sonra  tekrar okumaya ihtiyaç  duyabilirsiniz. 
• Eğer  ilave  sorularınız  olursa,  lütfen  doktorunuza veya eczacınıza  danışınız.  
• Bu ilaç kişisel  olarak sizin için reçete  edilmiştir,  başkalarına vermeyiniz.  
• Bu ilacın  kullanımı  sırasında, doktora  veya hastaneye gittiğinizde  doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz.  İlaç hakkında size önerilen dozun dışında yüksek veya 
düşük doz kullanmayınız.  KULLANMA TALİMATI  
Biofleks %0,9 izotonik sodyum klorür çözeltisi  
Steril  
Damar içine uygulanır. 
Etkin  maddeler:  Her 100 mL çözelti  0,9 gram  sodyum klorür (tuz)  içerir.  
Yardımcı  maddeler:  Enjeksiyonluk su 
 
 
Bu Kullanma  Talimatında:  
1. BİOFLEKS %0,9 İZOTONİK SODYUM KLORÜR ÇÖZELTİSİ nedir ve ne için 
kullanılır?  
2.  BİOFLEKS %0,9 İZOTONİK SODYUM KLORÜR ÇÖZELTİSİ’Nİ kullanmadan önce  
dikkat edilmesi gerekenler 
3. BİOFLEKS %0,9 İZOTONİK SODYUM KLORÜR ÇÖZELTİSİ nasıl  kullanılır?  
4. Olası  yan etkiler  nelerdir?  
5. BİOFLEKS %0,9 İZOTONİK SODYUM KLORÜR ÇÖZELTİSİ’NİN saklanması  
 
Başlıkları  yer almaktadır. 
 
1. BİOFLEKS %0,9 İZOTONİK SODYUM KLORÜR ÇÖZELTİSİ  nedir ve ne için 
kullanılır?  
BİOFLEKS %0,9 İZOTONİK SODYUM KLORÜR ÇÖZELTİSİ vücudun temel yapı 
taşlarından olan sodyum ve klorür iyonlarını içeren ve damar içi yoldan uygulanan  renksiz, 
berrak  bir çözeltidir. Vücuttan kaybedilen sıvının ve tuzun yerine konmasında işe yarar.  
BİOFLEKS %0,9 İZOTONİK SODYUM KLORÜR ÇÖZELTİS İ, 50, 100, 150, 250, 500, 
1000 ve 3000 m L'lik esnek torbalarda (Biofleks) sunulmuştur. Setli ve setsiz iki formu 
bulunmaktadır.  2/10 İlaç yalnızca  toplardamar  içine  ve bu amaca uygun  bir plastik  boru (set) aracılığıyla  uygulanır. 
BİOFLEKS %0,9 İZOTONİK SODYUM KLORÜR ÇÖZELTİSİ  vücudun susuz  
(dehidratasyon) ve tuzsuz  kalması  (sodyum deplesyonu)  durumunun tedavisinde ve bu 
durumun oluşmasını önlemek için kullanılır. 
BİOFLEKS %0,9 İZOTONİK SODYUM KLORÜR ÇÖZELTİSİ , konsantre formda bulunan 
bazı damar içi uygulamaya uygun ilaçların damar içine uygulanmadan önce seyreltilmesi 
amacıyla da kullanılmaktadır.  
 
2. BİOFLEKS %0,9 İZOTONİK SODYUM KLORÜR ÇÖZELTİSİ’Nİ  kullanmadan  
önce dikkat  edilmesi  gerekenler  
 
BİOFLEKS %0,9 İZOTONİK SODYUM KLORÜR ÇÖZELTİSİ’Nİ  aşağıdaki 
durumlarda KULLANMAYINIZ  
Eğer;  
- Kanınızda normalden daha yüksek seviyelerde klorür seviyeleri (hiperkloremi) varsa,  
- Kanınızda normalden daha yüksek sodyum seviyeleri (hipernatremi) varsa, 
- Daha önce BİOFLEKS %0,9 İZOTONİK SODYUM KLORÜR ÇÖZELTİSİ, içerdiği etkin 
maddeler ya da yardımcı maddeleri içeren ilaçları aldığınızda alerjik bir tepki 
gösterdiyseniz, yani sizde aniden soluk kesilmesi, hırıltılı solunum, deri döküntüleri, kaşıntı ya da vücudunuzda şişme gibi belirtiler oluştuysa bu i lacı KULLANMAYINIZ.  
Alerjiniz  olup olmadığından emin  değilseniz,  doktorunuza  danışınız.  
 BİOFLEKS %0,9 İZOTONİK SODYUM KLORÜR ÇÖZELTİSİ’ni aşağıdaki 
durumlarda DİKKATLİ KULLANINIZ  
BİOFLEKS %0,9 İZOTONİK SODYUM KLORÜR ÇÖZELTİSİ birçok hastada emniyetli bir 
ilaçtır. Ancak kalbiniz, böbrekleriniz, karaciğeriniz veya akciğerlerinizde sorunlar varsa, şeker hastasıysanız ya da vücudunuzda aşırı tuz birikimine bağlı şişlikler (ödem) varsa doktorunuz 
bu ilacı size uygulamamaya karar verebilir.  
Eğer  sizde aşağıdaki  hastalıklardan  biri varsa:  
• Konjestif  kalp yetmezliği  
• Ciddi  böbrek yetmezliği  
• İdrar  yollarında  tıkanıklık  
• Vücudunuzda  veya  kol ya da bacaklarınızda  su toplanması  (ödem)  bu ilaç size 
dikkatle uygulanmalıdır.  
Eğer,  
• bu ilaç size elektronik bir pompa  aracılığıyla  uygulanacaksa, torbanın tümüyle  
boşalmadan  önce pompanın çalışmasının durmuş olduğuna dikkat edilmelidir. 
Bu ilaç size uygulanırken kullanılan boruların (setlerin) 24 saatte  bir değiştirilmesi önerilir. 3/10 Ayrıca yalnızca torba sağlamsa ve içindeki çözelti berraksa kullanılmalıdır. 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
BİOFLEKS %0,9 İZOTONİK SODYUM KLORÜR ÇÖZELTİSİ’nin yiyecek ve içecek 
ile kullanılması  
BİOFLEKS %0,9 İZOTONİK SODYUM KLORÜR ÇÖZELTİSİ damar yoluyla uygulanan 
bir ilaçtır; uygulama şekli açısından yiyecek ve içeceklerle herhangi bir etkileşimi yoktur.  
 
Hamilelik  
İlacı kullanmadan önce  doktorunuza ya da eczacınıza  danışınız. 
Doktorunuz tarafından özellikle uygun görülmediği  takdirde, gebelik döneminde BİOFLEKS  
%0,9 İZOTONİK SODYUM KLORÜR ÇÖZELTİSİ’ni  kullanmayınız. 
Tedaviniz  sırasında hamile  olduğunuzu fark ederseniz  hemen  doktorunuza veya eczacınıza  
danışınız.  
 
Emzirme 
İlacı kullanmadan önce  doktorunuza ya da eczacınıza  danışınız. 
Bebeğinizi emziriyorsanız, bu durumu doktorunuza bildiriniz. Doktorunuz tarafından özellikle 
uygun görülmediği takdirde, emzirme döneminde BİOFLEKS %0,9 İZOTONİK SODYUM 
KLORÜR ÇÖZELTİSİ’ni kullanmayınız. 
 
Araç ve makine  kullanımı  
BİOFLEKS %0,9 İZOTONİK SODYUM KLORÜR ÇÖZELTİSİ’nin araç ya da makine 
kullanımı üzerinde herhangi bir etkisi bulunmamaktadır. 
 
BİOFLEKS %0,9 İZOTONİK SODYUM KLORÜR ÇÖZELTİSİ’nin  içeriğinde  
bulunan bazı yardımcı maddeler hakkında önemli bilgiler  
BİOFLEKS %0,9 İZOTONİK SODYUM KLORÜR ÇÖZELTİSİ’nin içeriğinde bulunan 
yardımcı maddelere karşı bir duyarlılığınız yoksa, bu maddelere bağlı olumsuz bir etki 
beklenmez.  
 
Diğer ilaçlar  ile birlikte  kullanımı  
Reçetesiz alınan ilaçlar, aşılar ve bitkisel ilaçlar da dahil olmak üzere başka herhangi bir ilaç 
almayı planlıyorsanız, alıyorsanız veya yakın zamanda aldıysanız lütfen doktorunuza bildiriniz.  
BİOFLEKS %0,9 İZOTONİK SODYUM KLORÜR ÇÖZELTİSİ , bazı ilaçlarla geçimsizdir. 
Geçimsiz olduğu bilinen bu ilaçlar ç özeltiye eklenmemeli; bu ilaçların seyreltilmesi için başka 
çözeltiler tercih edilmelidir.  4/10 Çözeltiye eklenecek herhangi başka bir ilaçla olabilecek bir geçimsizlik riskini en aza 
indirmek için, karıştırma işleminden hemen sonra, uygulamadan önce ve uygulam a sırasında 
belirli aralarla uygulaması yapılacak son karışımda herhangi bir bulanıklık veya çökelme olup 
olmadığı sağlık görevlisi tarafından kontrol edilecektir. 
BİOFLEKS %0,9 İZOTONİK SODYUM KLORÜR ÇÖZELTİSİ , karbenoksolon, 
kortikosteroid veya kortikotr opin kullanan hastalarda dikkatli uygulanmalıdır. 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. BİOFLEKS %0,9 İZOTONİK SODYUM KLORÜR ÇÖZELTİSİ  nasıl  kullanılır?  
 
Uygun  kullanım  ve doz/uygulama sıklığı için talimatlar:  
Sizin bu ilaca hangi miktarlarda ihtiyacınız olduğuna ve size ne zaman uygulanacağına 
doktorunuz karar verecektir. Bu sırada yaşınız, vücut ağırlığınız ve bu  ilacın size uygulanma 
nedenini dikkate alacaktır. Doktorunuz size ayrı bir tavsiyede bulunmadıkça bu talimatları 
takip ediniz. 
İlacınızı zamanında  almayı unutmayınız.  
Doktorunuz BİOFLEKS %0,9 İZOTONİK SODYUM KLORÜR ÇÖZELTİSİ ile tedavinizin 
ne kadar süreceğini size bildirecektir. Tedaviyi erken kesmeyiniz çünkü istenen sonucu 
alamazsınız.  
Uygulama yolu ve metodu:  
Toplardamarlarınıza uygun bir plastik boru (set) aracılığıyla kullanılır.  
 
Değişik yaş grupları  
Çocuklarda kullanım:  
Çocuklar için, doz ve uygulama setinin boyutuna uygulamayı öneren doktor tarafından karar 
verilir.  
 
Yaşlılarda kullanım:  
Karaciğer, böbrek ya da kalp işlevlerde azalma daha sık görüldüğünden ve birlikte başka 
hastalık görülme ya da başka ilaç kullanma olasılığı daha fazla olduğundan genel olarak 
yaşlılarda doz seçimi dikkatle ve genelde doz aralığının mümkün olan en alttaki sınırı alınarak yapılmalıdır.  
Bu ilaç büyük oranda böbrekler yoluyla atıl dığından, böbrek işlevlerinin bozuk olduğu 
durumlarda ilacın zararlı etkilerinin görülme riski artar. Yaşlılarda böbrek işlevlerinin azalması daha fazla olduğundan doz seçiminde dikkatli olunmalı ve tedavi sırasında böbrek 
işlevleri izlenmelidir.  
  5/10 Özel ku llanım durumları:  
Böbrek  / Karaciğer yetmezliği:  
Bu popülasyona  özel gerçekleştirilen  bir çalışma  bulunmadığından, bu hasta grubu için özel bir 
dozaj önerisi bulunmamaktadır. 
Eğer BİOFLEKS %0,9 İZOTONİK SODYUM KLORÜR ÇÖZELTİSİ’nin  etkisinin çok güçlü 
veya zayıf olduğuna dair bir izleniminiz var ise, doktorunuz veya eczacınız ile konuşunuz. 
 
Kullanmanız  gerekenden  daha  fazla  BİOFLEKS %0,9 İZOTONİK SODYUM 
KLORÜR ÇÖZELTİSİ  kullandıysanız:  
BİOFLEKS %0,9 İZOTONİK SODYUM KLORÜR ÇÖZELTİSİ’ni  kullanmanız  gerekenden  
fazlasını kullanmışsanız bir doktor veya eczacı ile konuşunuz. 
 
BİOFLEKS %0,9 İZOTONİK SODYUM KLORÜR ÇÖZELTİSİ’ni  kullanmayı  
unutursanız:  
Unutulan dozları  dengelemek için çift doz almayınız. 
 
BİOFLEKS %0,9 İZOTONİK SODYUM KLORÜR ÇÖZELTİSİ  ile tedavi  
sonlandırıldığında oluşabilecek etkiler:  
Bulunmamaktadır.  
 
4. Olası yan etkiler nelerdir?  
Tüm ilaçlar gibi, BİOFLEKS %0,9 İZOTONİK SODYUM KLORÜR ÇÖZELTİSİ’nin 
içeriğinde bulunan maddelere duyarlı olan kişilerde yan etkiler olabilir.  
Yan etkiler  çözeltideki  iyonların eksikliği  ya da fazlalığından  kaynaklanabilir  ve normal  
tedavi  koşullarında yan etkilerin ortaya çıkması beklenmez.  
Aşağıda belirtilen yan etkiler, doz aşımına ya da uygulama tekniğine bağlı olarak görülebilen 
yan etkiler olup görülme sıklıkları bilinmemektedir. 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın  : 10 hastanın en az 1'inde görülebilir.  
Yaygın  : 10 hastanın 1’inden az, fakat 100 hastanın en az 1’inde görülebilir.  
Yaygın olmayan  : 100 hastanın 1’inden az, fakat 1.000 hastanın en az 1’inde görülebilir.  
Seyrek   : 1.000 hastanın 1’inden az, fakat 10.000 hastanın en az 1’inde 
görülebilir.  
Çok seyrek   : 10.000 hastanın 1’inden az görülebilir.  
Bilinmiyor   : Eldeki ver ilerden hareketle tahmin edilemiyor.  
Aşağıdakilerden  herhangi  birini fark ederseniz,  hemen  doktorunuza  bildiriniz  veya size 
en yakın hastanenin acil bölümüne başvurunuz:  6/10 - Damarlar içinde pıhtı oluşumu 
- Kanama  
- Vücutta tuz (sodyum) birikimi 
- Vücutta su birikimi, şişlikler (ödem) ve sıvı birikimine bağlı olan (konjestif) kalp 
yetmezliğinde ağırlaşma  
- Vücut sıvılarının daha asidik olması (asidoz)  
- Baş ağrısı  
- Baş dönmesi  
- Huzursuzluk hali 
- Aşırı uyarılabilirlik hali 
- Kasılmalar  
- Koma ve ölüm  
- Kalp çarpıntısı (taşikardi) 
- Tansiyonda yükselme  
- Akciğerlerde sıvı birikimi (ödem)  
- Solunum yavaşlaması  
- Solunum durması  
- Bulantı, kusma, ishal, karında kramplar, susama hissi, tükürük miktarında azalma  
- Terlemede azalma  
- Kaslarda seyirme ve sertleşme 
- Böbrek yetmezliği  
- Ateş, halsizl ik 
- Uygulamanın yapıldığı yerde ağrı  
- Uygulamanın yapıldığı yerde iltihaplanma  
- Uygulamanın yapıldığı yerden başlayarak toplardamarlar boyunca yayılan sertlik, 
kızarıklık ya da şişlik 
Bunların hepsi ciddi yan etkilerdir.  Acil tıbbi müdahale gerekebilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamı ş olacaksınız.  7/10  
 
 
5. BİOFLEKS %0,9 İZOTONİK SODYUM KLORÜR ÇÖZELTİSİ’nin  saklanması  
BİOFLEKS %0,9 İZOTONİK SODYUM KLORÜR ÇÖZELTİSİ’ni çocukların  
göremeyeceği, erişemeyeceği yerlerde ve ambalajında saklayınız. 
25°C altındaki oda sıcaklığında saklayınız.  
Tek kullanımlıktır.  Kısmen  kullanılmış  torbalar  saklanmamalı;  uygulamanın yapıldığı  
sağlık  kuruluşunun tıbbi atık prosedürlerine uygun olarak imha edilmelidir. 
Her bir torbanın etiketinde  son kullanma  tarihi  yazmaktadır.  Bu tarih geçmişse size 
bu ilaç verilmeyecektir.  
Son kullanma  tarihiyle  uyumlu olarak  kullanınız.  
Ambalajdaki  son kullanma tarihinden sonra  BİOFLEKS %0,9 İZOTONİK SODYUM 
KLORÜR ÇÖZELTİSİ’ni kullanmayınız. 
 
Eğer üründe ve/veya ambalajında bozukluklar fark ederseniz BİOFLEKS %0,9 İZOTONİK 
SODYUM KLORÜR ÇÖZELTİSİ’ni kullanmayınız. Son kullanma tarihi geçmiş veya 
kullanılmayan ilaçları çöpe atmayınız! Çevre, Şehircilik ve İklim Değişikliği Bakanlığınca belirlenen toplama sistemine veriniz.  
 
Ruhsat Sahibi:  
Osel İlaç San. ve Tic. A.Ş. 
Akbaba Mah. Maraş Cad. No:52  
34820 Beykoz / İSTANBUL  
 Üretim Yeri:  
Osel İlaç San. ve Tic. A.Ş. Akbaba Mah. Maraş Cad. No:52  
34820 Beykoz / İSTANBUL  
 
Bu kullanma talimatı ../../.. tarihinde  onaylanmıştır. 8/10 AŞAĞIDAKİ  BİLGİLER  BU İLACI  UYGULAYACAK  SAĞLIK  PERSONELİ  İÇİNDİR.  
Kullanım öncesi çözelti kontrol edilmelidir.  
Uygulama steril setlerle intravenöz yoldan yapılır.  
Yalnızca berrak, partikülsüz ve ambalaj bütünlüğü bozulmamış ürünler kullanılmalıdır.  
Uygulama  seti ürüne  iliştirildikten  sonra  uygulamaya  en kısa sürede  başlanmalıdır.  
Torbada kalan havaya bağlı olarak meydana gelebilecek bir hava embolisini önlemek için, 
başka infüzyon sıvılarıyla seri bağlantı yapılmamalıdır.  
Uygulamadan önce torbanın içindeki havanın tümüyle boşaltılmadığı durumlarda, esnek 
plastik torbalardaki intravenöz çözeltilere akış hızını arttırmak amacıyla basınç uygulanması 
hava embolisine neden olabilir. 
Çözelti steril uygula ma seti aracılığıyla aseptik teknik kullanılarak uygulanmalıdır. Sisteme 
hava girmemesi için uygulama setinden, kullanım öncesi sıvı geçirilmelidir. 
Ek ilaçlar, aseptik koşullarda enjeksiyon ucundan bir iğne yardımı ile infüzyon öncesi ve 
sırasında katılabilir.  Oluşan  son ürünün izotonisitesi parenteral  uygulama  yapılmadan  önce  
belirlenmiş  olmalıdır.  
Hastaya uygulamadan önce  eklenmiş  ilacın  çözeltiyle  tümüyle  karışmış  olması  gereklidir. Ek 
ilaç içeren çözeltiler, ilaç eklenmesinden hemen sonra kullanılmalıdır; daha sonra kullanılmak 
üzere saklanmamalıdır.  
Çözeltiye ek ilaç katılması ya da yanlış uygulama tekniği, ürüne pirojen kontaminasyonuna 
bağlı ateş reaksiyonuna  neden  olabilir.  Advers  reaksi yon görülmesi  durumunda  infüzyona  
hemen  son verilmelidir.  
Tek kullanımlıktır.  
Kısmen kullanılmış çözeltiler saklanmamalı; intravenöz uygulamanın yapıldığı sağlık 
kuruluşunun tıbbi atık prosedürüne uygun olarak imha edilmelidir. 
Kısmen  kullanılmış  torbalar  yeniden hastaya uygulanan sistemlere  bağlanmamalıdır.  
Açmak  için: 
1. Dış ambalajın  sağlamlığını ve sızıntı olup olmadığını  kontrol  ediniz;  ambalaj  hasar  
gördüyse kullanmayınız.  
2. Koruyucu dış ambalajı  yırtarak  açınız.  
3. Koruyucu ambalaj içindeki torbanın sağlam olup olmadığını sıkarak kontrol ediniz. Torba 
içindeki çözeltinin berraklığını ve içinde yabancı madde içermediğini kontrol ediniz. 
Uygulama hazırlıkları:  
1. Torbayı  asınız.  9/10 2. Uygulama  ucundaki koruyucu kapağı  çıkarınız.  
3. Uygulam a setinin  spaykını, uygulama ucuna sıkıca  batırınız.  
4. Çözeltinin  hastaya uygulanması  için setin  kullanım  talimatına  uyulmalıdır.  
 
Ek ilaç ekleme:  
Dikkat: Tüm parenteral çözeltilerde olduğu gibi, ürüne eklenecek tüm maddeler ürünle 
geçimli olmalıdır. Ürüne ekleme yapılacaksa, hastaya uygulamadan önce son karışımında 
geçimlilik kontrol edilmelidir.  
 
Uygulama öncesi  ilaç ekleme  
1. İlaç uygulama ucu dezenfekte edilir.  
2. Eklenecek ilaç 19 -22 gauge kalınlığındaki bir iğnesi olan enjektörle ilaç uygulama 
ucundan torba içine eklenir. 
3. Çözelti  ve içine  eklenen  ilaç iyice  karıştırılır.  Potasyum klorür gibi yoğun ilaçlarda 
torbanın uygulama çıkışına, yukarı pozisyondayken hafifçe vurularak karışması sağlanır. 
Dikkat:  İçine  ek ilaç uygulanmış  torbalar  saklanmamalıdır.  
 
Uygulama sırasında  ilaç ekleme  
1. Setin  klempi kapatılır.  
2. İlaç uygulama ucu dezenfekte edilir.  
3. Eklenecek ilaç 19 -22 gauge kalınlığındaki bir iğnesi olan enjektörle ilaç uygulama 
ucundan torba içine eklenir. 
4. Çözelti  askısından çıkarılır  ve ters çevrilir.  
5. Bu pozisyondayken torbanın uygulama çıkışı ve enjeksiyon girişine  hafifçe  vurularak 
çözelti  ve ek ilacın karışması sağlanır.  
6. Torbayı  eski konumuna getirerek  klemp  açılır  ve uygulamaya devam  edilir.  
 
İlaç seyreltmek amacıyla kullanım sırasında raf ömrü:  
Mikrobiyolojik açıdan, uygulamaya hazırlandıktan hemen sonra kullanılmalıdır. Hemen kullanılmadığı durumlarda saklama koşulunun ve süresinin belirlenmesi ilaç 
eklenmesi/seyreltmesini yapanın sorumluluğundadır ve bu süre; bu işlemin valide edilmiş aseptik koşullarda yapılmadığı durumlarda normalde 2- 8ºC arasında 24 saatten uzun değildir.  
Ek ilaçların geç imsizliği: 
Çözeltiye eklenecek ilacın geçimliliği önceden değerlendirilmelidir. Geçimlilik verilerinin bulunamaması durumlarında çözeltiye herhangi bir ilaç eklenmemelidir. 10/10 İlaç eklenmesi sonrası renk değişikliği ve/veya çökelme, çözünmeyen bileşiklerin ya  da 
kristalleşmenin olup olmadığını kontrol ederek eklenen ilacın geçimli olup olmadığına karar 
vermek, uygulamayı yapan hekimin sorumluluğundadır. BİOFLEKS %0,9 İZOTONİK 
SODYUM KLORÜR ÇÖZELTİSİ’ne eklenecek ilacın geçimli olup olmadığına eklenecek 
ilacın kullanma talimatından faydalanarak karar verilmelidir. 
Çözeltiye ilaç eklemeden önce BİOFLEKS %0,9 İZOTONİK SODYUM KLORÜR 
ÇÖZELTİSİ’nin pH'sında çözünür ve stabil olduğu doğrulanmalıdır. 
BİOFLEKS %0,9 İZOTONİK SODYUM KLORÜR ÇÖZELTİSİ , içine geçimli bir ila ç 
eklendikten hemen sonra kullanılmalıdır.  
Geçimsiz olduğu bilinen ilaçlar eklenmemelidir. 