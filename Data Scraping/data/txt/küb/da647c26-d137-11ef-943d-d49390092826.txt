KISA ÜRÜN BİLGİSİ
1. BEŞERİ TIBBİ ÜRÜNÜN ADI
RABECOMB 20 /30 mg MR kapsül
2. KALİTATİF VE KANTİTATİF BİLEŞİM
Etkin madde:
Rabeprazol sodyum 20.00 mg
Domperidon 30.00 mg (Domperidon pellet’e eşdeğer)
Yardımcı maddeler:
Sodyum stearil fumarat 2.00 mg
Mannitol DC (E 421) 24.00 mg
Yardımcı maddeler için 6.1’e bakınız.
3. FARMASÖTİK FORM
MR Kapsül.
Beyaz, opak renkli gövde, turkuaz renkli kapak içinde beyaz yuvarlak, bikonveks enterik
tablet ve sarıdan açık sarıya doğru renkli küreler.
4. KLİNİK ÖZELLİKLER
4.1. Terapötik endikasyonlar
RABECOMB MR,
 Semptomatik eroziv ya da ülseratif gastroözofajiyal reflü hastalığında (GÖRH),
 Gastroözofajiyal reflü hastalığının idame tedavisinde,
 Orta ve şiddetli gastroözofajiyal reflü hastalığının (GÖRH) semptomatik tedavisinde
endikedir.
4.2. Pozoloji ve uygulama şekli
Pozoloji/ uygulama sıklığı ve süresi:
Yetişkinler:
Eroziv ya da Ülseratif Gastroözofajiyal Reflü Hastalığı (GÖRH): Önerilen doz dört ila sekiz
hafta boyunca günde bir kapsüldür.
Gastroözofajiyal Reflü Hastalığı (GÖRH) İdame Tedavisi: Uzun dönemli tedavide önerilen
doz günde 1 kapsüldür.
1Orta ve Şiddetli Gastroözofajiyal Reflü Hastalığının (GÖRH) Semptomatik Tedavisi:
Özofajiti olmayan hastalarda günde bir kapsüldür. Eğer dört hafta sonunda semptom kontrolü
sağlanamazsa, hastanın yeniden muayenesi ve değerlendirilmesi gerekir.
Uygulama şekli:
RABECOMB MR, oral yolla kullanım içindir.
RABECOMB MR, sabahları kahvaltıdan önce bir bardak su ile birlikte alınmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliği bulunan hastalarda dozun ayarlanması gerekmez.
RABECOMB MR’ın içeriğindeki domperidon karaciğerde çok fazla metabolize edildiği için
karaciğer bozuklukları bulunan hastalarda kullanılmamalıdır.
Pediyatrik popülasyon:
RABECOMB MR’ın pediyatrik grupta kullanımına dair klinik veri mevcut olmadığından, bu
gruptaki çocuklarda kullanımı önerilmemektedir.
Geriyatrik popülasyon:
RABECOMB MR’ın yetişkinlere önerilen dozu kullanılır.
4.3. Kontrendikasyonlar
RABECOMB MR kapsül aşağıda belirtilen durumlarda kontrendikedir:
 Domperidona, rabeprazol sodyuma, substitüe benzimidazollere (esomeprazol ve
lansoprazol vb.) ya da formülasyondaki herhangi bir bileşene karşı aşırı duyarlılığı
olan hastalarda,
 Prolaktin salgılayan hipofiz tümörü (prolaktinoma) olan hastalarda,
 Oral ketokonazol, eritromisin ya da QTc aralığını uzatan flukonazol, vorikonazol,
klaritromisin, amiodaron ve telitromisin gibi diğer güçlü CYP3A4 inhibitörleriyle eş
zamanlı kullanımda (4.5 Diğer tıbbi ürünler ile etkileşimler ve diğer etkileşim şekilleri
bölümüne bakınız),
 Gebe ve emziren hastalarda kontrendikedir.
RABECOMB MR gastrointestinal hemoraji, mekanik obstrüksiyon veya perforasyon gibi
gastrik motilite stimülasyonunun zararlı olabileceği durumlarda kullanılmamalıdır.
24.4. Özel kullanım uyarıları ve önlemleri
RABECOMB MR tedavisine semptomatik yanıt alınması, gastrik ya da özafajiyal malignite
yokluğunu göstermez. Bu nedenle RABECOMB MR ile tedaviye başlamadan önce, malignite
ihtimali göz önüne alınmalıdır.
Uzun süreli tedavi gören hastalar (özellikle 1 yıldan fazla tedavi edilenler) düzenli gözetim
altında tutulmalıdır.
Diğer proton pompası inhibitörleri veya benzimidazol türevleriyle çapraz-hipersensitivite riski
göz ardı edilmemelidir.
Pazarlama sonrasında kan diskrazisi (trombositopeni ve nötropeni) rapor edilmiştir. Alternatif
etiyolojinin tanımlanamadığı olguların büyük çoğunluğunda, olaylar komplike olmayıp,
rabeprazolün kesilmesi ile son bulmuştur.
Atazanavirin RABECOMB MR ile birlikte uygulanması önerilmemektedir.
Rabeprazol de dahil proton pompa inhibitörleriyle tedavi Salmonella, Campylobacter ve
Clostridium difficile gibi gastrointestinal infeksiyon riskini arttırabilir.
Uzun QT sendromu / Torsades de Pointes’e neden olabilir. Bu nedenle tanısı konmuş veya
şüpheli konjenital uzamış QT sendromu veya Torsades de Pointes hastalarında
kullanılmamalıdır.
RABECOMB MR içeriğindeki domperidon doza bağımlı olarak prolaktin düzeylerinde
yükselmeye sebep olabilir. Yükselmiş prolaktin klinik belirti göstermeyebilir (kronik
yükselmiş prolaktin düzeylerinin klinik sonuçları bilinmemektedir) veya galaktore,
jinekomasti, amenore, impotens (doz azaltılması veya ilacın bırakılması ile geçici nitelikte)
gibi durumlara neden olabilir.
Kendisi veya ailesinde meme kanseri hikâyesi olan kişilerde ve monoaminoksidaz (MAO)
inhibitörü kullanan hastalarda RABECOMB MR içeriğindeki domperidondan dolayı dikkatli
kullanılmalıdır.
Karaciğer bozukluklarında kullanımı
Domperidon büyük oranda karaciğerde metabolize olduğundan, karaciğer bozukluğu olan
hastalarda, RABECOMB MR kullanırken dikkatli olunmalıdır.
Böbrek yetmezliği
Şiddetli böbrek yetmezliği (serum kreatinin > 6 mg/100mL, yani > 0.6 mmol/L) bulunan
hastalarda RABECOMB MR içeriğindeki domperidonun eliminasyon yarılanma ömrü 7.4
saatten 20.8 saate çıkmıştır, ancak plazma ilaç düzeyi sağlıklı gönüllülerden daha düşüktür.
Böbreklerden çok az miktarda değişmemiş ilaç atıldığı için böbrek yetmezliği bulunan
3hastalarda tek kullanımlık dozun ayarlanması muhtemelen gerekmez. Ancak tekrar
kullanımda doz sıklığı bozukluğun şiddetine göre günde bir veya ikiye düşürülmeli ve doz
azaltılmalıdır. Uzun süreli tedavi gören hastaların durumu düzenli olarak gözden
geçirilmelidir.
Çocuklarda kullanım
RABECOMB MR’ın çocuklarda kullanılması önerilmez; bu yaş grubunda kullanım için
yeterli deneyim yoktur.
Sodyum uyarısı;
RABECOMB MR her dozunda 1 mmol (23 mg)’den az sodyum ihtiva eder; yani esasında
sodyum içermez.
Mannitol uyarısı;
RABECOMB MR, 24 mg mannitol (E421) içermektedir, ancak dozu nedeni ile uyarı
gerektirmemektedir.
4.5. Diğer tıbbi ürünler ile etkileşimler ve diğer etkileşim şekilleri
Rabeprazol
Rabeprazol sodyum gastrik asit sekresyonunun tamamen ve uzun süreli inhibisyonunu sağlar.
pH’ya bağlı absorbsiyonu olan bileşiklerle bir etkileşim meydana gelebilir Rabeprazol
sodyum, sitokrom P450 (CYP450) hepatik ilaç metabolizması yoluyla metabolize olur.
Sağlıklı kişilerle yapılan çalışmalarda, rabeprazol sodyumun tek oral doz halinde verilen
varfarin ve teofilin ile ya da intravenöz tek doz halinde verilen diazepam ve fenitoin dahil,
CYP450 sistemi tarafından metabolize edilen ilaçlar ile klinik olarak anlamlı bir etkileşimi
olmadığı gösterilmiştir.
Rabeprazol sodyum dahil proton pompası inhibitörlerini kullanan hastalarda INR
(internasyonal normalize oran) ve protrombin zamanının uzadığı bildirilmiştir. INR ve
protrombin zamanında artışlar anormal kanamaya ve hatta ölüme neden olabilir.
İnsan karaciğer mikrozomları ile yapılan in vitro çalışmalar, rabeprazol sodyumun CYP450
izoenzimleri (CYP2C19 ve CYP3A4) tarafından metabolize olduğunu göstermiştir. Bu
çalışmalarda rabeprazol sodyumun, siklosporin metabolizmasını 62 mikromolar IC (immün
50
kompleks) konsantrasyonları ile inhibe ettiği saptanmıştır. Bu konsantrasyonlar, 14 gün
boyunca günde 20 mg rabeprazol sodyum alan sağlıklı gönüllülerin C değerinin 50 katıdır.
maks
Bu inhibisyon derecesi eşit konsantrasyonlardaki omeprazol inhibisyonu ile benzer olmuştur.
4Rabeprazol sodyum, mide asidi salgısında devamlı bir inhibisyon oluşturur. Rabeprazol
sodyumun asit inhibisyonunun derecesine bağlı olarak, absorpsiyonları pH’ya bağımlı olan
bileşiklerle etkileşim meydana gelebilir. Günde 20 mg rabeprazol sodyumla birlikte
alındığında, ketokonazol biyoyararlanımı yaklaşık %30 oranında azalmıştır; digoksin EAA ve
C değerleri sırasıyla %19 ve %29 oranında artmıştır. Rabeprazol sodyumun ketokonazol
maks
veya itrakonazol ile birlikte uygulanması antifungal plazma seviyelerinde anlamlı bir düşüşle
sonuçlanabilir. Sonuç olarak, ketakonazol veya itrakonazol rabeprazol sodyum ile birlikte
alındığında doz ayarlaması gerekip gerekmediğini belirlemek için hastaların gözetim altında
tutulması gerekebilir. Rabeprazol sodyum ve antiasitler eş zamanlı alındığında, rabeprazol
sodyum plazma konsantrasyonu klinik olarak anlamlı derecede değişmemiştir.
Besinler ile klinik önem taşıyacak bir etkileşim yoktur.
Rabeprazol sodyum, amoksisilin ve klaritomisin kombinasyonunun kullanımı sonrasında,
rabeprazol sodyum ve 14-hidroksiklaritomisin plazma konsantrasyonları artmıştır.
Rabeprazol sodyumun ketakonazol veya itrakonazol ile birlikte uygulanması antifungal
plazma seviyelerinde anlamlı bir düşüşle sonuçlanabilir. Bu nedenle, ketokonazol veya
itrakonazol rabeprazol sodyum ile birlikte alındığında doz ayarlaması gerekip gerekmediğini
belirlemek için hastaların gözetim altında tutulması gerekebilir.
Atazanavir 300 mg/ritonavir 10 mg ile omeprazolün (40 mg/gün) veya atazanavir 400 mg ile
lansoprazolün (60 mg/gün) sağlıklı gönüllülerde birlikte uygulanması atazanavir
maruziyetinde önemli azalma ile sonuçlanmıştır. Atazanavirin emilimi pH’ya bağlıdır.
Çalışılmamış olmasına rağmen, benzer sonuçlar diğer proton pompası inhibitörlerinde de
beklenmektedir. Sonuç olarak, rabeprazol de dahil PPİ’lerin atazanavir ile birlikte
kullanılmaması önerilmektedir (bkz. Bölüm 4.4).
Domperidon
Birlikte uygulandığında antikolinerjik ilaçlar, domperidonun anti-dispeptik etkisini antagonize
edebilir.
Antasit ve antisekretuvar ilaçlar, oral biyoyararlanımı azalttığından, domperidon tablet ve
süspansiyon ile aynı anda alınmamalıdır.
Domperidonun ana metabolik yolu CYP3A4’tür. In vitro ve insan çalışmalarından elde edilen
veriler, bu enzimi önemli ölçüde inhibe eden ilaçların eşzamanlı kullanımının domperidon
plazma düzeylerinin artmasına neden olabileceğini göstermiştir. Güçlü CYP3A4 inhibitör
örnekleri arasında:
 Flukonazol*, itrakonazol, ketokonazol* ve vorikonazol* gibi azol antifungaller.
5 Klaritromisin* ve eritromisin* gibi makrolid antibiyotikler.
 Amprenavir, atazanavir, fosamprenavir, indinavir, nelfinavir, ritonavir ve sakinavir
gibi HIV proteaz inhibitörleri.
 Diltiazem ve verapamil gibi kalsiyum antagonistleri
 Amiodaron*
 Aprepitant
 Nefazodon
 Telitromisin* yer almaktadır.
(*QTc aralığını da uzatır. Bkz. 4.3 Kontrendikasyonlar)
Sağlıklı kişilerde oral ketokonazol veya oral eritromisinle ayrı ayrı yapılan
farmakokinetik/farmakodinamik etkileşim çalışmaları bu ilaçların, domperidonun CYP3A4
aracılığı ile ilk geçiş metabolizmasında belirgin bir inhibisyon oluşturduğunu doğrulamıştır.
Günde dört kez domperidon 10 mg ve günde iki kez ketokonazol 200 mg kombinasyonuyla,
ve farklı zaman noktalarında 1.2-17.5 milisaniye arasında değişen gözlem dönemi süresince
QTc’nin ortalama 9.8 milisaniye uzadığı görülmüştür. Günde dört kez domperidon 10 mg ve
günde üç kez eritromisin 500 mg kombinasyonuyla ise, farklı zaman noktalarında 1.6-14.3
milisaniye arasında değişen gözlem dönemi süresince QTc’nin ortalama 9.9 milisaniye
uzadığı görülmüştür. Domperidonun kararlı durum C ve EAA değerleri bu etkileşim
maks
çalışmalarında yaklaşık üç kat artmıştır.
Domperidonun artan plazma konsantrasyonlarının QTc üzerinde gözlenen etkiye ne ölçüde
katkıda bulunduğu bilinmemektedir.
Bu çalışmalarda günde dört kez domperidon 10 mg monoterapisi QTc’de ortalama 1.6
milisaniye (ketokonazol çalışması) ve 2.5 milisaniye’lik (eritromisin çalışması) bir artışla
sonuçlanmıştır. Bu arada ketokonazol monoterapisi (günde iki kez 200 mg) ve eritromisin
monoterapisi (günde üç kez 500 mg) ise gözlem döneminde QTc’de sırasıyla ortalama 3.8 ve
4.9 milisaniye artışla sonuçlanmıştır.
Sağlıklı kişilerde yürütülen başka bir çok dozlu çalışmada, günde dört kez domperidon 40 mg
monoterapisiyle, kararlı durumda QTc’de önemli bir artış kaydedilmemiştir (toplam 160
mg’lık günlük doz, maksimum günlük dozun iki katıdır). Bu çalışmalardaki domperidon
plazma konsantrasyonları, etkileşim çalışmalarının kombinasyon kollarındaki plazma
domperidon konsantrasyonlarıyla en azından benzer düzeydedir.
Teorik olarak domperidon, gastro-kinetik etkileri nedeniyle, birlikte oral yolla uygulanan
ilaçların, özellikle kontrollü salınan ya da enterik kaplı formüllerin emilimini etkileyebilir.
6Ancak digoksin ya da parasetamol uygulanan ve sabit kan düzeylerine erişilmiş bireylerde,
birlikte domperidon kullanımı, bu ilaçların kan düzeylerini etkilemez.
Domperidon ayrıca;
- nöroleptiklerin etkilerini arttırmaz,
- dopamin agonistlerinin (bromokriptin, L-dopa) merkezi etkilerini inhibe etmeden, sindirim
bozuklukları, bulantı, kusma gibi istenmeyen periferik etkilerini baskılar.
Özel popülasyonlara ilişkin ek bilgiler
Özel popülasyonlara ilişkin olarak hiçbir etkileşim çalışması yapılmamıştır.
Pediyatrik popülasyon:
Pediyatrik popülasyon ile ilgili olarak hiçbir etkileşim çalışması yapılmamıştır.
4.6. Gebelik ve laktasyon
Genel tavsiye:
Gebelik kategorisi: C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
RABECOMB MR’ın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir.
İnsanlara yönelik potansiyel risk bilinmemektedir.
Gebelik dönemi
Domperidonun hamile kadınlarda kullanımıyla ilgili pazarlama sonrası veriler sınırlıdır.
Sıçanlar üzerinde gerçekleştirilen bir çalışmada RABECOMB MR içeriğindeki
domperidonun, maternal olarak yüksek dozda reprodüktif toksisite olduğunu göstermiştir.
İnsanlar için potansiyel risk bilinmemektedir.
Bu nedenle RABECOMB MR, beklenen terapötik fayda kullanımı haklı göstermedikçe
gebelik döneminde kullanılmamalıdır.
Laktasyon dönemi
RABECOMB MR içeriğindeki rabeprazolün anne sütüne geçip geçmediği bilinmemektedir.
Emzirme dönemindeki kadınlarda çalışma yapılmamıştır. Ancak sıçanlarda yapılan çalışmalar
rabeprazol sodyumun süte geçtiğini göstermektedir.
RABECOMB MR içeriğindeki diğer bir etken madde olan domperidon anne sütü ile
atılmaktadır. Plazma konsantrasyonuna karşılık gelen miktarın %10-50’si anne sütünde
bulunmaktadır ve bu miktarın 10 ng/ml’yi geçmesi beklenmez.
7Önerilen maksimum doz rejiminde anne sütüne geçen domperidon miktarının 7 μg’dan az
olması beklenir. Bununla birlikte yeni doğan için zararlı olup olmadığı bilinmemektedir.
Bu sebepten dolayı emziren annelerde RABECOMB MR kullanılmamalıdır.
Üreme yeteneği/Fertilite:
Sıçanlarda domperidon ile yapılan bir çalışmada anne karnındayken alınan yüksek maternal
toksik dozun üreme toksisitesine neden olduğu görülmüştür.
4.7. Araç ve makine kullanımı üzerindeki etkiler
Farmakodinamik özellikleri ve yan etki profiline dayanılarak, RABECOMB MR’ın araba
kullanma performansını etkilemesi ya da makine kullanma becerisini azaltması
beklenmemektedir. Bununla birlikte uyuklama nedeniyle, dikkati toplamada azalma
görülürse, araba ve dikkat gerektiren makineleri kullanmaktan kaçınılması önerilir.
4.8. İstenmeyen etkiler
İstenmeyen yan etkiler RABECOMB MR’ın içeriğindeki her bir bileşen için ayrı ayrı
verilmiştir.
Advers reaksiyonların sıklığı aşağıdaki gibi sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Rabeprazol
Enfeksiyonlar ve enfestasyonlar
Yaygın: Enfeksiyon
Kan ve lenf sistemi hastalıkları
Seyrek: Nötropeni, lökopeni, trombositopeni, lökositoz
Bağışıklık sistemi hastalıkları
Seyrek: Akut sistemik alerjik reaksiyonlar (örn. yüzde şişlik, hipotansiyon ve dispne)1
Metabolizma ve beslenme hastalıkları
Seyrek Anoreksiya
Bilinmiyor: Hiponatremi
8Psikiyatrik hastalıkları
Yaygın: İnsomnia
Yaygın olmayan: Sinirlilik
Seyrek: Depresyon
Bilinmiyor: Konfüzyon
Sinir sistemi hastalıkları
Yaygın: Baş ağrısı, baş dönmesi
Yaygın olmayan: Somnolans
Göz hastalıkları
Seyrek: Görme bozuklukları
Vasküler hastalıkları
Bilinmiyor: Periferal ödem
Solunum, göğüs bozuklukları ve mediastinal hastalıkları
Yaygın: Öksürük, faranjit, rinit
Yaygın olmayan: Bronşit, sinüzit
Gastrointestinal hastalıkları
Yaygın: Diyare, kusma, mide bulantısı, karın ağrısı, konstipasyon, flatulans
Yaygın olmayan: Dispepsi, ağız kuruluğu, geğirme
Seyrek: Gastrit, stomatit, tat bozuklukları
Hepato-bilier hastalıkları
Seyrek: Hepatit, sarılık, hepatik ensefalopati2
Deri ve deri altı doku hastalıkları
Yaygın olmayan: Döküntü, eritem1
Seyrek: Kaşıntı, terleme, büllöz reaksiyonlar1
Çok seyrek: Eritem multiform, toksik epidermal nekrolizis (TEN), Stevens Johnson sendromu
(SJS)
Kas-iskelet bozukluklar, bağ doku ve kemik hastalıkları
Yaygın: Spesifik olmayan ağrı, sırt ağrısı
Yaygın olmayan: Miyalji, bacak krampları, artralji
9Böbrek ve idrar hastalıkları
Yaygın olmayan: İdrar yolu enfeksiyonu
Seyrek: İnterstitial nefrit
Üreme sistemi ve meme hastalıkları
Çok seyrek: Jinekomasti
Genel bozukluklar ve uygulama bölgesine ilişkin hastalıkları
Yaygın: Asteni, influenza benzeri hastalık
Yaygın olmayan: Göğüs ağrısı, titreme, pireksi
Araştırmalar
Yaygın olmayan: Hepatik enzimlerin artması2
Seyrek: Kilo alımı
1Eritem, büllöz reaksiyonları ve hipersensitivite reaksiyonları tedavinin bırakılmasından sonra
genellikle çözümlenmiştir.
2Hepatik ensefalopati ender olarak sirozlu olan hastalarda görüldüğü rapor edilmiştir. Ciddi
hepatik bozukluğu olan hastalarda, RABECOMB MR ilk kez başlanacaksa hekimin dikkatli
olması önerilir (bkz Bölüm 4.4)
Domperidon
Bağışıklık sistemi bozuklukları
Çok seyrek: Anafilaksi, anafilaktik şok, anafilaktik reaksiyon, ürtiker ve anjiyoödem gibi
alerjik reaksiyonlar.
Endokrin hastalıkları
Seyrek: Artan prolaktin seviyeleri, mastalji, galaktore, jinekomasti, amenore
Yaygın olmayan: Menstrüel bozukluklar
Metabolizma ve beslenme hastalıkları
Yaygın olmayan: Ödem
Sinir sistemi hastalıkları
Yaygın: Baş ağrısı, migren
Yaygın olmayan: Uyuşukluk hali, sinirlilik hali, irritabilite, uykusuzluk
Çok seyrek: Ekstrapiramidal advers reaksiyonlar, konvülsiyon
10Gastrointestinal hastalıkları
Yaygın: Ağız kuruluğu
Seyrek: Çok nadir görülen geçici intestinal krampları içeren gastrointestinal bozukluklar
Çok seyrek: Diyare
Deri ve deri altı doku hastalıkları
Çok seyrek: Kaşıntı, isilik
Böbrek ve idrar hastalıkları
Yaygın olmayan: Dizüri
Hipofiz bezi kan-beyin bariyerinin dışında olduğu için domperidon prolaktin seviyelerinde
artışa yol açabilmektedir. Bu hiperprolaktinemi, nadir vakalarda galaktore, jinekomasti ve
amenore gibi nöro-endokrinolojik reaksiyonlara neden olabilmektedir.
Ekstrapiramidal yan etkiler ise yetişkinlerde seyrek, yenidoğanlarda ve bebeklerde çok seyrek
olarak görülmektedir. Bu advers reaksiyonlar tedaviye son verildiği anda kendiliğinden ve
tamamen kaybolmaktadır.
4.9. Doz aşımı ve tedavisi
Rabeprazol
Bu güne kadar, herhangi bir bilinçli aşırı doz alımı deneyimi bulunmamaktadır. Önerilen
maksimum doz günde iki kez 60 mg dozu veya günde bir kez 160 mg dozu aşmamalıdır.
Zollinger–Ellison Sendromlu hastalar günde 120 mg’a kadar rabeprazol sodyum dozları ile
tedavi edilmiştir. Rabeprazol sodyumun spesifik bir antidotu yoktur. Rabeprazol sodyum
proteinlere yoğun şekilde bağlanır ve bu nedenle kolayca dokulardan geçemez. Herhangi bir
doz aşımı durumunda, tedavi semptomatik olmalı ve genel destekleyici önlemleri alınmalıdır.
Domperidon
Aşırı doz semptomları arasında özellikle çocuklarda görülen baş dönmesi, dezoryantasyon,
ekstrapiramidal yan etkiler bulunmaktadır. Ayrıca aritmi, hipotansiyon gibi kardiyovasküler
etkiler görülebilir.
Domperidona karşı spesifik bir antidot bulunmamakla birlikte aşırı doz alınması halinde
gastrik lavaj ve aktif kömür uygulanması yararlı olabilir. Tıbbi olarak yakından denetim ve
destekleyici tedavi önerilmektedir.
11Antikolinerjik (benztropin 1-2 mg İ.M./İ.V/ difenilhidramin 25-50 mg İ.M./İ.V.),
antiparkinson ilaçlar, ekstrapiramidal yan etkilerin kontrol altında tutulmasına yardımcı
olabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Proton pompası inhibitörleri (Rabeprazol), Antiemetikler ve bulantıya
karşı kullanılan ilaçlar (Domperidon)
ATC kodu: A02BC04 (Rabeprazol) ve A03FA03 (Domperidon)
Rabeprazol
Rabeprazol sodyum, antikolinerjik ya da H reseptörü antagonisti özellikler göstermeyen,
2
ancak H+/K+-ATPaz enziminin salınımını gastrik paryetal hücrelerin salgı yüzeyinde inhibe
ederek mide asit salgısını baskılayan; salgıyı azaltıcı bileşikler sınıfından (sübstitüye
benzimidazol proton pompası inhibitörü) bir moleküldür. Bu enzim paryetal hücrelerde asit
(proton) pompası olarak bilinir, bu nedenle de gastrik proton pompası inhibitörü olarak
karakterize edilir. Rabeprazol sodyum, gastrik asit sekresyonunu son basamağında inhibe
eder. Rabeprazol sodyum gastrik paryetal hücrelerde protonlanır, birikir ve aktif sülfenamide
dönüştürülür. İn vitro çalışmalarda, rabeprazol sodyum 78 saniyelik yarılanma ömrü ile pH
1.2'de kimyasal olarak aktive olur. Etkisi doza bağlıdır. Hem bazal, hem de stimulus tipinden
bağımsız olarak uyarılmış asit sekresyon inhibisyonunu sağlar. Kullanımı sonrasında
rabeprazol sodyumun hem plazma hem de mide mukozasından hızla kaybolduğu
gözlenmiştir. Rabeprazol zayıf bir bazdır. Doz alımı sonrasında hızla absorbe olup paryetal
hücrelerin asidik ortamında dağılır.
Antisekretuvar Aktivite: 20 mg rabeprazol sodyumun oral olarak alınmasından sonra salgıyı
azaltıcı etki bir saat içinde başlar. İlk dozun alınmasından sonra 24 saatlik gastrik asidite
üzerinde %88 oranında maksimal inhibitör etkinlik sağlanır. 20 mg rabeprazol sodyum, bazal
ve pepton besin–uyarılı asit salgısını plaseboya karşılık sırasıyla %86 ve %95 oranında inhibe
eder, gastrik pH 3’den yüksek hale gelerek 24 saatlik inhibisyon süresi %10-%65 oranında
artar. Tekrarlanan günlük dozlar ile rabeprazol sodyumun asit salgısı üzerindeki inhibitör
etkisi hafifçe artar ve üç gün sonra kararlı inhibisyon durumu sağlanır. İlacın bırakılmasından
sonra 2–3 gün içerisinde salgı normale döner.
12Serum Gastrini Üzerindeki Etkileri: Ülseratif veya eroziv özofajit tedavisi için 8 hafta
boyunca günlük dozlarda rabeprazol sodyum alan hastalarda ve bu hastalığın nüksetmesine
karşı 52 hafta boyunca tedavi edilen hastalarda açlık gastrin seviyeleri doza bağlı olarak
artmıştır. Grup medyan değerleri normal aralıkta kalmıştır. 4 hafta boyunca 20 mg rabeprazol
sodyum tedavisi alan bir grup hastanın ortalama serum gastrin konsantrasyonlarının iki katına
çıktığı gözlenmiştir. Tedavi gören hastaların yaklaşık %35’inin serum gastrin seviyeleri
normal üst limitin üstünde çıkmıştır. Asit sekresyonu üzerindeki inhibitör etkinliğin sonucu,
serum gastrin düzeyleri ilk 2–8 hafta süresince yükselir. Genellikle tedavinin bırakılmasından
sonra 1 ya da 2 hafta içerisinde gastrin düzeyleri tedavi öncesi değerlerine döner. CYP2C19
genotipilerine göre kategorize edilen Japon hastalarla (her genotip kategorisinde n=6) yapılan
bir çalışmada, ilacı geniş metabolize eden hastalara kıyasla, yavaş metabolize eden hastalarda
gastrin supresyonunun daha yüksek olduğu saptanmıştır.
Enterokromaffin Tipi (ECL) Hücreler Üzerindeki Etkisi: Bir yıl süresince rabeprazol sodyum
(günde 10 ya da 20 mg) ile tedavi gören 400 hastada, ECL hücre (enterokromaffin hücre)
hiperplazisi süreye ve doza bağlı olarak artmıştır. Bu durum proton pompası inhibitörünün
farmakolojik aktivitesi ile tutarlıdır. Hiçbir hastada, gastrik mukozanın ECL hücrelerinde
adenomatoid, displazik veya neoplastik değişimler gözlenmemiştir.
Endokrin Etkiler: 1 yıla kadar süren klinik çalışmalar, endokrin sistem üzerinde klinik olarak
önemli bir etkinin olmadığını ortaya koymuştur. 13 gün boyunca rabeprazol sodyum alan
sağlıklı gönüllülere ait şu parametrelerde klinik değişim gözlenmemiştir: 17 (beta)-estradiol,
tri-iyodotironin, tiroksin, tiroksin bağlayıcı protein, paratiroid hormon, insülin, glukagon,
renin, aldosteron, folikül stimulan hormon (FSH), lüteotropik hormon, prolaktin,
somatotropik hormon, dehidroepiandrosteron, kortizol bağlayıcı globülin, üriner 6 (beta)-
hidroksikortizol, serum testosteron ve kortizol profili.
Diğer Etkiler: Bir yıla kadar rabeprazol sodyum tedavisi gören hastalarda, MSS (merkezi
sinir sistemi), kardiyovasküler, solunum, lenf ve hematopoietik sistemler ile böbrek ve
karaciğer üzerinde sistemik bir etki gözlenmemiştir. Uzun süreli rabeprazol tedavisi ve oküler
etkileri üzerinde veri bulunmamaktadır.
Mikrobiyoloji: Yapılan klinik çalışmalar rabeprazol sodyum, amoksisilin ve klaritomisin
tedavi rejiminin klinik ve in vitro enfeksiyonlarda çoğu Helicobacter pylori suşuna karşı
etkili olduğunu göstermiştir.
13Domperidon
Domperidon, anti-emetik özellikleri bulunan bir dopamin antagonistidir. Domperidon kan-
beyin engelini kolaylıkla geçemez. Domperidon kullananlarda, özellikle yetişkinlerde
ekstrapiramidal yan etkiler çok nadir görülmekle birlikte domperidon hipofizden prolaktin
salgılanmasını artırmaktadır. Domperidonun anti-emetik etkisi, area postremada kan-beyin
engelinin dışında yer alan kemoreseptör tetikleme bölgesindeki dopamin reseptörlerinin
antagonizması ve periferik (gastrokinetik) etkilerinin kombinasyonundan kaynaklanıyor
olabilir. Beyinde bulunan düşük konsantrasyonlarının yanı sıra hayvanlar üzerinde yapılan
çalışmalar domperidonun dopamin reseptörleri üzerinde ağırlıklı olarak periferik bir etki
yarattığını göstermektedir.
İnsanlar üzerinde yapılan çalışmalar oral domperidonun özafagus alt ucunda özofageal
basıncı artırdığını, antroduodenal motiliteyi iyileştirdiğini ve gastrik boşaltımı hızlandırdığını
göstermiştir. İlacın gastrik sekresyon üzerinde hiçbir etkisi bulunmamaktadır.
5.2. Farmakokinetik özellikler
Genel özellikler
Rabeprazol sodyum su ve metanolde çok çözünür; etanol, kloroform ve etil asetatta serbestçe
çözünür; eter ve n-hekzanda çözünmez. Rabeprazol sodyumun stabilitesi pH’nın bir
fonksiyonudur; asit ortamda hızla parçalanır ve alkali ortamda daha stabildir.
Domperidon suda çok az çözünür, dimetilformamitte zor çözünür, metanolde az çözünür.
Polimorfizm göstermektedir.
Rabeprazol
Emilim:
Rabeprazol sodyumun aside dayanıksız olması nedeniyle kapsül formu, ilacın mideden
bozunmadan geçmesini sağlar ve bu nedenle rabeprazol sodyum absorbsiyonu ancak mideyi
terk ettikten sonra gerçekleşir. 20 mg oral rabeprazol sodyum dozunun alınmasından 2–5 saat
(T ) sonra doruk plazma (C ) konsantrasyonlarına ulaşılır. Rabeprazol sodyumun 10 ile
maks maks
40 mg doz aralığında doruk plazma konsantrasyonları (C ) ve eğri altındaki alan (EAA)
maks
değeri doğrusaldır. Her 24 saatte bir alınan 10 mg - 40 mg’lık dozlar birikime neden olmaz;
çoklu dozların kullanılması, rabeprazol sodyum farmakokinetiklerini değiştirmez. Plazma
yarı-ömrü 1–2 saattir. Oral 20 mg’lık bir dozun (intravenöz uygulamaya karşılık) mutlak
biyoyararlanımı yaklaşık %52’dir. Rabeprazol sodyum yüksek yağ içerikli besinlerle birlikte
14alındığında T değişir ve absorbsiyonu 4 saat gecikir, ancak C ve EAA değeri önemli
maks maks
oranda değişmez. Bu nedenle ilaç gıdalara bağlı olmaksızın alınabilir.
Dağılım:
Rabeprazol plazma proteinlerine %96.3 oranında bağlı halde bulunur.
Biyotransformasyon:
Rabeprazol sodyum yüksek oranda metabolize olur. Tiyoeter (M1) ve karboksilik asit (M6),
plazmadaki esas metabolitlerdir. Bu metabolitlerin önemli antisekretuvar aktivite gösterdiği
gözlenmemiştir. Daha düşük düzeylerde bulunan minör metabolitleri sülfon (M2),
demetiltiyoeter (M4), ve merkaptürik asid konjugatıdır (M5). In vitro çalışmalarda, temelde
karaciğerde sitokrom P450 3A tarafından (CYP3A) sülfon metabolitine ve sitokrom P450
tarafından demetil rabeprazole metabolize olduğu gösterilmiştir. Tiyoeter metaboliti,
enzimatik olmayan yolla rabeprazol sodyumun indirgenmesiyle oluşur. Demetil (M3)
metabolitinin az oranda salgı azaltıcı etkisi vardır, ancak bu metabolit plazmada bulunmaz.
Bazı alt popülasyonlarda (%3–5 Kafkasyalı ve %17–20 Asyalı) CYP2C19 aktivitesinin
düşüklüğüne bağlı polimorfizm gözlenir. Bu grupta ilaç çok az oranda metabolize olduğu için
bu kişiler zayıf metabolize edici olarak adlandırılır.
Eliminasyon:
14C işaretli 20 mg’lık tek doz oral rabeprazol sodyum uygulamasından sonra, ilacın yaklaşık
%90’ı, temelde tiyoeter karboksilik asit, glukoronid metaboliti ve merkapturik asit metaboliti
halinde idrar ile atılır. Alınan dozun geri kalanı feçesle atılır. İdrar ve feçeste değişmeden
kalan ilaca rastlanmamıştır. Saptanan total radyoaktivite %99.8 oranındadır. Total vücut
klerensinin 283 ± 98 ml/dk olduğu hesaplanmıştır.
Doğrusallık/Doğrusal Olmayan Durum:
Rabeprazol sodyum doğrusal farmakokinetik özellik gösterir.
Domperidon
Emilim:
Domperidon, aç deneklerde oral uygulamadan sonra hızla emilir ve 30 ila 60 dakika sonra
doruk plazma konsantrasyonuna ulaşır. Oral domperidonun mutlak biyoyararlanımı bağırsak
duvarı ve karaciğerde bulunan yoğun ilk-geçiş metabolizmasına bağlı olarak düşüktür
(yaklaşık %15). Domperidonun biyoyararlanımı normal deneklerde yemekten sonra
alındığında artmış olsa da, gastrointestinal şikayetleri bulunan hastalar domperidonu
15yemeklerden 15-30 dakika önce almalıdır. Azalan gastrik asidite domperidonun emilimini
bozar. Oral biyoyararlanım, önceden eşlik eden simetidin ve sodyum bikarbonat uygulanması
durumunda azalır. Yemekten sonra alındığında emilim geciktiği için doruk konsantrasyona
ulaşımı biraz gecikir ve EAA da biraz artar.
Dağılım:
Oral domperidon birikmez ve kendi metabolizmasını indüklemez; iki hafta boyunca günlük
30 mg’lık oral uygulamadan sonraki 90 dakikalık 21 ng/ml doruk plazma seviyesi, ilk dozdan
sonraki 18 ng/ml ile neredeyse aynı olmuştur. Domperidon, %91 – 93 oranında plazma
proteinlerine bağlanır. Hayvanlar üzerinde radyoaktif işaretli ilaçlarla yapılan dağılım
çalışmaları geniş bir doku dağılımı olduğunu ve beyindeki konsantrasyonun düşük olduğunu
göstermiştir. Sıçanlarda az miktarda ilacın plasentaya geçtiği gözlenmiştir.
Biyotransformasyon:
Domperidon, hidroksilleme ve N-dealkilasyon ile hızlı ve geniş bir hepatik metabolizmaya
uğrar. Tanı amaçlı inhibitörlerle gerçekleştirilen in vitro metabolizma deneyleri, CYP3A4’ün
domperidonun N-dealkilasyonundan sorumlu olan sitokrom P-450 olurken CYP3A4,
CYP1A2 ve CYP2E1’in domperidonun aromatik hidroksillemesinden sorumlu olduğunu
ortaya koymuştur.
Eliminasyon:
Oral dozun %31’i idrarla, %66’sı da dışkıyla atılmaktadır. Değişmeden vücuttan atılan ilacın
oranı düşüktür (dışkı atılımının %10’u ve idrar atılımının yaklaşık %1’i). Tekli oral dozdan
sonraki plazma yarılanma ömrü sağlıklı deneklerde 7-9 saat olurken şiddetli böbrek
yetmezliği bulunan hastalarda daha uzundur.
Doğrusallık/Doğrusal olmayan durum:
Domperidon doğrusal farmakokinetik gösterir.
Hastalardaki karakteristik özellikler
Cinsiyet:
Alınan doz vücut kütlesi ve boya göre ayarlandığında, kadın ve erkek hastalar için rabeprazol
sodyum farmakokinetikleri arasında klinik olarak önemli bir farklılık olmamıştır.
Yaşlı hastalar:
Rabeprazolün eliminasyonu yaşlılarda kısmen azalmıştır. Sağlıklı yaşlılarda 7 gün boyunca
günde 20 mg rabeprazol sodyum uygulamasından sonra, sağlıklı genç gönüllülerle
karşılaştırıldığında EAA değeri yaklaşık iki katına çıkmıştır, C %60 ve t yaklaşık %30
maks 1/2
16oranında artmıştır. İlacın günde bir kez kullanılması sonrasında rabeprazol birikimini gösteren
herhangi bir bulgu yoktur.
Böbrek yetmezliği olan hastalar:
Stabil, idame hemodiyaliz uygulaması gerektiren son-evre böbrek yetmezliği olan hastalarda
(kreatinin klerensi ≤ 5 ml/dk/1.73m2), 20 mg oral dozun alınmasından sonra rabeprazol
sodyum atılımı sağlıklı gönüllülerle benzer olmuştur. Bu hastalarda EAA ve C sağlıklı
maks
gönüllülerle karşılaştırıldığında karşılık gelen parametrelerden %35 daha düşük bulunmuştur.
Sağlıklı gönüllülerde ortalama yarı-ömür 0.82 saat, hemodiyaliz boyunca hastalarda 0.95 saat
ve hemodiyaliz sonrasında ise 3.6 saat olmuştur. Sürekli hemodiyaliz gerektiren hastalarda
ilacın klerensi sağlıklı gönüllülerin yaklaşık 2 katı olarak bulunmuştur.
Karaciğer yetmezliği olan hastalar:
10 hastayla yapılan tek doz çalışmasında, hafif ve orta derecede (Child–Pugh sınıflaması A ve
B) kronik karaciğer sirozu olan hastalara 20 mg rabeprazol sodyum verilmesinden sonra,
sağlıklı gönüllülerle karşılaştırıldığında EAA iki katına çıkmıştır, rabeprazol sodyum
eliminasyon yarı-ömrü 2–3 kat artmıştır, total vücut klerensi yarıdan daha az düzeye inmiştir.
12 hastayla yapılan çoklu doz çalışmasında, 8 gün boyunca 20 mg rabeprazol sodyum alan
hafif ve orta derecede (Child–Pugh sınıflaması A ve B) karaciğer yetmezliği olan hastaların
EAA ve C değerleri, sağlıklı gönüllülere göre yaklaşık %20 oranında artmıştır ve ilacın
maks
eliminasyonu azalmıştır; ilaca bağlı önemli emniyet sorunları ile karşılaşılmamıştır. Şiddetli
karaciğer yetmezliği (Child–Pugh sınıflaması C) olan kişilerle ilacın kullanımına dair veri
yoktur.
CYP2C19 Polimorfizm:
Yedi gün boyunca günlük 20 mg rabeprazol uygulamasını takiben, CYP2C19 yavaş
metabolize edicilerin EAA ve t parametreleri, geniş metabolize edicilerdeki parametrelerin
1/2
sırasıyla yaklaşık 1.9 ve 1.6 katı olmasına karşın, C sadece %40 oranında artmıştır.
maks
5.3. Klinik öncesi güvenlilik verileri
Rabeprazol
Klinik dışı çalışmalardaki etkiler, insanlarda kullanılabilecek en yüksek düzeyden daha fazla
oranda maruz kalındığında gözlemlenmiştir ve bu klinik açısından fazla önem
taşımamaktadır.
17Mutajenite üzerine yapılmış çalışmalar belirsiz sonuçlar vermiştir. Fare lenfoma hücre
hatlarındaki testler pozitif sonuç vermiştir, fakat in vivo mikronükleus ve in vitro DNA
onarım testleri negatif olarak sonuçlanmıştır.
Karsinojenite çalışmaları insanlar için özel bir tehlike ortaya çıkarmamıştır.
Domperidon
Elektrofizyolojik in vitro ve in vivo çalışmalar, domperidonun insanlardaki QT süresini
uzatma konusunda orta düzeyde genel bir riske işaret etmektedir. HERG ile transfekte edilen
izole hücreler ve izole kobay miyositleri üzerinde gerçekleştirilen in vitro deneylerde oranlar,
maksimum günlük doz olan 20 mg’ın (günde 4 kere) uygulanmasından sonra insanlardaki
serbest plazma konsantrasyonlarına kıyasla iyon kanallarından akımı inhibe eden IC50
değerlerine bağlı olarak yaklaşık 10 olmuştur. Ancak izole kardiyak dokularda
gerçekleştirilen in vitro deneyler ve in vivo modellerin (torsades de points’e karşı duyarlı hale
getirilen köpek, kobay, tavşanlar) güvenlik payı maksimum günlük dozda (20 mg q. i. d.)
insanlardaki serbest plazma konsantrasyonlarının 50 katından fazla olmuştur. Metabolizmanın
CYP3A4 yoluyla inhibisyonu durumunda domperidonun serbest plazma konsantrasyonları 10
katına kadar çıkabilmektedir.
Yüksek ve maternal olarak toksik dozda (önerilen insan dozunun 40 katından daha fazlası)
sıçanda teratojenik etkiler görülmüştür. Fareler ve tavşanlarda teratojeniteye rastlanmamıştır.
6. FARMASÖTİK ÖZELLİKLER
6.1. Yardımcı maddelerin listesi
Magnezyum Oksit
Mannitol DC (E421)
Mısır Nişastası
Povidon K30
Hidroksipropil Selüloz LH11
Sodyum Stearil Fumarat
Hipromeloz E15
Talk
Hipromelloz Ftalat (HP55s)
Trietil Sitrat
Titanyum Dioksit (E171)
18Pellet içeriği olarak;
Mannitol (E421)
Şeker
Starch
PVPK
Sarı demir oksit (E172iii)
Etil selüloz
Kapsül içeriği olarak;
Jelatin
Titanyum dioksit (E171)
Indigo carmine FD&C Blue 2 (E132)
6.2. Geçimsizlikler
Geçerli değil.
6.3. Raf ömrü
24 ay
6.4. Saklamaya yönelik özel tedbirler
25oC'nin altındaki oda sıcaklığında saklayınız.
6.5. Ambalajın niteliği ve içeriği
RABECOMB MR, içerisinde rabeprazol enterik kaplı tablet ve domperidon pellet bulunan 30
kapsül Poliamid / Alüminyum / PVC blister ambalajlarda piyasaya sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
197. RUHSAT SAHİBİ
Celtis İlaç San. ve Tic. A.Ş.
Tozkoparan Mah. General Ali Rıza
Gürcan Cad. Merter İş Merkezi
Bağımsız Blm. 2/6
Güngören/İSTANBUL
Tel: 0 212 481 40 98
Fax: 0 212 481 40 98
e-mail: info@celtisilac.com.tr
8. RUHSAT NUMARASI
239/66
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 25.01.2012
Ruhsat yenileme tarihi:
10. KÜB’ÜN YENİLENME TARİHİ
20