KISA ÜRÜN BİLGİSİ
1. BEŞERİ TIBBİ ÜRÜNÜN ADI
LOSEC 40 mg enjektabl flakon
2.KALİTATİF VE KANTİTATİF BİLEŞİM
Her kombinasyon ambalajında, liyofilize omeprazol içeren 1 flakon ve çözücü içeren 1
ampul bulunur.
Etkin madde : Omeprazol sodyum 42.6 mg
(40 mg omeprazole eşdeğer)
Yardımcı madde(ler) :
Yardımcı maddeler için 6.1.’e bakınız.
3.FARMASÖTİK FORM
Enjeksiyonluk solüsyon hazırlamak için toz ve çözücü.
4.KLİNİK ÖZELLİKLER
4.1.Terapötik endikasyonlar
LOSEC® enjektabl,
- Duodenum ülseri
- Mide ülseri
- Reflü özofajit
- Zollinger-Ellison sendromu
4.2 Pozoloji ve uygulama şekli
Pozoloji/uygulama sıklığı ve süresi :
Oral tedaviye alternatif olarak :
Oral yolla tedavi edilemeyen hastalar intravenöz yoldan günde 40 mg omeprazol ile tedavi
edilebilirler.
Zollinger-Ellison sendromu :
Doz hastaya göre ayarlanmalıdır. Başlangıç için önerilen doz günde 60 mg olup, daha sık ve
daha yüksek dozların kullanılması gerekebilir. Dozun 60 mg’ı geçmesi halinde, dozun
bölünerek günde 2 kez verilmesi gerekir.
Uygulama şekli:
Enjeksiyon
LOSEC 40 mg enjektabl flakon intravenöz yoldan yavaş olarak enjekte edilmelidir. Solüsyon
yalnızca ambalajında bulunan 10 ml çözücü ile hazırlanmalıdır. (Başka bir çözücü
kullanılmamalıdır). Hazırlama işleminin hatalı yapılması durumunda renk değişikliği
meydana gelebilir. Hazırlama işlemi için paketten çıkan talimatı okuyunuz. Hazırlamadan
sonra enjeksiyon en az 2,5 dakikada, dakikada en fazla 4 ml uygulanacak şekilde
yapılmalıdır. Solüsyon, hazırlandıktan sonra en fazla 4 saat içinde uygulanmalıdır.
1Oral kullanım için çözelti
10 mg’dan daha düşük doz kullanılması gereken çocuklarda ve entübe hastalarda Enjektabl,
oral yolla kullanılabilir. Oral kullanım için çözeltinin hazırlanması ve kullanımına dair pratik
bilgiler için, kullanma talimatına bakınız.
Özel popülasyonlara ilişkin ek bilgiler :
Böbrek yetmezliği :
Böbrek yetmezliği olan hastalarda doz ayarlaması gerekmez.
Karaciğer yetmezliği :
Karaciğer yetmezliği olan hastalarda plazma yarılanma ömrü arttığından günlük 10-20 mg
doz yeterli olabilir.
Pediyatrik popülasyon : Çocuklarda iv kullanım ile ilgili deneyim sınırlıdır.
Geriyatrik popülasyon : Yaşlı hastalarda doz ayarlaması gerekmez.
4.3 Kontrendikasyonlar
LOSEC® enjektabl, omeprazole, substitue benzimidazoller ve ilacın içeriğinde yer alan diğer
bileşenlere karşı aşırı duyarlılığı olanlarda kullanılmamalıdır.
4.4 Özel kullanım uyarıları ve önlemleri
Herhangi bir alarm semptom varlığında (örn : belirgin istenmeyen kilo kaybı, tekrarlanan
kusma, yutma güçlüğü, melena veya hematemez) ve gastrik ülser teşhisi konduğunda veya
gastrik ülserden şüphelenildiğinde tedavi, semptomları hafifleterek tanıyı geciktirebileceği
için malinite olasılığı giderilmeden tedaviye başlanmamalıdır.
Omeprazolün atazanavir ve nelfinavir ile eş zamanlı kullanılması tavsiye edilmez (Bkz.
Bölüm 4.5 - Diğer tıbbi ürünler ile etkileşimler ve diğer etkileşim şekilleri).
4.5. Diğer tıbbi ürünler ile etkileşimler ve diğer etkileşim şekilleri
Diğer ilaçların farmakokinetiği üzerinde omeprazolün etkileri :
Emilim : Omeprazol ile tedavi sırasında azalan mide asiditesine bağlı olarak, bazı ilaçların
mide pH’sına bağlı emilimi değişkenlik gösterebilir. Mide asit salgısını azaltan diğer
ilaçların kullanılması sırasında olduğu gibi, omeprazol ile tedavi sırasında da, ketokonazolün
ve itrakonazolün emilimi azalabilir ve omeprazol ile tedavi sırasında digoksinin emilimi
artabilir. Sağlıklı kişilerde omeprazol (günde 20 mg) ile digoksinin aynı anda uygulanması
digoksinin biyoyararlanımını yaklaşık %10 (on hastadan ikisinde %30’a kadar) artırır.
Metabolizma : Omeprazol, major omeprazol metabolize edici enzim olan CYP2C19’u inhibe
eder. Bu sebeple, CYP2C19 enzimi aracılığıyla metabolize olan diğer ilaçların, diazepam,
fenitoin, varfarin (R-varfarin) ve diğer K vitamini antagonistleri ve silostazol gibi,
metabolizmasını yavaşlatabilir.
Fenitoin kullanan hastaların izlenmesi önerilmektedir ve fenitoin dozunun azaltılması gerekli
olabilir. Ancak sürekli tedavide, günlük 20 mg LOSEC ile birlikte kullanıldığında, hastaların
kan fenitoin seviyelerinde değişme olmamıştır. Varfarin veya diğer K vitamini
antagonistlerini alan hastalarda, INR’nin izlenmesi önerilmektedir ve varfarin dozunun (veya
diğer K vitamini antagonistlerinin) azaltılması gerekli olabilir. Ancak günlük 20 mg LOSEC
2ile birlikte kullanımı, sürekli varfarin tedavisi gören hastaların koagülasyon sürelerinde
değişikliğe neden olmamıştır. Omeprazol, bir çapraz çalışmada sağlıklı kişilere verilen 40
mg doz, silostazolün Cmaks ve AUC değerlerini sırasıyla %18 ve %26 ve aktif
metabolitlerinden birinin Cmaks ve AUC değerlerini sırasıyla %29 ve %69 artırır.
Omeprazol aynı zamanda CYP3A4 ile kısmen metabolize olur, fakat omeprazol bu enzimi
inhibe etmez. Bu sebeple, omeprazol CYP3A4 ile metabolize olan ilaçların, siklosporin,
lidokain, kinidin, estradiol, eritromisin ve budesonid gibi, metabolizmasını etkilemez.
Omeprazole karşı diğer ilaçlarla yapılan bir dizi etkileşim çalışmasının sonuçları, 20-40 mg
günlük doz omeprazol kullanımının, CYP1A2 (kafein, teofilin gibi), CYP2C9 (S-varfarin,
piroksikam, diklofenak, naproksen gibi), CYP2D6 (metoprolol, propranolol gibi), CYP2E1
(etanol gibi) substratların metabolik etkileşimlerinin eksikliğinde görüldüğü gibi, ilaç
metabolizması için uygun diğer CYP enzimlerinin üzerinde belirgin bir etkisinin olmadığını
gösterir.
Bilinmeyen mekanizma : Omeprazol ve takrolimusun birlikte kullanılması durumunda
takrolimusun plazma seviyesinde artış olabilir.
Omeprazolün bazı antiretroviral ilaçlar ile etkileştiği bildirilmiştir. Bu etkileşimlerin klinik
önemi ve ardında yatan mekanizma her zaman bilinmemektedir. Omeprazol ile tedavi
sırasında artan mide pH’sı antiretroviral ilaçların emilimini etkileyebilir. Başka olası
etkileşim mekanizmaları CYP 2C19 aracılığıyladır. Atazanavir ve nelfinavir gibi bazı
antiretroviral ilaçlar için, omeprazol ile eş zamanlı kullanıldıklarında serum seviyelerinin
azaldığı bildirilmiştir. Bu nedenle omeprazol ile atazanavir ve nelfinavir gibi ilaçların birlikte
kullanılması tavsiye edilmemektedir. Sakuinavir gibi başka antiretroviral ilaçlar için, artmış
serum seviyeleri bildirilmiştir. Omeprazol ile eş zamanlı kullanıldığında serum seviyeleri
değişmeyen bazı antiretroviral ilaçlar da bildirilmiştir.
Diğer ilaçların omeprazolün farmakokinetiği üzerindeki etkisi :
Metabolizma : Omeprazol CYP2C19 ve CYP3A4 ile metabolize olduğundan, CYP2C19
veya CYP3A4 veya her ikisini (klaritromisin ve vorikonazol gibi) inhibe ettiği bilinen
ilaçlar, omeprazolün metabolizma hızını azaltarak omeprazolün serum düzeylerininin
artmasına sebep olabilir.
Omeprazol ile vorikonazolün birlikte kullanılması, omeprazole maruziyetin iki kattan fazla
artması ile sonuçlanmıştır. Omeprazolün yüksek dozları iyi tolere edildiğinden, geçici olarak
birlikte kullanıldığında omeprazol için doz ayarlaması gerekli değildir. CYP2C19 veya
CYP3A4 veya her ikisini (rifampisin ve St John’s wort gibi) indüklediği bilinen ilaçlar
omeprazolün metabolizma hızını artırarak omeprazol serum düzeylerinin azalmasına neden
olabilir.
Özel popülasyonlara ilişkin ek bilgiler
Pediyatrik popülasyon :
Omeprazolün pediyatrik kullanımını tavsiye etmek için yeterli veri yoktur.
4.6.Gebelik ve laktasyon
Genel tavsiye
Gebelik kategorisi: C
3Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. kısım
5.3). İnsanlara yönelik potansiyel risk bilinmemektedir.
Gebelik dönemi:
Üç prospektif epidemiyolojik çalışma, omeprazolün hamilelerde ve fetus veya yeni doğan
sağlığı üzerinde herhangi bir advers etkisi olmadığını göstermektedir. LOSEC hamilelik
süresince kullanılabilir.
Laktasyon dönemi :
Omeprazol anne sütüne geçer, ancak terapötik dozlarda kullanıldığında çocuk üzerine etkisi
olması beklenmez.
Üreme yeteneği/Fertilite :
Üreme yeteneği/Fertilite üzerine etkisine dair çalışma yapılmamıştır.
4.7. Araç ve makine kullanımı üzerindeki etkiler
LOSEC araba ve makine kullanımını etkilememektedir.
4.8. İstenmeyen etkiler
LOSEC iyi tolere edilir ve advers etkiler genelde hafif ve geçici olmuştur. Klinik
çalışmalarda veya rutin kullanımda aşağıdaki olaylar advers etki olarak rapor edilmiştir,
ancak vakaların çoğunda omeprazol tedavisi ile bu yan etkiler arasında bir ilişki
saptanamamıştır. Bunların hiçbiri doz ile ilişkili bulunmamıştır.
Aşağıdaki sıklık tanımlamaları kullanılmaktadır:
Yaygın ≥1/100
Yaygın olmayan ≥1/1000 ve <1/100
Seyrek <1/1000
Kan ve lenfatik sistem bozuklukları :
Seyrek : Lökopeni, trombositopeni, agranülositoz, pansitopeni
Bağışıklık sistemi bozuklukları :
Seyrek : Ateş, anjiyoödem ve anaflaktik reaksiyon/şok gibi hipersensitivite reaksiyonları
Metabolizma ve beslenme bozuklukları :
Seyrek : Hiponatremi
Çok seyrek : Hipomagnezemi
Psikiyatrik bozukluklar :
Yaygın olmayan : Uykusuzluk
Seyrek : Ajitasyon, agresyon, konfüzyon, depresyon, halusinasyon
Sinir sistemi bozuklukları :
Yaygın : Baş ağrısı
Yaygın olmayan : Sersemlik, parestezi, uyku hali
Seyrek : Tat alma bozuklukları
Göz bozuklukları :
4Seyrek : Bulanık görme
Kulak ve labirent bozuklukları :
Yaygın olmayan : Baş dönmesi
Solunum, toraks ve mediastinal bozukluklar :
Seyrek : Bronkospazm
Gastrointestinal bozukluklar :
Yaygın : Karın ağrısı, kabızlık, ishal, midede gaz, bulantı/kusma
Seyrek : Ağız kuruluğu, stomatit, gastrointestinal kandidiyazis
Hepatobiliyer bozukluklar :
Yaygın olmayan : Karaciğer enzimlerinde artış
Seyrek : Sarılık eşlik eden veya etmeyen hepatit, hepatik yetmezlik, önceden varolan
karaciğer hastalığı olanlarda ensefalopati
Deri ve deri altı doku bozuklukları :
Yaygın olmayan : Dermatit, kaşıntı, döküntü, ürtiker
Seyrek : Alopesi, fotosensitivite, eritema multiforme, Stevens-Johnson sendromu, toksik
epidermal nekroliz (TEN)
Kas iskelet, bağ doku ve kemik bozuklukları :
Seyrek : Artralji, miyalji, kas zayıflığı
Renal ve üriner bozukluklar :
Seyrek : İnterstisyel nefrit
Üreme sistemi ve meme bozuklukları :
Seyrek : Jinekomasti
Genel bozukluklar ve uygulama bölgesi koşulları :
Yaygın olmayan : Halsizlik
Seyrek : Aşırı terleme, periferal ödem
Ciddi hastalığı olanlarda, izole vakalarda, özellikle yüksek dozlardaki omeprazolün
intravenöz tedavisi sonrasında irreversibl görme bozuklukları bildirilmiştir. Bununla birlikte
bu belirtilerin omeprazol tedavisi ile nedensel bir ilişkisi saptanamamıştır.
4.9.Doz aşımı ve tedavisi
İntravenöz yoldan 270 mg/gün’e ve üç günlük bir periyotta 650 mg’a kadar olan dozlar, doza
bağımlı hiçbir yan etkiye neden olmadan, klinik çalışmalarda kullanılmıştır.
5.FARMAKOLOJİK ÖZELLİKLER
5.1.Farmakodinamik özellikler
ATC Kodu: A02B C01
Farmakoterapötik Grup: Asit inhibe edici ajanlar-Proton pompası inhibitörleri
Omeprazol yüksek hedeflenmiş etki mekanizması ile mide asidi sekresyonunu azaltan iki
aktif enantiyomerin rasemik karışımıdır. Paryetal hücrelerde asit pompasının spesifik bir
5inhibitörüdür. Asit sekresyonu üzerindeki etkisi hızlı olup günde tek doz tedavi ile mide asit
salgısını geri dönüşümlü olarak inhibe eder.
Etki mekanizması ve yeri :
Omeprazol zayıf bir bazdır, paryetal hücrelerdeki asidik ortamda konsantre olur ve burada
aktif forma dönüşerek, gastrik asit üretiminin son basamağındaki H+, K+-ATPaz-asit
pompası enzimini inhibe eder. Mide asidi oluşumunun son aşamasında görülen bu etki, doza
bağlıdır ve böylece, gerek bazal gerek uyarılmış asit sekresyonu, uyarı niteliğinden bağımsız
olarak inhibe edilir.
Gözlenen tüm farmakodinamik etkiler, omeprazolün asit sekresyonu üzerindeki etkisi ile
açıklanabilir.
Mide asidi sekresyonu üzerindeki etkisi :
İntravenöz omeprazol insanlarda doza bağlı mide asidi sekresyonu inhibisyonu oluşturur.
Günde 20 mg oral tekrarlanan doz uygulamaları sonrasında olduğu gibi intragastrik asiditede
benzer bir redüksiyona hızla ulaşmak için, 40 mg intravenöz ilk doz önerilmektedir. Bu,
intragastrik asiditede hızlı bir düşüş ve i.v. enjeksiyon için 24 saatlik periyoda yaklaşık %90
ortalama düşüş ile sonuçlanır.
Asit sekresyonunun inhibisyonu etkisi zamana karşı plazma konsantrasyonu eğrisi altında
kalan alan (AUC) ile ilişkilidir fakat omeprazolün gerçek plazma konsantrasyonu ile ilişkili
değildir.
Omeprazol ile tedavi sırasında taşiflaksi gözlenmemiştir.
Helicobacter pylori üzerinde etkisi :
Helicobacter pylori duodenal ve gastrik ülser hastalıklarını içeren peptik ülser hastalığıyla
ilgilidir, Helicobacter pylori gastrit gelişmesinde major bir faktördür. Gastrik asit ile birlikte
Helicobacter pylori peptik ülser hastalığı gelişmesinde major faktörlerdir. Helicobacter
pylori gastrik kanser gelişimi riskinin artması ile ilgili atrofik gastrit gelişiminde major bir
faktördür.
Omeprazol ve antimikrobiyal ilaçlar ile Helicobacter pylori’nin eradikasyonu, hızlı semptom
hafiflemesi, mukozal lezyonların yüksek oranda iyileşmesi ve uzun dönemde peptik ülser
hastalığının hafiflemesi ile gastrointestinal kanama gibi komplikasyonların azalması ve uzun
süreli sekresyon engelleyici tedavi ihtiyacının azalması ile ilgilidir.
Asit inhibisyonu ile ilgili diğer etkiler :
Sekresyon engelleyici ilaçlar ile tedavi sırasında midedeki asidite azalır ve böylece asiditenin
azaldığı oranda bir gastrin artışı ortaya çıkar. Aynı zamanda azalan gastrik asidite sebebiyle
kromogranin A (CgA) artar. Artan CgA düzeyi, nöroendokrin tümörlerin araştırılmasını
engelleyebilir. Bundan kaçınmak için omeprazol tedavisi CgA ölçümlerinden 5 gün önce
durdurulmalıdır.
Uzun dönem tedavide midedeki glandüler kistlerin oluşma sıklığı artabilir. Bu değişimler
fizyolojiktir ve asit sekresyonunun inhibisyonu sonucu ortaya çıkar, iyi huyludur ve geri
dönüşümlü gibi görünmektedir.
Proton pompası inhibitörleri veya diğer asit inhibe edici ajanlar ile azalan gastrik asidite,
normalde gastrointestinal sistemde yer alan bakteri sayısını artırır ve asit azaltıcı ilaçlarla bu
6tür bir tedavi hastanede yatan hastalarda Salmonella ve Campylobacter ve aynı zamanda
Clostridium difficile gibi gastrointestinal enfeksiyonların riskini az da olsa arttırabilir.
5.2.Farmakokinetik özellikler
Emilim :
İntravenöz uygulama sonrası emilim % 100’dür.
Dağılım :
Sağlıklı kişilerde dağılım hacmi 0.3 L/kg’dır ve böbrek yetmezliği hastalarında da benzer bir
değer görülmektedir. Yaşlılarda ve karaciğer yetmezliği olan hastalarda, dağılım hacmi biraz
azalır. Omeprazol plazma proteinlerine yaklaşık %95 oranında bağlanır.
Biyotransformasyon :
Omeprazol, sitokrom P450 (CYP) sistemiyle tamamen metabolize olur. Metabolizasyonun
büyük bir kısmı, plazmadaki ana metabolit olan hidroksiomeprazol oluşumundan sorumlu,
polimorfik olarak ifade edilen spesifik izoform CYP2C19’a bağlıdır. Kalan kısım omeprazol
sülfon oluşumundan sorumlu olan bir diğer spesifik izoform CYP3A4’e bağlıdır.
Omeprazolün CYP2C19’a yüksek afinitesi sonucunda, omeprazol ve diğer CYP2C19
substratlarının yarışmalı inhibisyonu ve metabolik ilaç-ilaç etkileşmesi potansiyeli
mevcuttur. Fakat, CYP3A4’e düşük afinitesinden dolayı, omeprazolün diğer CYP3A4
substratlarının metabolizmasını inhibe etme potansiyeli yoktur.
Aşağıdaki parametreler fonksiyonel CYP2C19 enzimine sahip yaygın metabolizör
bireylerdeki temel farmakokinetikleri yansıtmaktadır .
Eliminasyon:
Tek doz sonrası toplam plazma klirensi 30-40 L/saattir. Omeprazolün plazma eliminasyon
yarı ömrü hem tek hem de tekrarlanan günde tek doz oral uygulama sonrası 1 saatten kısadır.
Omeprazolün AUC’si tekrarlanan uygulamalar ile artar. Bu artış doz bağımlıdır ve
tekrarlanan uygulamalardan sonra doğrusal olmayan doz-AUC ilişkisi ile sonuçlanır. Bu
zaman ve doz bağımlılığı ilk geçiş metabolizmasının azalmasından kaynaklanır ve sistemik
klirens muhtemelen omeprazol ve/veya metabolitleri (örneğin sülfon) ile CYP2C19
enziminin inhibisyonu ile olur. Omeprazol dozlar arasında plazmadan tamemen elimine olur,
günde bir kez uygulamada birikim eğilimi yoktur.
Metabolitlerden hiçbirinin gastrik asit sekresyonu üzerinde herhangi bir etkisi
bulunmamıştır. İntravenöz yolla uygulanan dozun yaklaşık % 80’i metabolitler olarak idrar
ile, geri kalanı da temel olarak safra salgısından dolayı feçes ile atılmaktadır.
Hastalardaki karakteristik özellikler
Zayıf metabolizörler :
Kafkas halkının yaklaşık %3’ü ve Asya halkının %15-20’sinde fonksiyonel CYP2C19
enzimi eksikliği vardır ve bunlara zayıf metabolizörler denir. Bu bireylerde, omeprazolün
metabolizması muhtemelen temel olarak CYP3A4 ile katalizlenir. Omeprazolün günde 20
mg tekrarlanan uygulamalarından sonra, fonksiyonel CYP2C19 enzimine sahip olanlara göre
zayıf metabolizörlerde ortalama AUC 5 ila 10 kat fazladır. Ortalama pik plazma
konsantrasyonları da 3 ila 5 kat fazladır. Bu bulgular LOSEC pozolojisini etkilememektedir.
Böbrek yetmezliği :
7Azalmış böbrek fonksiyonuna sahip hastalarda omeprazol farmakokinetiği, sistemik
biyoyararlanım ve eliminasyon hızı da dahil, değişmemektedir.
Karaciğer yetmezliği :
Azalmış karaciğer fonksiyonuna sahip hastalarda AUC artmaktadır, ancak omeprazolün
günde tek doz oral yolla alınması herhangi bir birikime neden olmamıştır.
Yaşlılar :
Omeprazolün metabolizma hızı yaşlılarda biraz azalır (75-79 yaş arası).
Çocuklar :
Çocuklarda LOSEC i.v. kullanımına dair deneyim sınırlıdır.
5.3.Klinik öncesi güvenlilik verileri
Omeprazol ile ömür boyu tedavi edilen sıçanlarda ECL-hücre hiperplazisi ve karsinoidler
gözlenmiştir. Bu değişmelere, asit salgısının uzun süreli baskılanmasına bağlı olarak gelişen,
uzun süreli hipergastrinemi neden olur. H -reseptör antagonistleri ve proton pompası
2
inhibitörleri ile tedavi ve kısmi fundektomiden sonra da benzer bulgulara rastlanmıştır. Bu
nedenle bu değişmeler kullanılan ilaçlardan hiçbirinin tek başına direkt etkisine bağlı
değildir.
6. FARMASÖTİK ÖZELLİKLER
6.1 Yardımcı maddelerin listesi
LOSEC 40 mg enjektabl, bir flakon ve bir çözücü ampulden oluşur.
Her flakonda,
Sodyum hidroksit (pH ayarlayıcısı) k.m. (pH 12)
Her çözücü ampülde,
Polietilen glikol 400 4 g
Sitrik asit monohidrat (pH ayarlayıcısı) 5 mg
Enjeksiyonluk su k.m. 10 mL
6.2 Geçimsizlikler
Tavsiye edilen şekilde kullanıldığında bilinen herhangi bir geçimsizliği bulunmamaktadır.
6.3 Raf ömrü
Açılmamış ambalajında (karton kutuda): 25°C’nin altındaki oda sıcaklığında 24 ay.
Dış ambalajından çıkarılmış flakonlar, ışıktan korunmalıdır ve normal oda ışığında 24 saate
kadar muhafaza edilebilir.
Hazırlanmış enjeksiyonluk çözelti 4 saat içinde kullanılmalıdır.
6.4 Saklamaya yönelik özel uyarılar
Hazırlandıktan sonra 25°C’de 4 saat boyunca kimyasal ve fiziksel olarak stabil olduğu
gösterilmiştir.
Çözelti normal oda ışığında özel bir tedbir gerektirmeksizin muhafaza edilebilir.
86.5 Ambalajın niteliği ve içeriği
Flakon: Renksiz borosilikat cam Tip 1 (Avr.Farm.)
Çözücü ampul: Renksiz cam Tip 1
Kapak iki bileşenden oluşmaktadır: Renksiz alüminyum çerçeve ve beyaz renkli plastik
polipropilen flip-off kapak
Tapa: Gri bromobutil lastik
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “ Tıbbi atıkların kontrolü yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha
edilmelidir.
7.RUHSAT SAHİBİ
AstraZeneca İlaç San. ve Tic.Ltd.Şti.
Büyükdere Cad. Yapı Kredi Plaza, B-Blok, Kat 4
Levent-İstanbul
tarafından ithal edilmiştir.
Tel.: (0 212) 317 23 00
Faks: (0 212) 317 23 05
8. RUHSAT NUMARASI(LARI)
105/25
9. İLK RUHSAT TARİHİ/ RUHSAT YENİLEME TARİHİ
İlk ruhsatlandırma tarihi : 14.12.1998
Ruhsat yenileme tarihi : 21.04.2003
10. KÜB’ÜN YENİLENME TARİHİ
9