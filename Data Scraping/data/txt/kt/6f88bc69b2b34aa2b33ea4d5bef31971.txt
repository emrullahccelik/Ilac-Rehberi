1 / 16 KULLANMA TALİMATI  
 
BORTİREL 1 mg I .V. enjeksiyonluk çözelti hazırlamak için toz 
Damar içine uygulanır.  
Steril , sitotoksik  
 
• Etkin madde : Her flakon 1 mg bortezomib içerir . (Damar içine uygulamak için 
sulandırılan çözelti 1 mg/m L bortezomib  içerir.)  
• Yardımcı maddeler : Mannitol (E421).  
 
Bu Kullanma Talimatında:  
 
1. BORTİREL  nedir ve ne için kullanılır?  
2. BORTİREL ’i kullanmadan önce dikkat edilmesi gerekenler  
3. BORTİREL  nasıl kullanılır?  
4. Olası yan etkiler nelerdir?  
5. BORTİREL ’in saklanması  
 
Başlıkları yer almaktadır.  
 
1. BORTİREL  nedir ve ne için kullanılır?  
  
• BORTİREL  (bortezomib) beyaz  ile kırık  beyaz kek veya toz şeklindedir.  
Sulandırdıktan sonra gözle görülür partikül madde içermeyen berrak, renksiz çözelti 
formunda olur. BORTİREL  1 mg bortezomib içeren 5 mL’lik tek dozluk flakon 
şeklinde kullanıma sunulmaktadır.  
• BORTİREL  kemoterapi (antineoplastikler) olarak bilinen bir ilaç grubuna dahildir.  
• BORTİREL, ‘proteozom inhibitörü’ olarak da bilinen bortezomib etkin maddesini 
içerir. Proteozomlar  hücre fonksiyonu ve büyümesinin kontrolünde önemli rol 
oynarlar. Bortezomib, hücre fonksiyonlarını önleyerek, kanser hücrelerini öldürebilir.  
• BORTİREL 18 yaşından büyük erişkinlerde multipl miyelom (bir çeşit kemik iliği 
kanseri) tedavisinde kullanılır:  
o Daha önce en az bir tedavi gördükten sonra hastalığı kötüleşen (progresif) ve 
kan kök hücre nakli başarısız olan veya buna uygun olmayan hastalarda tek 
başına (monoterapi) veya pegile lipozomal doksorubisin veya deksametazon 
ilaçları ile birlikte,  Bu ilacı kullanmaya başlamadan önce KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  
 2 / 16 o Daha önce tedavi görmeyen ve yüksek doz kemoterapi ile kan kök hücre nakli 
için uygun olmayan hastalarda melfalan ve prednizon ile kombinasyon halinde,  
o Daha önce tedavi görmeyen hastalarda ve kan kök hücre nakliyle yüksek doz 
kemoterapiden önce başlangıç tedavisi olarak deksametazon ile veya 
deksametazon ve talidomid ile kombinasyon halinde (başlangıç tedavisi) 
kullanılır.  
• BORTİREL daha önceden antrasiklin ve/veya alkilleyici ajan veya bu tedavilerin 
rituksimab ile kombinasyonlarını içeren tedavilerden en az birini uygun dozda ve 
uygun süre almış ve buna rağmen tekrar eden veya tedaviye dirençli 18 yaş ya da daha 
büyük yaştaki mantle hücreli lenfoma  (lenf nodlarını etkileyen bir kanser türü)  
hastalarının tedavisinde kullanılır.  
Doktorunuz BORTİREL  1 mg’ı  damar içine (intravenöz) uygulayabilir.  
 
2. BORTİREL’i kullanmadan önce dikkat edilmesi gerekenler  
 
BORTİREL ’in çocuklardaki güvenliliği ve etkililiği belirlenmemiştir.  
Doktorunuz sizi muayene edecek ve tıbbi hikâyenizi alacaktır. BORTİREL ile tedaviden önce 
veya tedavi sırasında kan örnekleri vermeniz gerekecektir.  
 
BORTİREL’i aşağıdaki durumlarda KULLANMAYINIZ  
 
Eğer:  
• Bortezomib, boron  veya ilacın herhangi bir bileşenine karşı alerjik (aşırı duyarlı) 
iseniz  
• Belirli bir ciddi akciğer ya da kalp hastalığınız varsa  
BORTİREL’i aşağıdaki durumlarda DİKKATLİ KULLANINIZ  
 
Eğer:  
• Kırmızı ve beyaz kan hücrelerinizin düzeyi düşükse  
• Kanama sorunlarınız varsa ve/veya trombosit (pıhtılaşma yapan hücreler) 
hücrelerinizin düzeyi düşükse  
• İshal, kabızlık, bulantı veya kusmadan şikayetçi iseniz  
• Geçmişte bayılma, baş dönmesi veya sersemlik hali gibi yakınmalarınız olmuşsa  
• Böbreklerinizle ilgili bir sorununuz varsa  
• Orta şiddetliden ağıra kadar olan karaciğer yetmezliğiniz varsa (karaciğer sorunları)  
• Geçmişte el ve ayaklarınızda hissizlik, karıncalanma veya ağrı (nöropati) ile herhangi 
bir sorununuz olmuşsa  
• Kalbiniz veya kan basıncınız ile ilgili herhangi bir sorununuz varsa  
• Soluk alıp verirken soluğunuz kesi liyorsa ya da öksürüğünüz varsa  
• Nöbet geçirme (sara benzeri) öykünüz varsa  
• Zona (Herpes Zoster)  (göz çevresi dahil yerleşik ya da bütün vücuda yayılmış)  tedavis i 
gördüyseniz veya görüyorsanız  
• Kaslarda kramp, zayıflık, karmaşıklık, görme kaybı ya da bozukluğu ve nefes darlığı 
gibi tümör lizis sendromu (kanser tedavisi sırasında ve bazen tedavi olmaksızın, 
kanser hücrelerinin hızlı yıkımı sonucu kanda olağandışı kimyasal seviyelerinin 
gözlemlenmesi) belirtileriniz varsa  3 / 16 • Hafıza kaybı, düşünme ve yürümede güçlük çekme veya görüş kaybınız varsa. Bu 
belirtiler ciddi bir beyin enfeksiyonuna işaret edebilir ve doktorunuz başka testler ve 
takip önerebilir.  
 
Kan hücrelerinizin sayısının normal olup olmadığının kontrolü için BORTİREL  ile tedaviniz 
sırasında size düzenli olarak kan testleri yapılacaktır.  
 
Mantle hücreli lenfomanız varsa ve size BORTİREL ile birlikte rituksimab ilacı da verildiyse 
doktorunuza söyleyiniz:  
 
• Eğer hepatit (sarılık) enfeksiyonunuz olduğunu düşünüyorsanız veya geçmişte 
geçirdiyseniz. Birkaç vakada, hepatit B geçirmiş hastalarda, hepatit B’nin ölümcül 
olabilen yinelenen atağı olabilmektedir. Eğer hepatit B enfeksiyonu geçmişiniz varsa, 
doktorunuz tarafından aktif hepatit B belirtileri için dikkatlice kontrol edileceksiniz.  
 
BORTİREL ile tedaviye başlamadan önce, BORTİREL ile kombinasyon halinde alınacak tüm 
tıbbi ürünler hakkında bilgi sahibi olmak için, bu ürünlerin kullanma talimatlarını okumanız 
gerekmektedir. Talidomid kullanıldığında, gebelik testi ve gebelik önleme gereklerine 
özellikle dikkat edilmesi gerekmektedir (bkz. Hamilelik ve emzirme).  
 
Çocuklar ve ergenlerde kullanım  
 
Çocuklar ve ergenlik dönemindeki kişiler ile ilgili deneyim sınırlıdır. Dolayısıyla, 
BORTİREL bu yaş grubunda kullanılmamalıdır.  
 
Bu uyarılar geçmişteki herhangi bir dönemde dahi olsa sizin için geçerliyse, lütfen 
doktorunuza danışınız.  
 
BORTİREL ’in yiyecek ve içecek ile kullanılması  
 
Uygulama yöntemi açısından yiyecek ve içeceklerle etkileşimi yoktur.  
 
Hamilelik  
 
İlacı kullanmadan önce doktorunuza veya eczacınıza danışınız.  
 
Eğer hamile iseniz doktorunuz tarafından kesin olarak kullanmanız gerektiği söylenmemişse 
BORTİREL ’i kullanmayın ız. BORTİREL ’i kullanırken hamile kalmamaya dikkat edin iz. 
 
BORTİREL ’i kullanırken veya tedaviden 3 ay sonrasına kadar hem erkek hem de kadın 
hastalar doğum kontrolüyle ilgili tüm önlemleri aldıklarından emin olmalıdırlar. Bu önlemlere 
rağmen hamile kalırsanız hemen doktorunuza söyleyiniz.  
 
Talidomid doğum kusurlarına ve cenin ölümüne neden olur. BORTİREL  talidomid ile birlikte  
verildiğinde, talidomid için öngörülen gebelik önleme programına uymanız gerekir (bkz. 
talidomid kullanma talimatı).  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 4 / 16 Emzirme  
 
İlacı kullanmadan önce doktorunuza veya eczacınıza danışınız.  
 
BORTİREL ’i kullanırken bebeğinizi emzirmeyiniz. BORTİREL tedavisinden sonra tekrar 
emzirmeyi arzu ederseniz, bunu önceden doktorunuza danışmalısınız; o size emzirmeye 
başlamanın ne zaman güvenli olacağını söyleyecektir.  
 
Araç ve makine kullanımı  
 
BORTİREL yorgunluk, baş dönmesi, bayılma veya görme bulanıklığına yol açabilir. Bu gibi 
yan etkileri yaşarsanız araç sürmeyiniz ve herhangi bir gereci veya makineyi kullanmayınız. 
Bu yan etkileri yaşamamış olsanız bile dikkatli olunuz.  
 
BORTİREL’in içeriğinde bulunan bazı yardımcı maddeler hakkında önemli bilgiler  
 
Uyarı gerektiren yardımcı madde bulunmamaktadır.  
 
Diğer ilaçlar ile birlikte kullanımı  
 
Eğer;  
• Ketokonazol (mantar enfeksiyonların tedavisinde kullanılan bir ilaç),  
• Ritonavir (HIV enfeksiyonunu tedavi etmede kullanılan bir ilaç),   
• Rifampisin (bakteriyel enfeksiyonların tedavisinde kullanılan bir antibiyotik),  
• Karbamazepin, fenitoin veya fenobarbital (sara hastalığını tedavi etmek için kullanılan 
ilaçlar),  
• Sarı kantaron (St. John's Wort olarak da adlandırılan bu ilaç depresyon ya da benzer 
ruhsal hastalıklarda kullanılır),  
• Oral antidiyabetik ajanlar (ağızdan alınan kan şekerini düşüren ilaçlar)  
 
kullanıyorsanız doktorunuza söyleyiniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz.  
 
3. BORTİREL nasıl kullanılır?  
 
Uygun kullanım ve doz/uygulama sıklığı için talimatlar:  
 
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
Doz boyunuz ve kilonuza göre (vücut yüzey alanı) hesaplanacaktır.  
 
Genel başlangıç dozu, haftada iki defa vücut yüzey alanı nın metre karesin e uygulanacak 1,3 
miligramdır. Doktorunuz sizin tedaviye yanıtınıza, tedavi sırasında ortaya çıkan olumsuz 
etkilere ve altta yatan diğer hastalıklarınıza göre  (örneğin karaciğer hastalıkları)  dozu ve size 
uygulanacak toplam tedavi dönemi (kür) sayısını degiştirebilir.  
 
Progresif (kötüleşen) multipl miyelom  
BORTİREL tek başına kullanıldığında, bir tedavi dönemi toplam 4 dozdan oluşur. Dozlar 1, 
4, 8 ve 11. günlerde damar içine verilir, bunu 10 günlük tedavisiz bir ‘dinlenme dönemi’ izler. 5 / 16 Dolayısıyla bir tedavi dönemi (döngüsü) 21 günden (3 hafta) oluşmaktadır. En fazla 8 dönem 
(24 hafta) alabilirsiniz.  
 
BORTİREL ile birlikte pegile lipozomal doksorubisin veya deksametazon ilaçları da 
verilebilir.  
 
BORTİREL, pegile lipozomal doksorubisin ile birlikte uygulandığında, 21 günlük tedavi 
döngüsü olarak, BORTİREL damar içine uygulanır ve 30 mg/m2 pegile lipozomal 
doksorubisin BORTİREL’in 21 günlük tedavi döngüsünün 4. gününde, BORTİREL 
enjeksiyonundan sonra damar içine uygulanır. En fazla 8 dönem (24 hafta) alabilirsiniz.  
 
BORTİREL deksametazon ile birlikte uygulandığında, 21 günlük tedavi döngüsü olarak, 
BORTİREL damar içine uygulanır ve 20 mg deksametazon BORTİREL’in 21 günlük tedavi 
döngüsünün 1, 2, 4, 5, 8, 9, 11 ve 12. günlerinde ağız yolundan verilir. En fazla 8 dönem (24 
hafta) alabilirsiniz.  
 
Önceden tedavi edilmemiş multipl miyelom  
Sizde multipl miyeloma hastalığı varsa ve bu hastalığınız için daha önceden tedavi 
görmemişseniz ve kök hücre transplantına (kemik iliği nakli) uygun değilseniz, BORTİREL  
size, melfalan ve prednizon içeren iki ilaçla birlikte verilecektir.  
 
Bu durumda bir tedavi döngüsünün süresi 42 gündür (6 hafta). BORTİREL , melfalan ve 
prednizon ile beraber kullanıldığında tedavi 9 döngüden (54 hafta) oluşmaktadır.  
 
• Döngü 1 -4’te BORTİREL  haftada iki defa uygulanır (gün 1, 4, 8, 11, 22, 25, 29 ve 32).  
• Döngü 5 -9’da BORTİREL  haftada bir defa uygulanır (gün 1, 8, 22 ve 29).  
 
Her ikisi de ağız yolundan verilecek olan melfalan (9 mg/m2) ve prednizon (60 mg/m2) ise her 
tedavi dönemindeki (döngü=siklus) ilk haftanın 1, 2, 3 ve 4. günleri verilir.  
 
Daha önce multipl miyelom tedavisi görmediyseniz ve kan kök hücre nakline uygun iseniz, 
BORTİREL  başlangıç (indüksiyon) tedavisi olarak deksametazon veya deksametazon ve 
talidomid ilaçlarıyla birlikte damar içine veya deri altına uygulanır.  
 
BORTİREL  deksametazon ile birlikte uygulandığında, 21 günlük tedavi döngüsü olarak, 
BORTİREL  damar içine uygulanır ve 40 mg deksametazon BORTİREL ’in 21 günlük tedavi 
döngüsünün 1, 2, 3, 4, 8, 9, 10 ve 11. günlerinde ağız yolundan verilir. En fazla 4 dönem (12 
hafta) alabilirsiniz.  
 
BORTİREL  talidomid ve deksametazon ile birlikte uygulandığında bir tedavi döngüsünün 
süresi 28 gündür (4 hafta).  
 
Deksametazon 40 mg, BORTİREL ’in 28 günlük tedavi döngüsünün 1, 2, 3, 4, 8, 9, 10 ve 11. 
günlerinde ağız yolundan verilir ve talidomid ilk döngünün 14. gününe kadar günlük 50 mg 
doza kadar ağız yolundan verilir, eğer tolere edilebilirse talidomid dozu 15 -28. günler 
arasında 100 mg’a çıkarılır ve ikinci döngüden itibaren günlük 200 mg’a kadar arttırılabilir. 
En fazla 6 dönem (24 hafta) alabilirsiniz.  
 
Daha önceden tedavi almış ve buna rağmen nüks eden veya tedaviye dirençli mantle hücreli 
lenfoma (MCL) hastalarında pozoloji  6 / 16 28 günlük bir tedavi döngüsünde iki hafta süreyle, haftada iki kez 1, 4, 8 ve 11. günlerde 
olmak üzere intravenöz yoldan 1,3 mg/m2 vücut yüzey alanı dozunda uygulanır.  
 
Doktorunuz dozajınızı tedavi sırasında değiştirebilir ve sizin için gerekli olacak toplam dönem 
sayısına karar verir. Tüm bunlar sizin tedaviye cevabınıza bağlıdır.  
 
Uygulama yolu ve metodu:  
 
Bu ilaç sulandırıldıktan sonra  sadece  damar yolundan verilir. BORTİREL ile tedaviniz özel 
bir bölümde, kanser ilaçlarının kullanımı konusunda deneyimli bir sağlık profesyoneli 
gözetiminde yapılacaktır.  
 
BORTİREL flakonları içindeki toz madde uygulamadan önce sulandırılacaktır. Sulandırma 
işlemi bir sağlık görevlisince yapılacaktır. Sulandırıldıktan sonra oluşan çözelti size damar 
yolundan verilecektir. Damardan yapılan uygulama ancak 3 -5 saniye sürecek kadar hızlı olur.  
 
Değişik yaş grupları:  
 
Çocuklarda kullanımı :  
BORTİREL ’in 18 yaş altı çocuklardaki güvenliliği ve etkililiği belirlenmemiştir . BORTİREL 
bu yaş grubunda kullanılmamalıdır.   
 
Yaşlılarda kullanımı :  
65 yaşından büyük hastalarda doz ayarlaması yapılmasını önerebilecek herhangi bir kanıt 
bulunmamaktadır.  
 
Özel kullanım durumları:  
 
Karaciğer yetmezliği:  
Hafif şiddette karaciğer yetmezliği olan hastalarda doz ayarlamasına gerek yoktur ve önerilen 
doza göre tedavi edilmelidirler. Orta şiddette veya şiddetli karaciğer yetmezliği olan 
hastalarda doktorunuz gerek li doz ayarlamasını yapacaktır.  
 
Böbrek yetmezliği:  
Bortezomibin farmakokinetik özellikleri hafif ve orta dereceli böbrek yetmezliğinden 
etkilenmez; bu nedenle, bu tür hastalarda dozun ayarla nması gerekli değildir. Bortezomibin 
farmakokinetik özelliklerinin diyaliz tedavisi görmeyen ağır böbrek yetmezliği olan 
hastalarda etkilenip etkilenmediği bilinmemektedir. Diyaliz BORTİREL  konsantrasyonlarını 
azaltabileceğinden ilaç diyaliz pros edüründen sonra uygulanmalıdır.  
 
Eğer BORTİREL’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden dah a fazla BORTİREL  kullandıysanız:  
 
BORTİREL  size hastanede ve uzman sağlık personeli tarafından uygulanacağından 
kullanmanız gereken fazlasını kullanmanız ihtimali yoktur. Çok olası olmayan doz aşımı 
durumunda, doktorunuz yan etkiler için sizi gözlemleyecektir.  
 7 / 16 BORTİREL’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
BORTİREL’i kullanmayı unutursanız  
 
Unutulan dozları dengelemek için çift doz almayınız.  
 
BORTİREL size hastanede ve uzman sağlık personeli tarafından uygulanacağından 
kullanmayı unutma ihtimaliniz yoktur.  
 
BORTİREL ile tedavi sonlandırıldığında  oluşabilecek etkiler  
 
Tedavinizden maksimum yararı elde etmek için, BORTİREL’i doktorunuz size reçete ettiği 
sürece kullanmanız önemlidir. Tedavinizi sonlandırmayı düşünmeden önce doktorunuza 
danışınız. BORTİREL kullanımına dair ilave sorularınız varsa, doktorunuza danışınız.  
 
4. Olası yan etkiler nelerdir?  
 
Tüm ilaçlar gibi, BORTİREL ’in içeriğinde bulunan maddelere duyarlı olan kişilerde yan 
etkiler olabilir.  
 
BORTİREL size multipl miyelom veya mantle hücreli lenfoma için veriliyorsa, aşağıdaki 
belirtilerden herhangi birini fark ederseniz derhal doktorunuza söyleyiniz:  
− Kas krampları, kas güçsüzlüğü  
− Konfüzyon (şuur bulanıklığı), görme kaybı ya da bozuklukları, körlük, nöbetler, baş 
ağrıları  
− Nefes darlığı, ayaklarda şişlik veya kalp atışında değişiklik, yüksek kan basıncı, 
yorgunluk, bayılma  
− Öksürük ve solunum güçlükleri ya da göğüs sıkışması  
 
BORTİREL  ile tedavi çok yaygın olarak kanınızdaki kırmızı kan hücrelerinizin, beyaz kan 
hücrelerinizin ve trombositlerinizin (pıhtılaşma yapan hücreler) düzeylerini düşürebilir. Bu 
nedenle BORTİREL  uygulaması öncesinde ve tedaviniz sırasında kan hücrelerinizin sayısının 
normal olup olmadığının kontrolü için size düzenli olarak kan testleri yapılacaktır.  
 
Aşağıdakilerin sayısında düşüş yaşayabilirsiniz :  
• Trombositlerinizin (pıhtılaşma yapan hücreler) düzeylerinde azalma: Vücudunuz 
çürüme, morarma ve belli yara olmaksızın kanamalara (örneğin bağırsak, mide, ağız 
ve dişeti kanamaları, beyin kanamaları ve karaciğerden olan kanamalar) daha yatkın 
olur.  
• Kırmızı kan hücrelerinizin düzeylerinde azalma: Sizde belirtileri arasında halsizlik ve 
ciltte solukluk olan anemi (kansızlık) yapar.  
• Beyaz kan hücrelerinizin düzeylerinde azalma: Sizi enfeksiyonlara daha yatkın hale 
getirebilir ya da grip benzeri belirtilere yol açar.  
Yan etkiler aşağıdaki kategorilerde gösterildiği şekilde sınıflandırılmıştır;  
Çok yaygın:   10 hastanın en az birinde görülebilir.  
Yaygın:   10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1.000 hastanın birinden fazla görülebilir.  8 / 16 Seyrek:  1.000 hastanın birinden az, fakat 10.000 hastanın birinden fazla 
görülebilir.  
Çok seyrek:   10.000 hastanın birinden az görülebilir.  
Bilinmiyor:   Eldeki verilerden hareketle tahmin edilemiyor.  
 
Aşağıdakilerden biri olursa BORTİREL’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz : 
 
Aşırı duyarlılık reksiyonları  (alerjik reaksiyonlar): Belirtileri arasında soluk alıp vermenin 
zorlaşması, göğüs ağrısı veya göğüste sıkışma ve/veya baş dönmesi/bayılma hissi, cildin 
şiddetli kaşınması ya da ciltte kabarıklıkların oluşumu (kurdeşen), yüz, dudak, dil ve/veya 
yutmada güçlük de yapabilen boğaz şişmesi, şok durumunun yer alabildiği şiddetli alerjik 
reaksiyonlar (anafilaktik şok).  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
BORTİREL’e karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
 
BORTİREL size multipl miyelom tedavisi için veriliyorsa, aşağıdaki yan etkileri 
yaşayabilirsiniz:  
 
Çok yaygın  
• Sinirlerinizin zarar görmesine bağlı olarak cildinizde duyarlılık, uyuşukluk, 
karıncalanma veya yanma hissi, el veya ayaklarda ağrı  
• Kırmızı ve beyaz kan hücrelerinin sayısında azalma (yukarıya bakınız)  
• Ateş 
• İyi hissetmeme (mide bulantısı) veya kusma, iştah kaybı   
• Şişkinlik ile veya şişkinlik olmadan kabızlık (şiddetli olabilir)  
• İshal: Eğer görülürse, her zamankinden daha fazla su içmek önemlidir. Doktorunuz 
ishalinizi kontrol altına alabilmek için size bir başka ilaç  da verebilir.  
• Yorgunluk (halsizlik), kendinizi zayıf hissetme  
• Baş ağrısı , kemik ağrısı  
Yaygın  
 
• Kan basıncının azalması, ayağa kalkıldığında bayılmaya neden olabilen kan 
basıncında ani düşme  
• Kan basıncının yükselmesi  
• Böbreklerinizin fonksiyonunda azalma   
• Genel olarak hasta hissetme, ağrı, baş dönmesi, sersemlik veya güçsüzlük y a da 
bilincin yitirilmesi hissi  
• Titreme  
• Pnömoni (zatürre) dahil enfeksiyonlar, solunum yolu enfeksiyonları, bronşit, mantar 
enfeksiyonları, balgamlı öksürük, soğuk algınlığı benzeri  hastalık   
• Zona hastalığı  (göz çevresi dahil lokalize ya da bütün vücuda yayılmış )  
• Göğüs ağrıları vey a egzersize bağlı nefes darlığı  
• Farklı tipte ürtiker  
• Ciltte kaşıntı,  ciltte şişlikler veya kuru cilt  
• Yüzde kızarma veya minik damar çatlamaları  9 / 16 • Ciltte kızarıklık  
• Dehidratasyon (su kaybı)  
• Mide yanması, şişkinlik, geğirme, gaz çıkarma , mide ağrısı, bağırsak ya da mide 
kanamaları  
• Karaciğerinizin fonksiyonlarında değişiklik  
• Ağız veya dudaklarda yara , ağız kuruluğu, ağız ülserleri veya boğaz ağrısı  
• Kilo kaybı, tat kaybı  
• Kas krampları, kas spazmları, kaslarda zay ıflık, kol ve bacaklarda veya sı rtta ağrı  
• Görme b ulanıklığı  
• Gözün en dış tabakası ve göz kapaklarının iç yüzeyinin enfeksiyonu (konjonktivit)  
• Burun kanamaları  
• Uyumada güçlük, terleme, endişelenme, mizaçta oynamalar, depresif mizaç, yerinde 
duramama veya ajitasyon, ruhsal durumda de ğişiklikler, çevresini tanımama 
(dezoryantasyon)  
• Göz çevresi ve vücudun diğer bölümleri dahil vücutta şişlikler  
 
Yaygın olmayan  
 
• Kalp yetmezliği, kalp krizi, göğüs ağrısı, göğüste rahatsızlık hissi, kalp atım hızının 
artması veya azalması  
• Böbrek fonksiyon bozukluğu  
• Toplardamarların iltihaplanması, toplardamar ve akciğerlerde kan pıhtı sı oluşumu  
• Kanın pıhtılaşmasıyla ilgili sorunlar  
• Yetersiz dolaşım  
• Kalbi dıştan saran zarın  veya sıvının  iltihaplanması  
• İdrar yolu enfeksiyonu, grip, herpes virus enfeksiyonu, kulak  enfeksiyonu,  selülit dahil 
enfeksiyonlar  
• Kanlı dışkı, ağız ya da vajina mukozas ı gibi mukoza zarlarında kanama  
• Serebrovasküler bozukluklar  
• Paralizi (felç), nöbet, düşme, hareket bozuklukları, duyuların (hissetme, işitme, tat 
alma, koku gibi) anormalleşmesi, değişikliği ya da azalması, dikkat bozukluğu, 
titreme , seyirme  
• El-ayak parmakları ve çenede iltihap dahil artrit (eklem iltihabı)  
• Vücudun yeteri kadar oksijen almasını engelleyen akciğer hastalıkları. Bu 
hastalıklardan bazıları arasında solunumun zorlaşması, soluk kesilmesi, egzersiz 
yapmadan soluk kesilmesi,  yüzeysel , zorlaşan ya da duran solunum ve hı rıltılı  nefes 
alma yer alır .  
• Hıçkırık, konuşma bozukluğu  
• Alışılmışın dışında daha fazla idrar oluşturma veya alışılmışın dışında daha az idrar 
oluşturma (böbrek  hasarına bağlı ), ağrılı idrar yapma veya idrarda kan/proteinler, 
vücutta sıvı birikimi  
• Bilinç düzeyinde de ğişiklikler, bilinçte bulanıklık, hafıza bozukluğu ya da kaybı  
• Aşırı duyarlılık  
• Duyma kaybı, sağırlık ya da kulaklarda çınlama, kulakta rahatsızlık hissi  
• Su ve tuz emilimini etkileyen hormon anormallikleri  
• Tiroid bezinin aşırı çalışması  
• Yeterli insülin üretememe veya normal insülin düzeyine direnç  10 / 16 • Gözlerde tahriş ya da iltihaplanma, aşırı nemli gözler, gözlerde ağrı,  gözde kuruluk,  
göz enfeksiyonları, gözlerde akıntı, görmede anormallik, gözler de kanama , göz 
kapağında kitle (şalazyon), göz kapağı iltihabı (blefarit)  
• Lenf bezlerinde şişme  
• Eklem veya kas sertliği, ağırlık hissi, kasıkta ağrı  
• Saç dökülmesi ve saçın yapısının değişmesi  
• Alerjik reaksiyonlar  
• Enjeksiyon yerinde kızarıklık veya ağrı  
• Ağızda ağrı  
• Ağız içi enfeksiyonlar, ağız içi yaralar, bazen ağrı ya da kanaman ın da eşlik edebildiği 
yemek borusu, mide ve bağırsakların enfeksiyonu,  bağırsak hareketlerinde azalma 
(tıkanma dahil),  karında ya da yemek borusunda rahatsızlık hissi, yutmada güçlük, 
bağırsak hareke tlerinin zayıflaması, kan kusma  
• Cilt enfeksiyonları  
• Bakterilere veya virüslere bağlı enfeksiyonlar  
• Diş enfeksiyonu  
• Pankreasın iltihaplanmas ı, safra kanalının tıkanması  
• Üreme organlarında  ağrı, sertleşmede sorunlar  
• Kilo artışı  
• Susama  
• Karaciğer iltihaplanması (hepatit)   
• Enjeksiyonun yapıldığı yerle ya da uygulamanın yapıldığı cihazla ilişkili hastalıklar  
• Cilt reaksiyonları ve hastalıkları (ciddi ve yaşamı tehdit edebilecek hastalıklar), cilt 
ülserleri   
• Çürümeler , düşmeler ve yaralanmalar   
• Ciltte küçük kırmızı veya mor noktalar (genellikle bacaklar üzerinde) ya da cilt ya da 
cilt altında büyük yama tarzı morarmalar olarak görünen kan damarlarını n 
iltihaplanması ya da kanaması  
• İyi huylu kistler  
• Nöbet, yüksek kan basıncı, baş ağrısı, yorgunluk, konfüzyon, körlük ve diğer görme 
sorunlarını içeren ciddi, geri dönüşümlü beyin hastalığı   
 
Seyrek  
 
• Ölüm  
• Kalp krizi dahil kalple ilgili sorunlar, kalp anjinası  
• Yüzde ve boyunda ani kızarıklık  
• Toplardamarların renginde açılma  
• Omurilikten çıkan sinirin iltihaplanması  
• Kulakla ilgili sorunlar, kulaktan kanama  
• Tiroid bezinin normalden az çalışması  
• Budd -Chiari sendromu (karaciğerin toplardamarlarının tıkanmasına bağlı ortaya çıkan 
klinik belirtiler kümesi)  
• Bağırsak hareketlerinde d eğişiklikler ya da anormalleşme  
• Beyin kanaması  
• Gözlerin ve cildin sarılaşması (sarılık)  
• Belirtileri arasında soluk alıp vermenin zorlaşması, göğüs ağrısı veya göğüste sıkışma 
ve/veya baş dönmesi /bayılma hissi, cildin şiddetli kaşınması ya da ciltte 11 / 16 kabarıklıkların oluşumu (kurdeşen), yüz, dudak, dil ve/veya yutmada güçlük de 
yapabilen boğaz şişmesi, şok durumunun yer alabildiği şiddetli alerjik reaksiyonlar 
(anafilaktik şok)  
• Meme ile ilgili hastalıklar  
• Vajina  yırtıkları  
• Genital şişkinlik   
• Alkol almaya tahammülsüzlük  
• Zayıflama ya da vücut kütlesinin kaybı  
• İştah artışı  
• Fistüller (cilde açılan, içinden sıvı gelen kanallar)  
• Eklemlerde sıvı birikmesi  
• Eklemleri n çevresinde kistlerin oluşması  
• Kırıklar  
• Diğer komplikasyonlara yol açan kas lifçiklerinin parçalanması  
• Karaciğerin şişmesi, karaciğerden kanama  
• Böbreklerin kanseri  
• Sedef hastalığına benzer cilt hastalığı  
• Cilt kanseri  
• Ciltte solgunluk  
• Kandaki plazma hücrelerinin (beyaz kan hücrelerinin bir tipi) sayısının artması  
• Kan verildiğinde anormal reaksiyon  
• Görmenin kısmi ya da tam olarak kaybedilmesi  
• Küçük kan damarlarında kan pıhtısı (trombotik mikroanjiyopati)  
• Cinsel istekte azalma  
• Salya artışı   
• Gözlerin dışa rı fırlaması  
• Işığa hassasiyet   
• Hızlı solunum  
• Rektal bölgede ağrı  
• Safra taşları  
• Fıtık  
• Yaralanmalar  
• Kolay kırılan veya za yıf tırnaklar  
• Hayati organlara anormal protein birikimi  
• Koma  
• Bağırsak ülseri  
• Çoklu organ yetmezliği  
 
BORTİREL size diğer ilaçlar ile birlikte mantle hücreli lenfoma tedavisi için veriliyorsa, 
aşağıdaki yan etkileri yaşayabilirsiniz:  
 
Çok yaygın  
 
• Zatürre  
• İştah kaybı  
• Sinirlerinizin hasar görmesine bağlı olarak cildinizde duyarlılık, uyuşukluk, 
karıncalanma veya yanma hissi, el veya ayaklarda ağrı  
• Mide bulantısı veya kusma  12 / 16 • İshal  
• Ağız ülseri  
• Kabızlık  
• Kas ağrısı, kemik ağrısı  
• Saç dökülmesi ve saçının yapısının değişmesi  
• Yorgunluk (halsizlik), kendinizi zayıf hissetme  
• Ateş 
 
Yaygın  
 
• Zona hastalığı (göz çevresi dahil lokalize ya da bütün vücuda yayılmış)  
• Herpes virüs (uçuk) enfeksiyonu  
• Bakterilere ve virüslere bağlı enfeksiyonlar  
• Solunum yolu enfeksiyonları, bronşit, balgamlı öksürük, grip benzeri hastalık  
• Mantar enfeksiyonları  
• Aşırı duyarlılık (alerjik reaksiyon)  
• Yeterli insülin üretememe veya normal insülin düzeyine direnç  
• Vücutta sıvı tutulumu  
• Uyumada güçlük veya uyku problemleri  
• Bilincin yitirilmesi hissi  
• Bilinç düzeyinde değişiklik, kafa karışıklığı  
• Baş dönmesi  
• Kalp atışında artış, yüksek kan basıncı, terleme  
• Görmede anormallik, bulanık görme  
• Kalp yetmezliği, kalp krizi, göğüs ağrısı, göğüste rahatsızlık hissi, kalp atım hızının 
artması veya azalması  
• Yüksek veya düşük kan basıncı  
• Ayağa kalkıldığında bayılmaya neden olabilen kan basıncında ani düşme  
• Egzersiz ile soluk kesilmesi  
• Öksürük  
• Hıçkırık  
• Kulaklarda çınlama, kulaklarda rahatsızlık hissi  
• Bağırsak ya da mide kanamaları  
• Mide yanması  
• Mide ağrısı, şişkinlik  
• Yutmada güçlük  
• Mide ve bağırsaklarda enfeksiyon veya iltihaplanma  
• Mide ağrısı  
• Ağızda veya dudaklarda yara, boğaz ağrısı  
• Karaciğer fonksiyonlarında değişiklik  
• Ciltte kaşıntı  
• Ciltte kızarıklık  
• Ürtiker (döküntü)  
• Kas spazmları  
• İdrar yolu enfeksiyonu  
• Kol ve bacaklarda ağrı  
• Göz çevresi ve vücudun diğer bölümleri dahil vücutta şişlikler  13 / 16 • Titreme  
• Enjeksiyon bölgesinde ağrı ve kızarıklık  
• Genel olarak hasta hissetme  
• Kilo kaybı  
• Kilo artışı  
 
Yaygın olmayan  
 
• Karaciğer iltihaplanması (hepatit yani sarılık)  
• Belirtileri arasında soluk alıp vermenin zorlaşması, göğüs ağrısı veya göğüste sıkışma 
ve/veya baş dönmesi/bayılma hissi, cildin şiddetli kaşınması ya da ciltte 
kabarıklıkların oluşumu (kurdeşen), yüz, dudak, dil ve/veya yutmada güçlük de 
yapabilen boğaz şişmesi, şok durumunun yer alabildiği şiddetli alerjik reaksiyonlar 
(anafilaktik reaksiyon)  
• Hareket bozuklukları, felç, seyirme  
• Vertigo (baş dönmesi)  
• Duyma kaybı, sağırlık  
• Vücudun yeteri kadar oksijen almasını engelleyen akciğer hastalıkları. Bu 
hastalıklardan bazıları arasında solunumun zorlaşması, soluk kesilmesi, egzersiz 
yapmaksızın soluk kesilmesi, yüzeysel, zorlaşan ya da duran solunum ve hışıltılı nefes 
alma yer alır . 
• Akciğerlerde kan pıhtısı  
• Gözlerin ve cildin sarılaşması (sarılık)  
• Göz kapağında kitle (şalazyon)  
 
Seyrek:  
• Küçük kan damarlarında kan pıhtısı (trombotik mikroanjiyopati)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. BORTİREL’in saklanması  
 
BORTİREL’i çocukların göremeyeceği, erişemeyeceği yerlerde ve ambalajında saklayınız.  
 
Flakon etiketinin ve dış kartonun üzerinde yazan son kullanma tarihinden sonra bu ilacı 
kullanmayınız.  
 
BORTİREL’i  25°C altındaki oda sıcaklığında saklayınız. Işıktan korumak için dış karton 
ambalajı içinde saklayınız.  
 14 / 16 Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra BORTİREL ’i kullanmayınız.  
 
Sulandırılarak elde edilen çözelti hazırlandıktan hemen sonra kullanılmalıdır. Eğer 
sulandırılarak elde edilen çözelti hemen kullanılmayacaksa, kullanım sırasındaki saklama 
zamanı ve koşulları kullanıcının sorumluluğundadır. Fakat, sulandırılarak elde edilen çözelti 
25oC’de orijinal flakonunda ve/veya bir şırıngada uygulamadan önce 8 saate kadar 
saklanabilir.  
 
Flakon sadece tek kullanımlıktır.  Kullanılmamış kalan ürün veya artan çözelti yerel 
gerekliliklere uygun şekilde atılmalıdır.  
 
Eğer üründe ve/veya ambalajında bozukluklar fark ederseniz BORTİREL ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR  ve bu atıkların yönetimi 2/4/2015 tarihli ve 29314 sayılı 
Resmi Gazetede yayımlanan Atık Yönetimi Yönetmeliğine göre yapılır.  
 
Ruhsat Sah ibi:  
Dem  İlaç Sanayi ve Ticaret A.Ş.  
İnönü Mah. Kayışdağı Cad. No:172 Dem Plaza  
34755 Ataşehir -İstanbul    
Tel:   0 216 4284029  
Faks: 0 216 4284086  
 
Üretim Yeri:  
Reliance Life Sciences Pvt. Ltd.  
Dhirubhai Ambani Life Science Centre (DALC), Plant 6, R -282, 
Thane -Belapur Road, Rabale, Navi Mumbai, 400701,  
Maharashtra -HİNDİSTAN  
 
Bu kullanma talimatı  20/02/2024  tarihinde ona ylanmıştır.  
  15 / 16 AŞAĞIDAKİ BİLGİLER BU İLACI UYGULAYACAK SAĞLIK PERSONELİ 
İÇİNDİR  
 
1. İNTRAVENÖZ ENJEKSİYON İÇİN SULANDIRMA  
 
Not: BORTİREL, sitotoksik bir ajandır. Bu nedenle, kullanım ve hazırlama sırasında dikkat 
edilmelidir. Deriyle temasını önlemek için eldiven ve diğer önleyici giysilerin kullanılması 
önerilmektedir.  
 
İÇİNDE HİÇBİR KORUYUCU MADDE BULUNMADIĞINDAN, BORTİREL’İN 
KULLANIMI BOYUNCA ASEPTİK TEKNİĞE KESİNLİKLE UYULMALIDIR.  
 
1.1. 1 mg flakonun hazırlanması: BORTİREL tozunu içeren flakona 1 mL steril, 
enjeksiyonluk 9 mg/m L (%0,9) sodyum klorür çözeltisi ekleyin iz.  
 
Elde edilen çözeltinin konsantrasyonu 1 mg/m L olacaktır. Çözelti berrak ve renksiz olacaktır 
ve nihai çözeltinin pH ’ı 4 ila 7 olacaktır. Çözeltinin pH ’ını kontrol etmeniz gerekmez.  
 
1.2. Uygulamadan önce çözeltiyi partikülat  madde ve renk bozukluğu bakımından görsel 
olarak inceleyin iz. Herhangi bir renk bozukluğu veya partikülat madde gözlenirse, çözelti 
atılmalıdır. İntravenöz uygulama yolu için doğru dozun verildiğinden emin olun uz (1 
mg/m L).  
 
1.3. Sulandırılmış çözelti koruyucu madde içermez ve hazırlandıktan sonra derhal 
kullanılmalıdır. Ancak, orijinal flakon ve/veya enjektörde saklandığında 25°C’de 8 saat 
kimyasal ve fiziksel kullanım stabilitesi gösterilmiştir. Sulandırılmış tıbbi ürün için toplam 
saklama süresi uygulamadan önce 8 saati aşmamalıdır. Sulandırılmış çözelti derhal 
kullanılmazsa, kullanımdan önceki kullanım saklama süreleri ve koşulları kullanıcının 
sorumluluğundadır.  
 
Sulandırılmış tıbbi ürünü ışıktan korumaya gerek yoktur.  
 
2. UYGULAMA  
• Çözündükten sonra hastanın Vücut Yüzey Alanı temelinde hesaplanmış doza göre 
uygun miktarda  sulandırılmış çözeltiyi çekin iz. 
• Kullanmadan önce enjektördeki, dozu ve konsantrasyonu doğrulayın ız (enjektörün 
intravenöz uygulama olarak işaretlendiğini kontrol edin iz).  
• Çözeltiyi periferik veya merkezi intravenöz kateter yoluyla damara 3 -5 saniyelik bolus 
intravenoz enjeksiyon olarak enjekte edin iz. 
• Periferik veya intravenöz kateteri steril, 9 mg/m L (%0,9) sodyum klorür çözelti ile 
yıkayın ız. 
 
 
 BORTİREL 1 mg enjeksiyonluk çözelti tozu sadece İNTRAVENÖZ KULLANIM 
İÇİNDİR. BORTİREL subk ütan ve/veya intratekal kullanım için uygun değildir. 
İntratekal uygulama ölümle sonuçlanmıştır.  16 / 16  
3. ATMA  
 
Bir flakon, yalnızca tek kullanımlıktır ve kalan çözelti atılmalıdır.  
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR  ve bu atıkların yönetimi 2/4/2015 tarihli ve 29314 sayılı 
Resmi Gazetede yayımlanan Atık Yönetimi Yönetmeliğine göre yapılır.  