KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak
belirlenmesini sağlayacaktır. Sağlık mesleği mensuplarının şüpheli advers reaksiyonları
TÜFAM’a bildirmeleri beklenmektedir. Bakınız Bölüm 4.8 Advers reaksiyonlar nasıl
raporlanır?
1. BEŞERİ TIBBİ ÜRÜNÜN ADI
FOVEPTA 200 IU/0,4 mL IM/SC enjeksiyonluk çözelti içeren kullanıma hazır enjektör
İnsan Hepatit B İmmünoglobülini
Steril, Apirojen
2. KALİTATİF VE KANTİTATİF BİLEŞİM
Etkin madde:
0.4 mL’lik kullanıma hazır şırınga, 200 IU insan hepatit B immünoglobulin içermektedir.
İnsan protein 150 mg/mL, en az yüzde 96’sı immünoglobulin G (IgG) olmak üzere 500
IU/mL hepatit B virüs yüzeyi antijenine (HBs) karşı antikor içermektedir.
IgG alt-sınıflarının dağılımı (yaklaşık değerler) aşağıdaki gibidir:
IgG1: %59
IgG2: %35
IgG3: %3
IgG4: %3
Maksimum IgA içeriği 6,000 mikrogram/mL’dir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Kullanıma hazır şırıngada enjeksiyonluk çözelti.
Çözeltinin rengi berrak ile opelesan ve renksiz ile açık sarıya dek değişmektedir, pH’ı 5.0-5.6
ve ozmolalitesi 300-400 mOsm/kg arasındadır.
4. KLİNİK ÖZELLİKLER
4.1 Terapötik endikasyonlar
Hepatit B virüsü taşıyıcısı annelerin yenidoğan bebeklerinde hepatit B immünoprofilaksisi.
4.2 Pozoloji ve uygulama şekli
Pozoloji/uygulama sıklığı ve süresi:
Hepatit B pozitif olan anneden bebeğe hepatit B geçişinin önlenmesi için hepatit B aşısı
doğumu takip eden en kısa sürede uygulanmalıdır. Bu süre doğumu takip eden 12 saatten
Sayfa 1 / 8daha uzun olmamalıdır. FOVEPTA, aşı ile aynı zamanda veya mümkün olan en kısa sürede
farklı bir anatomik bölgeye uygulanmalıdır.
Aşılama ardından serokonversiyon oluşana kadar hepatit B immünoglobulin uygulamasının
tekrarlanması gerekebilir.
Aşılama ardından immün yanıt göstermeyen (ölçülebilir hepatit B antikorları bulunmayan)
olgularda ve korunmanın devam etmesi gerektiği durumlarda, çocuklara 2 ayda bir 8 IU/kg
uygulama yapılması düşünülebilir; minimum koruyucu antikor titresi 10 mIU/mL olarak
kabul edilmektedir.
Uygulama şekli:
FOVEPTA, derialtına veya kas içine uygulanmalıdır.
Kas içine uygulamanın kontrendike (kanama bozuklukları) olduğu durumlarda, enjeksiyon
derialtına uygulanabilir.
Aşı ile eş zamanlı uygulama yapıldığında aşı ve immünoglobülin farklı iki anatomik bölgeye
uygulanmalıdır.
Özel popülasyonlara ilişkin ek bilgiler:
Böbrek/Karaciğer yetmezliği
Böbrek veya karaciğer fonksiyon bozukluğu olan hastalarda doz ayarlaması gerekliliği ile
ilgili bir veri bulunmamaktadır.
Pediyatrik popülasyon:
Pediyatrik hastalarda pozoloji kısmında belirtildiği gibi uygulanmalıdır.
Geriyatrik popülasyon:
FOVEPTA sadece yenidoğan bebeklere yöneliktir.
4.3 Kontrendikasyonlar
Etken madde veya 6.1 de listelenen yardımcı maddelerden herhangi birine veya insan
immünoglobulinlerine karşı aşırı duyarlılık.
FOVEPTA intravasküler olarak uygulanmamalıdır.
4.4 Özel kullanım uyarıları ve önlemleri
İzlenebilirlik
Biyolojik tıbbi ürünlerin izlenebilirliğini geliştirmek için uygulanan ürünün isim ve seri
numarası açıkça kaydedilmelidir.
Kullanım önlemleri
Şok riski taşıdığından dolayı FOVEPTA’nın kan damarına girmediğinden emin olmalısınız.
Aşırı duyarlılık
Gerçek aşırı duyarlılık reaksiyonları nadirdir.
Sayfa 2 / 8FOVEPTA az miktarda IgA içermektedir. IgA seviyesi yetersiz olan kişilerde IgA antikoru
gelişme potansiyeli bulunur ve bu kişilerde IgA içeren kan bileşiklerinin uygulanmasını
takiben anafilaktik reaksiyonlar görülebilir. Dolayısıyla doktor FOVEPTA tedavisinin
faydalarını aşırı hassasiyet reaksiyonlarının risk potansiyeline karşı değerlendirmelidir.
Nadiren insan hepatit B immünoglobulin, anafilaktik reaksiyonla beraber kan basıncını
düşürebilir. Daha önce insan immünoglobulinleriyle tedavileri tolere etmiş kişilerde bile
böyle bir etki ortaya çıkabilir.
Alerjik veya anafilaktik tipteki reaksiyonlardan şüphe edildiğinde, enjeksiyon hemen
kesilmelidir. Şok durumunda standart tıbbi şok tedavisi uygulanmalıdır.
Serolojik testler ile etkileşim:
İmmünoglobülin uygulamasından sonra pasif olarak transfer edilen çeşitli antikorların
hastanın kanında geçici olarak yükselmesi, serolojik testlerde yanlış pozitif sonuçlara neden
olabilir.
A, B, D gibi eritrosit antijenlerine karşı antikorların pasif geçişi, kırmızı hücre allo-antikor
(örn. Coombs testi), retikulosit sayısı ve haptoglobulin gibi bazı serolojik testleriyle
etkileşebilir.
Virüs güvenliği
FOVEPTA, insan plazmasından elde edilmektedir. İnsan plazmasından elde
edilen ilaçlar, virüsler ve teorik olarak Varyant Creutzfeldt-Jacob (v-CJD)
gibi, çeşitli hastalıklara yol açabilen enfeksiyon yapıcı ajanlar içerebilirler.
FOVEPTA 'da Varyant Creutzfeldt-Jacob hastalığının bulaşma riski teorik
olarak minimumken, klasik Creutzfeldt-Jacob hastalığının bulaşma riski hiçbir
kanıtla desteklenmez. Alınan önlemlere rağmen, bu tür ürünler halen potansiyel
olarak hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin
belirli virüslere önceden maruz kalıp kalmadığının izlenmesi, belirli virüs
enfeksiyonlarının halihazırda varlığının test edilmesi ve belirli virüslerin yok
edilmesi ve/veya inaktivasyonu ile azaltılmıştır. Bütün bu önlemlere rağmen, bu
ürünler hala potansiyel olarak hastalık bulaştırabilirler. Ayrıca, henüz
bilinmeyen enfeksiyon yapıcı ajanların bu ürünlerin içersinde bulunma ihtimali
mevcuttur.
HIV, HBV, HCV gibi zarflı virüsler ve HAV gibi zarflı olmayan virüsler için
etkili önlemlerin alınmasına dikkat edilmelidir. Parvovirüs B19 gibi zarflı
olmayan virüslere karşı alınan tedbirler sınırlı sayıda olabilir. Parvovirüs B19
enfeksiyonu, gebelikte (fetal infeksiyon) ve immün yetmezlik ya da kırmızı
kan hücre üretiminde artış olan hastalarda tehlikeli olabilir (hemolitik anemi
gibi).
Doktor, bu ilacı hastaya reçete etmeden veya uygulamadan önce hastası ile
risk ve yararlarını tartışmalıdır.
Ayrıca;
Sayfa 3 / 8FOVEPTA kullanılması gerekiyorsa hekim tarafından, hastalık yapıcı etkenlerin hastaya
bulaşmasını önlemek için uygun aşıların (Hepatit A, Hepatit B vb.) yaptırılması önerilebilir.
4.5 Diğer tıbbi ürünler ile etkileşimler ve diğer etkileşim şekilleri
Canlı atenüe virüs aşıları
İmmünoglobulin uygulaması, üç ay boyunca kızamık, kızamıkçık, kabakulak, suçiçeği gibi
canlı atenüe virüs aşılarına karşı immün yanıt gelişimini engelleyebilir. Canlı atenüe virüs
aşıları uygulanmadan önce son FOVEPTA enjeksiyonunun üzerinden en az üç ay geçmesi
beklenmelidir.
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
4.6 Gebelik ve laktasyon
Genel tavsiye
Bu ürün sadece yeni doğanlara uygulanmak üzere endike olduğundan bu bölüm uygulanabilir
değildir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Bu ürün sadece yeni doğanlara uygulanmak üzere endike olduğundan bu bölüm uygulanabilir
değildir.
Gebelik dönemi:
Bu ürün sadece yeni doğanlara uygulanmak üzere endike olduğundan bu bölüm uygulanabilir
değildir.
Laktasyon dönemi:
Bu ürün sadece yeni doğanlara uygulanmak üzere endike olduğundan bu bölüm uygulanabilir
değildir.
Üreme yeteneği/Fertilite
İmmünoglobulinlerle edinilen klinik deneyim, fertilite üzerinde herhangi bir zararlı etkinin
beklenmediğini düşündürmektedir.
4.7 Araç ve makine kullanımı üzerindeki etkiler
İlgili değildir.
4.8 İstenmeyen etkiler
Güvenlilik profilinin özeti
Advers ilaç etkileşimlerinin çoğu hafif ve orta şiddettedir. İzole vakalarda insan normal
immünoglobülinleri anafilaktik şoka sebep olabilir.
İstenmeyen etkilerin sıklık gruplandırması şöyledir:
Çok yaygın (≥1/10); yaygın (≥ 1/100 ila < 1/10); yaygın olmayan (≥1/1.000 ila < 1/100); seyrek
Sayfa 4 / 8(≥1/10.000 ila < 1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Klinik çalışmalarda istenmeyen etkilerin sıklığı konusunda kesin veriler elde edilmemiştir.
FOVEPTA, 34 yenidoğanı içeren bir klinik çalışmada incelenmiştir. Aşağıdaki advers
etkilerin hepatit B immünoglobulinler ile ilişkili olduğu bilinmektedir:
Bağışıklık sistemi hastalıkları:
Sıklığı bilinmiyor: Aşırı duyarlılık, Anafilaktik şok
Sinir sistemi hastalıkları:
Sıklığı bilinmiyor: Baş ağrısı
Kardiyak hastalıkları:
Sıklığı bilinmiyor: Taşikardi
Vasküler hastalıkları:
Sıklığı bilinmiyor Hipotansiyon
Gastrointestinal hastalıkları:
Sıklığı bilinmiyor Mide bulantısı, kusma
Deri ve deri altı doku hastalıkları:
Sıklığı bilinmiyor: Deri reaksiyonları, eritem, şiddetli kaşıntı
Kas-iskelet bozukluklar, bağ doku ve kemik hastalıkları:
Sıklığı bilinmiyor: Artralji
Genel bozukluklar ve uygulama bölgesine ilişkin hastalıkları:
Sıklığı bilinmiyor: Ateş, halsizlik, titreme, Enjeksiyon bölgesinde: şişme, ağrı, eritem, sertlik,
sıcaklık hissi, pruritus, döküntü
Diğer insan immünoglobulin preparatları ile gözlemlenen advers etkiler: Titreme, baş ağrısı,
baş dönmesi, yüksek ateş, kusma, alerjik reaksiyonlar, artralji, bulantı, düşük tansiyon ve orta
şiddette sırt ağrısı gibi spesifik olmayan aşırı duyarlılık reaksiyonları yer yer meydana
gelebilir.
İnsan normal immünoglobulinleri nadiren ani tansiyon düşüşüne neden olabildiği gibi, hasta
önceki uygulamaya aşırı duyarlılık göstermemiş olsa bile münferit anafilaktik şok vakalarına
yol açabilir.
Enjeksiyon yerinde lokal reaksiyonlar:
Şişkinlik, ağrı, kızarıklık, sertleşme, lokal ısı, kaşıntı, çürük ve döküntü.
Bulaşıcı ajanlarla ilgili güvenlik için bakınız bölüm 4.4.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
Sayfa 5 / 84.9 Doz aşımı ve tedavisi
Doz aşımı ile ilgili sonuçlar bilinmemektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: İmmün sera ve immünoglobülinler, Spesifik immunoglobulinler,
Hepatit B immünoglobulin ATC kodu: J06BB04
FOVEPTA esasen, spesifik olarak yüksek miktarda hepatit B virüs yüzey antijenine (HBs)
karşı antikor içeriğine sahip immünoglobulin G (IgG) içermektedir.
Klinik deneyim
Açık, randomize paralel bir çalışmada; HBsAg pozitif annelerin gestasyonun 37+0 haftası
veya sonrasında doğan 34 yenidoğan bebeğine, derialtı (SC) veya kas içine (IM) enjeksiyonla
(17 SC ve 17 IM) tek doz (200 IU, doğumdan <12 saat sonra uygulanan) FOVEPTA
verilmiştir. Primer etkinlik sonlanım noktası olan ≥100 IU/L’lik serum anti-HBs
konsantrasyonları, 30/31 yenidoğanda (16 SC ve 17 IM) belirlenmiştir. Ortalama anti-HBs
düzeyleri benzer olmuş ve SC enjeksiyonda 278.1±92.4 IU/L (280.2) ve IM enjeksiyonda
294.1±112.6 IU/L (260.5) belirlenmiştir.
5.2 Farmakokinetik özellikler
Emilim:
FOVEPTA alıcının dolaşımına yavaşça emilmektedir ve maksimum seviyeye 2-7 günlük
gecikme ile erişir.
Dağılım
Dağılımına ait bilgi bulunmamaktadır.
Biyotransformasyon:
IgG ve IgG kompleksleri retiküloendotelyal sistemde yıkılır.
Eliminasyon:
FOVEPTA’nın yarılanma ömrü 3-4 haftadır. Bu yarılanma ömrü hastadan hastaya
değişebilmektedir.
Doğrusallık/Doğrusal olmayan durum
Bilgi bulunmamaktadır.
5.3 Klinik öncesi güvenlilik verileri
İmmünoglobulinler insan vücudunun normal bileşenleridir. Dolayısıyla heterolog türlerdeki
toksisite testi öneme sahip değildir.
Tavşanlarda yapılan bir lokal tolerans testinde, FOVEPTA’ya atfedilebilecek bir iritasyon
kanıtı bulunmamıştır.
Başka klinik dışı çalışma yapılmamıştır.
6. FARMASÖTİK ÖZELLİKLER
6.1 Yardımcı maddelerin listesi
Glisin
Sayfa 6 / 8Enjeksiyonluk su
6.2 Geçimsizlikler
Uyumluluk çalışmalarının eksikliğinden bu tıbbi ürün diğer tıbbi ürünlerle karıştırılmamalıdır.
FOVEPTA çözeltisine başka preparatlar eklenemez zira elektrolit konsantrasyonundaki veya
pH’taki bir değişiklik proteinlerin çökelmesine veya denatüre olmasına yol açabilir.
6.3 Raf ömrü
24 ay
Çözelti, şırınga açılır açılmaz hemen kullanılmalıdır.
6.4 Saklamaya yönelik özel tedbirler
FOVEPTA’yı 2°C-8°C arasında buzdolabında saklayınız. Soğuk ortamda taşıyınız (2°C-8°C).
Dondurmayınız.
İlacı ışıktan korumak için ambalajında saklayınız.
6.5 Ambalajın niteliği ve içeriği
Tıpalı (bromobutil) ve uç kapaklı (bromobutil kauçuk) kullanıma hazır şırıngada (tip I cam)
0.4 mL’lik çözelti.
Ambalaj boyu blister başına 1 adet şırıngadır. Bir enjeksiyon iğnesi mevcuttur.
6.6 Beşeri tıbbi üründen arta kalan maddelerin imhası ve diğer özel önlemler
‘Tıbbi Atıkların Kontrolü Yönetmeliği’ ve ‘Ambalaj ve Ambalaj Atıklarının Kontrolü
Yönetmelikleri’ne uygun olarak imha edilmelidir.
Çözelti berrak ile opelesan ve renksizden soluk sarı aralığında değişebilir.
Bu tıbbi ürün kullanılmadan önce oda sıcaklığına (23°C-27°C) getirilmelidir.
Bulanık olan veya zerreler içeren çözeltiler kullanılmamalıdır.
Kullanılmayan tıbbi ürün veya atık maddeler yerel şartlar doğrultusunda imha edilmelidir.
7. RUHSAT SAHİBİ
Kansuk Laboratuarı San. Tic. A.Ş.
Yassıören Mahallesi Fırat Sk. No:14/1 Arnavutköy/İstanbul
Tel: 0 212 592 15 76
Faks: 0 212 580 37 72
Sayfa 7 / 88. RUHSAT NUMARASI
2022/644
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 04.11.2022
Ruhsat yenileme tarihi:
10. KÜB'ÜN YENİLENME TARİHİ
Sayfa 8 / 8