KISA ÜRÜN BİLGİSİ
1. BEŞERİ TIBBİ ÜRÜNÜN ADI
ZOSTEX 125 mg tablet
2. KALİTATİF VE KANTİTATİF BİLEŞİM
Etkin madde:
Brivudin 125 mg
Yardımcı madde:
Laktoz monohidrat (sığır kaynaklı) 37 mg
Yardımcı maddeler için 6.1’e bakınız.
3. FARMASÖTİK FORM
Tablet
Konik kenarlı beyaz ila hafif grimsi beyaz arası iki düzlemli tabletler.
4. KLİNİK ÖZELLİKLER
4.1. Terapötik endikasyonlar
İmmünokompetan erişkinlerde akut herpes zosterin erken dönem tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Erişkinler, yedi gün boyunca her gün bir adet ZOSTEX almalıdır.
Tedaviye mümkün olduğunca erken başlanmalıdır, tercihen kütanöz belirtilerin (genellikle
başlangıçta kızarıklık) ortaya çıkışından sonraki 72 saat içinde veya ilk vezikülden sonra,
48 saat içinde tedaviye başlanmalıdır. Tabletler her gün aynı zamanda alınmalıdır. 7
günlük tedavi dönemi sırasında belirtiler geçmezse veya kötüleşirse, hastanın doktora
danışması tavsiye edilir. Ürün kısa dönem kullanım için endikedir.
Bu tedavi, genellikle yukarıda bahsedilen dozda (7 gün boyunca her gün günde bir tablet
ZOSTEX) alındığında, 50 yaşın üzerindeki hastalarda, postherpetik ağrıların ortaya
çıkması riskini de azaltmaktadır.
İlk tedavi döneminden sonra (7 gün), ikinci bir tedavi dönemi uygulanmamalıdır.
Uygulama şekli:
Ağızdan alınır.
İlaçla birlikte yiyecek alımı, brivudinin emilimini anlamlı bir şekilde etkilememektedir
(bkz. Bölüm 5.2).
1Özel popülasyonlara ilişkin ek bilgiler:
Böbrek/Karaciğer yetmezliği:
Böbrek veya karaciğer bozukluklarının bir sonucu olarak, brivudinin sistemik etkisinde
anlamlı bir değişiklik gözlenmemiştir; bu yüzden orta ile ağır karaciğer bozuklukları olan
hastalarda olduğu kadar, orta ile ağır böbrek bozuklukları olan hastalarda da, herhangi bir
doz ayarlamasına gerek yoktur (ayrıca bkz. Bölüm 5.2).
Pediyatrik popülasyon:
ZOSTEX’in güvenliliği ve etkililiği bu yaş grubu için belirlenmediğinden, 0-18 yaş
arasındaki çocuklarda kullanımı kontrendikedir (bkz. Bölüm 4.3).
Geriyatrik popülasyon:
65 yaşın üzerindeki hastalarda, doz ayarlamasının yapılmasına gerek yoktur.
4.3. Kontrendikasyonlar
ZOSTEX, etkin maddeye veya bölüm 6.1’de listelenmiş yardımcı maddelerden herhangi
birine karşı aşırı duyarlılığı olan hastalarda kullanılmamalıdır.
Floropirimidinler ile kanser kemoterapisi
ZOSTEX, yakın zamanda, 5-fluorourasil (5-FU) içeren ilaçlarla kanser kemoterapisi almış
veya halihazırda almakta olan ya da bu ilaçlarla tedavi olması planlanan (4 hafta içinde)
hastalarda kontrendikedir. Bu durum, 5-FU içeren topikal preparatları ve 5-FU’nun ön
ilaçları (örneğin kapesitabin, floksuridin, tegafur) ve bu etkin maddeleri veya diğer 5-
fluoropirimidinleri içermekte olan kombinasyon ürünler için de geçerlidir (ayrıca bkz.
Bölüm 4.3. Bağışıklık sistemi baskılanmış olan hastalarda, 4.4, 4.5 ve 4.8).
Flusitosin ile antifungal tedavi
ZOSTEX; flusitosin, 5-Florourasil (5-FU)’in bir ön ilacı olduğu için, yakın zamanda
flusitosin ile antifungal tedavi görmüş veya halihazırda görmekte olan hastalarda
kontrendikedir.
Brivudin ile floropirimidinler (örn. kapesitabin, 5- florourasil, vb.) arasındaki
etkileşim potansiyel olarak ölümcüldür.
Bağışıklık sistemi baskılanmış olan hastalarda
ZOSTEX, yakın zamanda kanser kemoterapisi veya bağışıklık sistemi inhibe edici tedavi
görmüş olan ya da halihazırda bu tedavileri görmekte olan bağışıklık sistemi baskılanmış
hastalarda kontrendikedir.
Çocuklarda
ZOSTEX’in çocuklarda güvenliliği ve etkililiği belirlenmemiştir ve dolayısıyla kullanımı
endike değildir.
Gebelik ve laktasyon
ZOSTEX gebelikte ve emziren annelerde kontrendikedir (ayrıca bkz. Bölüm 4.6).
24.4. Özel kullanım uyarıları ve önlemleri
ZOSTEX yakın zamanda, 5-fluorourasil (5-FU) içeren ilaçlarla kanser kemoterapisi
almış veya halihazırda almakta olan ya da bu ilaçlarla tedavi olması planlanan (4
hafta içinde) hastalarda kullanılmamalıdır. Bu durum, 5-FU içeren topikal
preparatları ve 5-FU’nun ön ilaçları (örneğin kapesitabin, floksuridin, tegafur) ve bu
etkin maddeleri veya diğer 5-fluoropirimidinleri içermekte olan kombinasyon ürünler
için de geçerlidir (ayrıca bkz. Bölüm 4.4,4.5 ve 4.8).
ZOSTEX, yakın zamanda flusitosin (5-fluorourasil’in önilacı) ile antifungal tedavi
görmüş veya halihazırda görmekte olan hastalarda kullanılmamalıdır.
ZOSTEX (brivudin) ile floropirimidinler (örn. kapesitabin, 5-
florourasil,tegafur, flusitosin vb.) arasındaki etkileşim potansiyel olarak
ölümcüldür. Bu ilaçların etkileşimi sonrası ölümlerin gerçekleşmiş olduğu rapor
edilmiştir. ZOSTEX ile tedavinin sonlanmasından sonra floropirimidin (örn.
kapesitabin, 5- florourasil,tegafur, flusitosin vb.) tedavisine başlamadan önce en
az 4 hafta beklenmelidir. (ayrıca bkz. Bölüm 4.3, 4.5 ve 4.8).
Son zamanlarda floropirimidin alan ya da almaya devam eden hastalara yanlışlıkla
ZOSTEX uygulanması durumunda tüm ilaçlar kesilmeli ve floropirimidin ilaçların
toksisitesini azaltacak etkili önlemler alınmalıdır. Hemen hastaneye yatış önerilir ve
sistemik enfeksiyonlar ile dehidratasyonu önlemek için her türlü önlem alınmalıdır.
Eğer mümkünse, floropirimidin zehirlenmesine karşı uygun bir yöntem bulmak için
en kısa sürede özel merkezlerle iletişime geçilmelidir. (bkz. Bölüm 4.3, 4.5 ve 4.8)
ZOSTEX, kütanöz belirtiler tam olarak ortaya çıkmış ise kullanılmamalıdır.
ZOSTEX hepatit gibi kronik karaciğer hastalıkları olan hastalarda dikkatli kullanılmalıdır.
Pazarlama sonrası veriler, önerilen 7 günlük tedavinin uzatılması durumunda hepatit
gelişim riskinin arttığını göstermiştir (ayrıca bkz. Bölüm 4.8 )
Bu ilaç laktoz içermektedir. Nadir kalıtımsal galaktoz intoleransı, Lapp laktaz yetmezliği
ya da glukoz-galaktoz malabsorpsiyon problemi olan hastaların bu ilacı kullanmamaları
gerekir.
4.5. Diğer tıbbi ürünlerle etkileşimler ve diğer etkileşim şekilleri
Brivudin ve floroprimidinler (kapesitabin, 5-FU, tegafur, flusitozin) arasında klinik olarak
önemli bir etkileşim olduğu (potansiyel ölümcül) tanımlanmıştır. (ayrıca bkz. Bölüm
4.3,4.4 ve 4.8).
Fluoropirimidin toksisitesinin artmasıyla sonuçlanan bu etkileşim potansiyel olarak
ölümcüldür.
Brivudin, ana metaboliti olan bromovinil urasil (BVU) aracılığıyla, hem doğal nükleosit
(örn. timidin) hem de 5-fluorourasil (5-FU) gibi pirimidin tabanlı ilaçların
3(floropirimdinler) metabolizmalarını düzenleyen bir enzim olan dihidropirimidin
dehidrogenaz (DPD)’ı irreversibl olarak inhibe eder. Enzim inhibisyonunun bir sonucu
olarak, floropirimdinlere aşırı maruziyet ve toksisite artışı meydana gelir.
Klinik deliller ZOSTEX’in terapötik kürünü (yedi gün, günde bir kez 125 mg) alan
sağlıklı gönüllülerde, DPD enzim aktivitesinin tam fonksiyonel geri dönüşünün son
dozdan 18 gün sonra gerçekleştiğini göstermektedir.
Brivudin, herhangi bir şekilde, yakın zamanda, 5-fluorourasil (5-FU) içeren ilaçlarla
kanser kemoterapisi almış , 5-fluorourasil (5-FU) içeren topikal preparatları kullanmış
olan, 5-fluorourasil (5-FU) ön ilaçlarını (örn. kapesitabin, tegafur) kullanmış olan, bu
etkin maddeyi ya da diğer floropirimidinleri içeren kombine ürünleri kullanmış olan veya
halihazırda bu ilaçları kullanmakta olan ya da bu ilaçlarla tedavi olması planlanan (4 hafta
içinde) hastalarda kullanılmamalıdır.(ayrıca bkz. Bölüm 4.3, 4.4 ve 4.8).
ZOSTEX, flusitozin (bir 5-Fluorourasil ön ilacı) ile yakın zamanda anti-fungal tedavi
görmüş veya halihazırda görmekte olan hastalara uygulanmamalıdır.
Brivudin ile tedavinin sonlandırılması ve kapesitabin veya flusitozin dahil diğer
floropirimidin içeren ilaçlar ile tedaviye başlanmadan önce en az 4 haftalık bir ara
olmalıdır.
Yakın zamanda floropirimidin almış veya halihazırda almakta olan hastalarda, yanlışlıkla
brivudin uygulanması durumunda floropirimidin toksisitesini azaltmak için tüm ilaçlar
kesilmeli ve etkili önlemler alınmalıdır. Hemen hastaneye yatış önerilir ve sistemik
enfeksiyonlar ile dehidratasyonu önlemek için her türlü önlem alınmalıdır. Floropirimidin
toksisitesine karşı mümkün olan en kısa sürede uygun bir eylem almak için zehirlenme
için özel merkezlerle (eğer mümkünse) temasa geçilmelidir (ayrıca bkz. Bölüm 4.3, 4.4 ve
4.8). Floropirimidin toksisite belirtileri arasında bulantı, kusma, diyare ve şiddetli
olgularda stomatit, mukozit, toksik epidermal nekroliz, nötropeni ve kemik iliği
depresyonu vardır.
Dopaminerjik ilaçlar ve/veya Parkinson hastalığı
Pazarlama sonrası deneyimler, brivudinin anti-parkinson dopaminerjik ilaçlarla olası
etkileşiminin korea oluşumunu hızlandırdığını göstermiştir.
Diğer bilgiler
İlacın, karaciğer P450 enzim sistemini inhibe etmesi veya potansiyel indüksiyonu
kanıtlanmamıştır.
Brivudinin yiyecekle alınması emilimi önemli derecede etkilememektedir.
Özel popülasyonlara ilişkin ek bilgiler:
Hiçbir etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin hiçbir etkileşim çalışması yapılmamıştır.
44.6. Gebelik ve laktasyon
Genel tavsiye:
Gebelik kategorisi: X
Çocuk doğurma potansiyeli bulunan kadınlar / Doğum kontrolü (kontrasepsiyon)
ZOSTEX hamile kalmayı planlayan kadınlarda önerilmemektedir.
Çocuk doğurma potansiyeli olan kadınlar, tedavi süresince etkili doğum kontrolü
yöntemlerini uygulamak zorundadırlar.
Eğer hasta tedavi sırasında hamile kalırsa, ZOSTEX kesilmelidir.
Gebelik dönemi
Brivudin, gebelik döneminde uygulandığı takdirde ciddi doğum kusurlarına yol
açmaktadır.
ZOSTEX gebelik döneminde kontrendikedir. (bkz. Bölüm 4.3)
Hayvan deneyleri herhangi bir embriyotoksik veya teratojenik etki göstermemiştir.
Fötotoksik etkiler sadece yüksek dozlarda görülmektedir. Ancak, ZOSTEX’in insan
gebeliğindeki güvenliliği belirlenmemiştir.
Laktasyon dönemi
ZOSTEX emziren annelerde kontrendikedir. (bkz. Bölüm 4.3)
Hayvan deneyleri brivudin ve ana metaboliti bromovinilurasil (BVU)’in süte geçtiğini
göstermiştir.
Üreme yeteneği/Fertilite
Brivudin hayvanlardaki tüm üreme toksisitesi çalışmalarında test edilmiştir. Yüksek
dozlarda bazı vakaların uygulama sonrasında kaybı ve yavruların viyabilitesinde azalmaya
sebep olan maternal toksisite etkileri görülmüştür. Ancak önerilen terapötik dozda insan
fertilitesi üzerine brivudinin etkisi saptanmamıştır.
4.7. Araç ve makine kullanımı üzerindeki etkiler
ZOSTEX’in araç veya makine kullanma yeteneği üzerindeki etkileri ile ilgili bir çalışma
yoktur. Araba kullanırken, makinalarla çalışırken veya ayak basacak sağlam bir yer
olmadan çalışırken bazı olgularda baş dönmesi ve uyku hali rapor edildiği dikkate
alınmalıdır. (bkz. Bölüm 4.8)
4.8. İstenmeyen etkiler
Güvenlilik profil özeti
Brivudin, klinik çalışmalarda 3900’den fazla hasta üzerinde denenmiştir. En ciddi ancak
seyrek olarak ortaya çıkan reaksiyon hepatittir. Bu reaksiyon aynı zamanda pazarlama
sonrası izlem sırasında kaydedilmiştir.
İstenmeyen ilaç etkileri arasında bulunan tek yaygın reaksiyon bulantıdır (%2,1). Diğer en
sık istenmeyen ilaç reaksiyonları (yaygın olmayan ve seyrek) sinir sistemi ve psikiyatri ile
5ilgili bozukluklardır. Brivudin’in aynı zamanda santral sinir sistemi üzerindeki etkisi,
pazarlama sonrası izlem verilerinde de gözlenmiştir.
Deri ve subkütan doku bozuklukları bu ürünün klinik kullanımı ile ilişkilendirilmiştir,
aynı zamanda pazarlama-sonrası izlem verilerinde de gözlenmiştir.
İstenmeyen ilaç reaksiyonlarının rastlanma sıklığı ve tipinin, aynı sınıfa ait olan diğer
nükleosit antiviral maddeler ile gerçekleştiği bilinenler ile uyumlu olduğu bulunmuştur.
İstenmeyen reaksiyonların listesi
Vücut sistemleri tarafından brivudine karşı gelişen istenmeyen ilaç reaksiyonları azalan
ciddiyet sırasına göre listelenmektedir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (>1/10.000 ila <1/1000); çok seyrek (<1/10.000); bilinmiyor (eldeki verilerden
hareketle tahmin edilemiyor)
Kan ve lenf sistemi hastalıkları
Yaygın olmayan: Granülositopeni, eozinofili, anemi, lenfositoz, monositoz
Seyrek: Trombositopeni
Bağışıklık sistemi hastalıkları
Yaygın olmayan: Allerjik/ hipersensitivite reaksiyonları (periferik ödem ve dil, dudak,
gözkapağı, larinks ve yüzde ödem; kaşıntı; döküntü; terlemede artış; öksürük; dispne;
bronkokonstriksiyon)
Metabolizma ve beslenme hastalıkları
Yaygın olmayan:Anoreksi
Psikiyatrik hastalıklar
Yaygın olmayan: Uykusuzluk, anksiyete bozukluğu
Seyrek: Halüsinasyon, konfüzyonel durum
Bilinmiyor: Deliryum, huzursuzluk, ruh halinde ani değişimler, depresif ruh hali
Sinir sistemi hastalıkları
Yaygın olmayan: Baş ağrısı, sersemlik, baş dönmesi, uyku hali, parestezi
Seyrek: Disguzi, tremor
Bilinmiyor: Denge bozuklukları, senkop, psikomotor hiperaktivite
Kulak ve iç kulak hastalıkları
Seyrek: Kulak ağrısı
Vasküler hastalıklar
Yaygın olmayan: Hipertansiyon
Seyrek: Hipotansiyon
Bilinmiyor: Vaskülit
Gastrointestinal hastalıklar
Yaygın: Bulantı
Yaygın olmayan: Kusma, diyare, dispepsi, abdominal ağrı, konstipasyon, flatulans
6Hepato-bilier hastalıklar
Yaygın olmayan: Yağlı karaciğer, hepatik enzimlerde artma
Seyrek: Hepatit, kan bilirubin artışı
Bilinmiyor: Akut hepatik yetmezlik
Deri ve deri altı doku hastalıkları
Bilinmiyor: Sabit erüpsiyon, eksfoliyatif dermatit, eritema multiforme, Stevens-Johnson
sendromu
Kas-iskelet bozukluklar, bağ doku ve kemik hastalıkları
Seyrek: Kemik ağrısı
Genel bozukluklar ve uygulama bölgesine ilişkin hastalıklar
Yaygın olmayan: Asteni, yorgunluk, influenza-benzeri hastalık (kırgınlık, ateş, ağrı,
titreme)
Seçili advers reaksiyonların tanımı
Brivudin fluoropirimidin sınıfı kemoterapötik ajanlarla etkileşebilir. Bu etkileşim,
fluoropirimidinlerin toksisitesinde artışa neden olur ve potansiyel olarak
ölümcüldür.(ayrıca bkz. Bölüm 4.3,4.4 ve 4.5 ).
Fluoropirimidin ilaçlarının toksisitesinin belirtileri bulantı, kusma, diyare ve ağır
vakalarda stomatit, mukozit, toksik epidermal nekroliz, nötropeni ve kemik iliği
depresyonudur (ayrıca bkz. Bölüm 4.3,4.4 ve 4.5).
Hepatotoksik etkiler hem klinik çalışmalarda hem de pazarlama-sonrası deneyimlerde
ortaya çıkmıştır. Bu etkiler kolestatik veya sitolitik hepatit, kolestatik sarılık veya
karaciğer enzimlerinin yükselmesini içerir. Birçok hepatit vakası 7 günlük tedavinin
sonrasında 3. ve 28. gün arasında başlamıştır. Pazarlama-sonrası veriler önerilen 7 günlük
tedavinin uzatılması durumunda hepatit riskinin arttığını göstermiştir.
Pediyatrik popülasyon
Brivudin’in çoçuklarda yapılmış çalışması yoktur ve endike değildir. Bundan dolayı
çocuklardaki güvenlilik profili bilinmemektedir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması ilacın yarar / risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e-posta: tufam@titck.gov.tr; tel: 0 800 314 00 08; faks:0 312 218 35
99)
4.9.Doz aşımı ve tedavisi
ZOSTEX ile akut aşırı doz vakası bildirilmemiştir. Doz aşımı halinde uygun şekilde
semptomatik ve destekleyici tedavi uygulanmalıdır.
75. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Direkt etkili antiviraller, Reverz transkriptaz inhibitörleri
dışındaki nükleozid ve nükleotidler
ATC kodu: J05AB15
ZOSTEX’in etkin maddesi olan brivudin, varisella zoster virüsünün (VZV)
replikasyonunu inhibe eden en güçlü nükleosit analoglardan biridir. Özellikle VZV klinik
suşları bu maddeye karşı hassastır. Virüs ile enfekte olan hücrelerde, brivudin bir seri
sıralı fosforilasyon geçirir ve viral replikasyonu inhibe eden brivudin trifosfat’a dönüşür.
Brivudinin, hücre içinde fosforile türevlerine dönüştürülmesi reaksiyonları, viral
kodlanmış enzimler ile ve esas olarak timidin kinaz ile katalize edilir. Fosforilasyon,
sadece enfekte hücrelerde gerçekleşir. Bu durum brivudinin viral hedefler açısından
yüksek oranda seçiciliğini açıklamaktadır. Brivudin trifosfat, virüs ile enfekte olan
hücrelerde bir kere oluştuğunda, hücre içinde 10 saatten daha uzun süre kalır ve viral
DNA polimeraz ile etkileşir. Bu etkileşim viral replikasyon işlemi üzerinde güçlü bir
inhibisyona neden olur. Direnç mekanizması, viral timidin kinaz (TK) enziminin
eksikliğine bağlıdır. Buna karşın klinik ortamlarda, kronik antiviral tedavi ve hastanın
bağışıklık sisteminin yetersizliği direnç gelişimine neden olan şartları oluşturur. Her iki
durum da, belirtilen endikasyonlarda ve pozolojide gerçekleşmemektedir.
Brivudinin in vitro viral replikasyonu inhibe edici konsantrasyonu (IC ) 0.001 µg/mL
50
(aralık 0.0003-0.003 µg/ml)’dir. Bu miktarda brivudin, in vitro olarak VZV
replikasyonunu inhibe etme açısından asiklovir ve pensiklovir ile karşılaştırıldığında,
yaklaşık olarak bu maddelerden 200 ile 1000 kez daha güçlüdür. Önerilen dozda (günlük
125 mg) brivudin almakta olan insanlarda, brivudin pik plazma konsantrasyonu (C )
ssmaks
1.7 µg/ml’dir (yani in vitro IC ’nin 1000 katıdır) ve minimum konsantrasyon olan (C )
50 ssmin
0.06 µg/ml (yani en az IC ’nin 60 katı)’ye ulaşır. Brivudin, canlı viral üreme
50
ortamlarında çok hızlı bir şekilde etkinliğini göstermektedir ve ilaç aldıktan sonra 1 saat
içinde, viral replikasyonu %50 oranında inhibe eder. Brivudin, Simian virüsü
(maymunlar) veya herpes simplex virüs tip 1 (fareler ve kobaylar) ile enfekte olan deney
hayvanlarında da antiviral etkinlik göstermiştir. Brivudin, herpes simplex virüs tip 1’e
karşı aktiftir, ancak herpes simplex virüs tip 2’ye karşı herhangi bir anlamlı antiviral
etkinliği yoktur.
Brivudin virüs replikasyonunu inhibe ederek herpes zoster’li hastalarda, hastalığın ilk
aşamasında görülen kütanöz belirtilerin iyileşmesini hızlandırır. Brivudinin yüksek in
vitro antiviral gücü, asiklovir ile gerçekleştirilen karşılaştırmalı klinik çalışmalarda
tedavinin başlangıcından, en son veziküler oluşumun tedavisine kadar olan sürede, daha
üstün klinik etkililiği ile gösterilir: Ortalama süre asiklovir (18 saat) ile
karşılaştırıldığında, brivudin kullanımı ile (13.5 saat) %25 azalmıştır. Ayrıca herpes zoster
tedavisi görmüş olan ve 50 yaşın üzerindeki ve immünokompetan hastalarda, asiklovir ile
(hastaların %43’ü postherpetik ağrı rapor etmiştir) karşılaştırıldığında, brivudin ile (sadece
hastaların %33’ü postherpetik ağrı rapor etmiştir) postherpetik ağrı oluşum riski %25 daha
azdır.
85.2 Farmakokinetik özellikler
Genel özellikler
Emilim
Oral yolla ZOSTEX alımından sonra, brivudin hızlı bir şekilde emilir. Brivudinin
biyoyararlanımı, önemli ilk geçiş metabolizmasından dolayı, ZOSTEX oral dozunun
yaklaşık %30’udur. 125 mg oral ZOSTEX alındıktan sonra elde edilen brivudinin
ortalama pik plazma konsantrasyonları, kararlı durumda 1.7 µg/ml’dir ve doz alımından
bir saat sonra gerçekleşir. Yiyeceklerin alımı, brivudinin emilimini az bir miktarda
geciktirir, ancak emilen toplam ilaç miktarı üzerinde herhangi bir etkiye sahip değildir.
Dağılım
Dağılım hacminin büyüklüğü (75 L), brivudinin dokularda yaygın bir dağılımı olduğunu
göstermektedir. Brivudin belirgin olarak plazma proteinlerine (> % 95) bağlanır.
Biyotransformasyon
Brivudin, virostatik aktiviteye sahip olmayan bir metabolit olan, bromovinil urasilin
(BVU) ortaya çıkmasına neden olan ve şeker kısmını ayıran enzim pirimidin fosforilaz
vasıtasıyla, yaygın ve hızlı bir şekilde metabolize edilir. BVU, insan plazmasında tespit
edilebilen tek metabolittir ve pik plazma konsantrasyonu, ana bileşiğinkinden 2 kat daha
fazladır. BVU, daha sonra plazmada tespit edilemeyen, ancak insan idrarında bulunan
temel polar metabolit olan, urasil asetik aside metabolize edilir.
Eliminasyon
Brivudin, etkin bir şekilde 240 ml/dak’lık bir total vücut klerensiyle atılır. Brivudinin
terminal plazma yarı-ömrü, yaklaşık 16 saattir. Brivudin, esas olarak urasil asetik asit ve
daha polar üre benzeri bileşikler halinde, idrar ile (alınan dozun yaklaşık %65’i) elimine
edilir. Değişime uğramamış olan brivudin, idrarla atılan ZOSTEX dozunun % 1’inden
azını temsil etmektedir.
BVU’nun, terminal yarılanma-ömrü ve klerens açısından kinetik parametreleri, ana ilaç ile
aynıdır.
Doğrusallık/Doğrusal olmayan durum
31.25 ile 125 mg arasındaki doz aralığında doğrusal kinetik gözlenmiştir.
Kararlı durum şartlarına brivudin, 5 günlük ZOSTEX dozlarından sonra ulaşmış daha
sonra ilacın birikimi açısından herhangi bir belirti olmamıştır.
Hastalardaki karakteristik özellikler
Yaşlı ve böbrek veya karaciğer yetmezliği olan hastalar
Yaşlılarda olduğu kadar, orta ile ağır derecelerdeki böbrek bozuklukları olan hastalarda
(kreatinin klerensi 26-50 ml/dakika/1.73 m2 vücut yüzey alanı ve <25ml/dakika/1.73 m2
vücut yüzey alanı olan hastalarda) ölçülen brivudinin temel kinetik parametreleri (EAA,
C ve terminal plazma yarı-ömrü) ve orta ile ağır derecede karaciğer bozuklukları olan
maks
hastalardaki (Child-Pugh Sınıf B-C) temel kinetik parametreler, kontrol deneklerinde elde
edilenler ile kıyaslanabilir seviyelerdedir ve bu yüzden bu hastalarda doz ayarlamasının
yapılmasına gerek yoktur.
95.3. Klinik öncesi güvenlilik verileri
Preklinik veriler, güvenlilik farmakolojisi, genotoksisite, karsinojenik potansiyel ve üreme
açısından, toksisite ile ilgili gerçekleştirilen geleneksel çalışmalara dayalı olarak, ilacın
insanlarda kısa süreli kullanımı açısından, özel bir tehlikenin olmadığını ortaya
koymuştur.
Akut ve kronik zehirlenmenin maksimum düzeyleri ile gerçekleştirilen kısa süreli
çalışmalarda, ilacın preklinik etkileri gözlenmiştir. Klinik aralığa yakın günlük ilaç alımı
ile, hayvanlarda gerçekleştirilen uzun dönem çalışmalardan elde edilen verilerin,
insanlarda kısa süreli tedaviler için kullanılmalarının anlamlı olmadığı düşünülmektedir.
Tüm türlerde gerçekleştirilen preklinik çalışmalarda, toksisite açısından kullanılan hedef
organ karaciğerdir.
6. FARMASÖTİK ÖZELLİKLER
6.1. Yardımcı maddelerin listesi
Mikrokristal selüloz
Laktoz monohidrat (sığır kaynaklı)
Povidon (K 24-27)
Magnezyum stearat
6.2. Geçimsizlikler
Geçerli değil
6.3. Raf ömrü
36 ay
6.4. Saklamaya yönelik özel tedbirler
30°C altındaki oda sıcaklığında saklanmalıdır.
Işıktan korunmak amacıyla blisterler kutu içinde saklanmalıdır.
6.5. Ambalajın niteliği ve içeriği
a) Ambalajın niteliği
Opak sert PVC film ve aluminyum folyodan oluşmuş blister.
b) Ambalajın içeriği
7 tabletli ambalaj
35 tabletli (5 x7) hastane ambalajı
1 tabletli tanıtım numunesi ambalajı
Tüm ambalaj formları pazarlanmayabilir.
106.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi atıkların kontrolü yönetmeliği“ ve
“Ambalaj ve ambalaj atıklarının kontrolü yönetmelikleri“ ne uygun olarak imha
edilmelidir.
7. RUHSAT SAHİBİ
Menarini İlaç San. Tic.A.Ş.
Maslak Mah. Sümer Sok. No: 4
Maslak Office Building Kat: 7-8
34485 Maslak, Sarıyer/İstanbul
Tel.: 0212 467 11 11
Fax : 0212 467 12 12
8. RUHSAT NUMARASI
114/44
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 01.08.2003
Yenileme tarihi: 29.04.2014
10. KÜB’ÜN YENİLENME TARİHİ
….
11