1 
 KULLANMA TALİMATI  
 
GALAFOLD 123 mg sert kapsül 
Ağızdan alınır.  
 
• Etkin madde:  Her kapsülde 123 mg migalastata eşdeğer migalastat hidroklorür bulunur.  
• Yardımcı madde(ler):  Prejelatinize nişasta (mısır), magnezyum stearat , jelatin (sığır 
kaynaklı), titanyum dioksit (E171), indigo carmine (E132), şellak (böcek kaynaklı), siyah 
demir oksit, potasyum hidroksit.  
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza 
bu ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya  düşük  doz kullanmayınız. 
 Bu Kullanma Talimatında:  
1. GALAFOLD nedir ve ne için kullanılır?  
2. GALAFOLD’u kullanmadan önce dikkat edilmesi gerekenler  
3. GALAFOLD nasıl kullanılır?  
4. Olası yan etkiler nelerdir? 
5. GALAFOLD’un saklanması  
 Başlıkları yer almaktadır.  
2 
 1. GALAFOLD nedir ve ne için kullanılır?  
 
• GALAFOLD, migalastat adı verilen etkin maddeyi içerir. Bu ilaç, belirli genetik 
mutasyonlara ( değişikliklere ) sahip olan yetişkinlerde ve  12 yaş ve üzeri ergenlerde Fabry 
hastalığının uzun süreli tedavisi için kullanılır. GALAFOLD, beyaz -soluk kahverengi toz 
içeren, üzerinde siyah renkli “A1001” baskısı olan, opak, mavi ve beyaz 2 numaralı 
(6,4x18,0 mm) sert kapsüldür. GALAFOLD, karton kutuda yer alan blister içinde, 14 kapsül 
olarak takdim edilmektedir.  
• Fabry hastalığına alfa -galaktozidaz A (a- Gal A) adı verilen bir enzimin eksikliği veya 
bozukluğu yol açar. a -Gal A üreten gendeki mutasyonun (değişikliğin) türüne bağlı olarak, 
enzim doğru işlev göstermez veya hiç bulunmaz. Bu enzim kusuru böbreklerde, kal pte ve 
başka organlarda globotriaosilseramid (GL -3) olarak bilinen anormal yağlı madde 
birikimlerinin ortaya çıkmasına yol açar ve Fabry hastalığı belirtilerine neden olur. Bu ilaç vücudunuzun doğal şekilde ürettiği enzimi dayanıklı hale getirerek ve böyle ce hücrelerinizde 
ve dokularınızda birikmiş olan GL -3 miktarını azal atmak üzere daha iyi çalışmasını 
sağlayarak etki gösterir.  
 
2. GALAFOLD’u kullanmadan önce dikkat edilmesi gerekenler  
 GALAFOLD’u aşağıdaki durumlarda KULLANMAYINIZ  
Eğer;  
• migalastat veya ilacın içeriğinde bulunan diğer maddelerden herhangi birine karşı alerjiniz 
varsa kullanmayınız   
 
GALAFOLD’u aşağıdaki durumlarda DİKKATLİ KULLANINIZ  
Enzim replasman tedavisi görmekteyseniz GALAFOLD almadan önce doktorunuza danışınız . 
Aynı zamanda enzim replasman tedavisi görüyor olmanız durumunda GALAFOLD almamalısınız.  
 GALAFOLD aldığınız sırada doktorunuz 6 ayda bir durumunuzu ve ilacınızın işe yarayıp yaramadığını takip edecektir. Durumunuz kötüleşirse doktorunuz üzerinizde ilave değerlendirme gerçekleştirebilir veya GALAFOLD tedavinizi durdurabilir.  
 GALAFOLD’un şiddetli böbrek yetmezliği olan hastalarda (GFR 30 mL/dak/1.73 m
2'den az) 
kullanılması önerilmediğinden, böbrek fonksiyonunuzda ciddi bir azalma varsa GALAFOLD’u almadan önce doktorunuzla konuşunuz.  
 GALAFOLD’un yiyecek ve içecek ile kullanılması  
İlacınızı almadan önceki 2 saat ile aldıktan sonraki 2 saat arasında herhangi bir şey yemeyin iz ve 
kafein  tüketmeyiniz . İlacınızın tamamen emilmesi için ilacınızı aldığınız sırada bu minimum 4 
saatlik açlık periyodunun bırakılması gereklidir.  Su (sade, aromalı, tatlandırılmış ), posasız 
meyve suları ve kafeinsiz gazlı içecekler 4 saatlik açlık süresi boyunca tüketilebilir.  
  3 
 Hamilelik  
İlacı kullanmadan önce doktorunuza veya eczacınıza danışınız.  
 
Bu ilacın hamile kadınlarda kullanımına ilişkin çok sınırlı deneyim mevcuttur. 
GALAFOLD hamilelik boyunca tavsiye edilmemektedir. Hamileyseniz, hamile olabileceğinizi düşünüyorsanız ya da bebek sahibi olmayı planlıyorsanız bu ilacı almadan önce doktorunuza danışınız. 
Hamile kalma ihtimali olan kadınlar GALAFOLD alırken etkili bir doğum kontrol yöntemi 
kullanmalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Emziriyorsanız doktorunuza, eczacınıza veya hemşirenize danışmadan bu ilacı almayınız. 
Bu ilacın anne sütüne geçip geçmediği henüz bilinmemektedir. Emzirmenin bebeğe yararı ve 
GALAFOLD’un anneye olan yararı göz önüne alınarak, emzirmeyi bırakmanız ya da ilacınıza geçici olarak ara vermeniz konusundaki kararı doktorunuz verecektir.  
 Üreme yeteneği  
Erkeklerde üreme yeteneği  
Bu ilacın erkeklerde üreme yeteneğini etkileyip etkilemediği henüz bilinmemektedir. 
GALAFOLD’ un insanlardaki üreme yeteneği üzerindeki etkileri üzerine çalışma yapılmamıştır.  
 
Kadınlarda üreme yeteneği  
Bu ilacın kadınlarda üreme yeteneğini etkileyip etkilemediği henüz bilinmemektedir
. 
Bebek sahibi olmayı planlıyorsanız doktorunuza, eczacınıza veya hemşirenize danışınız.  
 Araç ve makine kullanımı  
Bu ilacın araç ve makine kullanım yeteneği üzerine etkisi beklenmemektedir. 
 
GALAFOLD’un  içeriğinde bulunan bazı yardımcı maddeler hakkında önemli bilgiler  
Eğer GALAFOLD'un içeriğinde bulunan yardımcı maddelere karşı aşırı duyarlılığınız yoksa, bu 
maddelerden dolayı herhangi bir yan etki oluşması beklenmez.  
 Diğer ilaçlar ile birlikte  kullanımı  
Eğer başka ilaç kullanıyorsanız , yakın zamanda kullandıysanız  veya kullanma  olasılığınız varsa 
bu bilgileri doktorunuza, eczacınıza veya hemşirenize iletmelisiniz . Takviye edici gıda  ve bitkisel 
ilaçlar da dahil olmak üzere reçetesiz kullanılabilen  ilaç gruplarını içermektedir. 
Özellikle kafein içeren ilaçlar veya takviye edici gıdalar  kullanıyorsanız  doktorunuza bilgi 
veriniz. Bu ilaçlar açlık döneminde kullanılırsa GALAFOLD'un çalışma mekanizmasına etki 
edebilir.  4 
 Kullandığınız ilaçların farkında olunuz. Bunların bir listesini tutunuz ve her yeni ilaç aldığınızda 
doktorunuza ve eczacınıza gösteriniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3. GALAFOLD nasıl kullanılır?  
 İlacınızı her zaman doktorunuzun, eczacınızın ya da hemşirenizin söylediği gibi alınız. Emin 
değilseniz doktorunuza, eczacınıza veya hemşirenize danışınız.  
 
Uygun kullanım ve doz/uygulama sıklığı için talimatlar:  
İki günde bir, günün aynı saatinde bir adet kapsül alınız. İki gün arka arkaya GALAFOLD 
almayınız.  
İlacınızı almadan önceki 2 saat ile aldıktan sonraki 2 saat arasında herhangi bir şey yemeyiniz ve 
kafein tüketmeyiniz . İlacınızın tamamen emilmesi için ilacınızı aldığınız sırada bu minimum 4 
saatlik açlık periyodunun bırakılması gereklidir. Su (sade, aromalı, tatlandırılmış), posasız meyve 
suları ve kafeinsiz gazlı içecekler 4 saatlik açlık süresi boyunca tüketilebilir.  Uygulama yolu ve metodu:  
Kapsülü bütün halinde yutunuz. Kapsülü kesmeyiniz, ezmeyiniz veya çiğnemeyiniz.  
 
Şekil A  
 Adım 1:  Kapağı tutan yapışkan etiketi çıkarın. GALAFOLD kartonunuzun kapağını kaldırın  
(Bkz. Şekil A).  
5 
 Şekil B – Açılmış karton  
 
 Adım 2:  Kartonun sol tarafında bulunan mor 
sekmeye basın ve başparmağınızla basılı 
tutmaya devam edin  (Bkz. Şekil B), ve Adım 
3'e devam edin.  
Şekil C  
 Adım 3:  Sağ tarafta “BURADAN ÇIKARINIZ ” 
yazan yerdeki çıkıntıyı TUTUN ve blister  
kartı çıkarın (Bkz.Şekil C)  
6 
  Şekil D - Blister kartın ön taraf  
 Adım 4:  Katlanmış haldeki blister kartı açınız  (Bkz. 
Şekil D). 
GALAFOLD Kapsülün Alınması:  
Bir GALAFOLD blister kart = 14 sert kapsül = GALAFOLD ile 28 günlük tedavi ve 
14 beyaz karton  daire.  
Beyaz karton daireler birer gün  arayla GALAFOLD almayı hatırlatmak için vardır.  
Ok işareti, hastayı tedavinin sonraki 2 haftasına başlamaya yönlendirir.  
 
Şekil E – Blister kartın ön tarafı  
 
Şekil F – Blister kartın ön kısmı  
 
 Adım 5:  Yeni bir blister karttan bu ilacı aldığınız ilk 
gününüzde, blister karta o günün tarihini 
kaydediniz  (Bkz. Şekil F)  
7 
 Şekil G – Blister kartın arka tarafı  
 Adım 6:  Kartı arka tarafını  gösterecek şekilde  
ÇEVİRİN . 
 
Çıkarmak için kapsülün YERİNİ  
BELİRLEYİN.  
Şekildeki gibi kartı KIVIRIN (Bkz.Şekil G).  
 
Not: Kartı kıvırmak  oval kesikli kartonun 
delinmesine  yardımcı olur. 
Şekil H – Blister kartın arka taraf  
 Adım 7:  Oval delikli kartonu ÇIKARIN 
(Bkz. Şekil H).  
 
Not: Kartonu çıkardıktan sonra, folyonun 
beyaz kalıntıları kalabilir, bu durum sorun 
yaratmaz.  
Şekil I – Blister kartın ön tarafı  
 Adım 8:  Kartı ön yüzü gösterecek şekilde ÇEVİRİN.  
 
Kapsülü dışarı doğru İTİN (Bkz. Şekil I).  
8 
 Şekil J – Blister kartın ön tarafı  
 Adım 9:  Ertesi gün, üst satırdaki 2.Gün etiketli 
delikli beyaz karton daireye geçin.  
 
Beyaz karton daireyi üzerine bastırarak 
çıkarın  (Bkz. Şekil J).  
 
Not: Bu beyaz dairenin çıkarılması ilacı hangi gün almayacağınızı hatırlamanıza yardımcı olacaktır.  
Birer gün  arayla 1 GALAFOLD kapsül 
alın. 
 
Ambalajı kapatın ve her kullanımdan sonra saklayın  
2. Günden sonra, blister karttaki 3.Güne geçin.  
28.Gün dahil olmak üzere günlük kapsül alma ve delikli beyaz daireyi delme işlemini değişimli olarak yapın.  
 
Şekil K – Açılmış blister kartın ön tarafı  
 
 
 
Eğer GALAFOLD’un  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
  
 
   
9 
 Değişik yaş grupları:  
Çocuklarda kullanımı:  
Çocuk < 12 yıl  
Bu ilaç 12 yaşından küçük çocuklarda araştırılmamıştır; dolayısıyla bu yaş grubunda güvenlilik 
ve etkililik kanıtlanma dığından kullanımı uygun değildir . 
123 mg migalastat kapsül 45 kg'dan az kilosu olan  çocuklar (≥ 12 yaş) için uygun değildir. 
 
Kullanmanız gerekenden daha fazla GALAFOLD kullandıysanız:  
GALAFOLD’dan  kullanmanız gerekenden fazlasını kullanmışsanız bir doktor veya eczacı 
ile konuşunuz. 
 Almanız gerekenden fazla kapsül aldığınız takdirde ilacı almayı bırakmalısınız ve doktorunuzla 
iletişim kurmalısınız. Bağ ağrısı yaşayabilir ve baş dönmesi hissedebilirsiniz.  GALAFOLD’u kullanmayı unutursanız:  
Unutulan dozları dengelemek için çift doz almayınız. 
 
Kapsülünüzü her zaman aldığınız saatte almayı unutmanız ve daha sonra hatırlamanız durumunda yalnızca normal dozaj saatini takip eden 12 saat içindeyseniz kapsülü alınız. 12 saatten uzun süre geçmişse iki günde bir doz uygulaması programınıza göre planlanmış olan 
bir sonraki dozun uygulanma gününde ve saatinde GALAFOLD almaya devam etmelisiniz. 
Unuttuğunuz dozu telafi etmek için iki kapsül almayınız. 
 GALAFOLD ile tedavi sonlandırıldığındaki oluşabilecek etkiler  
Doktorunuza danışmadan bu ilacı almayı bırakmayınız. Bu ürünün kullanımı hakkında herhangi başka sorunuz varsa doktorunuza, eczacınıza veya hemşirenize sorunuz.  
 
4. Olası yan etkiler nelerdir?  
 
Tüm ilaçlar gibi bu ilaç da herkeste olmamakla birlikte yan etkilere neden olabilir. Yan etkiler yaşarsanız, doktorunuz GALAFOLD’u daha düşük dozda almanızı isteyebilir. Doktorunuz yan 
etkileri kontrol etmenize yardımcı olmak için başka ilaçlar da reçete e debilir.  
 
Yan etkiler aşağıdaki kategorilerde gösterildiği şekilde tanımlanmıştır:  
Çok yaygın: 10 hastanın en az 1'inde görülebilir.  
Yaygın: 10 hastanın birinden az, fakat 100 hastanın birinden fazla görülebilir. Yaygın olmayan: 100 hastanın birinden az, fakat 1000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla  görülebilir. 
Çok seyrek : 10.000 hastanın birinden az görülebilir. 
Bilinmiyor : Eldeki verilerden hareketle tahmin edilemiyor. 
 10 
 Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
• Çarpıntı (kalbin küt küt atması hissi)  
• Depresyon  
• Nefes darlığı (dispne)  
 Çok yaygın  
• Baş ağrısı  
 
Yaygın  
• Çarpıntı (kalbin küt küt atması hissi)  
• Baş dönmesi hissi (vertigo)  
• İshal  
• Bulantı  
• Mide ağrısı  
• Kabızlık  
• Ağız kuruluğu  
• Ani dışkılama ihtiyacı 
• Hazımsızlık (dispepsi)  
• Yorgunluk 
• Kan testlerinde yüksek kreatin fosfokinaz seviyeleri  
• Kilo artışı 
• Kas spazmları  
• Kas ağrısı (miyalji)  
• Ağrılı boyun tutulması (tortikolis)  
• Ekstremitelerde karıncalanma (parestezi)  
• Baş dönmesi  
• Duyularda veya dokunma hissinde azalma (hipoestezi)  
• Depresyon  
• İdrarda protein (proteinüri)  
• Nefes darlığı (dispne)  
• Burun kanaması (epistaksis)  
• Döküntü 
• Geçmeyen kaşıntı (prürit)  
• Ağrı 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz  11 
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi”  ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. GALAFOLD’un Saklanması  
 GALAFOLD’u çocukların göremeyeceği, erişemeyeceği yerlerde ve ambalajında saklayınız. 
 
Kutu ve blister üzerinde belirtilen son kullanma tarihinden sonra bu ilacı kullanmayınız. Son kullanma tarihi belirtilen ayın son günüdür.  30°C altındaki oda sıcaklığında saklayınız. Nemden korumak için orijinal ambalajında 
saklayınız.  
 
İlaçlar ev atıkları veya çöplerle birlikte atılmamalıdır. Artık kullanmanıza gerek olmayan ilaçları nasıl atacağınızı eczacınıza danışınız. Bu önlemler çevrenin korunmasına yardımcı 
olacaktır.  
 Son kullanma tarihiyle uyumlu olarak kullanınız. Ambalajdaki son kullanma tarihinden sonra GALAFOLD’u kullanmayınız.  
 Eğer üründe ve/veya ambalajında bozukluklar fark ederseniz GALAFOLD’u kullanmayınız. 
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik 
ve İklim Değişikliği Bakanlığınca belirlenen toplama sistemine veriniz.  
 Ruhsat Sahibi:  
GEN İLAÇ VE SAĞLIK ÜRÜNLERİ SAN. VE TİC. A.Ş.  
Mustafa Kemal Mah., 2119. Sok., No:3, D:2 -3, 06520, Çankaya/ANKARA  
 Üretim Yeri Almac Pharma Services Limited  
Seagoe Industrial Estate  
Portadown, Craigavon, County Armagh, BT63 5UA  
Birleşik Krallık  
 
Bu kullanma talimatı GG/ AA/YYYY tarihinde onaylanmıştır.  
 