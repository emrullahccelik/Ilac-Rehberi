1 KULLANMA TALİMATI  
 
REBLOZYL 25 mg Enjeksiyonluk Çözelti Hazırlamak İçin Toz  
Deri altına enjeksiyonla uygulanır. 
Steril 
 
 Etkin madde:  Luspatersept.  
Her bir flakon 25 mg luspatersept içerir. Sulandırıldıktan sonra, her 1 mL çözeltide 50 
mg luspatersept bulunur.  
 
 Yardımcı madde(ler):  Sitrik asit monohidrat (E330), sodyum sitrat (E331), polisorbat 
80, sukroz, hidroklorik asit (pH ayarlaması için) ve sodyum hidroksit (pH ayarlaması 
için). 
 
 ▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz. 
 
 
 
Bu Kullanma Talimatında: 
 
1. REBLOZYL nedir ve ne için kullanılır? 
2. REBLOZYL kullanmadan önce dikkat edilmesi gerekenler 
3. REBLOZYL nasıl kullanılır? 
4. Olası yan etkiler nelerdir? 
5. REBLOZYL’in saklanması 
 
Başlıkları yer almaktadır.  
 
1. REBLOZYL nedir ve ne için kullanılır? 
REBLOZYL, enjeksiyonluk çözelti için beyaz ile kırık beyaz tozdur. REBLOZYL, 25 mg 
luspatersept içeren cam flakonlarda sunulmaktadır. 
Luspatersept, Çin hamsteri yumurtalık hücrelerinden rekombinant DNA adı verilen bir 
teknoloji ile üretilmiş bir proteindir. 
 
Her ambalajda 1 flakon bulunur. 
 
REBLOZYL aşağıdaki durumlarda kullanılır; 
 Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek
veya düşük doz kullanmayınız.  
2 Miyelodisplastik sendromlar 
Miyelodisplastik sendromlar  (MDS), birçok farklı kan ve kemik iliği bozukluğundan oluşan 
bir hastalık grubudur. 
 Alyuvarlar (kırmızı kan hücreleri) anormalleşir ve gerektiği gibi olgunlaşmaz.  
 Hastalarda, düşük alyuvar sayısı (anemi yani kansızlık) dahil olmak üzere çeşitli 
belirti ve bulgular görülebilir ve eritrosit transfüzyonu (kırmızı kan hücrelerinden 
oluşan kan nakli) gerekebilir.  
 
REBLOZYL, MDS’nin neden olduğu kansızlığın görüldüğü ve damardan alyuvar verilmesi 
(eritrosit transfüzyonu) gereken yetişkinlerde kullanılmaktadır.  
 
Beta talasemi: 
β-talasemi, genler aracılığı ile geçen bir kan hastalığıdır.  
 Hemoglobin (alyuvarların içinde yer alan, dokular için gerekli olan oksijeni taşıyan ve 
demir içeren bir protein) üretimini etkilemektedir.  
 Hastalarda, düşük alyuvar sayısı (anemi) dahil olmak üzere çeşitli belirti ve bulgular 
görülebilir ve eritrosit transfüzyonu gerekebilir. 
 
REBLOZYL, düzenli eritrosit transfüzyonu gereken veya gerekmeyen yetişkin β-talasemi 
hastalarında anemi tedavisinde kullanılmaktadır.  
 
REBLOZYL nasıl çalışır? 
REBLOZYL, vücudunuzun alyuvar üretme becerisini arttırır. Alyuvarlarda, vücudunuzda 
oksijen taşıyan bir protein olan hemoglobin bulunmaktadır. Vücudunuz daha fazla alyuvar 
ürettikçe hemoglobin seviyeniz artar. 
 
Düzenli eritrosit transfüzyonu gereken MDS ve β-talasemi hastaları için 
REBLOZYL kullanmak, eritrosit transfüzyonuna duyulan ihtiyacı önleyebilir veya azaltabilir.  
 
Eritrosit transfüzyonları, kanda ve vücudun farklı organlarında anormal derecede yüksek 
demir seviyelerine neden olabilir. Bu, zaman içerisinde zararlı olabilir. 
 
Düzenli eritrosit transfüzyonu gerekmeyen β-talasemi hastaları için 
REBLOZYL kullanmak, hemoglobin seviyenizi artırarak aneminizi iyileştirebilir. 
 
2. REBLOZYL kullanmadan önce dikkat edilmesi gerekenler 
 
REBLOZYL’i aşağıdaki durumlarda KULLANMAYINIZ 
 
 Luspatersepte veya bu ilacın diğer bileşenlerine karşı alerjiniz  varsa (Bölüm 6’da 
listelenmiştir). 
 Hamileyseniz (Hamilelik hakkındaki bölüme bakınız) 
 Kemik iliği dışında kan hücreleri üreten kitleyi  (ekstramedüller hematopoez (EMH) 
kitleleri) kontrol altına almak için tedaviye ihtiyaç duyuyorsanız  
3 REBLOZYL’i aşağıdaki durumlarda DİKKATLİ KULLANINIZ 
 
Aşağıdakilere neden olabileceğinden REBLOZYL’i kullanmadan önce doktorunuz ile 
konuşunuz; 
 
 β-talasemi hastasıysanız ve dalağınız alınmışsa;  kan pıhtılaşması riskiniz daha 
yüksek olabilir. Doktorunuz sizinle riskinizi artırabilecek diğer olası risk faktörleri 
hakkında konuşacaktır, bunlar: 
o hormon replasman tedavisi veya  
o önceki kan pıhtılaşmasıdır. 
 MDS hastasıysanız ve felç geçirdiyseniz veya kalbinizle ya da kan dolaşımınızla 
ilgili sorunlarınız varsa kan pıhtılaşması riskiniz daha yüksek olabilir.Doktorunuz 
kanınızın pıhtılaşma olasılığını azaltmak için önleyici tedbirler alabilir veya ilaçlar 
önerebilir. 
 geçmeyen şiddetli sırt ağrınız, bacaklarda, ellerde veya kollarda uyuşma veya 
güçsüzlük veya istemli hareket kaybı varsa, bağırsaklarınızı ve mesanenizi kontrol 
edemiyorsanız (gaz çıkarma veya dışkılamayı kontrol edememe veya idrar kaçırma, 
inkontinans). Bunlar EMH kitlelerini ve omurilik sıkışmasını gösteren belirtiler 
olabilir. 
 daha önce kan basıncınız artmışsa ; bunun nedeni REBLOZYL’in bunu yükseltmiş 
olması olabilir. REBLOZYL kullanmaya başlamadan önce ve tedavi boyunca kan 
basıncınız kontrol edilecektir. Size yalnızca kan basıncınız kontrol altına alındıktan 
sonra REBLOZYL verilecektir.  
 kemiklerinizin gücünü ve sağlığını etkileyen bir rahatsızlığınız varsa (osteopeni ve 
osteoporoz). Kemikleriniz çok daha kolay kırılabilir.  
 
Biyoteknolojik ürünlerin takip edilebilirliğinin sağlanması için uygulanan ürünün ticari ismi 
ve seri numarası mutlaka hasta dosyasına kaydedilmelidir. 
 
Rutin testler 
Her ilaç dozundan önce size kan testi yapılacaktır. Çünkü doktorunuzun hemoglobin 
seviyenizin tedaviye uygun olduğundan emin olması gerekmektedir. 
 
Böbreklerinizle ilgili sorunlarınız varsa doktorunuz ek testler yapabilir. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
REBLOZYL’in yiyecek ve içecek ile kullanılması  
REBLOZYL’in, yiyecek veya içeceklerle herhangi bir etkileşimi yoktur.  
 
Hamilelik 
İlacı kullanmadan önce doktorunuza veya eczacınıza danışınız.  
 
Hamileyseniz veya hamile olduğunuzu düşünüyorsanız, hamile kalmayı planlıyorsanız 
bu durumu doktorunuza bildiriniz . 
 
 Hamileliğiniz sırasında ve hamile kalmadan en az 3 ay öncesinde bu ilacı 
kullanmayınız. REBLOZYL, doğmamış bebeğinize zarar verebilir. 
 Doktorunuz, tedaviye başlamadan önce bir hamilelik testi talep edecektir. 
4 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
 
Bu ilacı kullandığınız sırada sizin için en uygun doğum kontrol yöntemleri konusunda 
doktorunuza danışınız. 
 
 REBLOZYL tedavisi sırasında ve son dozunuzdan sonra en az 3 ay boyunca etkili bir 
doğum kontrol yöntemi kullanmalısınız. 
 
Kadınsanız, bu ilaç doğurganlık sorunlarına neden olabilir. Bu sizin bebek sahibi olabilme 
yeterliğinizi etkileyebilir.  
 
Emzirme 
İlacı kullanmadan önce doktorunuza veya eczacınıza danışınız.  
 
 Bu ilacı alırken ve son dozunuzdan sonraki 3 ay boyunca emzirmeyiniz. 
REBLOZYL’in anne sütüne geçip geçmediği bilinmemektedir. 
 
Araç ve makine kullanımı 
REBLOZYL kullanırken yorgunluk hissi, bayılma, baş dönmesi hissedebilirsiniz. Böyle bir 
etki yaşarsanız araç veya makine kullanmayınız ve derhal doktorunuzu arayınız. 
 
REBLOZYL’in içeriğinde bulunan bazı yardımcı maddeler hakkında önemli bilgiler  
REBLOZYL’in her “doz”unda 1 mmol (23 mg)’dan daha az sodyum ihtiva eder; yani aslında 
‘sodyum içermez’. 
 
Diğer ilaçlar ile birlikte kullanımı 
Doktorunuza, kullandığınız, yakın zamanda aldığınız veya alabileceğiniz diğer ilaçları 
söyleyiniz. 
 
Eğer reçeteli ya da reçetesiz herhangi bir ilacı şu anda kullanıyorsanız veya son 
zamanlarda kullandınızsa lütfen doktorunuza veya eczacınıza bunlar hakkında bilgi veriniz.  
 
3. REBLOZYL nasıl kullanılır? 
 
Uygun kullanım ve doz/uygulama sıklığı için talimatlar:  
 
Doktorunuz size bu ilacı vermeden önce, kan testleri yapacak ve REBLOZYL kullanmanıza 
gerek olup olmadığına karar verecektir. 
 
REBLOZYL kullandığınız sürece doktorunuz kan basıncınızı takip edecektir. 
 
Doktorunuz hastalığınıza bağlı olarak ilacınızın dozunu belirleyecek ve size uygulayacaktır. 
 
Uygulama yolu ve metodu: 
 
REBLOZYL deri altına enjeksiyonla uygulanır.  
 
5 Doz, kilogram cinsinden ağırlığınıza bağlıdır. Enjeksiyonlar bir doktor, hemşire veya bir 
başka sağlık görevlisi tarafından uygulanacaktır. 
 
Miyelodisplastik sendromlar 
Maksimum tek doz, vücut ağırlığının her bir kilogramı için 1,75 mg’dır. 
 
Beta talasemi 
Maksimum tek doz, vücut ağırlığının her bir kilogramı için 1,25 mg’dır. 
 
 Önerilen başlangıç dozu, vücut ağırlığının her bir kilogramı için 1,0 mg’dır. 
 Bu doz her üç haftada bir uygulanmalıdır. 
 
Doktorunuz hastalığınıza bağlı olarak ilacınızın dozunu belirleyecek ve size uygulayacaktır. 
 
Eğer REBLOZYL’in etkisinin çok güçlü veya zayıf olduğuna dair bir izleniminiz varsa 
doktorunuz veya eczacınız ile konuşunuz. 
Değişik yaş grupları: 
Çocuklarda kullanımı:  
Daha fazla veri elde edilene kadar, 18 yaşın altındaki çocuklarda ve ergenlerde 
kullanılmamalıdır. 
 
Yaşlılarda kullanımı: 
Yaşlılarda başlangıç dozunun ayarlanması gerekli değildir. 60 yaş ve üzeri -talasemi 
hastalarında dikkatli şekilde uygulanmalıdır. 
 
Özel kullanım durumları:  
 
Böbrek yetmezliği: 
Hafif ila orta şiddette böbrek yetmezliği olan hastalarda dozun ayarlanması gerekli 
değildir. Şiddetli böbrek yetmezliği olan hastalarda dikkatli şekilde uygulanmalıdır. 
 
Karaciğer yetmezliği: 
Hafif karaciğer yetmezliği olan hastalarda dozun ayarlanması gerekli değildir. Orta ila 
şiddetli karaciğer yetmezliği olan hastalarda dikkatli şekilde uygulanmalıdır. 
 
Kullanmanız gerekenden daha fazla REBLOZYL kullandıysanız: 
REBLOZYL’i kullanmanız gerekenden fazlasını kullanmışsanız bir doktor veya eczacı ile 
konuşunuz . 
REBLOZYL’i kullanmayı unutursanız:  
Bir REBLOZYL enjeksiyonunu atlarsanız ya da randevunuz ertelenirse, REBLOZYL 
enjeksiyonunu mümkün olan en kısa sürede almalısınız. Bunun ardından dozunuz reçete 
edildiği gibi dozlar arasında en az 3 hafta arayla devam edecektir. 
 
Unutulan dozları dengelemek için çift doz almayınız.  
REBLOZYL ile tedavi sonlandırıldığındaki oluşabilecek etkiler:  
Tedavi sonlandırıldığında oluşabilecek etkiler bilinmemektedir. Doktorunuz tedavinizi 
kesinceye kadar kullanınız. 
 
6 4. Olası yan etkiler nelerdir? 
 
Tüm ilaçlarda olduğu gibi, REBLOZYL’in içeriğinde bulunan maddelere karşı duyarlı 
olan kişilerde yan etkiler olabilir. 
Aşağıdakilerden biri olursa, REBLOZYL kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
 Yürümede veya konuşmada güçlük, sersemlik hissi, denge ve koordinasyon kaybı, 
uyuşukluk veya yüz, bacak veya kolda paralizi (genellikle vücudun bir tarafında), 
bulanık görme. Bunların tümü felç bulguları olabilir. 
 Kol veya bacaklarda ağrılı şişme veya gerginlik (kan pıhtıları) 
 Geçmeyen şiddetli sırt ağrısı, bacaklarda, ellerde veya kollarda uyuşma veya güçsüzlük 
veya istemli hareket kaybı, bağırsak ve mesane kontrolünün kaybolması (inkontinans). 
Bunlar kemik iliği dışında kan hücreleri üreten kitleleri (EMH kitleleri) ve omurilik 
sıkışmasını gösteren belirtiler olabilir. 
 Göz çevresinde, yüzde, dudaklarda, ağız, dil veya boğazda şişlik 
 Alerjik reaksiyonlar 
 Döküntüler 
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
REBLOZYL’e karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir. 
 
Bu çok ciddi yan etkilerin hepsi oldukça seyrek görülür. 
 
REBLOZYL ile yapılan klinik çalışmalarda aşağıdaki yan etkiler bildirilmiştir: 
 
Yan etkiler aşağıdaki kategorilerde gösterildiği şekilde sınıflandırılmıştır: 
Çok yaygın: 10 hastanın en az birinde görülebilir. 
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek: 1.000 hastanın birinden az, fakat 10.000 hastanın birinden fazla görülebilir. 
Çok seyrek: 10.000 hastanın birinden az görülebilir. 
Bilinmiyor: Eldeki verilerden hareketle tahmin edilemiyor. 
 
Çok yaygın:  
 Öksürük 
 Solunum güçlüğü veya nefes darlığı 
 Bacaklarınızda veya ellerinizde şişme 
 Belirtiler olmadan veya baş ağrısı ile birlikte görülen yüksek kan basıncı 
 Üst solunum yolu enfeksiyonu 
 Grip veya grip benzeri belirtiler 
 Sersemlik, baş ağrısı 
 İshal, kendini hasta hissetme (mide bulantısı) 
 Karın ağrısı 
 Sırt, eklem ve kemik ağrısı 
 Yorgunluk veya güçsüzlük hissi 
 Uyumada veya uykuda kalmada güçlük 
7  Kan testi sonuçlarında değişiklikler (karaciğer enzimlerinde artış, kan kreatininde artış). 
Bunlar karaciğer ve böbrek sorunlarının göstergesi olabilir. 
 Kramplar, baş dönmesi, düzensiz kalp atışı, zihin bulanıklığı. Bunlar vücudunuzdaki 
bazı minerallerin çok fazla veya az olmasının (elektrolit anomalileri) belirtileri 
olabilir. 
 
Yaygın: 
 Göğüs enfeksiyonu 
 Bayılma, baş dönmesi, kafa karışıklığı 
 Yeme isteğinin azalması 
 Karın ağrısı 
 Travmanın neden olduğu kemik kırılması 
 Kas ağrısı 
 Göğsünüzde ağrı 
 Kas gücünde azalma 
 İğne ucu kadar, yuvarlak kırmızı/mor lekeler 
 Kolayca morluk oluşması, burun veya diş etlerinde kanama 
 Başın bir tarafındaki yoğun baş ağrısı 
 Kalp atışlarının çok hızlı olması (taşikardi) 
 Enjeksiyon yerinde kızarıklık, yanma ve ağrı (enjeksiyon bölgesi reaksiyonları) veya 
ciltte şişme, kaşıntı (enjeksiyon yerinde kızarıklık) 
 Böbreklerin düzgün çalışmaması 
 Normalden daha fazla terleme 
 Kanda yüksek seviyede ürik asit (testlerde görülen) 
 Vücudunuzda yeterli sıvı olmaması (dehidrasyon) 
 İdrar yolu enfeksiyonu 
 Köpüklü idrar. Bu idrarınızda çok fazla protein olduğunu gösterebilir (proteinüri veya 
albüminüri). 
 Egzersiz yaparken veya uzandığınızda nefes darlığı. Bu, kalp yetmezliği belirtisi 
olabilir. 
 
Yukarıda listelenen bu yan etkilerden herhangi birini yaşarsanız hemen doktorunuza 
bildiriniz. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
 
Yan etkilerin raporlanması 
Kullanma talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
doğrudan 0 800 314 00 08 numaralı yan etki bildirim hattını arayarak Türkiye 
Farmakovijilans Merkezi (TÜFAM)’ne bidiriniz. Meydana gelen yan etkileri bildirerek 
kullanmakta olduğunuz ilacın güvenliliği hakkında daha fazla bilgi edinilmesine katkı 
sağlamış olacaksınız. 
 
5. REBLOZYL’in saklanması 
 
REBLOZYL’i çocukların göremeyeceği, erişemeyeceği yerlerde ve ambalajında saklayınız. 
8 Son kullanma tarihiyle uyumlu olarak kullanınız. 
 
Karton ve flakon üzerinde belirtilen son kullanma tarihinden sonra bu ilacı kullanmayınız. 
Son kullanma tarihi belirtilen ayın son günüdür. 
 
Açılmamış flakonlar: Buzdolabında saklayınız (2°C - 8°C).  
Dondurmayınız.  
Işıktan korumak için orijinal karton ambalajında saklayınız. 
 
REBLOZYL, açıldıktan ve sulandırıldıktan sonra hemen kullanılmalıdır. Hemen 
kullanılmadığında, orijinal karton ambalajında saklandığında, sulandırılmış tıbbi ürün oda 
sıcaklığında (≤ 25°C) en fazla 8 saat ya da 2°C – 8°C’de en fazla 24 saat saklanabilir. 
 
Sulandırılmış çözeltiyi dondurmayınız.  Çökelti görüldüğünde kullanmayınız.  
 
Kullanılmayan çözeltiyi tekrar kullanmak üzere belirtilen zaman haricinde saklamayınız.  
 
Çevreyi korumak adına kullanmadığınız REBLOZYL’i şehir suyuna veya çöpe atmayınız. Bu 
konuda eczacınıza danışınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplanma sistemine veriniz. 
 
 
Ruhsat Sahibi:  Bristol-Myers Squibb İlaçları Inc. İstanbul Şubesi 
                       Maslak/Sarıyer/İstanbul 
 
Üretim yeri:  Patheon Italia S.p.A. 
                       Monza/İtalya 
 
Bu kullanma talimatı …/…/… tarihinde onaylanmıştır.  
 
 
 
 
 
 
 
 
 
 
 
 
 
 
 
 
 
9 AŞAĞIDAKİ BİLGİLER BU İLACI UYGULAYACAK SAĞLIK PERSONELİ 
İÇİNDİR:  
 
Doz hesaplama 
Hastanın ağırlığına (kg) bağlı olarak toplam doz aşağıdaki şekilde hesaplanabilir: 
 
Toplam doz (mg) (her üç haftada bir) = Doz (mg) x hastanın ağırlığı (kg) 
 
Sulandırma talimatları 
REBLOZYL, enjeksiyonluk su ile sulandırılacak liyofilize toz şeklinde sunulmaktadır. Doğru 
dozajı sağlamak üzere sulandırmak için uygun ölçek çizgileri bulunan bir enjektör 
kullanılmalıdır. Bkz Tablo 1. 
 
Tablo 1. REBLOZYL’in kullanıma hazırlanması 
 
Doz  Sulandırma için Gerekli 
Enjeksiyonluk Su  Miktarı Sulandırma sonrası konsantrasyon 
(nominal değe r) 
25 mg 
flakon 0,68 mL 50 mg/mL (0,5 mL) 
75 mg 
flakon 1,6 mL 50 mg/mL (1,5 mL) 
 
1. Renkli kapak flakondan çıkarılır ve üst kısmı alkollü bezle silinir.  
2. Uygun ölçek çizgileri bulunan bir enjektör yardımı ile flakona enjeksiyonluk su eklenir, 
bunu yaparken iğne akışı liyofilize toz üzerine yönlendirir. Bir dakika bekletilir. 
3. Sulandırma için kullanılan iğne ve enjektör atılır. Bunlar deri altına enjeksiyon için 
kullanılmamalıdır. 
4. Flakon 30 saniye boyunca dairesel hareketle yavaşça döndürülür. Döndürme bırakılır ve 
30 saniye boyunca flakon dik şekilde bekletilir. 
5. Çözelti içerisinde çözünmemiş toz olup olmadığını görmek üzere flakon incelenir.   
Çözünmemiş toz gözlemlenirse, toz tamamen çözünene dek 4.adım tekrarlanır. 
6. Flakon ters çevrilir ve 30 saniye boyunca ters çevrilmiş olarak yavaşça döndürülür. 
Hızlı çalkalanmasından kaçınılmalıdır. Flakon tekrar dik konuma getirilir ve 30 saniye 
boyunca bekletilir. 
7. Flakonun yanlarındaki malzemenin tamamen çözünmesini sağlamak üzere 6.adım yedi 
kez daha tekrarlanır. 
8. Uygulama öncesinde sulandırılmış çözelti görsel olarak incelenir. Doğru şekilde 
karıştırıldığında, REBLOZYL sulandırılmış çözeltisi renksiz ila açık sarı, berrak ila 
hafif opak bir çözelti olup, gözle görülebilir yabancı partikül madde içermez. 
Çözünmemiş ürün ya da yabancı partikül madde gözlemlenmesi durumunda 
kullanılmamalıdır. 
9. Sulandırılmış çözelti hemen kullanılmayacaksa yukarıdaki REBLOZYL’in saklanması 
bölümüne (Bölüm 5) bakınız. 
 
Uygulama şekli 
REBLOZYL sulandırılmış çözeltisi buzdolabına konmuşsa, oda sıcaklığına gelmesi için 
enjeksiyondan 15-30 dakika önce buzdolabından çıkarılmalıdır. Bu daha rahat bir enjeksiyon 
sağlayacaktır. 
 
10 Her enjeksiyon bölgesi için önerilen maksimum tıbbi ürün hacmi 1,2 mL’dir. 1,2 mL’den 
daha fazla gerekiyorsa, toplam REBLOZYL miktarı eşit hacimdeki enjeksiyonlara bölünmeli 
ve farklı bölgelerde uygulanmalıdır. İstenen dozu elde etmek için uygun sayıda REBLOZYL 
flakon sulandırılmalıdır. 
 
REBLOZYL, üst kol, uyluk ya da karın bölgesine deri altına enjekte edilir. 
 
Birden fazla enjeksiyon gerekli ise her deri altına enjeksiyon için yeni bir enjektör ve iğne 
kullanılmalıdır. Kullanılmamış herhangi bir kısım atılmalıdır. Bir flakondan birden fazla doz 
uygulanmamalıdır. 
 
Bertaraf 
Kullanılmayan tıbbi ürün veya atık materyaller yerel gerekliliklere uygun şekilde bertaraf 
edilmelidir. 
