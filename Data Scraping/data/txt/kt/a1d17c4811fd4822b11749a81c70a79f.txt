 
1/6  Bu ilacı kullanmaya  başlamadan  önce bu KULLANMA TALİMATINI  dikkatlice  
okuyunuz,  çünkü sizin için önemli  bilgiler  içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya  hastaneye gittiğinizde  bu ilacı kullandığınızı  
doktorunuza söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında 
yüksek  veya  düşük  doz kullanmayınız. KULLANMA TALİMATI  
 
FİLİNSEL 24 mg/m L IV infüzyon için çözelti içeren ampul  
Steril  
Damar içine uygulanır.  
 
• Etkin  madde: Her  bir ampul 240 mg teofilin  etilendiamin  (Aminofilin) içerir.  
• Yardımcı  maddeler: Sodyum klorür, etilendiamin  ve enjeksiyonluk su içerir.  
 
 
Bu Kullanma  Talimatında:  
1. FİLİNSEL  nedir  ve ne için kullanılır?  
2. FİLİNSEL’i  kullanmadan önce dikkat edilmesi gerekenler  
3. FİLİNSEL  nasıl  kullanılır?  
4. Olası  yan etkiler  nelerdir?  
5. FİLİNSEL’in  saklanması  
 
Başlıkları yer almaktadır. 
 
1. FİLİNSEL  nedir  ve ne için kullanılır?  
• FİLİNSEL  etkin  madde olarak  her bir ampulde 240 mg teofilin  etilendiamin  (Aminofilin) 
içerir.  
• FİLİNSEL,  ksantinler olarak  adlandırılan  ve solunum yolu ile ilgili  hastalıkların  
tedavisinde kullanılan bir  ilaç grubuna dahildir. 
• FİLİNSEL,  3 adet 10 mL’lik ampul içeren  kutular ile kullanıma  sunulmaktadır. 
Bununla beraber 100 adet 10 mL ’lik ampul içeren hastane ambalajında  bulunmaktadır. 
• FİLİNSEL, astım, kronik bronşit (akciğere giden hava yollarının müzmin iltihabı) ve  
amfizeme (akciğerlerdeki hava keseciklerinin aşırı genişlemesi) bağlı bronş darlıklarının  
tedavisinde kullanılır. Ayrıca sol kalp yetmezliğine bağlı akut akciğer ödemi ve gece  
ortaya çıkan  nefes  darlığında kullanılır.   
2/6  2. FİLİNSEL’i kullanmadan önce dikkat edilmesi gerekenler  
FİLİNSEL’i aşağıdaki durumlarda KULLANMAYINIZ  
Eğer:  
• Teofilin, diğer ksantinler veya FİLİNSEL’in bileşiminde bulunan yardımcı maddelerden 
herhangi birine karşı (yardımcı maddeler listesine bakınız) alerjiniz varsa  
• Aktif mide ülseri veya gastritiniz (mide mukozası iltihabı) varsa  
• Akut porfiri (kan pigmentleri ile ilgili seyrek g örülen kalıtsal bir hastalık) hastalığınız 
varsa  
• Efedrin içeren bir ilaç kullanıyorsanız , FİLİNSEL’i kullanmayınız. 
 
Altı aylığın  altındaki  çocuklarda FİLİNSEL  intravenöz (damar içine) kullanımı genel  olarak  
önerilmemektedir.  
 
FİLİNSEL’i  aşağıdaki  durumlarda  DİKKATLİ  KULLANINIZ  
Eğer:  
• Kalp, böbrek, karaciğer veya akciğer hastalığınız varsa  
• Kanda oksijen azlığı veya yüksek tansiyonunuz varsa  
• Vücudunuzda tiroid hormonu gereğinden fazla üretiliyorsa  
• Sigara kullanıyorsanız veya alkol probleminiz varsa  
• Aktif grip enfeksiyonunuz varsa veya yakın zamanda grip aşısı yaptırmışsanız  
• Glokom (göz içi basıncının artması), şeker hastalığınız (diabet), kalp veya dolaşım bozukluğunuz ve epilepsiniz (nöbet) varsa, FİLİNSEL’i dikkatli kullanınız.  
 
Bu uyarılar  geçmişteki  herhangi  bir dönemde  dahi olsa sizin  için geçerliyse lütfen  
doktorunuza  danışınız.  
 
FİLİNSEL’in  yiyecek  ve içecek  ile kullanılması  
FİLİNSEL’in  yiyecek  ve içecekler  ile etkileşimi yoktur. 
 
Hamilelik  
İlacı kullanmadan önce  doktorunuza veya eczacınıza  danışınız.  
 
FİLİNSEL’i  doktorunuz  gerekli  görmedikçe  gebelik  döneminde  kullanmayınız. 
 Tedaviniz  sırasında hamile  olduğunuzu fark ederseniz  hemen  doktorunuza veya eczacınıza  
danışınız.  
 
Emzirme  
İlacı kullanmadan önce  doktorunuza veya eczacınıza  danışınız.  
 
FİLİNSEL’i  doktorunuz  gerekli  görmedikçe  emzirme döneminde  kullanmayınız.   
3/6  Araç ve makine  kullanımı  
FİLİNSEL’in  araç ve  makine  kullanma  yeteneğiniz  üzerinde  bilinen  bir etkisi yoktur.  
 
FİLİNSEL’in  içeriğinde bulunan bazı yardımcı  maddeler hakkında  önemli  bilgiler  
Bu tıbbi ürün her  10 mL’sinde  1 mmol (23 mg)’dan  daha az sodyum  ihtiva  eder;  yani esasında  
“sodyum  içermez” olarak kabul edilebilir.  
 
Diğer ilaçlar  ile birlikte  kullanımı  
Eğer:  
• Troleandomisin, eritromisin, klaritromisin, siprofloksasin, norfloksasin, ofloksasin (bir 
grup antibiyotik) alıyorsanız, 
• İzoniyazid, rifampisin (tüberküloz tedavisi) alıyorsanız,  
• Simetidin, ranitidin, nizatidin (gastrit/ülser tedavisi) alıyorsanız,  
• Yakın z amanda grip aşısı olduysanız ya da grip geçirmekteyseniz,  
• Allopurinol ve sülfinpirazon (gut tedavisi) alıyorsanız,  
• Ağız yoluyla doğum kontrolü için kullanılan ilaçlar alıyorsanız,  
• Disülfiram (alkol bağımlılığının tedavisi) kullanıyorsanız,  
• Antasidler (mide  rahatsızlıklarının tedavisi) alıyorsanız,  
• Diazepam, flurazepam, lorazepam, midazolam gibi sakinleştirici ve uyutucu ilaçlar 
kullanıyorsanız,  
• Pentoksifilin (dolaşım bozukluğunun tedavisi) kullanıyorsanız,  
• Tiklopidin (kanı sulandıran bir ilaç) kullanıyorsan ız, 
• Karbamazepin, fenitoin (epilepsi [nöbet] tedavisi) alıyorsanız,  
• Barbitüratlar, primidon (uyumaya yardımcı ilaç) alıyorsanız, 
• Tiyabendazol (parazit tedavisi) alıyorsanız,  
• Furosemid (idrar söktürücü) ve verapamil (kalp ve tansiyon ilacı) alıyorsanız, 
• Lityum, viloksazin, fluvoksamin (depresyon tedavisi) alıyorsanız,  
• Metotreksat (kanser tedavisi) alıyorsanız,  
• İzoprenalin (bronş düz kasında gevşeten bir ilaç) alıyorsanız,  
• Morasizin, dil tiazem, meksiletin, propafenon, propranolol ya da beta blokerler (yüksek 
kan basıncının ve bazı kalp problemlerinin tedavisi) alıyorsanız,  
• Aminoglutetimid (bir tür hormon tedavisi amacıyla kullanılan bir enzim inhibitörü) 
alıyorsanız,  
• Ritonavir (AIDS hasta lığına neden olan olan HIV enfeksiyonunun tedavisi) alıyorsanız,  
• Sarı kantaron (St. John's wort) olarak bilinen bitkisel ilacı alıyorsanız,  
• Karbimazol (tiroid tedavisi) alıyorsanız,  
• Flukonazol (mantar hastalıklarına karşı kullanılan bir ilaç) alıyorsanız,  
• Kalsiyum kanal blokörü (kalp yetmezliği ve hipertansiyon tedavisinde kullanılan bir grup ilaç) ilaçlarını kullanıyorsanız,  
• Zafirlukast (astım ve allerjik nezle tedavisinde kullanılan bir tür ilaç) alıyorsanız, 
• İnterferonlar (herpes, kanser, lö semi ya da hepatit gibi hastalıkların tedavisinde  
4/6  kullanılabilen ilaçlar) alıyorsanız,  
• Halotan, ketamin (genel anestezide kullanılan bir ilaç) ve panküronyum alacaksanız,  
• Sigara kullanıyor veya sık/yoğun olarak alkol tüketiyorsanız,  
• Kardiyak glikozidler, a denozin ilaçlarını alıyorsanız doktorunuzu mutlaka 
bilgilendiriniz.  
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda 
kullandınız  ise lütfen  doktorunuza veya  eczacınıza  bunlar  hakkında bilgi veriniz.  
 
3. FİLİNSEL  nasıl  kullanılır?  
Uygun  kullanım  ve doz/uygulama sıklığı için talimatlar:  
Doktorunuz kilonuza ve hastalığınızın derecesine göre dozunuzu belirleyecektir. Eğer ürünün 
içerisinde parçacık fark ederseniz FİLİNSEL’i kullanmayınız. 
 
Uygulama yolu ve metodu:  
Damar  içi (intravenoz)  yoldan infüzyonla  kullanılır.  
 
Değişik yaş grupları  
Çocuklarda kullanımı:  
Çocuklarda  dozun vücut  ağırlığına  ve yaşa göre düzenlenmesi  gereklidir.  Doktorunuz  gerekli  
dozu belirleyecektir.  
 
Yaşlılarda  kullanımı:  
Yaşlı  hastalard a doz ayarlaması  yapılmalıdır.  Doktorunuz  gerekli  dozu belirleyecektir.  
 
Özel  kullanım  durumları:  
Böbrek/Karaciğer yetmezliği:  
Böbrek ve karaciğer  yetmezliği olan hastalarda  doz ayarlaması  yapılmalıdır.  Doktorunuz  
gerekli  dozu belirleyecektir.  
 
Eğer  FİLİNSEL’in  etkisinin  çok güçlü veya zayıf  olduğuna dair bir izleniminiz  var ise 
doktorunuz  veya eczacınız ile konuşunuz. 
 
Kullanmanız  gerekenden  daha  fazla  FİLİNSEL  kullandıysanız : 
FİLİNSEL’den  kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
Kullanmanız  gerekenden  daha fazla  FİLİNSEL  kullandıysanız  acilen  bir hastaneye  
başvurunuz.  
 
FİLİNSEL’i  kullanmayı  unutursanız : 
Unutulan dozları dengelemek  için çift doz  almayınız.    
5/6  FİLİNSEL’i kullanmayı unutursanız doktorunuzu arayınız.  
 
FİLİNSEL  ile tedavi  sonlandırıldığında  oluşabilecek  etkiler  
FİLİNSEL’i  muhtemelen  uzun bir süre kullanmanız  gerekecektir.  Kendinizi  daha  iyi 
hissetseniz  bile doktorunuzun herhangi  bir talimatı olmadıkça  tedaviyi  durdurmayınız. 
 
4. Olası yan etkiler nelerdir?  
Tüm ilaçlar gibi, FİLİNSEL’in içeriğinde bulunan maddelere duyarlı olan kişilerde yan etkiler  
olabilir.  
 
Aşağıdakilerden biri olursa, FİLİNSEL 'i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Deride kızarıklık, kaşıntı, deriden hafif kabarık döküntü, deri üzerinde oluşan kızarıklık 
(eritem), kurdeşen (ürtiker), eksfolyatif dermatit (d eri soyulmasıyla seyreden bir çeşit 
cilt hastalığı).  
 
Bunların hepsi  çok ciddi  yan etkilerdir.  Eğer  bunlardan  biri sizde  mevcut  ise, sizin  
FİLİNSEL’e  karşı  ciddi  alerjiniz  var demektir.  Acil tıbbi müdahaleye  veya  hastaneye 
yatırılmanıza  gerek  olabilir.  
 Aşağıdakilerden  herhangi  birini  fark ederseniz,  hemen  doktorunuza  bildiriniz  veya size 
en yakın  hastanenin  acil bölümüne  başvurunuz:  
• Havale  
• Kalbiniz ile ilgili sorunlar; kalp atışlarının hızlanması veya düzensizleşmesi, çarpıntı  
• Düşük tansiyon 
• Aşırı hızlı soluk alıp verme (hiperventilasyon)  
• Merkezi sinir sisteminin aşırı uyarılması sonucu huzursuzluk, endişe, sıkıntı, titreme, zihin karışıklığı (konfüzyon), havale (konvülsiyon), taşkınlık nöbeti (mani)  
 
Bunların hepsi  ciddi  yan etkilerd ir. Acil tıbbi müdahale  gerekebilir.  
 
Aşağıdakilerden  herhangi  birini fark ederseniz,  doktorunuza  söyleyiniz:  
• Huzursuzluk, baş ağrısı, baş dönmesi  
• Uykusuzluk, kaygı, endişe (anksiyete), titreme  
• Görme rahatsızlığı 
• Bulantı, kusma  
• İştahsızlık, aşırı derecede susuzluk hissi  
• Midede tahriş, karın ağrısı, ishal (diyare), reflü (mide içeriğinin yemek borusuna geri kaçması), mide -barsak kanalında kanama  
• Enjeksiyonun yapıldığı yerde ağrı  
 
Bunlar  FİLİNSEL’in  hafif  yan etkileridir.    
6/6  Eğer  bu kullanma talimatında bahsi geçmeyen  herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma  Talimatında  yer alan veya almayan  herhangi bir yan etki meydana  gelmesi  
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
etkileri www.titck.gov.tr  sitesinde yer alan “İlaç Yan Etkileri Bildirimi” ikonuna tıklayarak ya  
da 0 800 314 00 08 numaralı yan etki bildirim hattını arayarak Türkiye Farmakovijilans  
Merkezi  (TÜFAM)’ne  bildiriniz.  Meydana gelen  yan etkileri bildirerek  kullanmakta 
olduğunuz  ilacın  güvenliliği  hakkında  daha  fazla  bilgi edinilmesine  katkı  sağlamış  
olacaksınız.  
 
5. FİLİNSEL’in saklanması  
FİLİNSEL’i  çocukların  göremeyeceği,  erişemeyeceği  yerlerde ve ambalajında saklayınız. 
 
25 °C altındaki oda sıcaklığında saklayınız. 
 Işıktan  korumak için  orijinal ambalajında  saklayınız.  
 Son kullanma  tarihiyle  uyumlu olarak kullanınız.  
Ambalajın üzerinde  belirtilen  son kullanma tarihinden sonra FİLİNSEL’i  kullanmayınız. 
 
Eğer  üründe ve/veya ambalajında  bozukluklar  fark ederseniz FİLİNSEL’i  kullanmayınız. 
 Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim Değişikliği Bakanlığınca belirlenen toplama sistemine veriniz.  
 
Ruhsat Sahibi:  
Osel İlaç Sanayi ve Tic. A.Ş.  
Akbaba Mah.  Maraş Cad. No: 52 
Beykoz /İSTANBUL  
 Üretim Yeri:  
Osel İlaç Sanayi ve Tic. A.Ş.  
Akbaba Mah. Maraş Cad. No: 52 
Beykoz /İSTANBUL  
 
Bu kullanma talimatı tarihinde onaylanmıştır. 