 
  
1 
 KULLANMA TALİMATI  
 
BOSULİF 500 mg f ilm kaplı tablet  
Ağızdan alınır.  
 
• Etkin madde: Her film kaplı tablet 500 mg bosutinibe eşdeğer 516,98 mg bosutinib 
monohidrat içerir.  
• Yardımcı maddeler:  Mikrokristalin selüloz (E460), kroskarmelloz sodyum (E468), 
poloksamer 188, povidon (E1201), magnezyum stearat (E470b), polivinil alkol, titanyum dioksit (E171), makrogol 3350, talk (E553b), kırmızı demir oksit (E172). 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu kullanma talimatında:  
 
1. BOSULİF  nedir ve ne için kullanılır?  
2. BOSULİF ’i kullanmadan önce dikkat edilmesi gerekenler  
3. BOSULİF  nasıl kullanılır?  
4. Olası yan etkiler  nelerdir ? 
5. BOSULİF ’in saklanması  
 Başlıkları yer al maktadır . 
 1. BOSULİF  nedir ve ne için kullanılır?  
BOSULİF 500 mg, bir tarafında ‘Pfizer’ diğer tarafında ‘500’ işlemeli, kırmızı renkte, oval, biokonveks film kaplı tablettir. BOSULİF 500 mg, 28 tabletlik ve 30 tabletlik blisterlerde sunulmaktadır.  BOSULİF , etkin madde olarak bosutinib içer ir.  
 BOSULİF Philadelphia kromozomu pozitif (Ph- pozitif) Kronik miyeloid lösemi ( KML) adı 
verilen bir lösemi türüne yakalanmış olan, yeni tanı konmuş veya  daha önce aldığı ilaç ya da 
ilaçlar ın işe yaramadığı  veya uygun görülmediği  yetişkin hastaların tedavi si için kullanılır. Ph -
pozitif KML, granülosit adı verilen belirli bir beyaz kan hücre  tipinin çok fazla üretilmesine 
neden olan bir kan kanseridir.  Bu ilacın nasıl etki gösterdiği veya size neden bu ilacın reçete edildiği konusunda herhangi bir sorunuz varsa doktorunuza danışınız.  
     
  
2 
 2. BOSULİF’i  kullanmadan önce dikkat edilmesi gerekenler  
 
BOSULİF’i  aşağıdaki durumlarda KULLANMAYINIZ  
• Bosutinib veya bu ilacın içindeki maddelerden her hangi birine karşı bilinen bir alerjiniz 
(aşırı duyarlılık) varsa  
• Doktorunuz size karaciğerinizin hasar gördüğünü ve normal şekilde çalışmadığını 
söylerse.  
 BOSULİF’i  aşağıdaki durumlarda DİKKATLİ KULLANINIZ  
 
• Karaciğer sorunlarınız varsa ya da geçmişte yaşadıysanız,  
Sarılıkta (hepatit) dahil olmak üzere geçmişinizde karaciğer sorunlarınız olduysa 
(karaciğer enfeksiyonu veya iltihabı) veya kaşıntı, gözlerde veya ciltte sararma, koyu 
renkli idrar, karnın sağ üst bölgesinde ağrı veya rahatsızlık gibi karaciğer problemi bulgularını ve belirtilerini geçmişte gösterdiyseniz doktorunuza bildiriniz. Doktorunuz, 
BOSULİF tedavisinden  önce ve tedavisinin ilk üç ayında ve klinik açıdan gerekli 
gördüğünde  karaciğer fonksiyonunuzu kontrol etmek için kan testleri yapmalıdır. 
 
• İshal ve kusma yaşadıysanız  Gün içinde normal dışkılama sayısında artış, kusma sıklığında artış, kusmuğunuzda, dışkınızda  veya idrarınızda kan, siyah dışkı (zift rengi dışkı) gibi bulguları  ve belirtileri 
görürseniz doktorunuza bildiriniz. Kusma için kullandığınız tedavinin daha yüksek bir kalp atışınızda düzensizleşme riskine neden olup olmayacağını doktorunuza sormalısınız. Özellikle mide bulantısı ve/veya kusma için domperidon içeren bir ilaç kullanmak 
isterseniz doktorunuza danışmalısınız. Mide bulantısı veya kusmanın bu tür ilaçlarla 
tedavisinde eşzamanlı olarak BOSULİF  kullanımı olduğunda, bu durum tehlikeli kalp 
ritim bozukluğu riskini artırabilir.  
 
• Kanama sorunlarınız varsa, Bosutinib ile tedavi kansızlık, nötropeni (nötrofil sayısı düşüklüğü) ve trombositopeni (kan pulcukları sayısı düşüklüğü) olarak tanımlanan miyelosüpresyon (kemik iliğinde kan hücreleri yapımının engellenmesi) ile ilişkilidir. Kan sayımları ilk ay her hafta, daha 
sonrasında da aylık olarak veya klinik olarak belirtildiği şekilde yapılmalıdır. Yaralanma 
olmadan anormal kanama veya morarma gibi bulgular  ve belirtiler gelişirse doktorunuza 
bildiriniz.  
 
• Enfeksiyonunuz varsa, Ateş, idrar yaparken yanma gibi idrar sorunları, yeni bir öksürük veya yeni bir boğaz 
ağrısı gibi bulgular  ve belirtiler  gelişirse doktorunuza bildiriniz. 
 
• Sıvı tutulumunuz varsa,  
BOSULİF tedavisi sırasında ayak bileklerinde, ayaklarda veya bacaklarda şişme; nefes almada zorluk, göğüs ağrısı veya öksürük (bunlar, akciğerlerde veya göğüste sıvı tutulumu emareleri olabilir)  gibi bulgular  ve belirtiler gelişirse doktorunuza bildiriniz . 
 
• Kalp ile ilgili problemleriniz varsa,  
Kalp ritim bozukluğu veya “QT aralığında süre artışı”  adı verilen anormal elektrik sinyali 
varlığı gibi kalp problemleriniz varsa doktorunuza söyleyiniz. Bu her zaman önemlidir 
ancak özellikle sık veya uzun süreli ishal yaşamanız halinde dikkatli olmalısınız.  
  
3 
 BOSULİF alırken bayılırsanız (bilinç kaybı) veya kalp atışınızda düzensizlik yaşarsanız, 
doktorunuzu derhal bilgilendiriniz; bu, ciddi bir kalp rahatsızlığının işareti olabilir. 
 
• Böbreklerinizle ilgili bir sorun olduğu söylendiyse , 
Daha sık idrara çıkıyor ve açık renkli , miktar olarak daha fazla idrar yapıyorsanız ya da 
daha az sıklıkta idrar a çıkıyor ve koyu renkli daha az idrar yapıyorsanız doktorunuzu      
bilgilendiriniz. Ayrıca, kilo kaybediyorsanız ya da ayaklarınızda, ayak bileklerinizde,  
bacaklarınızda, ellerinizde veya yüzünüzde şişme olursa da doktorunuzu bilgilendiriniz. 
 • Daha önce Hepatit B enfeksiyonu  geçirdiyseniz ya da Hepatit B enfeksiyonu geçirme 
ihtimaliniz varsa,  
BOSULİF bazı durumlarda ölümcül olabilecek şekilde Hepatit B’nin yeniden 
etkinleşmesine neden olabil ir. Hastalar, BOSULİF tedavi si başlatılmadan önce bu 
enfeksiyonun belirtileri açısından doktorlar  tarafından dikkatlice kontrol edilecektir . 
 
• Pankreas ile ilgili sorunlar yaşıyorsanız ya da daha önce yaşadıysanız,  
Bir pankreas enzimi olan s erum lipazda bosutinib ile yükselme gözlemlenmiştir. Daha 
önce pankreatit (pankreas iltihabı)  geçmişi olan hastalarda dikkatli olunması 
önerilmektedir. Lipaz seviyesindeki yükselmelere abdominal belirtilerin  (karın ağrısı)  
eşlik etmesi durumunda, bosutinib kullanımı kesilmesi  ve pan kreatiti ortadan kaldırmak 
üzere uygun tanısal tedbirler  alınması için  doktorunuzu bilgilendiriniz. Karın ağrısı veya 
rahatsızlı ğı hissederseniz doktorunuza söyleyiniz . 
 
•    Bu belirtilere sahipseniz: Ciltte şiddetli döküntü , 
Yayılan ve yaralara yol açan ağrılı kırmızı veya morumsu döküntüler ve/veya sümüksü 
dokuda (mukoz memb ran) (ör. ağız ve dudaklar)  başka yaraların görülmeye başlaması 
gibi bulgulardan  ve belirtilerden herhangi birini yaşıyorsanız doktorunuzu bilgilendiriniz. 
 
• Bu belirtilerden herhangi birini fark ederseniz: Vücudunuzun yan tarafında ağrı, 
idrarınızda kan veya idrar miktarın ızda azalma, 
Hastalığınız çok şiddetli olduğunda, vücudunuz, ölen kanserli hücreler in tüm atık 
ürünleri ni temizleyemeyebilir. Buna tümör lizis sendromu adı verilir ve bu durum, ilk 
BOSULİF dozunu takip eden 48 saat içinde böbrek yetmezliğine  ve kalp sorunlarına yol 
açabilir . Doktorunuz bunun bilincinde olacak ve vücudunuzda yeterli miktarda su 
olduğundan emin olarak size bu belirtileri önlemek için başka ilaçlar verecektir. 
 
• Bosutinib plazma konsantrasyonunda artış veya azalmaya yol açabilecek ilaç 
kullanıyorsanız,  
BOSULİF’in, güçlü veya orta düzeyde CYP3A (bir enzim çeşidi) inhibitörleriyle (enzime bağlanarak etkinliğini azaltan moleküller) ve güçlü veya orta düzeyde CYP3A indükleyicileri (enzimlerin etkinliğini arttıran moleküller) ile eșzamanlı kullanımından kaçın ılmalıdır. Doktorunuz mümkün olduğunca CYP3A enzimi üzerinde inhibitör etkisi 
olmayan ya da en az olan alternatif bir eş zamanlı tıbbi ürün seçimi yapacaktır. Eğer bosutinib tedavisi sırasında güçlü veya orta düzeyde bir CYP3A inhibitörünün uygulanması ger ekirse, doktorunuz bosutinib tedavisine ara verebilir ya da bosutinib 
dozunuzu azaltabilir.  
 
 
   
  
4 
 Güneşten/UV’den korunma  
Bosutinib alırken güneşe veya UV ışınlarına karşı daha duyarlı hale gelebilirsiniz. Cildin güneş 
ışığına maruz kalan bölgelerini kapatmak ve yüksek güneş koruma faktörlü (SPF) güneş kremi 
kullanmak önemlidir.  Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
BOSULİF’i n yiyecek ve içecek  ile kullanılması  
Yan etkilerin olasılığını arttırabileceğinden, bu ilacı greyfurt veya greyfurt suyu ile birlikte 
kullanmayınız. 
 Hamilelik  
İlacı kullanmadan önce doktorunuza veya eczacınıza danışınız . 
 BOSULİF anne karnındaki bebeğe zarar verebileceğinden, gerekli olduğuna karar verilmediği 
sürece hamilelik sırasında kullanılmamalıdır. Hamileyseniz veya hamile kalmayı planlıyorsanız, BOSULİF almadan önce doktorunuza danışınız.  
 BOSULİF alan kadınlara tedavi sırasında ve son bosutinib dozundan sonra en az 1 ay boyunca 
etkili korunma yöntemleri kullanmaları önerilecektir. BOSULİF kusma veya ishal, ağız yoluyla 
alınan doğum kontrol ilaçlarının etkisini azaltabilir.  
BOS ULİF ile tedavinin doğurganlıkta azalmaya neden olma riski bulunmaktadır. Tedavi 
başlamadan önce sperm saklama konusunda öneri almak isteyebilirsiniz.  
Tedaviniz sırasında hamile olduğunuzu fark ederseniz doktorunuza veya eczacınıza danışınız.  
 
Emzirme  
İlacı kullanmadan önce doktorunuza veya eczacınıza danışınız . 
 Emziriyorsanız, bu durumunuzu doktorunuza bildiriniz. Bebeğinize zarar verebileceğinden 
BOSULİF ile tedavi sırasında bebeğinizi emzirmeyiniz. 
 
Araç ve makine kullanımı  
BOSULİF tedavisi sırasında baş dönmesi, görmede bulanıklık veya yorgunluk hissederseniz bu 
belirtiler ortadan kalkana kadar araba sürmeyiniz veya makine kullanmayını z. 
 Diğer ilaçlar ile birlikte kullanımı  
Reçetesiz alınan ilaçlar, vitaminler ve bitkisel ilaçlar dahil yakın zamanda kullandığınız, güncel olarak kullanmakta olduğunuz veya kullanmayı planladığınız tüm ilaçlar konusunda 
doktorunuzu veya eczacınızı bilgilendiriniz. Bazı ilaçlar BOSULİF’i etkileyebilir. Burada 
listelenenler gibi etkin maddeleri içeren  ilaçlar  kullanıyorsanız doktorunuzu 
bilgilendirmelisiniz:  
 Aşağıdakiler, BOSULİF  ile oluşan yan etkilerin riskini arttırabilir:  
• Mantar enfeksiyonlarının tedavisinde kullanılan ketokonazol, itrakonazol, vorikonazol, 
posakonazol ve flukonazol  
• Bakteri enfeksiyonlarının tedavisinde kullanılan klaritromisin, telitromisin, eritromisin ve 
siprofloksasin gibi antibiyotikler   
  
5 
 • Depresyonun tedavisinde kullanılan nefazodon  
• Yüksek tansiyon hastalarının kan basıncını düşürmek için kullanılan mibefradil, diltiazem 
ve verapamil  
• İnsan İmmün Yetmezlik Virüsünün (HIV)/AIDS’in tedavisinde kullanılan ritonavir, 
lopinavir/ritonavir, indinavir, nelfinavir, sakinavir, atazanavir, amprenavir, fosamprenavir ve darunavir  
• Hepatit C tedavisinde kullanılan boseprevir ve telaprevir  
• Mide bulantısı ve kusmayı önlemek ve kontrol altına almak için kullanılan aprepitant  
• Bir kan kanseri (lösemi) türünün tedavisinde kullanılan imatinib  
• Küçük hücreli olmayan akciğer kanseri adı verilen bir akciğer kanseri türünün tedavisinde kullanılan krizotinib 
 Aşağıdakiler, BOSULİF’i n etkinliğini azaltabilir:  
• Tüberkülozun (TB) tedavisinde kullanılan rifampisin 
• Nöbetlerin veya krizlerin (epilepsi) durdurulması için kullanılan fenitoin ve karbamazepin gibi anti -epileptikler  
• Akciğerlerdeki yüksek kan basıncını (pulmoner arteriyel hipertansiyon) düşürmek için 
kullanılan bosentan 
• Bakteri enfeksiyonlarını tedavi etmek için kullanılan bir antibiyotik olan nafsillin  
• Depresyon tedavisinde kullanılan reçetesiz bitkisel bir ürün olan sarı kantaron 
(Hypericum perforatum)  
• İnsan İmmün Yetmezlik Virüsünün (HIV)/AIDS tedavisinde kullanılan efavirenz ve etravirin  
• Bazı uyku bozukluklarının tedavisinde kullanılan modafinil  
 
BOSULİF  ile tedaviniz sırasında bu ilaçlardan kaçınılmalıdır. Bu ilaçlardan herhangi birini 
alıyorsanız, doktorunuza veya eczacınıza bildiriniz. Doktorunuz bu ilaçların dozunu değiştirebilir, BOSULİF’i n dozunu değiştirebilir veya sizi başka bir ilaca geçirebilir.  
 Aşağıdaki etkin maddeler kalp ritmini etkileyebilir:  
- Kalp rahatsızlıklarının tedavisinde kullanılan amiodaron, disopiramid, prokainamid, 
kinidin ve sotalol  
- Sıtma tedavisinde kullanılan klorokin, halofantrin  
- Bakteri enfeksiyonlarını tedavi etmek için kullanılan klaritromisin ve  moksifloksasin gibi 
antibiyotikler  
- Şizofreni gibi psikotik hastalıkların  tedavisinde kullanılan haloperidol  
- Mide bulantısı ve kusma  tedavisinde veya anne sütü üretiminin uyarılmasında kullanılan 
domperidon 
- Ağrı tedavisinde kullanılan metadon  
 BOSULİF ile tedaviniz sırasında bu ilaçlar dikkatli kullanılmalıdır.  Eğer bu ilaçlardan herhangi 
birini kullanıyorsanız, durumunuzu doktorunuza bildiriniz. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
   
  
  
6 
 3. BOSULİF  nasıl kullanılır?  
 
Uygun kullanım ve doz/uygulama sıklığı için talimatlar:  
 
Bu ilacı daima, tam olarak doktorunuzun size söylediği şekilde kullanınız. Emin olmadığınız durumlarda doktorunuza , eczacınıza veya hemşirenize danışınız.  
 BOSULİF size yalnızca lösemi tedavisinde deneyim sahibi bir doktor tarafından reçete edilebilir.  
 
Önerilen doz, yeni tanı konmuş KML hastalarında günde bir defa 400 mg ve daha önce aldığı 
ilaç ya da ilaçların işe yaramadığı veya uygun görülmediği KML hastalarında günde bir defa 
500 mg’dı r. Orta veya yüksek şiddette böbrek sorunları yaşamanız durumunda, doktorunuz, 
günde bir defa aldığınız dozunuzu orta şiddette böbrek sorunları için 100 mg ve yüksek şiddette 
böbrek sorunları için 200 mg düşürecektir. Doktorunuz, sağlık durumunuza, tedaviye verdiğiniz 
yanıta ve/veya yaşayabileceğiniz yan etkilere göre 100 mg tabletleri kullanarak da dozunuzda 
düzenleme yapabilir.  
 
Uygulama yolu ve metodu:  
Tabletleri, günde 1 kere  yemekle birlikte alın. Tableti/tabletleri bütün olarak, suyla yutun. 
 
Değişik yaş grupları:  
 
Çocuklarda kullanımı:  
BOSULİF , 18 yaşından küçük bireylerde önerilmemektedir. Bu ilaç  için, çocuklarda ve 
adolesanlarda bir çalışma yapılmamıştır.  
 Yaşlılarda kullanımı:  
Yaşlılarda doz ayarlaması gerekli değildir.  
 
Özel kullanım durumları:  
 
Karaciğer/Böbrek  yetmezliği:  
Karaciğer bozukluğunda  kullanılmamalıdır.  
 
Böbrek yetmezliğiniz şiddetine göre doktorunuz dozunuzu ayarlayacaktır.  
 
Eğer BOSULİF’in  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden fazla BOSULİF  kullandıysanız  
Yanlışlıkla çok fazla BOSULİF tablet veya ihtiyacınız olandan daha yüksek doz aldıysanız, derhal doktorunuza başvurunuz. Mümkünse, doktora ambalajı veya bu kullanma talimatını gösteriniz. Tıbbi önlem alınması gerekebilir.  
 
BOSULİF’te n kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
BOSULİF’i  kullanmayı  unutursanız  
Eğer 12 saatten kısa süre dozu almayı unuttuysanız  önerilen dozunuzu alınız. Eğer 12 saatten 
uzun süre bir dozu almayı unuttuysanız s onraki dozu normal zamanında alınız. Unutulan 
tabletleri telafi etmek için iki doz birden almayınız .  
  
7 
 BOSULİF kullanmayı bırakırsanız  
Doktorunuz size söyleyene kadar BOSULİF tedavinize devam ediniz. Bu ilacı doktorunuzun 
reçete ettiği şekilde kullanamıyorsanız veya artık bu ilaca ihtiyacınız olmadığını düşünüyorsanız, derhal doktorunuzla iletişime geçiniz. 
 
Bu ilacın kullanımı konusunda ilave sorularınız varsa, doktorunuza veya eczacınıza veya hemşirenize sorunuz.  
 4. Olası yan etkiler  nelerdir? 
 Herkeste görülmese bile, tüm ilaçlar gibi, BOSULİF de yan etkilere neden olabilir.  
Aşağıdakilerden biri olursa BOSULİF ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Kan hastalıkları. Kanama, ateş veya kolay morarma (kan veya lenf sisteminizde bir 
bozukluk olabilir) gibi belirtilerden birini yaşarsanız derhal doktorunuza bilgi veriniz . 
 
• Karaciğer hastalıkları. Kaşınma, gözlerde veya ciltte sararma, koyu renkli idrar ve 
karnın sağ üst bölgesinde ağrı ya da rahatsızlık veya ateş belirtilerinden birini yaşarsanız  
derhal doktorunuza bilgi veriniz . 
 
• Mide/bağırsak hastalıkları. Karın ağrısı, mide yanması, ishal, kabızlık, mide bulantısı 
ve kusma belirtilerini yaşarsanız doktorunuzu bilgilendiriniz. 
 
• Kalp sorunları . BOSULİF kullanırken “QT aralığında süre artışı” adı verilen bir anormal 
elektrik sinyali gibi bir kalp rahatsızlığı yaşarsanız, bayılırsanız (bilinç kaybı) ya da 
BOSULİF kullanırken kalp atışınızda düzensizlik yaşarsanız doktorunuzu bilgilendiriniz. 
 
• Hepatit B reaktivasyonu  (Önceden hepatit B virüsü ile enfekte olmuş hastalarda 
hepatit B’nin yeniden alevlenmesi ). Hepatit B (bir karaciğer iltihabı) geçmişiniz varsa 
Hepatit B enfeksiyonunuz yeniden etkinleşirse . 
 
• Şiddetli cilt reaksiyonları . Yayılan ve yaralara yol açan ağrılı kırmızı veya morumsu 
döküntüler ve/veya sümüksü dokuda (mukoz membran) (ör. ağız ve dudaklar) başka 
yaraların görülmeye başlaması gibi bulgulardan  ve belirtilerden herhangi birini 
yaşıyorsanız doktorunuzu bilgilendiriniz . 
 
Bunların hepsi çok ciddi yan etkilerdir. Eğer bunlardan biri sizde mevcut ise, acil tıbbi 
müdahaleye veya hastaneye yatırılmanıza gerek olabilir. 
 
Aşağıdakilerden herhangi birini fark ederseniz, doktorunuza söyleyiniz:  
 
Yan etkiler aşağıdaki kategorilerde gösterildiği şekilde sınıflandırılmıştır:  
 Çok yaygın  : 10 hastanın en az birinde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek   : 1.000 hastanın birinden az , fakat 10.000 hastanın birinden fazla görülebilir.  
Çok seyrek   : 10.000 hastanın birinden az görülebilir.  
Bilinmiyor   : Eldeki verilerden hareketle tahmin edilemiyor.  
  
8 
 Çok yaygın  
• Kanın pıhtılaşmasında göre v alan bir çeşit kan hücresi (trombosit), kırmızı kan hücresi 
(alyuvar) ve/veya nötrofil adında bir çeşit kan hücresi sayısında azalma  
• İshal, kusma, mide ağrısı, mide bulantısı  
• Ateş, ellerde, ayaklarda veya yüzde şişlik, yorgunluk, halsizlik 
• Solunum yolu iltihabı  
• Nezle ( nazofar anjit) 
• BOSULİF’in karaciğerde ve/veya pankreasta, böbrekte  olabilecek olası etkilerini 
araştırırken yapılan kan testleri sonuçlarında değişiklikler  
• İştahta azalma  
• Eklem ağrısı , sırt ağrısı  
• Baş ağrısı  
• Kaşıntılı ve/veya yaygın olabilecek cilt döküntüsü 
• Öksürük 
• Nefes darlığı  
• Dengesizlik hissi (sersemlik)  
• Akciğerlerde sıvı (plevral efüzyon)  
• Kaşıntı 
 
Yaygın  
• Beyaz kan hücresi (akyuvar) sayısında azalma (lökopeni)  
• Mide  mukoza sının  iltihabı (gastrit) , mide veya bağırsakta kanama  
• Göğüs ağrısı, ağrı  
• Karaciğerde zehirli hasar, normal olmayan karaciğer fonksiyonu dahil karaciğer 
hastalıkları 
• Akciğer iltihabı (pnömoni), grip, bronş  iltihabı, soğuk algınlığı  
• Bayılma, sersemlik veya çarpıntıya yol açan kalp ritim bozuklukları  
• Kan basıncında artış  
• Kanda potasyum seviyesi  yükselmesi , kanda fosfor seviyesi  düşmesi , aşırı vücut sıvısı 
kaybı (dehidrasyon)  
• Kaslarda ağrı  
• Tat duyusunda değişme (disguzi)  
• Akut (ani başlayan) böbrek yetmezliği, böbrek yetmezliği, böbrek fonksiyon bozukluğu 
• Kalp etrafında sıvı (perikardiyal efüzyon)  
• Kulak çınlaması (tinnitus)  
• Ürtiker (kurdeşen), akne  
• Fotosensitivite reaksiyonu (güneşten ve diğer ışık kaynaklarından gelen UV ışınlarına 
duyarlılık)  
• Alerjik reaksiyon  
• Akciğer atardamarlarında normal olmayan düzeyde yüksek kan basıncı (pulmoner hipertansiyon)  
• Akut pankreas iltihabı  (akut pankreatit)  
• Solunum yetmezliği  
 Yaygın olmayan  
• Beyaz kan hücresi (akyuvar) sayısı nda azalma ile ilişkilendirilmiş ateş (febril nötropeni)  
• Karaciğer hasarı  
• Hayati tehlikesi olan alerjik reaksiyon (anaflaktik şok)   
  
9 
 • Akciğerlerde normal olmayan seviyede sıvı birikmesi (akut pulmoner ödem)  
• Deri döküntüsü  
• Kalbi çevreleyen zarda iltihaplanma (perikardit)  
• Bir tür beyaz kan hücresi (granülosit) sayısında belirgin bir şekilde azalma  
• Şiddetli cilt hastalığı (eritema multiforme)  
• Böbrek fonksiyonunda değişikliklere ve akut böbrek yetmezliğine yol açabilen anormal 
test sonuçlarıyla (kanda yüksek potasyum, ürik asit ve fosfor düzeyleri ve düşük kalsiyum 
düzeyleri) ilişkili bulantı, nefes darlığı, düzensiz kalp atışı, kas krampları, nö bet, idrarda 
bulanıklık ve yorgunluk - (Tümör lizis sendromu [TLS]). 
 
Bilinmiyor  
• Alerjik bir reaksiyon nedeniyle şiddetli cilt hastalığı (Stevens -Johnson sendromu, toksik 
epidermal nekroliz), pul şeklinde ve soyulan (eksfoliyatif) deri döküntüsü 
• İnterstisyel akciğer hastalığı (akciğerlerde yara izine neden olan bozukluklar): belirtileri 
arasında öksürük, nefes almada zorluk, nefes alırken ağrı yer alır.  
 
Eğer bu kullanma talimatında bahsi geçmeyen herhangi bir yan etki ile 
karşılaşırsanızdoktorunuzu veya eczacınızı bilgilendiriniz.  
 
Yan etkilerin raporlanması:  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan "İlaç Yan Etki Bildirimi" ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamı ş olacaksınız.  
 
5. BOSULİF’i n saklanması  
 25°C’nin altındaki oda sıcaklığında saklayınız.
  
 
BOSULİF’i  çocukların göremeyeceği, erişemeyeceği yerlerde ve ambalajında saklayınız. 
 
Son kullanma tarihi geçmiş veya kullanılmayan ilaçları çöpe atmayınız. Çevre , Şehircilik  ve 
İklim Değişikliği Bakanlığınca belirlenen toplama sistemine veriniz . 
 
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra BOSULİF ’i kullanmayınız. 
 
Hasarlı veya zorlanma izleri olan ambalajları kullanmayınız.  
 
Ruhsat sahibi:  Pfizer PFE İlaçları A.Ş.  
  Şişli / İstanbul  
   
Üretim yeri : Pfizer Manufacturing Deutschland GmbH  
Mooswaldallee 1  
Freiburg  
Almanya  
 
Bu kullanma talimatı ............ tarihinde onaylanmıştır.  