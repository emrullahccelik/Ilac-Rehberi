KISA ÜRÜN BİLGİSİ
1. BEŞERİ TIBBİ ÜRÜNÜN ADI
MARCAİNE® SPİNAL HEAVY %0.5 enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Bupivakain hidroklorür 5 mg/mL
Yardımcı maddeler:
Çözeltinin pH’sı sodyum hidroksit/hidroklorik asit ile ayarlanır (pH= 4-6)
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti
Berrak, renksiz enjeksiyonluk çözelti
4. KLİNİK ÖZELLİKLER
4.1 Terapötik endikasyonlar
MARCAİNE SPİNAL HEAVY, cerrahi ve obstetrik girişimlerde spinal (subaraknoid)
anestezide endikedir.
MARCAİNE SPİNAL HEAVY, 1,5-3 saat süren batın, ürolojik ve alt ekstremite cerrahi
girişimlerinde kullanılabilir.
4.2. Pozoloji ve uygulama şekli
Pozoloji/uygulama sıklığı ve süresi:
MARCAİNE SPİNAL HEAVY sadece bölgesel anestezi deneyimine sahip hekimlerce ya da
onların gözetiminde kullanılmalıdır. Yeterli anestezi için mümkün olan en düşük doz
kullanılmalıdır.
Aşağıdaki doz önerileri, ortalama bir erişkinde kullanılabilecek doz rehberi olarak kabul
edilmeli, dozaj bireysel olarak hastaya göre ayarlanmalıdır.
Doz yaşlı hastalarda ve gebeliğin son evresindeki hastalarda azaltılmalıdır.
Anestezinin üst Enjeksiyon Hastanın Doz Etki Etki süresi
düzeyi yeri pozisyonu mL mg başlangıcı (saat)
(dakika)
L1* L3/4/5 Oturur 1,5-3 7,5-15 5-8 2-3
durumda
T5** L2/3/4 Yatar 3-4 15-20 5-8 1,5-2
durumda
*Alt ekstremite, ürolojik ve perine cerrahisi. Hasta enjeksiyondan sonra ya da baygınlık
hissetmesi durumunda 2-3 dakika kadar yatırılmalıdır.
**Alt batın ameliyatları (Sezaryen operasyonu dahil).
20 mg’ın üzerindeki bupivakainin spinal uygulanmasının etkileri araştırılmamıştır.
Uygulama şekli:
Spinal enjeksiyon ile uygulanır. Önerilen enjeksiyon bölgesi L -L intervertebral boşluktur.
3 4Spinal enjeksiyonlar sadece, lumbar ponksiyon ile subaraknoid alana girildiği kesinleştikten
sonra yapılmalıdır (berrak serebrospinal sıvı spinal iğne ile sızar veya aspirasyonda görülür).
Anestezinin başarısız olması durumunda ilacı uygulamak için yeni bir deneme, sadece daha az
bir hacimle ve farklı bir düzeyde enjeksiyonla yapılmalıdır. Etkisizliğin bir nedeni ilacın
intratekal alanda kötü dağılımı olabilir ve bu durumun üstesinden hastanın pozisyonu
değiştirilerek gelinebilir.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek/karaciğer yetmezliği olan hastalarda MARCAİNE SPİNAL HEAVY’nin güvenliliği ve
etkililiği incelenmemiştir. İleri derecede karaciğer hastalığı, ileri derecede böbrek fonksiyon
bozukluğu olan hastalarda özel dikkat gösterilmelidir.
Pediyatrik popülasyon:
Pediyatrik hastalarda MARCAİNE SPİNAL HEAVY’nin güvenliliği ve etkililiği
incelenmemiştir.
Geriyatrik popülasyon:
Geriyatrik hastalarda MARCAİNE SPİNAL HEAVY’nin güvenliliği ve etkililiği
incelenmemiştir. MARCAİNE SPİNAL HEAVY dozu yaşlı hastalarda azaltılmalıdır.
4.3. Kontrendikasyonlar
 Bupivakain hidroklorüre, amid tipi lokal anestetiklere veya yardımcı maddelerden herhangi
birine karşı aşırı duyarlılığı olduğu bilinen hastalarda,
 Santral sinir sistemi hastalıklarında (örn. menenjit, tümörler, poliomyelit, intrakranial
hemoraji),
 Enjeksiyon bölgesinde veya enjeksiyon bölgesinin yakınlarında bölgesel piyojenik
enfeksiyon bulunan hastalarda,
 Spinal stenoz ve aktif hastalık (örn. spondilit, tümör, tüberküloz) veya travması (örn. omurga
kırığı) bulunan hastalarda,
 Septisemili hastalarda,
 Subakut omurilik dejenerasyonu ile pernisyöz anemisi olan hastalarda kontrendikedir.
 Kardiyojenik veya hipovolemik şok.
 Spinal anestezi koagülasyon bozuklukları olan hastalara veya devam eden antikoagülan
tedavisi gören hastalara uygulanmamalıdır.
4.4. Özel kullanım uyarıları ve önlemleri
İntratekal anestezi sadece bir doktor tarafından yapılmalı veya gerekli bilgi ve deneyime sahip
klinisyenler tarafından denetlenmelidir.
Spinal anestezinin bazen özellikle gebe kadınlarda, interkostal kaslar ve diyaframda paralizle
majör bloklara yol açabileceği göz önünde bulundurulmalıdır.
Lokal anestetikler miyokardın iletim kapasitesini düşürebileceğinden, II. veya III. derece AV
bloğu olan hastalarda dikkatli olunmalıdır. Yaşlı hastalarda ve ileri derecede karaciğer hastalığı,
ileri derecede böbrek fonksiyon bozukluğu veya genellikle genel durumunda bozukluk olan
hastalarda özel dikkat gösterilmelidir.
Bupivakainin ve sınıf III antiaritmik ilaçların kullanımı kardiyak etkileri artırabileceğinden
sınıf III antiaritmik ilaçlar (örn. amiodaron) ile tedavi edilen hastalar yakından izlenmeli ve
EKG verileri dikkate alınmalıdır.
2İntratekal anestezi hipotansiyon ve bradikardiye neden olabilir. Bu tür etkilerin riski, örneğin :
vazopresör enjekte edilerek azaltılır. Hipotansiyon derhal intravenöz sempatomimetik ile tedavi
edilmeli ve gerektiği kadar tekrarlanmalıdır.
Tüm diğer anestetik ilaçlar gibi bupivakain de kanda yüksek konsantrasyon seviyesine neden
olabilecek şekilde kullanım sonucunda santral sinir sistem ve kardiyovasküler sistemde akut
toksik etkilere neden olabilir. Bu durum özellikle yüksek vasküler alanlara yanlışlıkla
intavasküler uygulama sonrasında ortaya çıkabilir.
Bupivakainin yüksek sistemik konsantrasyonları ile ilişkili olarak ventriküler aritmi,
ventriküler fibrilasyon, ani kardiyovasküler kollaps ve ölüm bildirilmiştir. Bununla birlikte
spinal anestezi için normal olarak kullanılan dozlarda yüksek sistemik konsantrasyonlar yaygın
değildir. Spinal anestezide yaygın olmayan; ancak tehlikeli bir yan etki kardiyovasküler
depresyon ve respiratuvar depresyon ile sonuçlanan kapsamlı veya total spinal bloktur.
Kardiyovasküler depresyona kapsamlı sempatik blok neden olurken, bu durum hipotansiyon ve
bradikardi veya hatta kalp durması ile sonuçlanabilir. Respiratuvar depresyona diyafram dahil
olmak üzere respiratuvar kasların inervasyonunun bloke edilmesi neden olabilir.
Yaşlı hastalarda ve gebeliğin geç evrelerindeki hastalarda yaygın veya total spinal blok
açısından artmış bir risk söz konusudur. Bu nedenle bu hastalarda MARCAİNE SPİNAL
HEAVY’nin dozu azaltılmalıdır.
Hipovolemik hastalarda kullanılan lokal anestezikten bağımsız olarak, intratekal anestezi
sırasında ani ve ciddi hipotansiyon gelişebilir.
Spinal anestezi kan basıncında düşme ve bradikardiye yol açabilir. Risk kristaloidal ya da
kolloidal çözeltilerin intravenöz olarak uygulanmasıyla azaltılabilir. Kan basıncındaki düşme
örneğin; intravenöz yoldan 5-10 mg efedrin ile derhal tedavi edilmeli ve enjeksiyon
gerektiğinde tekrar edilmelidir.
Seyrek vakalarda spinal anestezi nörolojik hasara yol açabilir; bu parestezi, anestezi, motor
zayıflık ve paralizi ile sonuçlanır. Bazen bu etkiler kalıcıdır. Multipl skleroz, hemipleji,
parapleji ve nöromüsküler bozukluklar gibi nörolojik bozuklukların spinal anesteziden olumsuz
olarak etkilendiği düşünülmemekle birlikte dikkat gösterilmelidir.
Tedaviye başlamadan önce faydaların hasta için olası risklerden daha fazla olup olmadığı
dikkate alınmalıdır.
Bölgesel veya lokal anestezik işlemler her zaman izleme ve hemen kullanılabilir acil
resüsitasyon için gerekli ekipman ve ilaçlarla donatılmış, uygun ekipman ve personele sahip
alanlarda yapılmalıdır. İntratekal anesteziye başlamadan önce, intravenöz damar yolu, örneğin
bir iv infüzyon, yerinde olmalıdır. Klinisyenler uygulanacak prosedürle ilgili yeterli ve uygun
eğitimi almış ve yan etkilerin tanı ve tedavisine, sistemik toksisiteye veya diğer
komplikasyonlara (Bkz. bölüm 4.8 ve 4.9) hakim olmalıdır.
MARCAİNE SPİNAL HEAVY her dozunda 1 mmol (23 mg)’den daha az sodyum ihtiva eder;
yani esasında “sodyum içermez” olarak kabul edilebilir.
4.5. Diğer tıbbi ürünler ile etkileşimler ve diğer etkileşim şekilleri
3Bupivakainin diğer lokal anestezikler veya yapısal olarak lokal anesteziklere benzeyen ilaçlar
(örn. Sınıf IB antiaritmik ilaçlar) ile toksik etkileri aditif olduğundan birlikte kullanılmaları
durumunda dikkatli olunmalıdır.
Lokal anestezikler ve sınıf III antiaritmikler (örn. amiodaron) ile ilgili etkileşim çalışmaları
mevcut değildir; fakat kullanımında dikkatli olunması önerilmektedir (Bkz. Bölüm 4.4).
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
MARCAİNE SPİNAL HEAVY’nin çocuk doğurma potansiyeli bulunan kadınlarda
kullanımına ilişkin yeterli veri mevcut değildir.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/doğum sonrası gelişim üzerindeki etkiler bakımından yetersizdir. Gebelik
sırasında kullanımın fetüs üzerinde bilinen bir riski yoktur. Ancak dozun gebeliğin geç
evrelerindeki hastalar için azaltılması gerektiği unutulmamalıdır (Bkz. Bölüm 4.4).
MARCAİNE SPİNAL HEAVY gerekli olmadıkça gebelik döneminde kullanılmamalıdır.
Laktasyon dönemi
Bupivakain anne sütü ile atılmaktadır (süte geçmektedir). Ancak, MARCAİNE SPİNAL
HEAVY’nin terapotik dozlarında, emzirilen çocuk üzerinde herhangi bir etki
öngörülmemektedir. MARCAİNE SPİNAL HEAVY emzirme döneminde kullanılabilir.
Üreme yeteneği/Fertilite
Güvenlilik değerlendirmesine ilişkin herhangi bir klinik öncesi veri mevcut değildir.
4.7. Araç ve makine kullanımı üzerindeki etkiler
Kullanılan doza ve uygulama yoluna bağlı olarak bupivakain mental fonksiyonları hafifçe
etkileyebilir, geçici olarak hareket ve koordinasyon sorunları ortaya çıkabilir. Bu ilacı kullanan
hastaların araç ve makine kullanmamaları konusunda uyarılması gerekir.
4.8. İstenmeyen etkiler
İlacın kendisinin neden olduğu istenmeyen etkileri, sinir bloğunun fizyolojik etkileri (örn. kan
basıncında düşme, bradikardi, geçici idrar retansiyonu), iğne ponksiyonunun doğrudan neden
olduğu olaylar (örn. spinal hematom) veya iğne ponksiyonunun dolaylı olarak neden olduğu
olaylar (örn. menenjit, epidural apse) veya serebrospinal sıvı sızıntısıyla ilişkili olaylardan (örn.
lomber ponksiyon sonrası baş ağrısı) ayırt etmek güç olabilir.
Akut sistemik toksisite semptomları ve tedavisi ile ilgili bilgiler için Bölüm 4.9’a bakınız.
Şu terimler ve sıklık dereceleri kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Sinir sistemi hastalıkları
Yaygın: Lomber ponksiyon sonrası baş ağrısı
Yaygın olmayan: Parestezi, parezi, dizestezi
Seyrek: Kazara total spinal blok, parapleji, paraliz, nöropati, araknoidit
4Kardiyak hastalıklar
Çok yaygın: Bradikardi
Seyrek: Kardiyak arrest
Vasküler hastalıklar
Çok yaygın: Hipotansiyon
Gastrointestinal hastalıklar
Yaygın: Kusma
Solunum, göğüs bozuklukları ve mediastinal hastalıkları
Seyrek: Solunum depresyonu
Böbrek ve idrar yolu hastalıkları
Yaygın: İdrar retansiyonu, üriner inkontinans
Kas ve iskelet sistemi hastalıkları:
Yaygın olmayan: Kas zayıflığı, sırt ağrısı
Genel bozukluklar ve uygulama bölgesine ilişkin hastalıklar
Çok yaygın: Bulantı
Seyrek: Alerjik reaksiyonlar, anafilaktik şok
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Akut sistemik toksisite
Bupivakain yüksek dozlarda, özellikle de intravasküler uygulanırsa, santral sinir sistemi ve
kardiyovasküler sistemde akut toksik etkilere neden olabilir. Ancak spinal anestezide kullanılan
doz düşüktür ve bu nedenle aşırı doz riski olası değildir. Bununla birlikte diğer lokal
anestetiklerle eşzamanlı uygulandığı durumlarda toksik etkiler aditif olduğundan sistemik
toksik etkiler meydana gelebilir.
Tedavi
Total spinal blok durumlarında yeterli ventilasyon sağlanmalıdır (açık solunum yolları, oksijen,
entübasyon ve gerekirse kontrollü ventilasyon). Hipotansiyon/bradikardi durumunda inotropik
etkiye sahip bir vazopressör uygulanmalıdır.
Akut sistemik toksisite belirtileri görüldüğünde lokal anesteziğin uygulanmasına derhal son
verilmelidir. İyi ventilasyon, oksijenasyon ve dolaşımı sağlamak için tedavi uygulanmalıdır.
Oksijen her zaman verilmeli ve gerekirse ventilasyon da ilave edilmelidir. Konvülsiyonlar
diazepam ile tedavi edilir. Bradikardi atropin ile tedavi edilir. Dolaşım bozukluğu intravenöz
olarak uygulanan sıvılar, dobutamin ve gerekirse epinefrin (başlangıçta 0.05 mikrogram/kg
vücut ağırlığı/dakika, gerekirse her 10 dakikada bir 0.05 mikrogram/kg vücut ağırlığı/dakika
artırılarak) ile tedavi edilmeli ve daha ileri derecedeki vakalarda hemodinamik takip
yapılmalıdır. Efedrin de denenebilir. Dolaşım arresti durumunda birkaç saat boyunca
resüsitasyon çabaları gösterilmelidir. Tüm asidoz durumları tedavi edilmelidir.
55. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Lokal Anestezikler / Amidler
ATC kodu: N01BB01
Etki mekanizması:
MARCAİNE SPİNAL HEAVY, amid yapılı uzun etkili bir lokal anestetik olan bupivakain
içerir. Bupivakain sinir membranı boyunca sodyum iyonlarının geçirgenliğini inhibe ederek
sinirlerdeki uyarı iletimini geri dönüşümlü olarak bloke eder. Benzer etkiler ayrıca beyin ve
miyokarddaki eksitatör hücrelerin membranlarında da görülebilir.
MARCAİNE SPİNAL HEAVY hiperbarik spinal anestezide kullanılır. Enjeksiyonluk
çözeltinin bağıl yoğunluğu 20°C’de 1,026 (37°C’de 1,021’e eşdeğer) olup, subaraknoid
boşluğa ilk dağılımı yerçekiminden belirgin olarak etkilenir. Medulla spinalis içine uygulamak
için nispeten düşük konsantrasyon ve kısa süreli etki sağlayan düşük bir doz verilir.
MARCAİNE SPİNAL HEAVY (dekstroz içermez) daha az öngörülebilir bir blok yaratır; ancak
MARCAİNE SPİNAL HEAVY’den (dekstroz içerir) daha uzun bir etki süresi sağlar.
5.2. Farmakokinetik özellikler
Genel özellikler
Bupivakain 27,5 değerinde bir yağ/suda dağılma katsayısı ile yağda yüksek bir çözünürlüğe
sahiptir.
Emilim:
Bupivakain subaraknoid boşluktan, büyük çeşitlilikle birlikte iki faz için yaklaşık 50 ve
yaklaşık 408 dakikalık yarı ömürleri ile tam ve bifazik bir emilim gösterir. Yavaş emilim fazı
bupivakainin eliminasyonundaki hız belirleyici faktör olup, bu durum sanal yarı ömrün
intravenöz uygulama sonrası neden daha uzun olduğunu açıklamaktadır.
Subaraknoid boşluktan emilimi nispeten yavaştır ve spinal anestezi için gereken dozun az
olması ile birlikte nispeten düşük bir plazma konsantrasyonu verir (enjekte edilen 100 mg
başına yaklaşık 0,4 mg/mL).Bu, 20 mg'lık bir dozun plazma seviyelerine 0.1 mg/L düzeyinde
etki edeceği anlamına gelir.
Dağılım:
Bupivakain plasentayı geçer ve serbest bupivakainin konsantrasyonu anne ve fetüste aynıdır.
Plazma proteinlerine bağlanma oranı anneye göre fetüste daha düşüktür ve bu durum fetüsteki
toplam plazma konsantrasyonunun annedekine göre daha düşük olmasına neden olur.
İntravenöz uygulamadan sonra kararlı durumdaki dağılım hacmi yaklaşık 73 L’dir.
Biyotransformasyon:
Bupivikain karaciğerde, başlıca aromatik hidroksilasyonla 4-hidroksibupivakain ve N-
dealkilasyonla PPX’e hemen hemen tamamı metabolize edilir; her iki yola da sitokrom P450
(CYP)3A4 aracılık eder. Bu nedenle klerens, karaciğer perfüzyonu ve metabolize edici enzimin
aktivitesine bağımlıdır.
Eliminasyon:
İntravenöz uygulamadan sonra toplam plazma klerensi yaklaşık 0,58 L/dakika, eliminasyon
yarı ömrü 2,7 saat ve karaciğer atılım oranı yaklaşık 0,40’tır.
Doğrusallık/Doğrusal olmayan durum:
Doğrusal kinetik gösterir.
65.3. Klinik öncesi güvenlilik verileri
Bupivakain ile yapılan güvenlilik farmakolojisi, tek ve tekrarlanan doz toksisitesi, üreme
toksisitesi, mutajenik potansiyel ve lokal toksisiteye dair geleneksel çalışmalarla baz
alındığında, yüksek doz bupivakainin farmakodinamik etkisi temel alınarak beklenebilecekler
(örn., MSS belirtileri ve kardiyotoksisite)dışında insanlar için hiçbir tehlike tanımlanmamıştır.
Kısa Ürün Bilgisinde bahsedilenler dışında bir güvenlilik değerlendirmesine ilişkin herhangi
bir klinik öncesi veri mevcut değildir.
6. FARMASÖTİK ÖZELLİKLER
6.1. Yardımcı maddelerin listesi
Desktroz monohidrat
Sodyum hidroksit/Hidroklorik asit
Enjeksiyonluk su
6.2. Geçimsizlikler
Geçimlilik çalışmaları yapılmadığından bu tıbbi ürün başka tıbbi ürünler ile karıştırılmamalıdır.
6.3. Raf ömrü
36 ay
Çözelti ampul açıldıktan sonra mümkün olan en kısa sürede kullanılmalıdır.
6.4. Saklamaya yönelik özel tedbirler
25°C altındaki oda sıcaklığında saklayınız.
Dondurmayınız. Donmuş ürünleri çözüp kullanmayınız.
6.5. Ambalajın niteliği ve içeriği
Kutuda renksiz cam ampulde 4 ml * 5 ampul
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
VLD Danışmanlık Tıbbi Ürünler ve Tanıtım Hizmetleri A.Ş.
Büyükdere Cad. No:127 Astor(cid:3444)a İş Merkez(cid:3444) A Blok K8 Esentepe, Ş(cid:3444)şl(cid:3444)-İstanbul
Tel no: 0 212 – 340 76 84
8. RUHSAT NUMARASI
2019/108
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 18.02.2019
Ruhsat yenileme tarihi:
10. KÜB’ÜN YENİLENME TARİHİ
7