KISA ÜRÜN BİLGİSİ
1. BEŞERİ TIBBİ ÜRÜNÜN ADI
GYNOCAİN XL 200 mg/300 mg/100 mg vajinal yumuşak kapsül
2. KALİTATİF VE KANTİTATİF BİLEŞİM
Etkin madde:
Her vajinal yumuşak kapsül;
200 mg tiokonazol
300 mg tinidazol
100 mg lidokaine eşdeğer 123,26 mg lidokain HCl içerir.
Yardımcı maddeler:
Metilhidroksibenzoat (E218) 2,2 mg
Propilhidroksibenzoat (E216) 0,23 mg
Yardımcı maddeler için 6.1’e bakınız.
3. FARMASÖTİK FORM
Vajinal yumuşak kapsül
Krem-açık sarı renkli, oval, vajinal yumuşak kapsül.
4. KLİNİK ÖZELLİKLER
4.1 Terapötik endikasyonlar
Candida albicans’ın oluşturduğu kandidal vulvovajinit; Gardnerella vaginalis ve anaerob
bakterilerin oluşturduğu bakteriyel vajinoz ile mikst vajinal enfeksiyonların tedavisinde
kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Doktora danışmadan kullanılmamalıdır. Hekim tarafından başka şekilde tavsiye edilmediği
takdirde, gece yatmadan önce bir yumuşak kapsül 3 gün süreyle uygulanır.
Çift doz kullanılmamalıdır.
Menstruasyon döneminde kullanıldığında GYNOCAİN XL’in etkisi azalabileceğinden veya
kullanım zorluğu meydana gelebileceğinden, bu dönemde kullanılmaması tavsiye edilmektedir.
Uygulama şekli:
Yalnız intravajinal kullanım içindir. GYNOCAİN XL sırtüstü yatar pozisyonda, vajen
derinliğine uygulanmalıdır.
1 / 11Yutulmamalı ve başka bir yoldan uygulanmamalıdır.
Özel popülasyonlara ilişkin ek bilgiler
Böbrek/Karaciğer yetmezliği:
Şiddetli böbrek bozukluğu olan hastalarda (CrCL<22 ml/dakika) tinidazolün farmakokinetiği,
sağlıklı insanlardakinden anlamlı bir farklılık göstermemektedir. Bundan dolayı bu tür
rahatsızlığı olan hastalarda herhangi bir doz ayarlamasına gerek duyulmamaktadır.
Hemodiyaliz sırasında tinidazolün klerensi önemli ölçüde artar, yarılanma süresi 12 saatten 4.9
saate düşer. Vücutta bulunan tinidazol miktarının yaklaşık % 43’ü, 6 saatlik hemodiyaliz
sırasında elimine edilir, Tinidazol, diyaliz öncesi uygulanacak ise önerilen tinidazol dozunun
yarısının diyaliz sonrası uygulanması önerilmektedir.
Karaciğer fonksiyon bozukluğu olan hastalarda tinidazolün farmakokinetiği ile ilgili bir veri
bulunmamaktadır. Karaciğer yetmezliği olan hastalarda, genellikle önerilen tinidazol dozu
dikkatle uygulanmalıdır.
Karaciğer fonksiyon bozukluğu olan hastalarda lidokainin yarı ömrü 2 katı ya da daha fazlasına
çıkabilir. Renal fonksiyon bozukluğu lidokain kinetiğini etkilemez fakat metabolitlerin
birikimini arttırabilir. GYNOCAİN XL kullanacak olan karaciğer ve/veya böbrek fonksiyon
bozukluğu bulunan hastalarda bu özellikler göz önünde bulundurulmalıdır.
Pediatrik popülasyon:
12 yaş altındaki çocuklara uygulanmaz.
Geriyatrik popülasyon:
65 yaşın üzerindekilere erişkin dozu uygulanır.
4.3 Kontrendikasyonlar
- Bileşimindeki etken maddelere veya bunların türevlerine karşı asırı duyarlılığı bulunanlarda,
- Gebeliğin ilk üç ayında,
- Emzirme döneminde,
- Organik nörolojik bozukluğu bulunanlarda,
- Kan diskrazisi tablosu veya geçmişi bulunan hastalarda,
kullanılmamalıdır.
4.4 Özel kullanım uyarıları ve önlemleri
Vajinal yoldan kullanılmalıdır. Yutulmamalı ya da başka yoldan uygulanmamalıdır.
Benzer yapıdaki diğer maddeler gibi tinidazol kan diskrazisi tablosu veya geçmişi bulunan
hastalarda kullanılmamalıdır. Geçici lökopeni ve nötropeni gelişebilir. Hayvan deneyleri ve
klinik çalışmalarda kalıcı herhangi bir hematolojik anomaliye rastlanmamıştır.
2 / 11Disulfiram benzeri reaksiyon görülebileceğinden tedavi süresince ve tedavi bittikten 3 gün
sonrasına kadar alkol alınmamalıdır.
Cinsel olgunluğa erişmemiş kız çocuklarında ve bakirelerde kullanılmamalıdır.
Kardiyovasküler hastalıkları olanlarda dikkatli kullanılmalıdır.
Lastikte hasar yapabileceğinden yumuşak kapsül kontraseptif diyafram ve prezervatifle temas
etmemelidir.
Lidokain özellikle yüksek dozda ve geniş deri yüzeylerine, bilhassa da oklüzyon altında
uygulandığında kalp ritm bozuklukları, nefes alma zorluğu, koma ve hatta ölüme yol
açabilmektedir.
GYNOCAİN XL spermisidler, vajinal duşlar veya vajinal yoldan uygulanan diğer ürünlerle
birlikte kullanılmamalıdır.
Ürün paraben içerdiği için alerjik reaksiyonlara (muhtemelen gecikmiş) neden olabilir.
4.5 Diğer tıbbi ürünler ile etkileşimler ve diğer etkileşim şekilleri
Aşağıdaki ilaçlarla birlikte kullanıldığında tinidazolün emilmesine bağlı olarak etkileşim
görülebilir;
Asenokumarol, Anisindion, Dikumarol, Fenindion, Fenprokumon, Varfarin: Kanama riskinde
artış,
Kolestiramin: Tinidazol etkinliğinde azalma,
Simetidin: Tinidazol plazma konsantrasyonunda artış,
Siklosporin: Siklosporin düzeyinde artış,
Disulfiram: Santral sinir sistemine ait toksisite belirtileri (psikotik semptomlar, konfüzyon),
Fluorourasil: Fluorourasil serum konsantrasyonunda artış ve fluorourasile bağlı potansiyel
toksisite belirtileri (granülositopeni, anemi, trombositopeni, stomatit, kusma),
Fosfenitoin: Fenitoin toksisite riskinde artış ve/veya tinidazol plazma düzeyinde azalma,
Ketokonazol: Tinidazol plazma konsantrasyonunda artış,
Lityum: Lityum plazma düzeyinde artış ve lityuma bağlı toksisite belirtileri (güçsüzlük, titreme,
aşırı susama, konfüzyon),
Fenobarbital: Tinidazol plazma konsantrasyonunda azalma,
Fenitoin: Fenitoine bağlı toksisite riskinde artış ve/veya tinidazol plazma düzeyinde azalma,
Rifampin: Tinidazol plazma konsantrasyonunda azalma,
3 / 11Takrolimus: Takrolimus düzeyinde artış,
CYP3A4 indükleyicileri/inhibitörleri: Tinidazol etkinliğinde azalma veya advers reaksiyonların
görülme olasılığında artış (simetidin ve ketakonazol gibi CYP3A4 inhibitörleri tinidazolün
eliminasyon yarı ömrünün uzamasına, plazma klerensinin azalmasına ve plazma
konsantrasyonunun artmasına neden olur).
Aşağıdaki ilaçlarla birlikte kullanıldığında tiokonazolün emilmesine bağlı olarak etkileşim
görülebilir;
Oksikodon: Tiokonazol ile birlikte oksikodon kullanıldığında tiokonazolün emilmesine bağlı
olarak oksikodon plazma konsantrasyonunda artış ve oksikodon klerensinde azalma görülebilir.
Aşağıdaki ilaçlarla birlikte kullanıldığında lidokainin emilmesine bağlı olarak etkileşim
görülebilir;
Propranolol: Lidokain plazma klerensinde azalma,
Simetidin: Lidokain plazma klerensinde azalma,
Antiaritmik ürünler: Lidokain toksisitesinde artış,
Fenitoin veya barbitüratlar: Lidokain plazma düzeyinde düşme.
Özel popülasyonlara İlişkin ek bilgiler:
Özel popülasyonlar üzerinde herhangi bir etkileşim çalışması yapılmamıştır.
Pediyatrik popülasyon:
Çocuklar üzerinde herhangi bir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli olan kadınlar/Doğum kontrolü (Kontrasepsiyon)
GYNOCAİN XL kombinasyonunu oluşturan maddelerin fetus ve yenidoğan gelişimine etkileri
tam olarak bilinmediğinden, ilacı kullanmak zorunda olanlar uygun bir doğum kontrol yöntemi
ile gebelikten korunmalıdır.
Gebelik dönemi
Tinidazol plasentadan geçer.
Hayvanlar üzerinde yapılan çalışmalar, gebelik ve/veya embriyonal/fetal gelişim veya doğum
ve doğum sonrası gelişim üzerindeki etkiler bakımından yetersizdir. İnsanlara yönelik
potansiyel risk bilinmemektedir.
4 / 11Gebe kadınlarda GYNOCAİN XL’in birinci trimesterde kullanımına ilişkin yeterli veri mevcut
değildir. Bu yüzden GYNOCAİN XL gebeliğin birinci trimesterinde kullanılmamalıdır.
Gebeliğin ikinci ve üçüncü trimesterlerinde yarar/zarar oranı hekim tarafından
değerlendirilmeli, gerekli olmadıkça gebelik döneminde kullanılmamalıdır.
Laktasyon dönemi
Tinidazol anne sütüne geçtiğinden emzirme döneminde tedavi sırasında bebek sütten
kesilmelidir, tedavi bittikten 72 saat sonra emzirmeye devam edilmelidir.
Tiokonazolün anne sütü ile atılımı bilinmemektedir. Çoğu ilaç anne sütüne geçebildiği için
uygulama sırasında emzirmeye ara verilmelidir.
Lidokainin anne sütüne geçip geçmediği bilinmemekle birlikte emziren kadınlarda dikkatle
kullanılması tavsiye edilmektedir.
Üreme yeteneği/Fertilite
60 gün boyunca 600 mg/kg/gün dozunda tinidazol uygulamasını takiben erkek sıçanlarda
fertilitenin azaldığı ve testiküler histopatolojinin oluştuğu görülmüştür. 300 ve 600 mg/kg/gün
dozunda tinidazol uygulamasını takiben spermatojenik etkiler saptanmıştır. Tinidazolün 100
mg/kg/gün dozunda uygulamasını takiben ise testisler ve spermatojenez üzerine hiçbir advers
etki görülmemiştir. Bu etkiler 5-nitroimidazol sınıfı ilaçlar için karakteristiktir.
Erkek sıçanlarda 150 mg/kg/gün dozda oral tiokonazol uygulamasını takiben hiçbir fertilite
bozukluğu görülmemiştir. Dişi sıçanlara 35 mg/kg/gün’den yüksek dozda oral tiokonazol
uygulamasını takiben preimplantasyon kaybı görülmüştür.
Lidokainin insan ya da hayvanların fertilitesi üzerine zararlı etkisi olduğuna dair herhangi bir
kanıt yoktur.
4.7 Araç ve makine kullanımı üzerindeki etkiler
GYNOCAİN XL’in araç ve makine kullanma yeteneği üzerindeki etkisi bilinmemektedir.
4.8 İstenmeyen etkiler
Yan etkilerin sıklık gruplandırması şöyledir
Çok yaygın (1/10); yaygın (1/100 ila <1/10); yaygın olmayan (1/1.000 ila <1/100); seyrek
(1/10.000 ila <1/1.000); çok seyrek (<1/10.000) veya “bilinmiyor” (eldeki verilerden hareketle
tahmin edilemiyor)
5 / 11GYNOCAİN XL uygulandığı bölgede çok iyi tolere edilmektedir.
GYNOCAİN XL’in vajinal uygulanmasında bildirilmemiş olmasına rağmen içerdiği etkin
maddelerin sistemik kullanımına bağlı olarak görülebilen istenmeyen etkiler aşağıda
listelenmiştir. İntravajinal uygulamada, tinidazol, tiokonazol ve lidokainin kan düzeyleri daha
düşük olacağından bu yan etkilerin çok daha seyrek görülmesi beklenmektedir.
Kan ve lenf sistemi hastalıkları:
Bilinmiyor: Lökopeni (geçici), nötropeni (geçici)
Bağışıklık sistemi hastalıkları:
Bilinmiyor: Alerjik reaksiyonlar (ağır vakalarda anafilaktik şok görülebilir)
Sinir sistemi hastalıkları:
Yaygın: Güçsüzlük, bitkinlik, halsizlik, baş ağrısı, baş dönmesi.
Bilinmiyor: Ataksi, koma (nadir), konfüzyon (nadir), depresyon (nadir), uyuşukluk, sersemlik
hali, insomnia, uyku bozuklukları, anksiyete, psikoz, nöbet, konuşmanın bozulması, ajitasyon,
kaygı, vertigo, periferal nöropati, konvülsiyon, kramp, aşırı heyecan, dezoryantasyon, öfori,
halüsinasyonlar, hiperestezi, hipoestezi, letarji
Kardiyak ve vasküler hastalıklar:
Bilinmiyor: Aritmi, bradikardi, arterial spazm, kardiyovasküler kollaps, defibrilatör eşiğinde
artma, ödem, yüz kızarması, kalp bloğu, hipotansiyon, sinüs düğümünde süpresyon
Gastrointcstinal hastalıklar:
Yaygın: Ağızda metalik/acı tat, mide bulantısı, anoreksi, iştahsızlık, midede gaz toplanması,
dispepsi, abdominal kramp, epigastrik rahatsızlık, kusma, konstipasyon
Bilinmiyor: Karın ağrısı, diyare, paslı dil (nadir), stomatit, dil renginde değişiklik, ağız
kuruluğu, psödomembranöz kolit
Deri ve deri altı doku hastalıkları:
Bilinmiyor: Kaşıntı, ürtiker, anjionörotik ödem, kutanöz erüpsiyon
Böbrek ve idrar yolu hastalıkları:
Yaygın: İdrar renginde koyulaşma
6 / 11Genel bozukluklar ve uygulama bölgesine ilişkin hastalıklar:
Bilinmiyor: Lokal yanma, üriner yanma, ödem, lokal iritasyon, kaşıntı, vajinal akıntı, disparoni,
nokturi, vajinal ağrı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Fazla miktarda yumuşak kapsül uygulandığında içerdiği etkin maddelere bağlı sistemik etkiler
görülebilir; ancak vajinal yoldan uygulandıklarından hayatı tehdit edici belirtilere yol açmaları
beklenmez.
Tinidazolün spesifik antidotu yoktur. Doz aşımında semptomatik ve destekleyici tedavi
uygulanır. Gastrik lavaj uygulanabilir. Doz aşımına bağlı yan etkileri bilinmemektedir.
Tiokonazolün ihmal edilecek kadar az düzeydeki sistemik absorpsiyonu nedeniyle lokal
uygulama ile doz aşımı muhtemel değildir.
Lidokain topikal olarak çok yüksek dozda uygulandığında kalp ritim bozukluğu, nefes alma
zorluğu, koma ve hatta ölüme yol açabilmektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antibakteriyel, antiprotozoal, antifungal, anestetik
ATC kodu: G01AF20
Tiokonazol in vitro olarak maya ve mantarlara (dermatofitler dahil) karşı yüksek etkinliğe sahip
sentetik antifungal bir ajandır. Aynı zamanda Trichomonas vaginalis, Gardnerella vaginalis,
Bacieroides spp. ve bazı Gram-pozitif bakterilere (Stafılokok ve Streptokok spp. dahil) de
etkinlik göstermektedir. Klinik çalışmalarda tiokonazolün Candida albicans ve diğer Candida
türleri (Torulopsis glabrata) ile Trichomonas vaginalis’in yol açtığı vajinal enfeksiyonların
tedavisinde etkili olduğu bulunmuştur.
Tiokonazol normal mantar hücre zarının geçirgenliğini bozarak ekti gösterir. Ergosterol mantar
7 / 11hücre zarının temel bir bileşenidir. Tiokonazol lanosterolü ergosterole dönüştürmede gerekli bir
sitokrom P450 enzimi olan 14-alfa demetilaz ile etkileşime girerek ergosterol sentezini inhibe
eder. Ergosterol sentezinin inhibisyonu hücre geçirgenliğini artırarak fosfor içeren bileşikler ve
potasyum gibi maddelerin hücre dışına sızmasına sebep olur.
Tinidazol protozoonlara ve zorunlu anaerob bakterilere etkilidir. Antiprotozoal aktivitesi
Trichomonas vaginalis, Entamoeba histolytica ve Giardia lamblia ’yı da kapsar. Tinidazol
ayrıca bakteriyel vajinoz tedavisinde Gardnerella vaginalis'e ve anaerob bakterilerin çoğuna
(Bacteroides fragilis, Bacteroides melaninogenicus, Bacteroides spp., Clostridium spp.,
Eubacterium spp., Peptostreptococcus spp. ve Veillonella spp.,) etkilidir.
Tinidazolün etki mekanizması henüz tam olarak açıklanmamıştır. Ferrodoksin sistemi ve
yalnızca anaerobik bakterilerce meydana getirilen düşük oksidasyon redüksiyon potansiyeli ile
nitro grubunun redüksiyonuna aracılık eder. Bu nedenle, tinidazol her iki tip
mikroorganizmanın da hücre membranlarına penetre olabilmesine rağmen, anaeroblar
aeroblardan daha yüksek oranda tinidazol alabilir. Redüksiyon, tinidazol ve reaktif ara ürünlerin
alımını artıran difüzyon artışını oluşturur.
Lidokain amid tipi lokal (topikal) anestezik bir ajandır. Lidokain, impulsların oluşması ve
iletilmesi için gerekli olan iyon akışını inhibe ederek nöron membranlarında stabilizasyonu
sağlar. Böylece lokal anestezik etki oluşturur.
5.2 Farmakokinetik özellikler
Genel özellikler
Emilim:
Tinidazol:
Tinidazol intravajinal uygulamada yaklaşık % 10 oranında emilir.
6 sağlıklı gönüllüde 500 mg tinidazol içeren vajinal ovül uygulamasından sonra maksimum
plazma konsantrasyonu ortalama olarak 1 µg/ml, maksimum plazma konsantrasyonuna
ulaşıncaya kadar geçen zaman (t ) ise ortalama olarak 8.7 saat olmuştur.
max
Tiokonazol:
Tiokonazol intravajinal yoldan uygulandığında sistemik dolaşıma çok az miktarda geçer.
Kandidal vulvovajinit’li kadınlarda 300 mg tiokonazol içeren merhemin tek doz intravajinal
uygulamasını takiben en yüksek plazma konsantrasyonu ortalama 18 ng/mL olmuştur.
8 / 11Lidokain:
Lidokain hasarlı deriden ve mukoz membranlardan çok düşük miktarlarda emilir.
Dağılım:
Tinidazol:
Hemen hemen bütün dokulara ve vücut sıvılarına dağılır, kan-beyin bariyerini geçer. Dağılım
hacmi 50 litredir. Tinidazolün plazma proteinlerine bağlanması % 12 oranındadır. Tinidazol
plasentadan geçer. Emzirme döneminde anne sütü ile atılır.
Tiokonazol:
Yapılan pek çok klinik çalışmada, tek doz (300 mg) intravajinal tiokonazol uygulamasını
takiben, vajinal sıvıda tespit edilen konsantrasyonların Candida albicans'ın üremesini 2-3 gün
boyunca inhibe edecek düzeylerde kaldıkları saptanmıştır.
Tiokonazolün, anne sütüne geçip geçmediği bilinmemektedir.
Lidokain:
Lidokain plazma proteinlerine % 60-% 80 oranında bağlanır. Pasif difüzyon ile plasenta ve kan-
beyin bariyerini geçer, serebrospinal sıvı ve yüksek perfüzyonlu dokulara (böbrek, karaciğer,
kalp) ve yağ dokusuna dağılır. Dağılım hacmi 0,8 -1,3 L/kg’dır.
Bivotransformasvon:
Tinidazol:
Tinidazol kısmen oksidasyon, hidroksilasyon ve konjugasyon ile metabolize olur.
Tinidazol temel olarak CYP3 A4 tarafından biyotransformasyona uğrar.
Tiokonazol:
Tiokonazolün ana metaboliti glukuronid konjugatıdır.
Tiokonazol vajinal sıvı içinde biyotransformasyona uğramaz, fakat intravajinal uygulamayı
takiben sistemik dolaşıma geçen ilacın bir kısmı metabolize olur. Tiokonazolün
metabolitlerinden biri imidazol halkası üzerinde N-glukuronidasyon sonucu şekillenir, diğer
metaboliti ise klorotiyenil grubunun O-detiyenilasyonu, alkole hidrate olması ve
glukuronidasyonu ile meydana gelir.
Lidokain:
Karaciğerde metabolize edilir. Etkin olan monoetilglisinksilidid (MEGX) ve glisinksilidid
(GX) metabolitleri bulunmaktadır.
9 / 11Eliminasvon:
Tinidazol:
Tinidazolün plazma yarılanma ömrü yaklaşık 12-14 saattir. Tinidazolün atılımında karaciğer ve
böbrekler rol oynar. Tinidazol temel olarak idrar ile değişmeden atılır (uygulanan dozun
yaklaşık % 20-25 kadarı). İlacın yaklaşık % 12’si feçes ile atılır.
Tiokonazol:
İntravajinal uygulamayı takiben emilen ilaç genellikle 72 saat içinde plazmadan elimine olur.
Tiokonazolün oral yoldan alınan dozunun yaklaşık % 25-% 27’si metabolitleri şeklinde idrar
ile birlikte atılırken, % 59’u çoğunlukla değişmemiş ilaç şeklinde feçes ile atılır.
Lidokain:
İntravenöz uygulamayı takiben, emilen dozun yaklaşık % 90’ı metabolitler halinde ve % 10’dan
daha az miktarı değişmemiş halde idrarla atılmaktadır.
Doğrusallık/ Doğrusal olmavan durum
Veri mevcut değildir.
5.3 Klinik öncesi güvenlilik verileri
GYNOCAİN XL’in etkin maddeleri olan tinidazol, tiokonazol ve lidokain tedavide uzun
yıllardan beri kullanılan, iyi tanınan ve farmakopelerde yer alan maddelerdir. Tinidazol,
tiokonazol ve lidokain ile ilgili birçok toksikolojik çalışma bulunduğundan GYNOCAİN XL
için pre-klinik emniyet çalışmaları yapılmamıştır.
6. FARMASÖTİK ÖZELLİKLER
6.1 Yardımcı maddelerin listesi
Kaprilik trigliserit
Sıvı parafin
Gliseril monostearat
Yenilebilir jelatin (Sığır jelatini)
Saf su
Gliserin
Sarı demir oksit
Titanyum dioksit
Metilhidroksibenzoat (E218)
Propilhidroksibenzoat (E216)
10 / 116.2 Geçimsizlikler
Bilinen herhangi bir geçimsizliği bulunmamaktadır
6.3 Raf ömrü
24 ay
6.4 Saklamaya yönelik özel tedbirler
25°C’nin altındaki oda sıcaklığında saklayınız.
6.5 Ambalajın niteliği ve içeriği
Ambalajın niteliği ve içeriği Al/PVC blisterdir ve 3 kapsül içerek şekilde ambalajlanmıştır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi atıkların kontrolü yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Vefa İlaç San. ve Tic. A.Ş.
Beylikdüzü OSB Mah. 2. Cadde No:3/2
Beylikdüzü/İSTANBUL
Telefon: (0212) 438 70 85
Faks : (0212) 438 70 87
8. RUHSAT NUMARASI
2023/60
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 27.02.2023
Ruhsat yenileme tarihi:
10. KÜB’ÜN YENİLENME TARİHİ
11 / 11