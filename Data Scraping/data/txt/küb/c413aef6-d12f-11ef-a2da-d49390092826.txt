KISA ÜRÜN BİLGİSİ
1. BEŞERİ TIBBİ ÜRÜNÜN ADI
VASOPLAN 400 mg uzun etkili film tablet
2. KALİTATİF VE KANTİTATİF BİLEŞİM
Etkin madde:
Her bir tablet;
Pentoksifilin 400 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Yuvarlak, film kaplı tablet
4. KLİNİK ÖZELLİKLER
4.1. Terapötik endikasyonlar
 Periferik arterlerin tıkayıcı hastalıkları ve arteriyosklerotik veya diyabetik nedenlerden
meydana gelen arteriovenöz dolaşım bozuklukları (kesik topallama, istirahat ağrısı gibi).
 Trofik bozukluklar (bacak ülseri ve gangren gibi).
 Serebral dolaşım bozuklukları.
 Göze ait, dejeneratif vasküler süreç ile seyreden dolaşım bozuklukları.
4.2. Pozoloji ve uygulama şekli
Pozoloji/uygulama sıklığı ve süresi:
Prensip olarak, dozaj dolaşım bozukluğunun tipine, ağırlığına ve hastanın ilacı tolere etme
durumuna bağlıdır. Dozaj genellikle aşağıdaki şekildedir:
Hekimin başka önerisi olmadığı sürece, günde 2 veya 3 defa 1 draje tablet VASOPLAN 400
alınmalıdır.
Uygulama şekli:
Tabletler yemekle beraber veya hemen yemeklerden sonra, çiğnenmeden biraz sıvı (yaklaşık 1/2
bardak) yardımı ile yutulur.
Özel popülasyonlara ilişkin ek bilgiler
Böbrek yetmezliği:
Böbrek fonksiyon bozukluğu olan hastalarda (kreatinin klerensi <30 ml/dak.) dozu yaklaşık
olarak %30-50 oranında azaltmak gerekebilir. Doz ayarlaması, hastanın ilacı tolere etme
gücüne bağlı olarak değişir.
1/8Karaciğer yetmezliği:
Ağır karaciğer fonksiyon bozukluğu olan hastalarda, kişisel toleransa bağlı olarak doz
azaltılması gereklidir.
Pediyatrik popülasyon:
VASOPLAN’ın çocuklarda kullanımına ait deneyim yoktur.
Geriyatrik popülasyon:
Yaşlı hastaların doz ayarlamasında dikkatli olunmalıdır. Genellikle tedaviye düşük doz ile
başlanıp; karaciğer, böbrek ve kardiyak fonksiyonların azalmasındaki sıklığın büyüklüğüne ve
beraberindeki başka bir hastalığın veya kullanılan ilaçların varlığına göre ayarlanmalıdır. Aktif
metabolit büyük çoğunlukta böbrek yolu ile atılır ve böbrek fonksiyon yetersizliği olan
hastalarda ilaca olan toksik reaksiyon riski artabilir. Yaşlı hastaların böbrek fonksiyonlarında
azalma olabileceğinden, dikkatli şekilde doz ayarlaması yapılmalıdır, ayrıca renal
fonksiyonların takibi faydalı olabilir.
Diğer:
Tansiyonu düşük veya dolaşım sistemleri labil olan hastalarda, kan basıncını düşüren özel
riskler taşıyan hastalarda (örn. ağır koroner kalp hastalığı olan hastalar veya beyine kan
sağlayan damarlarda tıkanıklık olan kişiler gibi) tedaviye düşük doz ile başlanmalı, daha
sonra doz yavaş yavaş artırılmalıdır.
4.3. Kontrendikasyonlar
VASOPLAN aşağıdaki hastalarda ve durumlarda kullanılmamalıdır:
- Pentoksifiline, diğer metilksantinlere veya yardımcı maddelerden herhangi birine aşırı
duyarlılığı olanlar,
- Serebral hemoraji
- Yaygın retinal hemoraji
- Akut miyokard enfarktüsü
- Şiddetli kardiyak aritmi
- Kanama diatezi
- Gastrik ve/veya intestinal ülser
4.4. Özel kullanım uyarıları ve önlemleri
Anafilaktik/anafilaktoid reaksiyonların ilk semptomları görüldüğünde, VASOPLAN hemen
kesilmeli ve doktora haber verilmelidir.
Aşağıdaki hastalarda dikkatli takip gerekir;
 Düşük tansiyonu olanlar,
 Şiddetli koroner arter hastalığı olanlar,
 Böbrek fonksiyon bozukluğu olanlar (kreatinin klerensi <30 ml/dk),
 Ağır karaciğer fonksiyon bozukluğu olanlar,
 Koagülasyon hastalıkları ve antikoagülan tedaviye bağlı olarak kanama eğilimi artmış
olanlar (kanama ile ilgili olarak, Bkz. Bölüm 4.3. Kontrendikasyonlar),
 Pentoksifilin ve vitamin K antagonistleri veya düşük moleküler ağırlıklı heparinin birlikte
2/8kullanıldığı hastalar,
 Pentoksifilin ve antidiyabetik ajanların birlikte kullanıldığı hastalar,
 Kan basıncında düşme riski olanlar (örn. ağır koroner kalp hastalığı veya beyne kan
sağlayan damarlarda tıkanıklık olan hastalar),
 Sistemik lupus eritematozus ya da karışık bağ dokusu hastalığı olanlar,
 Pentoksifilin ile tedavi sırasında aplastik anemi riski nedeniyle kan tablosu düzenli olarak
izlenmelidir.
VASOPLAN’ın çocuklarda kullanımına ait deneyim yoktur.
4.5. Diğer tıbbi ürünler ile etkileşimler ve diğer etkileşim şekilleri
Önlem alınması gereken durumlar:
İnsülin veya oral antidiyabetiklerin kan şekerini düşürücü etkisini artırabilir. Bundan dolayı
diabetes mellitus tedavisi gören kişiler dikkatlice izlenmelidir.
Pentoksifilin ve vitamin K antagonistleri veya düşük molekül ağırlıklı heparin ile birlikte
tedavi edilen hastalarda pazarlama sonrası artmış antikoagülan aktivite vakaları rapor
edilmiştir. Bu hastalarda, pentoksifilin uygulanmaya başlandığında veya dozunun
değişikliğinde, antikoagülan aktivitenin izlenmesi tavsiye edilir.
Dikkat edilmesi gereken durumlar:
Antihipertansif ajanların kan basıncını düşürücü etkileri ve kan basıncını düşürme potansiyeli
taşıyan ilaçların etkisi, pentoksifilin tedavisi sırasında artabilir.
Bazı hastalarda, pentoksifilin ve teofilinin beraber kullanımı teofilin düzeyini artırabilir.
Bunun sonucu olarak, teofiline bağlı advers etkiler artabilir ve ağırlaşabilir.
Simetidin, siprofloksasin, sistemik ketorolak ile birlikte kullanım pentoksifilin
düzeyini/etkisini artırabilir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Veri bulunmamaktadır.
Gebelik dönemi
Pentoksifilin’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir.
İnsanlara yönelik potansiyel risk bilinmemektedir.
VASOPLAN gerekli olmadıkça gebelik döneminde kullanılmamalıdır.
3/8Laktasyon dönemi
Pentoksifilin az miktarda anne sütüne geçer. Bu konuda yeterli deneyim olmadığından,
muhtemel risk ve yararları dikkatlice saptanmadan VASOPLAN süt veren kadınlara
verilmemelidir.
Üreme yeteneği/Fertilite
Çok yüksek dozların uygulandığı sıçanlarda, intrauterin ölüm sayısında bir artış olduğu
gözlenmiştir. Bununla birlikte, fare, sıçan, tavşan ve köpeklerdeki üreme araştırmalarında
teratojenite, embriyotoksisite ya da fertilite veya perinatal gelişim bozukluğuna ilişkin
herhangi bir bulgu saptanmamıştır.
4.7. Araç ve makine kullanımı üzerindeki etkiler
VASOPLAN’ın araç ve makine kullanma becerileri üstünde bilinen bir yan etkisi yoktur.
Ancak baş dönmesi olursa araç ve makine kullanılmamalıdır.
4.8. İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1,000 ila <1/100); seyrek
(≥1/10,000 ila <1/1,000); çok seyrek (<1/10,000), bilinmiyor (eldeki verilerden hareketle
tahmin edilemiyor).
Aşağıdaki advers reaksiyonlar klinik çalışmalarda veya pazarlama sonrası rapor edilmiştir.
Kan ve lenf sistemi hastalıkları:
Çok seyrek: Trombositopenik purpura ile trombositopeni, fatal olabilen aplastik anemi
(pansitopeni).
Bağışıklık sistemi hastalıkları:
Yaygın olmayan: Deri hipersensitivite reaksiyonları
Çok seyrek: Pentoksifilin uygulamasından sonra dakikalar içinde gelişen anjiyonörotik ödem,
bronkospazm ve anafilaktik şok gibi, ağır anafilaktik/anafilaktoid reaksiyonlar
Psikiyatrik hastalıklar:
Yaygın olmayan: Ajitasyon, uyku bozuklukları
Sinir sistemi hastalıkları:
Yaygın olmayan: Baş dönmesi, tremor, baş ağrısı
Çok seyrek: Parestezi, konvülsiyonlar, intrakranial kanama, aseptik menenjit semptomları
(SLE, karışık bağ dokusu hastalığı gibi otoimmün hastalıkları olan hastalarda)
Göz hastalıkları:
Yaygın olmayan: Görme bulanıklığı, konjunktivit
Çok seyrek: Retinal hemoraji, retina dekolmanı
Kardiyak hastalıklar:
Yaygın olmayan: Kardiyak aritmi (taşikardi)
Seyrek: Angina pektoris, dispne
4/8Vasküler hastalıklar:
Yaygın: Yüz ve boyun kızarmasıyla birlikte olan sıcak basması
Seyrek: Hemoraji
Gastrointestinal hastalıklar:
Yaygın: Bulantı, kusma, yellenme, midede baskı, diyare gibi gastrointestinal şikayetler
Seyrek: Gastrik ve intestinal kanama
Hepatobiliyer hastalıklar:
Çok seyrek: İntrahepatik kolestaz, karaciğer enzimlerinde artış
Deri ve deri altı doku hastalıkları:
Yaygın olmayan: Kaşıntı, eritem, ürtiker
Seyrek: Mukokutanöz kanama
Çok seyrek: Epidermal nekroliz, Stevens-Johnson sendromu, terleme
Böbrek ve idrar yolu hastalıkları:
Seyrek: Ürogenital kanama
Genel bozukluklar ve uygulama bölgesine ilişkin hastalıklar:
Yaygın olmayan: Ateş
Seyrek: Periferik ödem
Araştırmalar:
Seyrek: Kan basıncında düşüş
Çok seyrek: Transaminaz ya da alkalin fosfataz seviyesinde artış, kan basıncında yükselme
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Belirtiler:
Akut pentoksifilin doz aşımının ilk semptomları bulantı, baş dönmesi, taşikardi ya da kan
basıncında düşme olabilir. Bunun yanı sıra, ateş, ajitasyon, flush, bilinç kaybı, refleks kaybı,
tonik-klonik konvülsiyonlar ve - gastrointestinal kanamanın bir belirtisi olarak - kahve telvesi
kıvamında kusma gibi belirtiler olabilir.
Tedavi:
Spesifik bir antidot bilinmemektedir. Eğer doz aşımı henüz meydana gelmişse, toksinin
primer eliminasyonu (örn. gastrik lavaj) ya da absorbsiyonunun geciktirilmesi (örn. aktif
kömür) yoluyla daha fazla sistemik absorbsiyonu önlemek üzere girişimlerde bulunulabilir.
5/85. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Pürin türevleri
ATC kodu: C04AD03
Pentoksifilin, bozulmuş eritrosit deformabilitesini arttırır, eritrosit agregasyonunu azaltır,
trombosit agregasyonunu azaltır, fibrinojen düzeylerini düşürür, lökositlerin endotele
adezyonunu azaltır, lökosit aktivasyonu ve bunun neden olduğu endotel hasarını azaltır ve
kan viskozitesini düşürür.
Dolayısıyla, pentoksifilin, kanın akışkanlığını arttırarak ve antitrombotik etkiler göstererek
mikrodolaşım perfüzyonunu artırır.
Pentoksifilinin yüksek dozlarda ya da hızlı infüzyonla uygulanması halinde, periferik direnç
hafifçe azalabilir. Pentoksifilin kalp üzerinde hafif bir pozitif inotropik etki gösterir.
5.2. Farmakokinetik özellikler
Emilim:
Oral uygulamadan sonra, pentoksifilin hızla ve hemen hemen tam olarak emilir.
Doz uygulamasından kısa süre önce besin alınması, hemen salınan formunun emilimi geciktirir
ama toplam emilim etkilenmez. 400 mg pentoksifilin tabletin uygulamasını takiben, ana
bileşiğin ve metabolitlerinin plazma düzeyleri 2-4 saat içinde doruk düzeye ulaşır ve uzun bir
süre sabit kalır. VASOPLAN Tablet’in yemekle alınması, pentoksifilinin ortalama C ve
maks
EAA değerlerinde sırasıyla %28 ve %13 oranında bir artışa neden olmuştur. Metabolit 1’in
C değeri de yaklaşık %20 artmıştır. Pentoksifilinin tabletten yavaş salınması plazma
maks
düzeylerindeki doruk ve vadileri ortadan kaldırarak gastrointestinal toleransı artırır.
Dağılım:
Hemen hemen tam absorbsiyondan sonra, pentoksifilin bir “ilk geçiş” metabolizmasına uğrar.
Ana bileşiğin mutlak biyoyararlanımı %19 ± 13’dür.
Biyotransformasyon:
Başlıca biyotransformasyon ürünü Metabolit V’dir. Aktif ana metabolit olan 1-(5-
hidroksiheksil)-3,7-dimetil-ksantin (metabolit I), geri dönüşümlü biyokimyasal redoks
dengesine sahip ana bileşiğin plazmadaki konsantrasyonunun iki katı olarak ölçülebilir. Bu
nedenle, pentoksifilin ve metabolit I tek bir aktif birim olarak değerlendirilmelidir ve
dolayısıyla ana bileşiğin yararlanımı anlamlı ölçüde daha yüksektir.
Pentoksifilin tamamen metabolize olur.
Eliminasyon:
Oral ya da intravenöz uygulamadan sonra pentoksifilinin eliminasyon yarılanma ömrü
yaklaşık 1.6 saattir.
%90’ından fazlası konjuge olmayan suda çözünebilir polar metabolitler formunda böbrek
yoluyla atılır. Atılım neredeyse tamamen idrar ile olur. Esasen idrarda hiç ana ilaç bulunmaz.
Ana ilaç ve metabolitlerinin plazma düzeylerinde büyük değişiklikler görülebilmesine
rağmen, Metabolit V’nin idrardaki miktarı istikrarlı ve dozla orantılıdır.
Uygulanan dozun %4’ünden azı feçesle atılır.
6/8Hastalardaki karakteristik özellikler
Böbrek yetmezliği:
Ağır böbrek fonksiyon bozukluğu olan hastalarda metabolit atılımı gecikir.
Karaciğer yetmezliği:
Karaciğer fonksiyon bozukluğu olan hastalarda pentoksifilinin eliminasyon yarılanma ömrü
uzar ve mutlak biyoyararlanımı artar.
Yaşlı hastalar:
Yaşlı popülasyonda (60-68 yaş, n=6), daha genç popülasyona kıyasla (22-30 yaş, n=6)
pentoksifilinin EAA’sı artar ve eliminasyon hızı azalır (Bkz. Bölüm 4.2. Geriyatrik
popülasyon).
5.3. Klinik öncesi güvenlilik verileri
Akut toksisite
Akut toksisite araştırmaları, LD değerlerinin farelerde intravenöz ve oral uygulamadan
50
sonra sırasıyla 195 mg/kg vücut ağırlığı ve 1385 mg/kg vücut ağırlığı ve sıçanlarda
intravenöz ve oral uygulamadan sonra sırasıyla 230 mg/kg vücut ağırlığı ve 1770 mg/kg
vücut ağırlığı olduğunu göstermiştir. Bu, pentoksifilinin toksisitesinin düşük olduğunu
göstermektedir.
Kronik toksisite
Kronik toksisite araştırmaları, 1 yıl süreyle sıçanlara günde 1000 mg/kg vücut ağırlığına
varan dozda ve köpeklere günde 100 mg/kg vücut ağırlığına varan dozlarda pentoksifilin
uygulanmasını takiben madde ile ilişkili herhangi bir organ hasarı olmadığını göstermiştir. Bir
araştırmada, köpeklere bir yıl süreyle 320 mg/kg vücut ağırlığı ya da daha yüksek dozların
uygulanmasını takiben, birkaç hayvanda testlerde koordinasyon eksikliği, dolaşım
yetersizliği, kanamalar, pulmoner ödem ya da dev hücreler gözlenmiştir.
Mutajenite
Mutajenite testi (Ames testi, mikronükleus testi, UDS testi) mutajenik etkiye ilişkin herhangi
bir bulgu ortaya çıkarmamıştır.
Karsinojenite
On sekiz ay süreyle 450 mg/kg vücut ağırlığına varan oral pentoksifilin dozları uygulanan
farelerde, herhangi bir karsinojenik etki bulgusu saptanmamıştır.
On sekiz ay süreyle 450 mg/kg vücut ağırlığına varan oral pentoksifilin dozları uygulanan dişi
sıçanlarda, benign meme fibroadenomlarının sayısında bir artış olduğu gözlenmiştir. Bununla
birlikte daha yaşlı sıçanlarda benign meme fibroadenomları çoğunlukla spontan olarak ortaya
çıkmaktadır.
7/8Üreme toksikolojisi
Çok yüksek dozların uygulandığı sıçanlarda, intrauterin ölüm sayısında bir artış olduğu
gözlenmiştir. Bununla birlikte, fare, sıçan, tavşan ve köpeklerdeki üreme araştırmalarında
teratojenite, embriyotoksisite ya da fertilite veya perinatal gelişim bozukluğuna ilişkin
herhangi bir bulgu saptanmamıştır.
6. FARMASÖTİK ÖZELLİKLER
6.1. Yardımcı maddelerin listesi
Hidroksietilselüloz
Polivinilpirolidon
Talk
Magnezyum stearat
Hidroksipropilmetilselüloz
Titanyum dioksit
Polietilenglikol 400
6.2. Geçimsizlikler
Belirtilmemiştir.
6.3. Raf ömrü
24 ay.
6.4. Saklamaya yönelik özel uyarılar
25°C’nin altındaki oda sıcaklığında ve ışıktan koruyarak ambalajında saklanmalıdır.
6.5. Ambalajın niteliği ve içeriği
20 tabletlik blister ambalajlarda bulunur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Mustafa Nevzat İlaç Sanayii A.Ş.
Prof. Dr. Bülent Tarcan Sok., Pak İş Merkezi No: 5/1
34349 Gayrettepe, İstanbul
Tel: 0212 337 38 00
8. RUHSAT NUMARASI
188/50
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 19.08.1998
Ruhsat yenileme tarihi: 12.01.2011
10. KÜB’ÜN YENİLENME TARİHİ
8/8