 
 
                                                                                               
 1 KISA ÜRÜN BİLGİSİ  
 
 
1. BEŞERİ TIBBİ ÜRÜNÜN ADI  
 NORTAN 50 mg film tablet  
2. KALİTATİF VE KANTİTATİF BİLEŞİM  
 
Etkin madde:  
Atenolol    50 mg 
 Yardımcı maddeler:  
Sodyum lauril sülfat   3,3 mg 
 Yardımcı maddeler için Bölüm 6.1’e bakınız. 
 3. FARMAS ÖTİK FORM  
 Film kaplı tablet.  
Portakal renkli, bikonveks, bir yüzü Nortan, diğer yüzü çentikli, ikiye bölünebilir  film 
tablet . Çentiğin amacı yutmak için tabletin kırılmasını kolaylaştırmaktır.  
 4. KLİNİK ÖZELLİKLER  
 4.1. Terap ötik endikasyonlar  
Hipertansiyonun kontrolü 
Anjina pektoris tedavisi  
Kardiyak aritmilerin kontrolü  
Miyokard infarktüsünün tedavisi  
 4.2. Pozoloji ve uygulama sekli  
Pozoloji/ uygulama sıklığı ve süresi:  
Tedaviye en düşük doz ile başlanmalı ve doz gereksinimi hastaya göre ayarlanmalıdır.  
 Erişkinler  
Hipertansiyon: Günde tek tablet kullanılır. Hastaların çoğu, günde tek doz olarak verilen 
50-100 mg’lık doza cevap vermektedir. Bununla birlikte bazı hastalar günde tek doz 
olarak verilen 50 mg’lık doza da yanıt verirler. İlacın tam etkisi tedavi başlatıldıktan 
sonra 1- 2 hafta içinde ortaya çıkar. NORTAN diğer antihipertansif ajanlarla kombine 
kullanıldığında, kan basıncında daha fazla bir düşme elde edilebilir. Örneğin 
NORTAN’ın bir diüretik ile birlikte kullanılması yüksek etkililikte  ve elverişli bir tedavi 
sağlar.  
 Anjina Pektoris: Anjina pektoris hastalarının çoğu günde tek doz 100 mg’a veya günde 
50 mg’lık iki doza cevap vermektedir. Dozun arttırılması ile ek yarar sağlanmaz.  
 Kardiyak Aritmiler: Kontrol altına alınmış aritmide uygun idame dozu günde tek doz 
olarak verilen 50- 100 mg’dır. 
  
 
                                                                                               
 2 Miyokard İnfarktüsü: Miyokard infarktüsünün uzun dönemli profilaksisinde günde 100 
mg oral doz önerilmektedir. 
 
Uygulama şekli:  
Oral uygulama.  
 
Özel popülasyonlara ilişkin ek bi lgiler  
Böbrek yetmezliği:  
NORTAN böbrek yoluyla atıldığından, ciddi renal fonksiyon bozukluğu vakalarında 
dozaj ayarlanmalıdır. Kreatinin kl irensi 35 m L/dak/1,73 m2’den yüksek olan hastalarda, 
vücutta önemli bir atenolol birikimi olmaz (Normal değerler 100-  150 m L/dk/1,73 m2). 
Kreatinin kl irensi 15- 35 m L/dak/1,73 m2 (300- 600 mcmol/litre serum kreatinine eşdeğer) 
olan hastalarda günlük oral doz 50 mg olmalıdır. 
 
Kreatinin kl irensi < 15 m L/dak/1,73 m2 (< 600 mcmol/ Lt serum kreatinine eşdeğer) olan  
hastalarda günlük oral doz 25 mg veya 50 mg olmalıdır. 
 
Hemodiyaliz uygulanan hastalara her diyalizden sonra oral olarak 50 mg verilmelidir. Ancak, kan basıncında belirgin düşmeler olabileceğinden tedavi hastanede sürdürülmelidir.  Karaciğer yetmezliği:  
Karaciğer yetmezliği olan hastalarda NORTAN ile herhangi bir çalışma yapılmamıştır.  
 Pediyatrik popülasyon:  
Atenolol ile ilgili pediyatrik bir deneyim yoktur, bu nedenle çocuklarda kullanımı 
önerilmemektedir.  
 
Geriyatrik popülasyon : 
Doz, özelli kle renal fonksiyon bozukluğu olan hastalarda azaltılabilir.  
 
4.3. Kontrendikasyonlar  
NORTAN, diğer beta -blokerlerde olduğu gibi aşağıdaki durumların herhangi birine sahip 
hastalarda kullanılmamalıdır:  
• Etkin maddeye veya yardımcı maddelere karşı bilinen aşırı duyarlılık  
• Kardiyojenik şok  
• Kontrol altına alınamayan kalp yetmezliği  
• Hasta sinüs  sendromu  
• İkinci veya üçüncü derecede kalp bloğu  
• Tedavi edilmemiş feokromasitoma  
• Metabolik asidoz  
• Bradikardi (< 45 bpm)  
• Hipotansiyon 
• Ciddi periferik arter dolaşım bozuklukları. 
 
4.4. Özel kullanım uyarıları ve önlemleri  
NORTAN kullanılırken, diğer beta -blokerlerde olduğu gibi aşağıdaki uyarılar dikkate 
alınmalıdır: 
  
 
                                                                                               
 3 Tedavi hemen kesilmemelidir. Beta -bloker dozajında azaltmayı kolaylaştıracak şekilde 
doz kade meli olarak 7 -14 günlük bir periyotta kesilmelidir. Hasta ilaç kesildikten sonra, 
özellikle iskemik kalp hastalığı var ise, izlenmelidir.  
 
Hasta cerrahi bir operasyon geçirecek ise ve beta- bloker tedavisinin kesilmesine karar 
verildiyse, tedavi operasyonda n en az 24 saat önce kesilmelidir. Beta- blokerin 
kesilmesindeki risk -yarar ilişkisi her hasta için yapılmalıdır. Eğer tedaviye devam 
edilirse, miyokardiyal depresyon riskinin minimize edilmesi için, negatif inotropik aktivitesi az olan bir anestezik seçilmelidir. Hasta intravenöz atropin uygulaması ile vagal reaksiyonlara karşı korunabilir.  Kardiyak rezervi zayıf olan hastalarda özellikle dikkatli olunmalıdır. Kontrol altına alınmamış kalp yetmezliğinde kontrendike olduğu halde kalp yetmezliği bulguları kontrol 
altına alınan hastalarda kullanılabilir.  
 
Prinzmetal anginalı hastalarda alfa reseptör aracılığıyla oluşan koroner arter vazokonstriksiyonuna karşı gelinmemesine bağlı olarak NORTAN anjina ataklarının 
sayısını ve süresini arttırabilir. NORTAN bir bet a
1-selektif beta -blokerdir ve sonuç olarak 
çok büyük bir dikkat gerektirmesine rağmen kullanılması düşünülebilir.  
 Ciddi periferik arteryel dolaşım bozukluklarında kontrendike olması yanında, NORTAN daha az ciddi periferik arteryel dolaşım bozukluklarını da şiddetlendirebilir.  
 
İletim zamanına negatif etkisinden dolayı NORTAN birinci derece kalp bloğu olan 
hastalarda dikkatli kullanılmalıdır.  
 NORTAN hipogliseminin belirtilerini (özellikle taşikardi)  maskeleyebilir.  
 Atenolol ile tedavi edilen hastalarda insülin  duyarlılığı azalabilir.  
 NORTAN tirotoksikozun belirtilerini maskeleyebilir.  NORTAN farmakolojik etkisinden ötürü kalp hızında azalmaya neden olabilir. Nadir 
durumlarda, tedavi edilen hasta düşük kalp hızı ola rak nitelendirilebilen semptomlara 
sahipse ve kalp atım hızı 50- 55 bpm’den daha az bir değere düşer ise, doz azaltılmalıdır. 
 Özgeçmişinde çeşitli allerjenlere karşı anafilaktik  reaksiyon öyküsü olanlarda, aynı 
allerjenlere tekrar maruz kalındığında daha şiddetli reaksiyonlar ortaya çıkabilir. Bu gibi hastalar, allerjik reaksiyonların tedavisinde adrenalinin (epinefrin) her zamanki dozlarına cevap göstermeyebilirler.  
 NORTAN anji yoödem ve ürtikeri de içeren bir hipersensivite reaksiyonuna neden 
olabilir.  
 Anamnestik olarak sedef hastalığı olduğu bilinen hastalar, ancak dikkatli bir değerlendirme yapıldıktan sonra beta -blokerleri kullanmalıdırlar.  
NORTAN yaşlı hastalarda dikkatli k ullanılmalı ve tedaviye daha düşük dozlarla 
başlanmalıdır.  
  
 
                                                                                               
 4 NORTAN böbrekler yolu ile atıldığı için, kreatinin kl irensi 35 m L/dak/1 ,73 m2 olan 
hastalarda doz azaltılmalıdır.  
 
Akciğer fonksiyonu üzerinde kardiyoselektif (beta 1) beta- blokerlerin, selektif olmayan 
beta- blokerlerden daha az etkisi olabilmesine rağmen, tüm beta -blokerlerde olduğu gibi, 
klinik nedenlerden ötürü mecbur kalınmadığı sürece reversible obstrüktif hava yolları 
hastalığı olan hastalarda bunlardan kaçınılmalıdır. Bu tür sebepler söz konusu ise 
NORTAN dikkatli kullanılmalıdır. Zaman zaman astmatik hastalarda hava yolları 
direncinde bazı artışlar ortaya çıkabilir. Bununla birlikte bu durum, salbutamol veya isoprenalin gibi çoğunlukla kullanılan bronkodilatörler ile değiştirilebilir. Bu ürüne ait 
kullanma talimatında şu ifade yer almaktadır: “Eğer astım veya nefes almada zorluk problemleriniz varsa doktorunuz ile konuşmadan bu ilacı kullanmayınız”  
 
Diğer beta- blokerlerde olduğu gibi feokromositoması olan hastalard a beraberinde bir alfa 
bloker verilmelidir.  
 
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani 
aslında “sodyum içermez”  
 
4.5. Diğer tıbbi ürünler ile etkileşimler ve diğer etkileşim şekilleri  
Alkol ile e ş zamanlı kullanılması artmış  hipotansif etkiye neden olabilir. 
 
Bazı hastalar belli alfa blokerleri (örn. prazosin, alfuzosin ve terazosin) kullandıklarında 
akut postural hipotansiyon deneyimleyebilirler ve bu durum halihazırda bir beta -bloker 
kullanıyor olmaları halinde alevlenebilir. Bu alfa blokerlerden kullanmaya başladıklarında dozu düşük tutmaları ve ilk dozu uyumaya yatmadan hemen önce almaları 
önerilmektedir. Hastalar postural hipotansiyon olasılığı ve bununla nasıl baş 
edebilecekleri hakkında (yatm ak, ayaklarını kaldırmak ve yavaş bir şekilde  kalkmak) 
uyarılmalıdır. Alfa blokere bir beta -bloker ilave edilirken alfa blokerin kullanımının 
azaltılması ve gerektiği şekilde tekrar titre edilmesi önerilebilir.  
 Özellikle ventrikül fonksiyonu bozulmuş ve/veya SA ya da  AV ileti bozukluğu olan 
hastalarda beta- blokerlerle verapamil, diltiazem gibi negatif inotropik etkili kalsiyum 
kanal blokerlerinin kombine kullanımı negatif inotropik etkinin artmasına yol açabilir.  
Bunun sonucunda ciddi hipotansiyon, bradika rdi ve kardiyak yetmezlik gelişebilir.  Beta-
bloker ya da kalsiyum kanal blokeri intravenöz uygulanacaksa uygulama diğerinin 
uygulanmasından 48 saat sonrasına kadar yapılmamalıdır. Dihidropiridin grubu kalsiyum 
kanal blokerleri örneğin Nifedipin ile birlikt e kullanımı hipotansiyon riskini arttırabilir ve 
kardiyak yetersizlik olan hastalarda kalp yetmezliği gelişebilir. 
 
Digital glikozidleri beta -blokerlerle birlikte atrio -ventriküler iletim zamanını arttırabilir.  
 
Beta- blokerler, klonidinin kesilmesini müteakip görülen rebound hipertansiyonu 
şiddetlendirebilir. İki ilaç beraber uygulandığı takdirde beta bloker, klonidin’ in 
kesilmesinden birkaç gün önce kesilmelidir. Klonidin yerine beta- bloker  tedavisi 
uygulanacaksa, beta-bloker  verilmesine klonidin uygulamasının durdurulmasından birkaç 
gün sonra başlanılmalıdır. 
  
 
                                                                                               
 5 Disopiramid gibi sınıf 1 anti aritmik ilaçların (örn. disopiramid) ve amiodaronun atriyal 
iletim zamanı üzerinde artırıcı bir etkisi olabilir ve bu ilaçlar negatif inotropik etkiye 
neden olabilirler.  
 Sempatomimetik ajanlar, örneğin adrenalin  ile birlikte kullanım beta blokerleri 
etkisizleştirebilir.  
 İnsülin ve oral antidiyabetik ilaçlar ile birlikte kullanılması bu ilaçların kan şekerini 
düşürücü et kisini kuvvetlendirebilir. Hipoglisemi belirtileri, özellikle taşikardi, 
maskelenebilir.  
 Prostaglandin sentezini inhibe eden ilaçlar (örneğin ibuprofen, indometazin ) ile birlikte 
kullanım beta blokerlerin hipotansif etkilerini azaltabilir.  
 NORTAN ile bir likte anestezik ajanlar kullanılırken, dikkatli olunmalıdır. Anestezi 
uzmanına bilgi verilmeli ve mümkün olan en az negatif inotrop etkili anestezik seçilmelidir. Beta blokerlerin anestezik ilaçlarla birlikte kullanımı refleks taşikardinin azalması ve hipo tansiyon riskinin artması ile sonlanabilir. Miyokard depresyonu yapan 
anestezik ajanlardan kaçınılmalıdır.  
 Beta sempatomimetik ajanlar ( örn. isoprenalin, dobutamin) ile atenololun birlikte 
kullanılması her iki ajanın etkisini azaltabilir.  
 
Hem beta hem de alfa adrenoreseptörlerini aktive eden sempatomimetikler (örn. 
noadrenalin (norepinefrin), adrenalin (epinefrin)) ile atenololun kombinasyonu, bu 
ajanların alfa -adenoreseptör aracılığıyla sağlanan vazokonstriktör etkilerinin açığa 
çıkması ile kan basıncı nın artmasına ve kesik topallamanın alevlenmesine neden olabilir. 
Bu tip etkileşimlerin nonselektif beta -blokerler aracılığı ile ortaya çıkma olasılığı daha 
yüksektir. 
 Kan basıncını düşürme potansiyeli olan diğer ilaçlarla (örn. trisiklik antidepresanlar,  
barbitüratlar , fenotiyazinler) olduğu gibi, antihipertansif ajanların eş zamanlı olarak 
kullanılması, hipotansiyon riskini arttırabilir.  
 Özel popülasyonlara ilişkin ek bilgiler  
Özel popülasyonlara ilişkin etkileşim çalışması yapılmamıştır.  
 Pediyatrik popülasyon:  
Pediyatrik populasyona ilişkin etkileşim çalışması yapılmamıştır.  
 4.6. Gebelik ve laktasyon  
Genel tavsiye  
Gebelik kategorisi : D 
NORTAN gerekli olmadıkça gebelik döneminde kullanılmamalıdır.  Gebelik dönemi  
Atenolol plasenta bariyerini geçer ve kordon kanında bulunur. Gebelikte ilk 3 ayda atenololün kullanımıyla ilgili hiç bir araştırma yapılmamıştır ve fetüsün zarar görebileceği ihtimali her zaman var kabul edilmelidir. Atenolol gebeliğin son üç ayında hipertansiyon tedavisi için yakın kontrol altında kullanılmıştır. Gebe kadınlara, hafif ile orta d erecede  
 
                                                                                               
 6 hipertansiyonun tedavisinde atenolol uygulanmasının, intra-uterin  büyüme gecikmesine 
yol açtığı gözlenmiştir.  
 
Laktasyon dönemi  
NORTAN anne sütüne önemli ölçüde geçmektedir. NORTAN kullanan annelerin 
bebeklerinde doğumda veya emzirme sırasında hipoglisemi ve bradikardi riski olabilir.  
Bu nedenle bu bileşiklerle tedavi sırasında emzirme tavsiye edilmemektedir.  Üreme yeteneği / Fertilite  
Beta- blokerler genellikle,
 büyüme geriliği, intra-uterin ölümler,  düşük, gelişmemiş ve 
prematüre doğumlara neden olabilen plasental perfüzyonda azalma ile ilişkilendirildiğinden gebe olan veya gebelik potansiyeli olan kadınlarda, özellikle ilk ve 
ikinci ayda NORTAN kullanımından beklenen yarar, muhtemel risk karşısında 
değerlendirilmelidir.  
 
4.7. Araç ve makine kullanımı üzerindeki etkiler  
NORTAN, hastaların araç ve makine kullanma yeteneklerini etkilememektedir.  Bununla 
birlikte nadiren baş dönmesi ve yorgunluk yapabileceği göz önüne alınmalıdır. 
 4.8. İstenmeyen etkiler  
NORTAN iyi tolere edilir. Klinik çalışmalarda bildirilen yan etkiler genellikle atenololün farmakolojik etkileriyle bağlantılıdır.  
 
Aşağıdaki istenmeyen olaylar ve görülme sıklıkları rapor edilmiştir:  
Çok yaygın (≥  1/10); yaygın (≥  1/100 ila <  1/10); yaygın olmayan (≥  1/1.000 ila  < 1/100); 
seyrek (≥  1/10.000 ila <  1/1.000); çok seyrek (< 1/10.000), bilinmiyor (eldeki  verilerden 
hareketle tahmin edilemiyor).  
 
Kan ve lenf sistemi hastalıkları : 
Seyrek: Purpura, trombositopeni  
 Psikiyatrik hastalıklar ı: 
Yaygın olmayan: Diğer beta -blokerler ile de görülen türde uyku bozuklukları  
Seyrek: Ruh hali değişiklikleri, kabus görme, konfüzyon, psikozlar, halüsinasyonlar , 
uykusuzluk Bilinmiyor: Depresyon  
Sinir sistemi hastalıkları : 
Seyrek: Baş dönmesi, baş ağrısı, parestezi  
 
Göz hastalıkları : 
Seyrek: Gözlerde kuruma, görme bozuklukları  
 
Kardiyak hastalıklar ı: 
Yaygın: Bradikardi  
Seyrek: Kalp yetmezliğinde kötüleşme, kalp bloğu presipitasyonu 
Bilinmiyor: Kalp krizi ve dolaşım yetmezliği  
Vasküler hastalıklar ı: 
Yaygın: El ve ayaklarda soğuma   
 
                                                                                                7 Seyrek: Senkop ile ilişkili olabilen postural hipotansiyon, halihazırda var ise kesik 
topallamada kötüleşme, kolay etkilenen kişilerde Raynaud fenomeni  
Bilinmiyor: Siyanotik ekstremiteler  
 Solunum, göğüs bozuklukları ve mediastinal hastalıkları : 
Seyrek: Bronşiyal astımı olan veya astım öyküsü olan hastalarda bronkospazm oluşabilir.  Gastrointestinal hastalıkları : 
Yaygın: Gastrointestinal rahatsızlıklar , bulantı, diyare  
Seyrek: Ağız kuruluğu  
Bilinmiyor: Kusma  
 Hepato -bilier hastalıklar ı: 
Yaygın olmayan: Transaminaz seviyelerinde artış  
Seyrek: İntrahepatik kolestaz ile birlikte hepatik toksisite  
 Deri ve deri altı doku hastalıkları : 
Seyrek: Alopesi, psöriazis benzeri deri reaksiyonları, psöriazis alevlenmesi, deri döküntüsü Bilinmeyen: Anjiyoödem ve ürtiker dahil hipersensivite reaksiyonları  
 Kas- iskelet bozukluklar ı, bağ doku ve kemik hastalıkları : 
Yaygın: Kas yorgunluğu  
Bilinmiyor: Lupus benzeri sendrom  
 Üreme sistemi hastalıkları : 
Seyrek: İktidarsızlık  
 Genel bozukluklar ve uygulama bölgesine ilişkin hastalıklar:  
Yaygın: Yorgunluk  
 Araştırmalar:  
Çok seyrek: ANA (Anti Nükleer Antikor) değerinde artış gözlenmiştir, bununla birlikte 
klinik ilişkisi açık deği ldir. 
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık mesleği mensuplarının herhangi bir şüpheli advers reaksiyonu Türkiye Farmakovijilans Merkezi (TÜFAM)’ne bildirilmesi gerekmektedir (www.titck.gov.tr ; e-posta: tufam@titck.gov.tr
; tel: 0 800 314 00 08; faks: 0 312 218 35 
99). 
 
4.9. Doz aşımı ve tedavisi  
Bradikardi, hipotansiyon, pulmoner ödem, senkop, akut kalp yetmezliği ve bronkospazm, 
doz aşımına bağlı semptomlar arasındadır.  Birinci veya ikinci derece AV blok ve nadiren 
aritmiler oluşabilir.  
 
   
 
                                                                                               
 8 Genel tedavi yaklaşımı:  
Yoğun bakım ünitesinde yakın takip; gastrik lavaj; gastrointestinal kanalda kalan ilacın absorbsiyonunu engellemek için laksatif veya aktif karbon; hipotansiyon ve şokun 
tedavisi için plazma veya plazma benzerlerinin kullanımı. Hemodiyaliz veya hemoperfüzy on düşünülebilir. 
 Aşırı bradikardi, intravenöz uygulanan 1- 2 mg atropinle ve/veya kardiyak pacemaker ile 
giderilebilir. Gerekli olduğu takdirde, bunun ardından intravenöz bolus şeklinde 10 mg glukagon uygulanabilir. İhtiyaç olursa cevaba göre bu doz tekra rlanabilir veya 1 -10 
mg/saat dozuyla intravenöz glukagon infüzyonu uygulanabilir. Glukagona cevap 
alınamıyorsa veya glukagon mevcut değilse, intravenöz infüzyonla 2,5- 10 
mikrogram/kg/dakika dozunda dobutamin gibi bir beta -adrenoseptör stimulan verilebilir. 
Dolbutamid, pozitif inotropik etkisi nedeniyle hipotansiyon ve akut kardiyak yetmezliğin 
tedavisinde de kullanılabilir. Çok fazla aşırı doz alınımı varsa, bu dozlar  beta blokerlerin 
kardiyak etkisini düzeltmede yetersiz olabilir. Bu nedenle, hastanın klinik durumuna göre gerekli cevabın alınması için gerekli olan miktarda dobutamin dozu arttırılmalıdır.  Bronkospazm genellikle bronkodilatatörlerle  geri döndürülebilir . 
 5. FARMAKOLOJİK Ö ZELLİKLER  
 5.1. Farmakodinamik özellikler  
ATC kodu: C 07AB03  
Farmakoterapötik  grup: Beta bloker ajan, seçici  
 
Atenolol, beta
1 selektif bir beta -blokerdir. Kalpte beta adrenerjik reseptörler üzerine 
etkilidir. Selektivite dozun artmasıyla azalmaktadır. İntrensek sempatomimetik ve membran stabilizan etkileri yoktur ve diğer beta blokerler gibi negatif inotropik etkileri vardır (bu nedenle de kontrol edilemeyen kalp yetmezliğinde kontrendikedir.)  
 Diğer beta- blokerler gibi, hipertansiyon tedavisindeki etki mekanizması tam 
bilinmemektedir.  
 
Anjinalı hastaların semptomlarını muhtemelen kardiyak hızı ve kontraktiliteyi düşürerek 
azaltm akta veya geçirmektedir. 
Rasemik karışımlar ile kıyaslandığında, S ( -) ateno lolün sahip olduğu ilave hiçbir 
özelliğin farklı terapötik etkilerin ortaya çıkmasına neden olması olası değildir. 
 Siyah ırka mensup hastalarda tedaviye olan yanıtın daha az olmas ına karsın, NORTAN 
birçok etnik popülasyonda etkilidir ve iyi tolere edilir.  
 NORTAN tek bir oral dozun ardından yaklaşık 24 saat boyunca etkilidir. Dozlamanın  
kolaylığı ve hasta tarafından kabul edilebilirliği nedeni ile NORTAN hasta uyumunu 
kolaylaştırır . Dar doz aralığı ve hastadan alınan erken yanıt, ilacın her bir hastadaki etkisi 
kolaylıkla gösterilmektedir. NORTAN diüretiklerle , diğer hipotansif ajanlarla ve anti 
anjinal ajanlarla uyumludur. Kalpteki beta -reseptörler  üzerine etki göstermesinden ötürü  
NORTAN, selektif olmayan beta -blokerler ile tedaviyi tolere edemeyen solunum yolu 
hastalığı olan kişilerin tedavisinde dikkatli bir şekilde ve başarı ile uygulanabilir.   
 
                                                                                                9 Akut miyokar d enfark tüsünde NORTAN ile erken tedavi, infarkt  büyüklüğünü, morbidite 
ve mortaliteyi azaltır. İnfarktüs tehdidi taşıyan az sayıda kişi açık infarktüse  doğru 
ilerlemektedir. Ventriküler aritmi görülme sıklığı azalmaktadır ve belirgin olarak ağrıda 
azalma sağlamada uyuşturucu analjeziklere olan ihtiyaç azalabilir. Erken mortalite 
azalmıştır. NORTAN standart koroner bakıma ilave bir tedavidir.  
 
5.2. Farmakokinetik özellikler  
Emilim:  
Oral doz sonrası atenololün absorbsiyonu süreklidir, ancak tam değildir (yaklaşık            
% 40 -50). Pik plazma konsantrasyonlarına oral dozdan 2- 4 saat sonra ulaşılmaktadır.   
Atenolol kan düzeyleri stabildir ve çok az değişkenlik gösterir.  
Dağılım: 
Yağda çözünürlüğü az olduğu için dokulara nüfuzu azdır ve beyin dokusunda düşük konsantrasyonda bulunmaktadır. Plazma proteinine çok az bağlanır (yaklaşık % 3).  
 
Biyotransformasyon:  
Karaciğerde önemli bir metabolizma söz konusu değildir ve absorbe olan miktarın %  
90’ından fazlası değiş meden sistemik dolaşıma ulaşmaktadır.  
 
Eliminasyon:  
Plazma yarı ömrü yaklaşık 6 saattir, fakat böbreğin önemli bir atılım yolu olması nedeniyle, şiddetli renal yetmezlikte bu süre uzayabilir. 
 
Doğrusallık/doğrusal olmayan durum:  
Yeterli veri mevcut değildir. 
 
5.3. Klinik öncesi güvenlilik verileri  
Atenolol geniş bir klinik deneyimine sahip bir ilaçtır. Bununla ilgili bilgiler ilişkili bölümlerde yer almaktadır.  6. FARMAS ÖTİK ÖZELLİKLER  
 
6.1 Yardımcı maddelerin listesi  
Ağır magnezyum karbonat  
Mısır nişastası   
Sodyum lauril sülfat 
Magnezyum stearat   
Kolloidal silikon dioksit Talk 
Hidroksipropil metil selüloz  
Polietilen glikol 400  
Opaspray M-1- 8719   
 6.2 Geçimsizlikler  
Geçerli değildir.  
 6.3.Raf Ömrü  
24 ay   
 
                                                                                               
 10 6.4 Saklamaya yönelik özel tedbirler  
25°C altında , oda sıcaklığında ışık ve nemden koruyarak saklayınız.  
6.5. Ambalajın niteliği ve içeriği  
PVC/ Alüminyum  folyo blister ambalaj, 28 tablet  
 
6.6. Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ 
ve ‘Ambalaj Atıklarının Kontrolü Yönetmeliği ’ne uygun olarak imha edilmelidir. 
 7. RUHSAT SAHİBİ  
 Sanofi Sağlık Ürünleri Ltd. Şti.  
Şişli – İSTANBUL  
 8. RUHSAT NUMARASI  
 
213/36 
 
9. İLK RUHSAT TARİHİ  / RUHSAT YENİLEME TARİHİ  
 İlk ruhsat tarihi:  26.11.2007 
Ruhsat yenileme tarihi:  
 10. KÜB’ÜN YENİLENME TARİHİ  
  