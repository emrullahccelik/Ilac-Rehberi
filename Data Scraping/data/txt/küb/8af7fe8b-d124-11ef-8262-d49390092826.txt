KISA ÜRÜN BİLGİSİ
1. BEŞERİ TIBBİ ÜRÜNÜN ADI
CALCİUM PİCKEN %10 enjeksiyonluk çözelti
2. KALİTATİF VE KANTİTATİF BİLEŞİM
Etkin madde:
Her ampul’de;
Kalsiyum glukonat monohidrat 225 mg
Kalsiyum levülinat dihidrat 572 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Ampul
Berrak, renksiz çözelti
4. KLİNİK ÖZELLİKLER
4.1 Terapötik endikasyonlar
 Hipoparatirodizm, hızlı büyüme veya gebeliğe bağlı hipokalsemi
 Kalsiyum eksikliğine bağlı tetani
 Raşitizm ve osteomalazi tedavisine yardımcı
 Kurşun zehirlenmesinde görülen akut kolikler
 Magnezyum sülfat zehirlenmesi
 Alerjik durumlar
 Nontrombositopenik purpura
 Eksüdatif dermatozlar
 İlaçlara bağlı gelişen kaşıntı
 Kan transfüzyonunda hipokalsemi gelişiminin önlenmesinde
 Akut floral zehirlenmede yardımcı olarak
 Akut hipokalsemi
 Kardiyak resüsitasyon
1 Neonatal tetaninin bazı formları
CALCIUM PICKEN kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Tedavi sırasında serum kalsiyum düzeyleri yakından izlenmelidir.
Antihipokalsemik ve elektrolit yenileyici olarak: 970 mg (94,7 mg kalsiyum iyonu)
dakikada 5 ml’yi geçmeyen bir hızda (47,5 mg kalsiyum iyonu) intravenöz olarak yavaşça
uygulanır. Bu doz, tetani kontrol altına alınıncaya kadar gerekirse yinelenir.
Antihiperkalemik olarak: 1 ila 2 gram (94,7 ila 189 mg kalsiyum iyonu) dakikada 5 ml yi
geçmeyen bir hızda (47,5 mg kalsiyum iyonu) intravenöz olarak yavaşça uygulanır.
Uygulama sırasında ECG nin değişimi sürekli izlenerek ayarlanır ve miktarı saptanır.
Antihipermagnesemik olarak: 1 ila 2 gram (94,7 ila 189 mg kalsiyum iyonu) dakikada 5
ml yi geçmeyen bir hızda (47,5 mg kalsiyum iyonu) intravenöz olarak yavaşça uygulanır.
Yetişkin dozu limiti günde 15 gram (1,42 gram kalsiyum iyonu)’dır.
Akut hipokalsemi: 10 – 20 ml (2,2 – 4,4 mmol)
Florür zehirlenmesi: 0,3 ml/kg (0,07 mmol/kg)
Kurşun zehirlenmesi: 0,3 ml/kg (0,07 mmol/kg)
Yenidoğan tetanisi: 0,3 ml/kg (0,07 mmol/kg)
Kardiyak resüsitasyon: 7-15ml (1,54-3,3mmol). Bu endikasyon için gerekli olan tam
kalsiyum miktarını belirlemek zordur ve genelikle değişkenlik gösterir.
Uygulama şekli
İntramusküler Kullanım:
Anatomik bakımdan en elverişli yer gluteus medius kasına enjekte etmektir. Enjeksiyon
için 5 cm uzunluğunda iğnesi olan enjektör kullanılmalıdır. Enjeksiyondan sonra iğne yeri
2bir parça pamuk ile kapatılarak derin masaj ile sıvının iyice yayılmasına yardım edilir.
Devamlı enjeksiyonlarda enjeksiyon yeri sağ ve sol olarak değiştirilmelidir. Şişman
kişilerde daha uzun iğne kullanılır. Aksi halde, kalsiyum tuzları yağ dokuları tarafından
güç resorpsiyona uğrar ve infiltrasyona neden olabilir. İlacın deri altına kaçma sonucu
oluşan infiltrasyonlarda sıcak uygulanmalıdır.
İntravenöz Kullanım:
İntravenöz uygulama yavaş yapılmalı, 1,5 ila 3 dakikada enjekte edilmelidir. Hasta yatar
durumda olmalıdır.
CALCIUM PICKEN, % 5’lik glikoz ya da % 0,9’luk sodyum klorür çözeltisiyle
seyreltilmelidir. Bikarbonat, fosfat veya sülfat içeren seyreltme solüsyonlarının
kullanımından kaçınılmalıdır.
Özel popülasyonlara ilişkin ek bilgiler:
Böbrek yetmezliği:
Kronik böbrek rahatsızlığı olan hastalarda yüksek dozda kalsiyum verildiğinde
hiperkalsemi oluşabilir. Hiperkalsemi, hipokalsemiden daha tehlikeli bir durum
olduğundan, hipokalseminin aşırı ölçüde tedavisinden sakınılmalıdır.
Böbrek yetmezliği olan hastalarda plazma kalsiyum konsantrasyonu, yakından takip
edilmelidir. Parenteral uygulamalarda ve yüksek dozlarda hastaya D vitamini de verilir.
Ciddi böbrek yetmezliği olanlarda kullanılmamalıdır.
Karaciğer yetmezliği:
Karaciğer yetmezliği olan hastalarda doz ayarlamasına gerek yoktur.
Pediyatrik popülasyon ve gençler:
Antihipokalsemik olarak:
İntravenöz 200 ile 500 mg (19,5 ile 48,8 mg kalsiyum iyonu) tek bir dozda ve dakikada 5
ml'yi geçmeyen bir hızda (47,5 mg kalsiyum iyonu) yavaşça uygulanır. Tetani kontrol
altına alınıncaya kadar gerekirse yinelenir.
3Geriyatrik popülasyon:
Kalsiyum toleransının ileri yaştan etkilendiğine dair bir kanıt olmamasına rağmen,
yaşlanmayla ilişkili, renal fonksiyon bozukluğu ve zayıf diyet gibi bazı faktörler indirek
olarak toleransı etkileyebileceğinden doz azaltılması gerekebilir. İleri yaşlarda böbrek
fonksiyonları zayıflar, yaşlı hastalara bu ürün reçetelenirken kalsyum injeksiyonunun
renal fonksiyonları bozulmuş hastalarda tekrarlayan ve uzun süreli dozlarda kullanımının
kontrendike olduğu unutulmamalıdır (Bkz. Bölüm 4.3).
4.3 Kontrendikasyonlar
CALCIUM PICKEN aşağıdaki durumlarda kontrendikedir:
 Kalsiyum glukonat monohidrat, kalsiyum levülinat dihidrat maddelerinden
herhangi birine karşı aşırı duyarlılığı olan hastalarda,
 Ciddi böbrek rahatsızlığı olanlarda,
 Kalp glikozidleri ile tedavi gören hastalarda,
 Ventriküler fibrilasyonu veya hiperkalsemisi olanlarda,
 Sarkoidozlu, böbrek ve kalp rahatsızlığı olanlarda
 Ciddi hiperkalsiürisi olanlarda
4.4. Özel kullanım uyarıları ve önlemleri
CALCIUM PICKEN, yüksek dozlarda digitalis tedavisi gören hastalara uygulaması
gerektiğinde, digitalin birikimine neden olmamak için, digital tedavisine 3 gün ara
verildikten sonra kullanılabilir.
Plazma kalsiyum seviyesi ve atılımı yakından izlenmelidir.
4.5 Diğer tıbbi ürünler ile etkileşimler ve diğer etkileşim şekilleri
Özellikle intravenöz yolla kalsiyum verildiği zaman, kardiyak glikozidlerinin ve kalsiyum
iyonunun toksik etkileri sinerjistiktir, aritmi oluşabilir.
Tetrasiklin sınıfı antibiyotikler ile birlikte alındığında, bu antibiyotikleri etkisiz duruma
getirir.
Tiazidlerle birlikte kullanıldığında hiperkalsemi riski artabilir.
Bir kısım laboratuar tekniklerini de etkiler. Örneğin "Titan Sarısı" yöntemi ile serumda ve
idrarda magnezyum için hatalı negatif değer verir. "Glenn-Nelson" tekniği ile plazmanın
11-Hidroksikortikosteroid konsantrasyonunun tayininde de geçici yükselmeler olur.
44.6 Gebelik ve laktasyon
Genel tavsiye
Gebelik kategorisi: C
Gebelik ve laktasyon dönemindeki kadınlarda yeterli çalışma yapılmadığından doktor
tavsiyesine göre kullanılmalıdır.
Çocuk doğurma potansiyeli bulunan kadınlar/Doğum kontrolü (Kontrasepsiyon)
CALCIUM PICKEN'nin çocuk doğurma potansiyeli bulunan kadınlar veya doğum
kontrolü (kontrasepsiyon) üzerinde etkisi olduğunu gösteren çalışma bulunmamaktadır.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-
veya/ doğum /ve-veya/ doğum sonrası gelişim üzerindeki etkiler bakımından yetersizdir
(bkz. kısım 5.3). İnsanlara yönelik potansiyel risk bilinmemektedir.
CALCIUM PICKEN gerekli olmadıkça gebelik döneminde kullanılmamalıdır.
Laktasyon dönemi
Kalsiyum anne sütüne geçer, bu nedenle emziren annelere uygulanırken dikkatli
olunmalıdır.
Üreme yeteneği/Fertilite
Veri yoktur.
4.7 Araç ve makina kullanma yeteneğine etkisi
Araçve makine kullanımı üzerine etkisi yoktur.
4.8 İstenmeyen etkiler
Çok yaygın ( 1/10); yaygın ( 1/100 -  1/10); yaygın olmayan ( 1/1.000 -  1/100),
seyrek ( 1/10.000 -  1/1.000), çok seyrek ( 1/10.000), bilinmiyor (eldeki verilerden
hareketle tahmin edilemiyor).
Kan ve lenfatik sistem bulguları
Yaygın olmayan: Hiperkalsemi
5Kardiyak bozukluklar
Çok seyrek: Vazodilatasyon, kan basıncı düşüşü, bradikardi, kardiak aritmi, senkop ve
kalp durması, yırtılma, kardiak tamponad veya pnömotoraks, ventriküler fibrilasyon
Genel bozukluklar ve uygulama yeri bozuklukları
Yaygın: sıkıntı, ısı dalgalanması, tebeşir tadı hissi
Çok seyrek: lokal nekroz, abse
4.9 Doz Aşımı
Kanda kalsiyum miktarının aşırı derecede artışı, hiperkalsemi belirtileri; iştahsızlık,
kusma, kabızlık, karın bölgesinde ağrı, kaslarda güçsüzlük, susuzluk hissi, poliüri,
uyuşukluk hissi, konfüzyon, demineralizasyona bağlı kemik ağrısı, nefrokalsinosis,
böbrek konsantrasyon kapasitesinde kayıp, kimi ciddi durumlarda kardiak aritmi, koma ve
kalp durmasıdır.
Orta derecede hiperkalsemide, ağızdan fosfat bileşikleri nötral çözeltisi (pH= 7.4) şeklinde
günde 3 grama kadar fosfor eşdeğeri olarak verilebilir.
Antidot
Hiperkalseminin veya digitalis zehirlenmesi ile birlikte olan ventriküler aritminin kurtarıcı
tedavisi için disodyum edetat maddesi kullanılır. Bu, kalsium iyonu ile şelat bileşiği
oluşturan bir maddedir.
Hiperkalsemi tedavisi için genel yetişkin dozajı 24 saatte toplam en fazla 3 grama kadar
olmak koşulu ile 50 mg/kg' lık disodyum edetat dozu, intravenöz infüzyon yolu ile
yavaşça uygulanır. Ticari olarak bulunan bulunan disodyum edetat derişik çözeltisi bu
oranda seyreltilmelidir. Seyreltilmemiş çözelti dokuda çok tahriş edicidir.
Ekstravazasyondan kaçınılmalıdır. Hızlı bir intravenöz infüzyon veya yüksek
konsantrasyonda disodyum edetat, serumdaki kalsiyum konsantrasyonunun birdenbire
düşmesine neden olur.
500 ml % 5' lik dekstroz veya % 0,9'luk sodyum klorüre hesaplanan miktar disodyum
edetat çözeltisi katılır ve 3 saat ya da daha uzun sürede intravenöz yolla verilir. Disodyum
edetat, tedavisinin süresi ve veriliş sıklığı çok değişkendir. Koşullar hastanın serum
6kalsiyum konsantrasyonuna göre saptanmalıdır. Çocuklarda hiperkalsemi için günlük doz
40 ile 70 mg/kg şeklindedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Kalsiyum (farklı tuzlarının kombinasyonu)
ATC Kodu: A12AA20
Kalsiyum temel bir vücut elektrolitidir. Sinir ve kasların fonksiyonel bütünlüğü için
gereklidir ve kas kasılması, kalp fonksiyonları ve kan koagülasyonu için esansiyaldir.
Normalde, kalsiyumun hücre dışına ekstraksiyonu ve hücre içi organeller tarafından
sekresyonu (özellike endoplazmik retikulum) sayesinde, kalsiyumun sitoplazmik
konsantrasyonu litrede yaklaşık 0,1- 1,0 µmol gibi çok düşük seviyelerde sabit tutulur.
Birçok elektriksel veya kimyasal uyaran, kalsiyum iyonunun plazma membranınından
içeri alınımını ya da hücre stoklarından dışarı salınımını tetikler. Bu kalsiyum iyonları,
troponin gibi spesifik hücre içi proteinlerinin yüksek afiniteli bağlanma bölgerleri ile
etkileşir ve böylece birçok fonksiyonel ve metabolik prosesi düzenler.
Kalsiyum iyonları nöromuskuler aparatusun normal fonksiyonları için esansiyeldir.
Hipokalsemi, uyarılma eşiğinin düşmesine neden olur, bu da tetani ile sonuçlanır.
Hiperkalsemi, sinir ve kasların uyarılma eşiğini yükseltir, bu da kas güçsüzlüğü ve
letarjiye neden olur. Kalsiyum iyonları kas kasılması için gereklidir. Kalsiyum, troponine
bağlanarak, troponinin aktin ve miyozin üzerindeki inhibitör etkisini kaldırır.
Kalsiyum iyonları, ayrıca, birçok endokrin ve ekzokrin bezde uyarılma - salgılama
bağlantısının sağlanmasında önemli rol oynar.
Kalsiyum iyonları, kalp kasındaki normal uyarılma – kasılma bağlantısının sağlanması ve
kalbin belirli bölgelerinde elektriksel uyarıların iletimi (özellikle AV nod’tan) için
esansiyeldir. Vasküler ve diğer düz kaslarda kasılmanın başlaması da kalsiyum iyonlarına
bağlıdır.
Bu kardiyak ve vasküler düz kas etkileri, anjina, hipertansiyon ve kardiyak aritmilerin
tedavisinde kullanılan, çeşitli kalsiyum kanal blokeri ilaçlar tarafından engellenebilir.
7Kalsiyum iyonları ayrıca, kan koagülasyonun intrinsik ve ekstrinsik yolaklarında da görev
almaktadır.
5.2 Farmakokinetik özellikler
Emilim:
Intramüsküler veya intravenöz yolla uygulandığında kalsiyum tuzları doğrudan doğruya
emilir. Absorbsiyon parathormon ve D vitamini ile artırılır.
Dağılım:
Emilimden sonra, kalsiyum önce hücreler-arası sıvıya, daha sonra da iskelet dokusuna
geçer.
Biyotransformasyon:
Kalsiyum tuzlarının intravenöz enjeksiyonundan sonra kan serumundaki kalsiyum
konsantrasyonu hemen yükselir ve 30 dakika ile 2 saat sonra başlangıçtaki değerlere
döner.
Eliminasyon:
Kalsiyum başlıca idrar ile atılır. Daha az bir miktarı ter, deri, saç ve tırnak yolu ile
kaybedilir. Kalsiyum plasentayı geçer ve anne sütünde bulunur.
Doğrusallık/Doğrusal olmayan durum:
Hayvanlar üzerinde yapılan çalışmalarda doğrusallık göstermemiştir.
5.3 Klinik öncesi güvenlilik verileri
Klinik öncesine ait ek bir güvenlik bilgisi bulunmamaktadır.
6. FARMASÖTİK ÖZELLİKLER
6.1 Yardımcı maddelerin listesi
Enjeksiyonluk su
86.2 Geçimsizlikler
Tetrasiklin sınıfı antibiyotiklerle birlikte alındığında bu antibiyotikleri etkisiz duruma
getirir.
6.3 Raf ömrü
60 ay
6.4 Saklamaya yönelik özel tedbirler
25C’nin altındaki oda sıcaklığında ışıktan uzakta saklanmalıdır. Donmaktan
korunmalıdır.
Yalnızca berrak, saydam olan ampul çözeltileri kullanılabilir. Eğer ampulde herhangi bir
kristallenme oluşmuşsa, kullanmadan önce ampul 30-40C’ ye kadar ısıtılarak
kristallenme tamamen giderildikten sonra kullanılabilir. Giderilemeyen ya da tortulu
ampuller kullanılamaz.
6.5 Ambalajın niteliği ve içeriği
10 ml’lik bal renkli 5 adet cam ampul, karton kutu içerisinde
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler yada atık materyaller “Tıbbi atıkların kontrolü yönetmeliği”
ve “Ambalaj ve Ambalaj Atıklarının Kontrolü yönetmelikleri’ne uygun olarak imha
edilmelidir.
7. RUHSAT SAHİBİ
ADEKA İlaç Sanayi ve Ticaret A.Ş.
55020 – İlkadım/SAMSUN
8. RUHSAT NUMARASI :
46/63
9. İLK RUHSAT TARİHİ / RUHSAT YENİLEME TARİHİ :
İlk ruhsat tarihi: 06.11.1958
Ruhsat yenileme tarihi: 06.11.2008
10. KÜB’ÜN YENİLENME TARİHİ
9