KISA ÜRÜN BİLGİSİ
1. BEŞERİ TIBBİ ÜRÜNÜN ADI
KOLİSTİPOL 4.500.000 IU IM/IV enjeksiyon ve inhalasyonluk çözelti hazırlamak için toz ve
çözücü
Steril
2. KALİTATİF VE KANTİTATİF BİLEŞİM
Etkin madde:
Her bir flakon, 4.500.000 IU (150 mg) kolistin bazına eşdeğer 360 mg kolistimetat sodyum
içerir.
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
Liyofilize toz içeren flakon.
Sarımsı beyaz liyofilize toz.
4. KLİNİK ÖZELLİKLER
4.1. Terapötik endikasyonlar
KOLİSTİPOL, duyarlı gram negatif basillerden kaynaklanan akut ya da kronik enfeksiyonların
tedavisinde kullanılır. Özellikle Pseudomonas aeruginosa’nın duyarlı türlerinin neden olduğu
enfeksiyonlarda endikedir. Bu antibiyotik Proteus veya Neisseria enfeksiyonlarında
kullanılmaz. KOLİSTİPOL’un, aşağıdaki gram negatif organizmalara bağlı enfeksiyonların
tedavisinde klinik olarak etkinliği kanıtlanmıştır: Enterobacter aerogenes, Escherichia coli,
Klebsiella pneumoniae, Pseudomonas aeruginosa ve Acinetobacter baumannii.
KOLİSTİPOL, gram negatif organizmalara bağlı oluştuğu tahmin edilen ve gram negatif
patojenik basillerden kaynaklanan ciddi enfeksiyonların başlangıç tedavisinde kullanılabilir.
İlaca dirençli bakteri gelişimini azaltmak ve KOLİSTİPOL’ün ve diğer antibakteriyel ilaçların
etkinliğini sağlamak için KOLİSTİPOL, “sadece çoklu dirence sahip bakterilerin” neden
olabileceğinden şüphelenilen veya kanıtlanan enfeksiyonları tedavi etmek veya önlemek için
kullanılmalıdır.
Ayrıca KOLİSTİPOL, kistik fibrozisli hastalarda -çocuk hastalar da dahil- Pseudomonas
aeruginosa’nın sebep olduğu akciğer enfeksiyonlarının tedavisinde inhalasyon yoluyla
kullanılır ve aşağıdaki koşullarda endikedir:
- Hastanın semptomu olsun olmasın solunum yolu izolatlarında ilk defa Pseudomonas
aeruginosa üremesi olması durumunda sistemik antibiyotik tedavisi ile birlikte uzun süreli
inhale olarak
- Pseudomonas aeruginosa kolonizasyonu olan 6 yaşın altındaki hastalarda semptomlar
geliştiği takdirde uzun süreli inhale olarak
1 / 14- Üreyen Pseudomonas aeruginosa suşunun tobramisine dirençli olduğu durumlarda uzun
süreli inhale olarak.
4.2. Pozoloji ve uygulama şekli
Pozoloji:
Sistemik yol ile uygulama:
Yükleme dozu: Kreatinin klirensinden bağımsız olarak, TÜM HASTALAR İÇİN; 150.000
IU/kg (5 mg/kg) bir defada uygulanır ve 12 saat sonra idame dozu başlanır.
İdame dozu: Normal böbrek fonksiyonu olan hastalar için (kreatinin klirensi ≥ 70 mL/dk)
günlük toplam doz 150.000 IU/kg/gün (5 mg/kg/gün) olacak şekilde hesaplanır. Toplam doz 2
veya 3’e bölünerek verilir. Önerilen maksimum günlük doz 14.250.000 IU (475 mg)’dır. Obez
hastalarda doz ayarlaması ideal kiloya göre yapılacaktır.
Kistik fibröz IV doz: 90.000-240.000 IU/kg/gün (3-8 mg/kg/gün)’dür (ideal vücut ağırlığına
göre hesaplanır, 3 eşit dozda 8 saatte bir uygulanır).
Uygulama sıklığı ve süresi:
Günde 2 ila 3 defada uygulanır. Genellikle en az 5 günlük tedavi süresi önerilir. Kistik fibrozisli
hastalarda tedavi süresi, hastanın tedaviye verdiği yanıta göre 6 aya kadar uzayabilir.
Uygulama şekli:
İntravenöz ya da intramüsküler kullanım:
KOLİSTİPOL (4.500.000 IU/flakon (150 mg/flakon)), 2 mL enjeksiyonluk su ile çözülür.
Sulandırılarak hazırlanan çözelti, 2.250.000 IU/mL (75 mg/mL) kolistin baz aktivitesine
eşdeğer konsantrasyonda kolistimetat sodyum içerir.
Köpük oluşumunu önlemek için rekonstitüsyon süresince yavaşça döndürülür.
Hazırlanan çözelti kullanılmadan önce partikül oluşumu ve renk değişimi için gözle kontrol
edilmelidir. Berrak ve partikül içermeyen çözeltiler kullanılmalıdır.
İntratekal/intraventriküler uygulama:
Menenjit, intratekal veya intravenöz uygulama dozu: 300.000 IU/gün (10 mg/gün)’dür
(intratekal doz genellikle IV polimiksin ile birlikte verilir).
İnhalasyon yoluyla uygulama:
Alt solunum yolu enfeksiyonlarının lokal tedavisinde 1.500.000-2.250.000 IU (50-75 mg),
nebülizör ile günde 2-3 defa, 3-4 mL serum fizyolojik içinde uygulanır.
Özel popülasyonlara ilişkin ek bilgiler:
Karaciğer yetmezliği:
Karaciğer yetmezliği olan hastalarda herhangi veri yoktur. Bu hastalarda kolistimetat sodyum
uygulanırken dikkatli olunmalıdır.
2 / 14Böbrek yetmezliği:
Böbrek yetmezliğinde doz ayarlaması gereklidir. Böbrek fonksiyon yetmezliği bulunan hastalar
için mevcut farmakokinetik veriler çok kısıtlıdır. Böbrek yetmezliği olan hastalarda günlük
dozun azaltılması gerekir.
Böbrek yetmezliği olan hastalarda önerilen dozaj değişiklikleri aşağıdaki tabloda
bulunmaktadır:
Kreatinin Günlük toplam doz*
Uygulama
klerensi
Minimum Maksimum sıklığı
(mL/dk)
60 9.000.000 IU (300 mg) 12.600.000 IU (420 mg)
50 7.875.000 IU (262,5 mg) 11.025.000 IU (367,5 mg)
40 6.750.000 IU (225 mg) 9.450.000 IU (315 mg)
12 saatte bir
30 5.625.000 IU (187,5 mg) 7.875.000 IU (262,5 mg) defa
20 4.500.000 IU (150 mg) 6.300.000 IU (210 mg)
≤ 10 3.375.000 IU (112,5 mg) 4.725.000 IU (157,5 mg)
* Toplam günlük doz = Hedeflenen kan konsantrasyonu (mg/L) x [(1,5 x CrCl ) + 30]
n
(hedeflenen kan konsantrasyonları minimum dozlarda 75.000 IU/L (2,5 mg/L) ve maksimum
dozlarda 105.000 IU /L (3,5 mg/L) olarak alınmıştır).
Dozlar 1,73 m2 vücut yüzey alanına (VYA) sahip (ortalama 70 kg) bir bireye göre
hesaplanmıştır. Tam bir hesaplama için VYA’ya göre düzeltilmiş kreatinin klirensi
kullanılmalıdır (CrCl = CrCl x VYA/1,73 m2).
n
Hemodiyaliz uygulanan hastalarda kullanılması gereken KOLİSTİPOL 4.500.000 IU IM/IV
enjeksiyon ve inhalasyonluk çözelti hazırlamak için toz ve çözücü dozu ve doz aralığı aşağıdaki
tabloda yer almaktadır:
Hemodiyaliz yapılmayan günlerde günlük toplam
3.150.000 IU (105 mg) olarak 12 saatte bir uygulanır.
Hemodiyaliz Diyaliz günlerinde toplam 4.500.000 IU (150 mg) doz
ikiye bölünür ve ilk yarısı hemodiyalizin son saatinde
diğer yarısı da bundan 12 saat sonra uygulanır.
Sürekli Ayaktan Periton Diyalizi Günde tek doz 4.800.000 IU (160 mg)
(CAPD)
Sürekli Renal Replasman Ortalama serum kararlı hal konsantrasyonu 3,5 mcg/mL
Tedavisi için toplam doz 20.160.000 IU (672 mg)’dır. Doz 12
(CRRT) saatte bir uygulanacak şekilde bölünür.
Pediyatrik popülasyon:
Klinik çalışmalarda, kolistimetat sodyum pediyatrik popülasyon için kullanılmıştır. Yetişkinler
ve pediyatrik popülasyonda benzer yan etkiler görülmesine rağmen, pediyatrik popülasyonda
3 / 14toksisitenin subjektif semptomları rapor edilmeyebilir. Bu yüzden, pediyatrik hastalar için
yakın klinik izleme tavsiye edilir.
Anormal dağılım gösteren kistik fibrozisi olan hastalarda terapötik serum düzeylerini korumak
için daha yüksek dozlara ihtiyaç duyulabilir.
Geriyatrik popülasyon:
Kolistimetat sodyum ile, 65 yaş ve üzeri yaşlılarda yetişkinlerden farklı cevap alınıp
alınmadığını tayin etmek için yapılan klinik çalışmalarda hasta sayısı yeterli değildir. Diğer
bildirilen klinik çalışmalarda, yaşlılar ve yetişkinler arasında farklılıklar görülmemiştir. Genel
olarak, en küçük doz aralığında başlanarak, düşük böbrek, karaciğer ve kalp fonksiyonlarının
ve eşlik eden hastalığın veya diğer ilaç tedavisinin sıklık önemini belirterek geriyatrik
popülasyon için doz seçiminde dikkatli olunması gerekir. KOLİSTİPOL’ün önemli bir bölümü
böbrekler ile atılır. Toksik reaksiyonların KOLİSTİPOL’e riski, böbrek yetmezliği olan
hastalarda daha büyük olabilir. Çünkü geriyatrik hastaların böbrek fonksiyonları daha düşüktür.
Doz seçiminde önlem alınması gerekir ve böbrek fonksiyonları izlenmelidir.
4.3. Kontrendikasyonlar
Kolistimetat sodyum, kolistin veya formülasyonda bulunan herhangi bir bileşene karşı aşırı
duyarlı olan hastalarda kullanımı kontrendikedir. Polimiksin B’ye karşı aşırı duyarlı olan
hastalarda kontrendikedir.
4.4. Özel kullanım uyarıları ve önlemleri
Tedavi altındaki patojenlerin kalan duyarlılıkları göz önünde bulundurularak mümkün
olduğunda intravenöz kolistimetat sodyum başka bir antibakteriyel ajan ile beraber dikkatli
uygulanmalıdır. İntravenöz kolistine karşı direnç gelişimi özellikle monoterapi olarak
kullanıldığında ortaya çıktığından direnç oluşumunu önlemek için diğer antibakteriyellerle
birlikte uygulanması ayrıca dikkate alınmalıdır.
İntravenöz kolistimetat sodyumun etkililiği ve güvenliliği hakkında sınırlı klinik veri
bulunmaktadır. Tüm alt popülasyonlarda önerilen dozlar sınırlı verilere (klinik ve
farmakokinetik/farmakodinamik veriler) dayanmaktadır. Özellikle, yüksek doz (> 6MIU/gün)
kullanımı ve yükleme dozun kullanımı ve özel popülasyonlar (böbrek yetmezliği olan hastalar
ve pediyatrik popülasyon) için sınırlı güvenlik verileri bulunmaktadır. Kolistimetat sodyum,
sadece daha yaygın olarak kullanılan başka antibiyotiklerin etkili veya uygun olmadığı
durumlarda kullanılmalıdır.
Böbrek fonksiyonlarının izlenmesi, tedavinin başında ve tedavi sırasında düzenli olarak tüm
hastalarda yapılmalıdır. Kolistimetat sodyum dozu, kreatinin klirensine göre ayarlanmalıdır
(Bkz. Bölüm 4.2). Hipovolemik olan veya potansiyel olarak nefrotoksik başka ilaç alan
hastalarda kolistinden dolayı nefrotoksisite riski artar (Bkz. Bölüm 4.5 ve 4.8). Bazı
çalışmalarda nefrotoksisitenin kümülatif doz ve tedavi süresi ile ilişkili olduğu rapor edilmiştir.
Uzun süreli tedavi süresinin faydası, potansiyel olarak artmış renal toksisite riski ile
dengelenmelidir.
4 / 141 yaşından küçük bebeklerde böbrek fonksiyonları tam olarak olgunlaşmadığı için bu yaş
grubunda kolistimetat sodyum uygulandığında dikkat edilmesi önerilir. Ayrıca, kolistimetat
sodyumun kolistine dönüşümü üzerine immatür böbrek ve metabolik fonksiyonun etkisi
bilinmemektedir.
Alerjik reaksiyon durumunda, kolistimetat sodyum ile tedavi kesilmeli ve uygun önlemler
alınmalıdır.
Doz aşımı veya böbrek yetmezliği olan hastalarda dozun doğru azaltılmaması ile bağlantılı
olabilen kolistimetat sodyumun yüksek serum konsantrasyonunlarının yüzdeki parestezi, kas
güçsüzlüğü, vertigo, geveleyerek konuşma, vazomotor dengesizlik, görme bozukluğu,
konfüzyon, psikoz ve apne gibi nörotoksik etkilere yol açtığı rapor edilmiştir. Doz aşımının
belirtileri olan ekstremitelerde görülen perioral parestezi ve parestezi gözlemlenmelidir (Bkz.
Bölüm 4.9).
Kolistimetat sodyumun, nöro-musküler kavşakta asetil-kolinin presinaptik salınımını azalttığı
bilinmektedir ve miyastenia gravis'li hastalarda, ancak çok açık bir şekilde gerek duyulması
halinde ve azami dikkat ile kullanılmalıdır.
Kolistimetat sodyumun intramüsküler uygulamasından sonra solunum durması rapor edilmiştir.
Bozulmuş böbrek fonksiyonu, kolistimetat sodyumun uygulanmasından sonra apne ve
nöromüsküler blokaj olasılığını arttırır.
Porfirili hastalarda kolistimetat sodyum çok dikkatli kullanılmalıdır.
Antibiyotik ile ilişkili kolit ve psödomembranöz kolit neredeyse tüm anti-bakteriyel ajanlarla
birlikte rapor edilmiştir ve kolistimetat sodyum ile oluşabilir. Ciddiyeti, hafif ile hayatı tehdit
eden bir aralıkta olabilir. Kolistimetat sodyum kullanımı sırasında veya sonrasında diyare
gelişen hastalarda bu tanıyı dikkate almak önemlidir (Bkz. Bölüm 4.8). Terapinin durdurulması
ve Clostridium difficile için spesifik tedavinin uygulanması düşünülmelidir. Peristalsisi inhibe
eden tıbbi ürünler verilmemelidir.
İntravenöz kolistimetat sodyum kan beyin bariyerini klinik açıdan önemli derecede geçmez.
Menenjit tedavisinde intratekal ya da intraventriküler kolistimetat sodyum kullanımı, klinik
araştırmalarda sistematik olarak araştırılmamış ve yalnızca olgu sunumlarıyla desteklenmiştir.
Pozolojiyi destekleyen veriler çok sınırlıdır. Kolistimetat sodyum uygulamasının en sık
gözlenen yan etkisi aseptik menenjittir (Bkz. Bölüm 4.8).
İnhalasyon olarak kullanılan antibiyotiklerde bronkospazm oluşabilir. Bu durum uygun beta -
2
agonisti kullanarak önlenebilir veya tedavi edilebilir. Eğer çok rahatsız ediciyse tedavi
sonlandırılır.
KOLİSTİPOL, her dozunda 1 mmol (23 mg)’dan daha az sodyum ihtiva eder, yani aslında
sodyum içermez.
5 / 144.5. Diğer tıbbi ürünler ile etkileşimler ve diğer etkileşim şekilleri
İntravenöz kolistimetat sodyumun potansiyel olarak nefrotoksik veya nörotoksik olan başka
ilaçlarla eş zamanlı kullanımında çok dikkatli olunmalıdır.
Az deneyim olduğundan ve genel toksisite olasılığından dolayı diğer kolistimetat sodyum
formülasyonları ile eş zamanlı kullanımında dikkatli olunmalıdır.
İn vivo etkileşim çalışmaları yapılmamıştır. Kolistimetat sodyumun aktif maddesine, kolistine
dönüşme mekanizması karakterize edilmemiştir. Böbrek nakilleri de dahil olmak üzere kolistin
klirensinin mekanizması eşit derecede bilinmemektedir. Kolestimetat sodyum veya kolistin,
insan hepatositlerinde in vitro çalışmalarda test edilen herhangi bir P450 (CYP) enzim
aktivitesini (CYP1A2, 2B6, 2C8, 2C9, 2C19 ve 3A4/5) indüklememiştir.
KOLİSTİPOL, renal taşıyıcı mekanizmalar için substratlar olarak bilinen ilaçlar ya da ilaç
metabolize edici enzimleri indüklediği ya da inhibe ettiği bilinen ilaçlarla birlikte
uygulandığında, potansiyel ilaç-ilaç etkileşimleri dikkate alınmalıdır.
Kolistinin asetilkolin salınımı üzerindeki etkileri nedeniyle depolarizan olmayan kas
gevşeticiler, etkileri uzatabileceğinden kolistimetat sodyum alan hastalarda dikkatli
kullanılmalıdır (Bkz. Bölüm 4.4).
Kolistimetat sodyum ile azitromisin ve klaritromisin gibi makrolidlerin veya norfloksasin ve
siprofloksasin gibi florokinolonların birlikte uygulanması miyastenia gravisli hastalarda
dikkatli yapılmalıdır (Bkz. Bölüm 4.4).
Potansiyel olarak nörotoksik ve/veya nefrotoksik başka ilaçlarla ile kolistimetat sodyumun aynı
zamanda kullanımından kaçınılmalıdır. Bunlara gentamisin, amikasin, netilmisin ve tobramisin
gibi aminoglikozid antibiyotikler dahildir. Sefalosporin antibiyotikleri ile birlikte verilirse
nefrotoksisite riski artabilir.
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
KOLİSTİPOL, çocuk doğurma potansiyel bulunan kadınlarda dikkatli kullanılmalıdır.
Yeterli veri olmadığı için çocuk doğurma potansiyeli bulunan kadınlar bu ilacı kullandıkları
dönemde etkin bir doğum kontrol yöntemi kullanmalıdır.
6 / 14Gebelik dönemi
Gebe kadınlarda kolistimetat sodyum kullanımı ile ilgili yeterli veri yoktur. İnsan
gebeliklerinde yapılan tek doz çalışmaları, kolistimetat sodyumun plasenta bariyerini geçtiğini
ve gebe hastalara tekrarlanan dozlar verilmesi halinde fetal toksisite riskinin olabileceğini
göstermektedir. Hayvan çalışmaları, kolistimetat sodyumun üreme ve gelişim üzerindeki etkisi
bakımından yetersizdir (Bkz. Bölüm 5.3). Gebelikte kolistimetat sodyum ancak anneye
sağlanan fayda fetusun potansiyel riskinden daha ağır basarsa kullanılmalıdır.
KOLİSTİPOL gebe bir kadına tıbbi zorunluluk durumunda risk yarar durumu göz önüne
alınarak doktor kararı ile verilmelidir.
Hayvanlar üzerinde yapılan çalışmalar, gebelik ve/veya embriyonal fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
KOLİSTİPOL gerekli olmadıkça gebelik döneminde kullanılmamalıdır.
Laktasyon dönemi
Kolistimetat sodyum anne sütüne geçmektedir. Emziren kadınlara sadece ihtiyaç duyulduğunda
Kolistimetat sodyum uygulanmalıdır.
Kolistimetat sodyumun süt ile atılımı hayvanlar üzerinde araştırılmamıştır. Emzirmenin
durdurulup durdurulmayacağına ya da KOLİSTİPOL tedavisinin durdurulup
durdurulmayacağına/ tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve KOLİSTİPOL tedavisinin emziren anne açısından
faydası dikkate alınmalıdır. Gerekli olmadıkça emzirme döneminde kullanılmamalıdır.
Üreme yeteneği / Fertilite
Kolistimetat sodyum ile uzun dönem hayvan karsinojenite çalışmaları ve genetik toksisite
çalışmaları yapılmamıştır. 279.000 IU/kg/gün (9,3 mg/kg/gün) dozu verilen farelerdeki fertilite
ve üreme yeteneği üzerinde yan etki görülmemiştir.
4.7. Araç ve makine kullanımı üzerindeki etkiler
KOLİSTİPOL ile tedavi sırasında baş dönmesi, konfüzyon ya da görme bozuklukları olasılığı
ile birlikte nörotoksisite ortaya çıkabilir.
KOLİSTİPOL kullanımı süresince araç ve makine kullanılmamalıdır.
4.8. İstenmeyen etkiler
Advers etkiler aşağıdaki sıklık derecelerine göre sınıflandırılır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
sıklığı tahmin edilemiyor)
7 / 14Sistemik tedavi
Yan etki olasılığı yaş, böbrek fonksiyonu ve hastanın durumu ile ilişkili olabilir.
Kistik fibrozisli hastalarda hastaların % 27’sinde nörolojik olaylar bildirilmiştir. Bunlar
genellikle hafiftir ve tedavi sırasında veya tedaviden kısa bir süre sonra düzelir.
Nörotoksisite, aşırı doz, böbrek yetmezliği olan hastalarda dozun düşürülememesi ve
nöromüsküler bloke edici ilaçların veya benzer nörolojik etkilere sahip diğer ilaçların birlikte
kullanılması ile ilişkili olabilir. Dozu azaltmak semptomları hafifletebilir. Etkiler, apne, geçici
duyu bozuklukları (yüzdeki paraestezi ve vertigo gibi) ve seyrek olarak vazomotor dengesizlik,
geveleyerek konuşma, görme bozuklukları, konfüzyon veya psikozu içerebilir.
Normal renal fonksiyonu olan hastalarda tavsiye edilen dozların üstünde veya böbrek
yetmezliği olan hastalarda dozun düşürülmede başarısız olması veya diğer nefrotoksik ilaçların
eş zamanlı kullanımı sonrasında renal fonksiyon üzerine istenmeyen etkiler rapor edilmiştir.
Etkiler genellikle tedavinin kesilmesiyle geri döndürülebilir.
Önerilen doz limitleri içinde tedavi edilen kistik fibrozisli hastalarda nefrotoksisite seyrek
olarak görülmektedir (% 1’den az). Hastaneye yatmış kistik fibrozisi olmayan ciddi derecede
hastalarda, hastaların yaklaşık % 20’sinde nefrotoksisite bulguları bildirilmiştir.
Ciltte kızarıklık ve ilaç ateşi gibi aşırı duyarlılık reaksiyonları bildirilmiştir. Eğer bunlar ortaya
çıkarsa, tedavi durdurulmalıdır.
Enjeksiyon bölgesinde lokal tahriş oluşabilir.
Bağışıklık sistemi hastalıkları
Bilinmiyor: Deri döküntüsü ve anjiyoödem gibi aşırı duyarlılık reaksiyonları
Sinir sistemi hastalıkları
Çok yaygın: Yüz, ağız ve peri-oral paraestezi, baş ağrısı ve kas güçsüzlüğü gibi nörotoksisite
Bilinmiyor: Baş dönmesi, ataksi
Deri ve deri altı doku hastalıkları
Çok yaygın: Kaşıntı
Böbrek ve idrar yolu hastalıkları
Çok yaygın: Artan kan kreatinin ve/veya üre ve/veya azalmış kreatinin renal klirensi ile
ortaya çıkan böbrek yetmezliği
Seyrek: Böbrek yetmezliği
Genel bozukluklar ve uygulama bölgesine ilişkin hastalıklar
Bilinmiyor: Enjeksiyon bölgesi reaksiyonu
İnhalasyon tedavisi:
Ağız veya boğaz ağrısı bildirilmiştir ve Candida albicans enfeksiyonuna veya aşırı duyarlılığa
8 / 14bağlı olabilir. Deri döküntüsü de aşırı duyarlılığı gösterebilir, eğer bu gerçekleşirse tedavi
kesilmelidir.
Bağışıklık sistemi hastalıkları
Bilinmiyor: Deri döküntüsü gibi aşırı duyarlılık reaksiyonları
Solunum, göğüs bozuklukları ve mediastinal hastalıklar
Çok yaygın: Öksürük, göğüste sıkışma, bronkokonstriksiyon veya bronkospazm
Genel bozukluklar ve uygulama bölgesine ilişkin hastalıklar
Bilinmiyor: Boğaz ağrısı ve ağız ağrısı.
Kolistimetat sodyum ile tedavide deri döküntüsü gibi hipersensitivite reaksiyonları ortaya
çıkarsa ilaç geri çekilmelidir.
İnhalasyon uygulaması:
İnhalasyon ile öksürme ve bronkospazm oluşabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; eposta:
tufam@titck.gov.tr; tel: 0 800 314 00 08; faks: 0312 218 35 99).
4.9. Doz aşımı ve tedavisi
Doz aşımı, böbrek yetersizliği, kas güçsüzlüğü, apne, baş dönmesi, geveleyerek konuşma,
vazomotor dengesizlik, görme bozukluğu, konfüzyon ve psikoz ile olası solunum durmasına
yol açabilen nöromüsküler blokajla sonuçlanabilir. Doz aşımı aynı zamanda azalan idrar çıkışı
ve artmış serum BUN ve kreatinin konsantrasyonları ile karakterize akut böbrek yetmezliğine
de neden olabilir.
Özel bir antidot yoktur, destekleyici tedavi ile tedavi edilir. Kolistinin eliminasyon oranını
arttırmak için önlemler, ör. mannitol diürez, uzamış hemodiyaliz veya periton diyalizi
denenebilir, ancak etkinliği bilinmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanım için antibakteriyeller, Polimiksinler
ATC kodu: J01XB01
Etki mekanizması
Kolistin, polimiksin grubuna ait bir siklik polipeptid antibakteriyel ajandır. Polimiksin
antibiyotikleri, hücre membranına zarar vererek çalışırlar ve oluşan fizyolojik etkiler bakteri
9 / 14için öldürücüdür. Polimiksinler, hidrofobik dış membranı olan Aerobik Gram-negatif bakteriler
için seçicidir.
Direnç
Dirençli bakteri, etanolamin veya aminoarabinos ile bağlanarak lipopolisakkaritlerin fosfat
gruplarının değişimi ile karakterize olurlar. Proteus mirabilis ve Burkholderia cepacia gibi
dirençli Gram negatif bakteriler, etanolamin veya aminoarabinos ile fosfolipidlere tam
bağlanma gösterir.
Kolistimetat (polimiksin E) ve polimiksin B arasında çapraz direnç beklenebilir.
Polimiksinlerin etki mekanizması diğer antibiyotiklerden farklı olduğundan, tek başına
yukarıdaki mekanizma ile kolistin ve polimiksine oluşan direncin, diğer ilaç sınıflarına karşı
oluşması beklenmeyebilir.
Farmakokinetik/Farmakodinamik bağlantısı
Polimiksinlerin duyarlı bakteriler üzerinde konsantrasyona bağlı bakterisid etkisi olduğu
bildirilmiştir. fAUC/MIC’in klinik etkinlik ile ilişkili olduğu düşünülmektedir.
EUCAST Kesilme Noktaları Duyarlı (S) Dirençli (R)a
Acinetobacter S ≤ 2 R > 2 mg/ L
Enterobacteriaceae S ≤ 2 R > 2 mg/L
Pseudomonas spp S ≤ 4 R > 4 mg/L
a 2-3 MIU x 3 dozuna bir Kesme Noktası uygulanır. Bir yükleme dozu (9 MIU) gerekebilir.
Duyarlılık
Kazanılmış direnç prevalansı coğrafi olarak ve seçilen türler için zamanla değişebilir ve
dirençle ilgili yerel bilgiler özellikle şiddetli enfeksiyonları tedavi ederken istenir. Direncin
yerel yaygınlığı en azından bazı enfeksiyon türlerinde ajanların yararlanılması şüpheli olduğu
zaman, gerekli ise uzman tavsiyesi aranmalıdır.
Yaygın duyarlı türler
Acinetobacter baumannii
Haemophilus influenza
Klebsiella spp
Pseudomonas aeruginosa
Kazanılmış direnç sorunu olabilecek türler
Stenotrophomonas maltophilia
Achromobacter xylosoxidans (formerly Alcaligenes xylosoxidans)
Özünde dirençli organizmalar
Burkholderia cepacia and related species.
Proteus species
Providencia species
Serratia species
10 / 145.2. Farmakokinetik özellikler
Genel özellikler
Kolistimetat sodyum beyaz veya hemen hemen beyaz, kokusuz ve nem çekici tozdur. Suda çok
çözünür, alkolde az çözünür ve pratik olarak aseton ve eterde çözünmez.
Emilim:
Kolistimetat sodyum ve kolistinin farmakokinetiği ile ilgili bilgiler sınırlıdır.
Kritik hastalardaki farmakokinetiğin, daha az ciddi fizyolojik bozukluğu olanlardan ve sağlıklı
gönüllülerde olanlardan farklı olduğuna dair göstergeler vardır. Aşağıdaki veriler kolistimetat
sodyum/kolistin plazma konsantrasyonlarını belirlemek için YBSK kullanılan çalışmalara
dayanmaktadır.
Kolistimetat sodyum infüzyonundan sonrasında, aktif olmayan ön ilaç aktif kolistine dönüşür.
Kolistinin plazma konsantrasyonları pikinin, kritik hastalardaki kolistimetat sodyum
uygulamasından 7 saat sonra oluştuğu gösterilmiştir.
Gastrointestinal sistemden emilim, normal bireyde kayda değer ölçüde görülmez.
Nebülizasyon ile verildiğinde, aerosol partikül büyüklüğüne, nebülizatör sistemine ve akciğer
durumuna bağlı olarak değişken emilim rapor edilmiştir. Sağlıklı gönüllülerde ve çeşitli
enfeksiyonları olan hastalarda yapılan çalışmalarda, sıfırdan serum potansiyeli 4 mg/L veya
daha fazla olan potansiyel terapötik konsantrasyonlara ulaşıldığı rapor edilmiştir. Bu nedenle,
inhalasyon yoluyla hastaları tedavi ederken sistemik absorpsiyon olasılığı akılda
bulundurulmalıdır.
Dağılım:
Sağlıklı deneklerde kolistinin dağılım hacmi düşüktür ve yaklaşık olarak hücre dışı sıvıya (ESS)
karşılık gelir. Kritik hastalıklardaki dağılım hacmi uygun şekilde genişletilmiştir. Protein
bağlanması orta derecelidir ve daha yüksek konsantrasyonlarda azalır. Meningeal
inflamasyonun yokluğunda, beyin omurilik sıvısına (BOS) penetrasyon minimaldir, ancak
meningeal inflamasyon varlığında artar.
Hem kolistimetat sodyum hem de kolistin, klinik olarak doz aralığı ile ilişkili lineer
farmakokinetik gösterir.
Eliminasyon:
Sağlıklı deneklerde kolistimetat sodyumun yaklaşık % 30’unun kolistine dönüştüğü, klirensinin
kreatinin klirense bağlı olduğu ve böbrek fonksiyonu azaldığı için, kolistimetat sodyumun daha
büyük bir kısmının kolistine dönüştüğü tahmin edilmektedir. Böbrek fonksiyonu çok zayıf olan
hastalarda (kreatinin klirensi <30 mL/dk), dönüşümün boyutu % 60 ila % 70 gibi yüksek
olabilir.
Kolistimetat sodyum, ağırlıklı olarak glomerüler filtrasyon yoluyla böbrekler tarafından
elimine edilir. Sağlıklı deneklerde, kolistimetat sodyumun % 60 ila % 70’i 24 saat içinde idrarda
değişmeden atılır.
11 / 14Aktif kolistinin eliminasyonu eksik olarak karakterize edilir. Kolistin, geniş renal tübüler
reabsorbsiyona uğrar ve renal birikim potansiyeli ile ya renal olmayan yolla temizlenir ya da
renal metabolizmaya uğrayabilir. Kolistin klirensi, muhtemelen artan kolistimetat sodyum
dönüşümüne bağlı olarak böbrek yetmezliğinde azalır.
Sağlıklı deneklerde ve kistik fibrozisli olanlarda kolistinin yarı ömrü sırasıyla yaklaşık 3 saat
ve 4 saat civarındadır ve toplamda yaklaşık 3 L/saat toplam klirens ile bildirilmiştir. Kritik
hastalarda, 9-18 saat civarında uzayan yarılanma ömrü bildirilmiştir.
Doğrusallık/Doğrusal olmayan durum:
Kolistimetat sodyumun doğrusal olup olmadığı ile ilgili yeterli veri bulunmamaktadır.
Hastalardaki karakteristik özellikler
Böbrek yetmezliği:
KOLİSTİPOL’ün önemli bir bölümü böbrekler ile atıldığından böbrek yetmezliği olan
hastalarda doz ayarlaması yapılmalı ve gerekli önlemler alınarak kontrol altında kullanılmalıdır.
Pediyatrik popülasyon:
Yetişkinler ve pediyatrik popülasyonda benzer yan etkiler görülmesine rağmen, pediyatrik
popülasyonda toksisitenin subjektif semptomları rapor edilmeyebilir. Bu nedenle, pediyatrik
hastalar için yakın klinik izleme tavsiye edilir.
Geriyatrik popülasyon:
KOLİSTİPOL’ün önemli bir bölümü böbrekler ile atıldığından toksik reaksiyonların
KOLİSTİPOL’e riski, böbrek yetmezliği olan hastalarda daha büyük olabilir. Ayrıca geriyatrik
hastaların böbrek fonksiyonları daha düşüktür. Bu yüzden doz seçiminde önlem alınması
gerekir ve böbrek fonksiyonları izlenmelidir.
5.3. Klinik öncesi güvenlilik verileri
Kolistimetat sodyum için potansiyel genotoksisite verileri sınırlıdır ve karsinojenite verileri
bulunmaz. Kolistimetat sodyum, insan lenfositlerinde in vitro kromozomal bozukluğa neden
olmuştur. Bu etki önceden incelenen mitotik içerikteki azalma ile ilgili olabilir.
Farelerde ve sıçanlarda reprodüksiyon toksisite çalışmaları, teratojenik özellik içermez. Fakat;
organogenez süresince intramüsküler olarak 4,15 ve 9,3 mg/kg kolistimetat sodyum verilen
tavşanlarda sırasıyla fetüsün % 2,6 ve % 2,9’unda talipes varusda oluşmuştur. Bu dozlar 0,5 ve
1,2 kez maksimum günlük insan dozudur. Buna ek olarak, artan emilim 9,3 mg/kg’dakinde
oluşmuştur.
6. FARMASÖTİK ÖZELLİKLER
6.1. Yardımcı maddelerin listesi
Enjeksiyonluk su
12 / 146.2. Geçimsizlikler
KOLİSTİPOL çözeltisi başka ilaçlarla karıştırılmamalıdır. KOLİSTİPOL çözeltisine
eritromisin, tetrasiklin ya da sefalotin sodyum gibi diğer antibiyotiklerin ilavesi çökeltiye neden
olabilir.
6.3. Raf ömrü
İlk açılmadan önce raf ömrü: 24 ay.
Rekonstitüsyon sonrası raf ömrü: 7 gün.
İnfüzyon çözeltisinin 24 saat içinde kullanılması gereklidir.
6.4. Saklamaya yönelik özel tedbirler
25°C altındaki oda sıcaklığında saklayınız.
Rekonstitüsyon çözeltisi buzdolabında (2-8°C) saklanır ve 7 gün içinde kullanılır.
6.5. Ambalajın niteliği ve içeriği
Kutuda, ağzı bromobütil kauçuk tıpa üzerine flip-off kapak ile kapatılmış renksiz 10 mL hacimli
Tip I cam flakon ve 2 mL enjeksiyonluk su içeren renksiz Tip I cam ampul ile birlikte.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj Atıkları Kontrolü Yönetmeliği “ne uygun olarak imha edilmelidir.
İNTRAVENÖZ KULLANIM
Aralıklı Direk Kullanım: Toplam günlük dozun yarısı 3-5 dakika süresince her 12 saatte bir
yavaşça IV olarak enjekte edilir.
Aralıksız İnfüzyon: Toplam dozun yarısı 3-5 dakika süresince yavaşça IV olarak enjekte edilir.
KOLİSTİPOL’ün toplam günlük dozun kalan yarısı aşağıdaki çözeltilerden birisine eklenir:
- % 0,9 NaCl
- % 0,9 NaCl’de % 5 dekstroz
- Suda % 5 dekstroz
- % 0,45 NaCl’de % 5 dekstroz
- % 0,225 NaCl’de % 5 dekstroz
- Laktat ringer çözeltisi
- % 10’luk invert şeker çözeltisi
KOLİSTİPOL ile birlikte diğer ilaçların kullanımı veya yukarıda adı geçen infüzyon çözeltiler
ile birlikte kullanımı için önerilen önemli bir bilgi yoktur.
Günlük toplam dozun diğer yarısı başlangıç dozundan 1-2 saat sonra, yavaş intravenöz olarak
22-23 saat süresince uygulanır. Böbrek fonksiyonu bozukluğu durumunda, böbrek yetmezliği
derecesine bağlı olarak infüzyon sıklığı azaltılır.
13 / 14İntravenöz çözeltinin seçimi ve kullanılan hacmi, sıvı ve elektrolit yönetiminin gereklilikleri ile
belirlenir.
Kolistimetat sodyum içeren infüzyon çözeltisi yeni hazırlanmalı ve 24 saat içinde
kullanılmalıdır.
7. RUHSAT SAHİBİ
POLİFARMA İLAÇ SAN. VE TİC. A.Ş
Vakıflar OSB Mahallesi,
Sanayi Caddesi No:22/1
Ergene/TEKİRDAĞ
Tel: 0282 675 14 04
Faks: 0282 675 14 05
e-mail: info@polifarma.com.tr
8. RUHSAT NUMARASI(LARI)
2018/138
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 12.03.2018
Ruhsat yenileme tarihi: 05.07.2022
10. KÜB’ÜN YENİLENME TARİHİ
14 / 14