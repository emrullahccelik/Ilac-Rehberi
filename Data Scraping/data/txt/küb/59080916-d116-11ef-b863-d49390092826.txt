KISA ÜRÜN BİLGİSİ
1. BEŞERİ TIBBİ ÜRÜNÜN ADI
EZETROL® 10 mg tablet
2. KALİTATİF VE KANTİTATİF BİLEŞİM
Etkin madde:
Ezetimib ................................. 10 mg
Yardımcı maddeler:
Laktoz monohidrat (ineklerden elde edilir)............55 mg
Yardımcı maddeler için 6.1’e bakınız.
3. FARMASÖTİK FORM
Bir tarafında “414” işareti bulunan beyaz-beyazımtrak renkte, kapsül biçiminde tablet.
4. KLİNİK ÖZELLİKLER
4.1. Terapötik endikasyonlar
Primer Hiperkolesterolemi
Monoterapi
EZETROL tek başına uygulandığında primer hiperkolesterolemik (heterozigot ailesel ve
ailesel olmayan) hastalarda diyete ek olarak yükselmiş total kolesterolün (toplam-K), düşük
dansiteli lipoprotein kolesterol (LDL-K) ve apolipoprotein B (Apo B)’nin düşürülmesinde
endikedir.
HMG-CoA redüktaz inhibitörleri (statinler) ile kombinasyon tedavisi
EZETROL, ile 3-hidroksi-3-metilglutaril-koenzim A (HMG-CoA) redüktaz inhibitörleri
(statinler) birlikte uygulandığında primer (heterozigot ailesel ve ailesel olmayan)
hiperkolesterolemik hastalarda diyete ek olarak yükselmiş toplam-K’nın, (LDL-K) ve Apo
B’nin düşürülmesinde endikedir.
Kardiyovasküler Hastalığın Önlenmesi
EZETROL, devam eden statin tedavisine ilave edildiğinde veya tedaviye bir statin ile eş
zamanlı başlatıldığında koroner kalp hastalığı (KKH) olan hastalarda kardiyovasküler
olayların riskini azaltmak için endikedir (bkz. Bölüm 5.1).
Homozigot Ailevi Hiperkolesterolemi (HoFH)
EZETROL bir statin ile birlikte verildiğinde HoFH’li hastalarda diğer lipid düşürücü
tedavilere (örneğin LDL aferezis) ek olarak veya bu tedavilerin mevcut olmadığı durumlarda
yükselmiş toplam-K ve LDL-K seviyelerinin düşürülmesinde endikedir.
Homozigot Sitosterolemi
EZETROL, homozigot ailevi sitosterolemili hastalarda yükselmiş sitosterol ve kampesterol
düzeylerinin düşürülmesinde endikedir.
4.2. Pozoloji ve uygulama şekli
Hasta lipid düşürücü bir diyet uygulamalıdır ve EZETROL ile tedavi sırasında diyete devam
etmelidir.
1/20Pozoloji:
Tavsiye edilen doz günde 1 defa EZETROL 10 mg tablettir. EZETROL yiyeceklerle birlikte
veya aç karnına günün herhangi bir saatinde alınabilir.
EZETROL bir statin ile birlikte uygulanabilir (primer hiperlipidemili hastalarda) veya
fenofibratlarla birlikte (karışık hiperlipidemili hastalarda) aşamalı etki için uygulanabilir.
Daha güvenilir olması için ardışık kullanılan ilaçların doz önerilerine göre EZETROL’ün
günlük dozu statinle eş zamanlı olarak alınmalıdır.
EZETROL bir statine eklendiğinde, statinin endike olan olağan başlangıç dozuna veya daha
önceden başlanan yüksek statin dozuna devam edilmelidir. Bu uygulamada, kullanılan belirli
statinin dozaj talimatlarına başvurulmalıdır.
Koroner Kalp Hastalığı olan Hastalarda Kullanım
Koroner kalp hastalığı olan hastalarda artan kardiyovasküler olayları azaltmak amacıyla,
EZETROL 10 mg, kardiyovasküler yararı kanıtlanmış bir statin ile birlikte uygulanabilir.
Uygulama şekli:
Oral yolla alınır.
Özel popülasyonlara ilişkin ek bilgiler
Böbrek yetmezliği:
Böbrek bozukluğu olan hastalarda doz ayarlanması gerekmez (bkz. bölüm 5.2).
Karaciğer yetmezliği:
Hafif karaciğer yetmezliği olan hastalarda dozaj ayarlaması gerekmez (Child Pugh skoru 5-6).
Orta ve şiddetli karaciğer yetmezliğinde (Child Pugh skoru 7-9 ve 9 un üstü) ezetimibe maruz
kalmaya bağlı etkiler bilinmediğinden, EZETROL bu hastalara önerilmemektedir (bkz. bölüm
4.4. ve 5.2).
Pediyatrik popülasyon:
Tedavinin başlatılması uzman incelemesi altında yürütülmelidir.
Çocuklar ve ergenler ≥ 6: Ezetimibin 6 ila 17 yaş arasındaki çocuklarda güvenlilik ve
etkililiği kanıtlanmamıştır. Mevcut veriler 4.4, 4.8, 5.1 ve 5.2 bölümlerinde açıklanmaktadır,
ancak pozoloji için bir tavsiye yapılamamaktadır.
EZETROL bir statin ile birlikte uygulandığında, çocuklar için statin dozaj talimatlarına
başvurulmalıdır.
Çocuklar < 6: EZETROL’ün 6 yaşından küçük çocuklarda uygulanmasının güvenliliği ve
etkililiği kanıtlanmamıştır.
Geriyatrik popülasyon:
Yaşlı hastalarda dozun ayarlanması gerekmez (bkz. bölüm 5.2).
Diğer:
Safra asidi sekestranları ile birlikte uygulama:
EZETROL dozu bir safra asidi sekestranı uygulanmadan önce (≥ 2 saat geçmeli) veya ≥ 4 saat
sonra verilmelidir.
2/204.3. Kontrendikasyonlar
EZETROL, etkin maddeye veya bileşimindeki yardımcı maddelerden herhangi birine aşırı
duyarlılığı olanlarda kontrendikedir.
EZETROL ile bir statinin birlikte kullanıldığı durumlarda o ilacın KÜB’üne de bakılmalıdır.
Gebelik ve emzirme dönemlerinde bir statin ile birlikte EZETROL uygulanması
kontrendikedir.
EZETROL ile bir statinin kombinasyonu aktif karaciğer hastalığı olan hastalarda ve serum
transaminazlarında açıklanamayan, sürekli yükselmeler olan hastalarda kontrendikedir.
EZETROL 6 yaşından küçük ÇOCUKLARDA KULLANILMAMALIDIR. Bu yaş grubu ile
ilgili bilgi bulunmamamaktadır.
4.4. Özel kullanım uyarıları ve önlemleri
EZETROL ile bir statinin birlikte kullanıldığı durumlarda o ilacın KÜB’üne de bakılmalıdır.
Karaciğer enzimleri
Bir statinle eş zamanlı olarak EZETROL uygulanan hastalarda yürütülen kontrollü
çalışmalarda karaciğer transaminaz seviyelerinde ardışık yükselmeler (≥3 X normal üst sınırın
(NÜS) 3 katı ve daha yüksek), gözlenmiştir. EZETROL bir statin ile birlikte uygulanırken,
tedaviye başlanmadan önce statinlerin uyarılarına uygun olarak karaciğer testleri yapılmalıdır
(bkz. bölüm 4.8).
Sonuçlarda Azalmanın İyileştirilmesi: Uluslararası Vytorin Etkinlik Çalışmasında
(IMPROVE-IT), KKH ve AKS olay öyküsü olan 18144 hasta günde bir kez
ezetimib/simvastatin 10/40 mg (n = 9067) veya günde bir kez simvastatin 40 mg (n= 9077 )
almak üzere randomize edilmiştir. Medyan 6,0 yıllık takip döneminde, transaminazlarda
ardışık yükselmelerin (>3 X NÜS) insidansı, ezetimib/simvastatin için %2,5 ve simvastatin
için %2,3 olmuştur (bkz. bölüm 4.8).
Kronik böbrek hastalığına sahip 9000’den fazla hastanın günlük 20 mg simvastatin ile birlikte
EZETROL 10 mg (n = 4650) veya plasebo (n = 4620) alacak şekilde randomize edildiği
kontrollü bir klinik çalışmada (medyan takip süresi 4,9 yıl), ardışık transaminaz artışlarının
insidansı (> 3 X NÜS) simvastatin ile birlikte EZETROL için %0,7 ve plasebo için %0,6
olarak saptanmıştır (bkz. bölüm 4.8).
İskelet kası
EZETROL ile pazarlama sonrası deneyimde, miyopati ve rabdomiyoliz vakaları bildirilmiştir.
Rabdomiyoliz gelişen hastaların çoğu EZETROL’e başlamadan önce birlikte bir statin
almıştır. Ancak rabdomiyoliz EZETROL monoterapisi ile çok seyrek olarak ve EZETROL ile
rabdomiyoliz riskinde artışla ilişkili olduğu bilinen başka ajanların birlikte kullanımında da
çok seyrek olarak bildirilmiştir. Kas semptomlarına dayanarak miyopatiden kuşkulanılırsa
veya miyopati normalin üst sınırının 10 katı kreatin fosfokinaz (CPK) düzeyi ile doğrulanırsa,
EZETROL, hastanın eş zamanlı aldığı statin veya rabdomiyoliz riskini arttıran bu ajanlardan
herhangi biri derhal kesilmelidir. EZETROL tedavisine başlayan tüm hastalara miyopati riski
konusunda bilgi verilmeli ve kaslarda açıklanamayan ağrı, hassasiyet veya güçsüzlük
olduğunda bunu derhal bildirmeleri söylenmelidir (bkz. bölüm 4.8).
3/20IMPROVE-IT çalışmasında, KKH ve AKS olay öyküsü olan 18144 hasta günde bir kez
ezetimib/simvastatin 10/40 mg (n = 9067) veya günde bir kez simvastatin 40 mg (n = 9077)
almak üzere randomize edilmiştir. Medyan 6,0 yıllık takip döneminde, miyopati insidansı
ezetimib/simvastatin için %0,2 ve simvastatin için %0,1 olmuştur. Miyopati kaslarda
açıklanamayan güçsüzlük veya ağrı ile birlikte bir serum CK (kreatin kinaz) değerinde üst
normal sınırın ≥ 10 katı yükselme veya peşpeşe iki ölçümde CK ≥ 5 ve < 10 x NÜS yükselme
gözlenmesi şeklinde tanımlanmıştır. Rabdomiyoliz insidansı ezetimib/simvastatin için %0,1
ve simvastatin için %0,2 olarak saptanmıştır; rabdomiyoliz kaslarda açıklanamayan güçsüzlük
veya ağrı ile birlikte bir serum CK değerinde ≥ 10 x NÜS yükselmeye eşlik eden böbrek
hasarı kanıtları veya CK ≥ 10000 mU/mL olarak tanımlanmıştır (bkz. bölüm 4.8.).
Kronik böbrek hastalığına sahip 9000’den fazla hastanın günlük 20 mg simvastatin ile birlikte
EZETROL 10 mg (n= 4650 ) veya plasebo (n= 4620 ) alacak şekilde randomize edildiği
kontrollü bir klinik çalışmada (medyan takip süresi 4,9 yıl), miyopati/rabdomiyoliz insidansı
simvastatin ile birlikte EZETROL için %0,2 ve plasebo için %0,1 olarak belirlenmiştir (bkz.
bölüm 4.8).
Karaciğer yetmezliği
Orta ve şiddetli karaciğer yetmezliğinde ezetimibe maruz kalmaya bağlı etkiler
bilinmediğinden, EZETROL bu hastalara önerilmemektedir (bkz. bölüm 5.2).
Pediyatrik popülasyon
Heterozigot ailesel veya ailesel olmayan hiperkolesterolemisi olan 6 ila 10 yaşındaki
hastalarda EZETROL'ün etkililik ve güvenliliği 12 haftalık plasebo-kontrollü klinik bir
çalışmada değerlendirilmiştir. 12 haftadan uzun tedavi sürelerinde ezetimibin etkileri bu yaş
grubunda incelenmemiştir (bkz. bölüm 4.2, 4.8, 5.1 ve 5.2).
EZETROL 6 yaşından küçük hastalarda incelenmemiştir (bkz. bölüm 4.2 ve 4.8).
Heterozigot ailevi hiperkolesterolemili 10-17 yaş arası hastalarda simvastatin ile birlikte
EZETROL uygulanmasının etkililik ve güvenliliği adolesan erkekler (Tanner Evre II veya
üzeri) ve mensleri en az 1 yıl önce başlamış kızlarda yürütülen kontrollü bir klinik çalışmada
değerlendirilmiştir.
Bu sınırlı kontrollü çalışmada, adolesan erkeklerde veya kızlarda genel olarak büyüme veya
cinsel olgunlaşma üzerinde ölçülebilir bir etki ve kızlarda menstrüel siklus uzunluğu üzerinde
herhangi bir etki gözlenmemiştir. Ancak 33 haftadan uzun süren tedavi döneminde ezetimibin
büyüme ve cinsel olgunlaşma üzerindeki etkileri çalışılmamıştır (bkz. bölüm 4.2 ve 4.8).
Günde 40 mg’dan yüksek simvastatin dozlarıyla birlikte uygulanan EZETROL’ün güvenlilik
ve etkililiği 10-17 yaş arası pediyatrik hastalarda incelenmemiştir.
Simvastatin ile birlikte uygulanan EZETROL’ün güvenlilik ve etkililiği 10 yaşından küçük
pediyatrik hastalarda çalışılmamıştır (bkz. bölüm 4.2 ve 4.8).
17 yaşından küçük hastalarda EZETROL ile uzun süreli tedavinin erişkin çağda morbidite ve
mortaliteyi azaltmadaki etkinliği incelenmemiştir.
Fibratlar:
Fibratlarla birlikte EZETROL uygulanmasının güvenliliği ve etkililiği kanıtlanmamıştır.
4/20EZETROL ve fenofibrat alan hastada safra taşından kuşkulanılırsa safra kesesi tetkikleri
gerekir ve bu tedavi kesilmelidir (bkz.bölüm 4.5 ve 4.8).
Siklosporin:
Siklosporin kullanımı sırasında hastaya EZETROL başlarken dikkatli olunmalıdır. EZETROL
ve siklosporin alan hastalarda siklosporin konsantrasyonları izlenmelidir (bkz. bölüm 4.5).
Antikoagülanlar
EZETROL varfarin, diğer kumarin tipi antikoagülanlar veya fluindion ile birlikte
kullanıldığında Uluslararası Normalize Oran (INR) uygun şekilde izlenmelidir (bkz. bölüm
4.5).
Yardımcı maddeler
Bu ürün 55 mg laktoz monohidrat içerir. Nadir kalıtımsal galaktoz intoleransı, Lapp laktaz
eksikliği ya da glukoz-galaktoz malabsorpsiyon problemi olan hastaların bu ilacı
kullanmamaları gerekir.
EZETROL, her bir tablet başına 1 mmol (23 mg)’dan daha az sodyum ihtiva eder; yani
aslında “sodyum içermez”.
4.5. Diğer tıbbi ürünlerle etkileşimler ve diğer etkileşim şekilleri
Klinik öncesi çalışmalarda, ezetimibin sitokrom P450 ilaç metabolizma enzimlerini
indüklemediği gösterilmiştir. Sitokrom P450 1A2, 2D6, 2C8, 2C9 ve 3A4 veya N-
asetiltransferaz ile metabolize edildiği bilinen ilaçlar ile ezetimib arasında klinik yönden
anlamlı farmakokinetik etkileşimler gözlenmemiştir.
Klinik etkileşim çalışmalarında ezetimib, birlikte uygulama sırasında dapson,
dekstrometorfan, digoksin, oral kontraseptifler (etinil östradiol ve levonorgestrel), glipizid,
tolbutamid veya midazolamın farmakokinetikleri üzerinde hiçbir etki göstermemiştir.
Ezetimib ile birlikte uygulanan simetidinin ezetimibin biyoyararlanımı üzerinde hiçbir etkisi
olmamıştır.
Antasitler
Eş zamanlı antasit uygulanması ezetimibin emilim hızını azaltmış ancak ezetimibin
biyoyararlanımını etkilememiştir. Emilim hızındaki bu azalma klinik yönden anlamlı kabul
edilmemektedir.
Kolestiramin
Eş zamanlı kolestiramin uygulanması total ezetimibin (ezetimib + ezetimib- glukuronidi) eğri
altında kalan ortalama alanını (EAA) yaklaşık %55 azaltmıştır. Kolestiramine EZETROL
eklenmesiyle düşük dansiteli lipoprotein kolesteroldeki (LDL-K) yüksek düşüş bu etkileşim
nedeniyle azalabilir (bkz. bölüm 4.2).
Fibratlar
Fenofibrat ve EZETROL alan hastalarda, hekimler muhtemel kolelitiyazis ve safra kesesi
hastalığı riskine karşı dikkatli olmalıdır (bkz. bölüm 4.4 ve 4.8).
Fenofibrat ve EZETROL alan bir hastada kolelitiyazisden şüphelenilirse, safra kesesi
tetkikleri gerekmekte ve bu tedavi kesilmelidir (bkz. bölüm 4.8).
5/20Eş zamanlı fenofibrat veya gemfibrozil uygulanması total ezetimib konsantrasyonlarını
hafifçe yükseltmiştir (sırasıyla yaklaşık 1,5 ve 1,7 kat).
EZETROL’ün diğer fibratlarla kombine uygulanması incelenmemiştir.
Fibratlar safraya kolesterol atılımını arttırarak kolelitiyazise neden olabilir. Hayvan
çalışmalarında ezetimib tüm türlerde olmamakla birlikte safra kesesindeki kolesterol miktarını
bazen yükseltmiştir (bkz. bölüm 5.3). EZETROL’ün terapötik kullanımıyla ilişkili litojenik
(taş oluşumu) risk dışlanamaz.
Statinler
Ezetimib atorvastatin, simvastatin, pravastatin, lovastatin, fluvastatin veya rosuvastatin ile
birlikte uygulandığında klinik yönden anlamlı farmakokinetik etkileşimler görülmemiştir.
Siklosporin
Siklosporinin stabil bir dozunu alan ve kreatinin klerensi > 50 mL/dak olan böbrek
transplantasyonu yapılmış sekiz hastadaki bir çalışmada, EZETROL’ün tekli 10 mg dozu
başka bir çalışmada (n = 17) tek başına ezetimib alan sağlıklı bir kontrol popülasyonuna göre
total ezetimibin ortalama EAA’sında 3.4 kat (aralık 2,3-7,9 kat) artışa yol açmıştır. Farklı bir
çalışmada, siklosporin ile birlikte başka birçok ilaç alan böbrek transplantasyonu yapılmış,
ciddi böbrek yetmezliği olan bir hastanın total ezetimib maruz kalımında tek başına ezetimib
alan benzer kontrollere göre 12 kat artış görülmüştür. Sağlıklı 12 gönüllüde yapılan iki
dönemli, çapraz tasarımlı bir çalışmada, 8 gün süreyle günde 20 mg ezetimib ve 7. günde
siklosporinin tekli 100 mg dozunun uygulanması tek başına siklosporin 100 mg dozuna göre
siklosporinin EAA’sında ortalama %15 artışa (aralık: %10 azalmadan %51 artışa kadar) yol
açmıştır. Böbrek transplantasyonu yapılmış hastalarda birlikte uygulanan ezetimibin
siklosporin maruz kalımına etkisini inceleyen kontrollü bir çalışma yapılmamıştır. Siklosporin
tedavisi sırasında EZETROL’e başlanırken dikkatli olunmalıdır. EZETROL ve siklosporin
alan hastalarda siklosporin konsantrasyonları izlenmelidir (bkz. bölüm 4.4).
Antikoagülanlar
Eş zamanlı ezetimib uygulanması (günde 10 mg) sağlıklı 12 erişkin erkekte yapılan bir
çalışmada varfarinin biyoyararlanımını ve protrombin zamanını anlamlı olarak etkilememiştir.
EZETROL’ün varfarin veya fluindiona eklendiği hastalarda INR’de artışa ilişkin pazarlama
sonrası raporlar alınmıştır. EZETROL varfarin, diğer kumarin türevi antikoagülanlar veya
fluindion ile birlikte kullanıldığında INR uygun şekilde izlenmelidir (bkz. bölüm 4.4).
Özel popülasyonlara ilişkin ek bilgiler
Pediyatrik popülasyon
Etkileşim çalışmaları yalnızca yetişkinlerde yapılmıştır.
4.6. Gebelik ve laktasyon
Genel tavsiye
Gebelik kategorisi:C
Çocuk doğurma potansiyeli bulunan kadınlar/Doğum kontrolü(Kontrasepsiyon)
Çocuk doğurma potansiyeli bulunan kadınlarda üreme etkilerini değerlendirmek için klinik
çalışma yoktur.
6/20Gebelik dönemi
Gebe kadınlara EZETROL yalnızca kesin bir gereklilik olduğunda verilmelidir. Gebelik
döneminde EZETROL kullanımına ilişkin hiçbir klinik veri yoktur.
Monoterapi şeklinde uygulanan ezetimib ile yürütülen hayvan çalışmaları gebelik,
embriyofetal gelişim, doğum veya doğum sonrası gelişim üzerinde doğrudan veya dolaylı
zararlı etkilere dair bulgular göstermemiştir (bkz. bölüm 5.3). İnsanlara yönelik potansiyel
risk bilinmemektedir.
Gebelik ve emzirme döneminde EZETROL ile bir statinin birlikte uygulanması
kontrendikedir (bkz. bölüm 4.3); lütfen statinin Kısa Ürün Bilgisine bakınız.
Laktasyon dönemi:
EZETROL emzirme döneminde kullanılmamalıdır. Sıçanlarda yapılan çalışmalar ezetimibin
anne sütüne geçtiğini göstermektedir. Ezetimibin insanlarda anne sütüne geçip geçmediği
bilinmemektedir.
Üreme yeteneği (fertilite)
Ezetimibin insan fertilitesi üzerindeki etkisi hakkında klinik çalışma verisi bulunmamaktadır.
Ezetimibin erkek veya dişi sıçanların fertilitesi üzerinde etkisi bulunmamaktadır (bkz. bölüm
5.3).
4.7. Araç ve makine kullanımı üzerindeki etkiler
Ezetimibin araç ve makine kullanımına etkisi üzerine yapılmış çalışma yoktur. Ancak araç ve
makine kullanırken, baş dönmesinin rapor edildiği göz önünde bulundurulmalıdır.
4.8. İstenmeyen etkiler
İstenmeyen etkilerin listesi (klinik çalışmalar ve pazarlama sonrası deneyim)
112 haftaya kadar devam eden klinik çalışmalarda günde 10 mg EZETROL tek başına 2396
hastaya, bir statin ile birlikte 11308 hastaya veya fenofibrat ile birlikte 185 hastaya
uygulanmıştır. İstenmeyen reaksiyonlar genellikle hafif ve geçici olarak belirlenmiştir.
EZETROL ile bildirilen istenmeyen olayların genel insidansı plaseboyla bildirilen ile
benzerdir. İstenmeyen olaylar nedeniyle tedaviyi bırakma oranı da EZETROL ve plasebo için
benzer bulunmuştur.
EZETROL tek başına veya bir statin ile birlikte uygulandığında:
Aşağıdaki istenmeyen reaksiyonlar tek başına EZETROL alan hastalarda (n = 2396)
plaseboya (n = 1159) veya bir statin ile birlikte EZETROL (n = 11308) alan hastalarda
birlikte uygulanan statine (n = 9361) göre daha yüksek insidansla bildirilmiştir. EZETROL'ün
(monoterapi olarak veya bir statin ile birlikte uygulanan) klinik çalışmalarında gözlenen veya
pazarlama sonrası kullanımda EZETROL’ün tek başına veya bir statinle uygulanması sonucu
bildirilen advers reaksiyonlar Tablo 1'de listelenmiştir. Bu reaksiyonlar sistem organ sınıfına
ve görülme sıklığına göre sunulmaktadır.
Sıklıklar şöyle tanımlanır: Çok yaygın ( ≥1/10); yaygın (≥ 1/100 ila <1/10); yaygın olmayan
(≥1/1.000 ila <1/100); seyrek (≥1/10.000 ila <1/1,000), çok seyrek (<1/10.000) ve bilinmiyor
(eldeki verilerden hareketle tahmin edilemiyor).
Tablo 1
7/20Advers Reaksiyonlar
Sistem Organ Sınıfı Advers Reaksiyonlar
Sıklık
Kan ve lenf sistemi hastalıkları
Bilinmiyor Trombositopeni
Bağışıklık sistemi hastalıkları
Bilinmiyor Döküntü, ürtiker, anaflaksi ve anjiyoödem
dahil aşırı duyarlılık
Metabolizma ve beslenme hastalıkları
Yaygın olmayan İştah azalması
Psikiyatrik hastalıklar
Bilinmiyor Depresyon
Sinir sistemi hastalıkları
Yaygın Baş ağrısı
Yaygın olmayan Parestezi
Bilinmiyor Baş dönmesi
Vasküler hastalıklar
Yaygın olmayan Sıcak basması, hipertansiyon
Solunum, göğüs ve mediastinal hastalıklar
Yaygın olmayan Öksürük
Bilinmiyor Dispne
Gastrointestinal hastalıklar
Yaygın Karın ağrısı, ishal, karında şişkinlik
Yaygın olmayan Hazımsızlık, gastroözofageal reflü hastalığı,
bulantı, ağız kuruluğu, gastrit
Bilinmiyor Pankreatit, kabızlık
Hepato-bilier hastalıklar
Bilinmiyor Hepatit, kolelitiyazis, kolesistit
Deri ve deri altı doku hastalıkları
Yaygın olmayan Kaşıntı, döküntü, ürtiker
Bilinmiyor Eritema multiforme
Kas, iskelet bozuklukları, bağ doku ve kemik hastalıkları
Yaygın Miyalji
Yaygın olmayan Eklem ağrısı, kas spazmları, boyun ağrısı, sırt
ağrısı, kas güçsüzlüğü, uzuvlarda ağrı
Bilinmiyor Miyopati/ rabdomiyoliz (bkz. bölüm 4.4)
Genel bozukluklar ve uygulama bölgesine ilişkin hastalıklar
Yaygın Bitkinlik
Yaygın olmayan Göğüs ağrısı, ağrı, asteni, periferik ödem
Araştırmalar
Yaygın ALT ve/veya AST yükselmesi
Yaygın omayan CPK düzeyinde artış; gamaglutamil
transferaz artışı; anormal karaciğer fonksiyon
testi
EZETROL ve fenofibrat birlikte uygulandığında:
Gastrointestinal hastalıklar:
Yaygın: Karın ağrısı
8/20Çok-merkezli, çift-kör, plasebo-kontrollü klinik bir çalışma, karışık hiperlipidemili hastalarda
yapılmıştır. 625 hasta 12 haftaya kadar tedavi edilirken 576 hasta 1 yıla kadar tedavi
görmüştür. Bu çalışmada 172 hasta EZETROL ve fenofibrat ile aldıkları tedaviyi 12 haftada
tamamlamışlar ve 230 hasta EZETROL ve fenofibratla aldıkları tedaviyi (109 hasta tedavinin
ilk 12 haftasında sadece EZETROL almıştır) 1 yılda tamamlamıştır. Bu çalışma tedavi
grupları arasındaki sık görülmeyen durumları karşılaştırmak üzere tasarlanmamıştır. Serum
transaminazlarındaki klinik olarak önemli (>3 X NÜS, ardışık) yükselmelerin insidansı (%95
GA (güven aralığı)) fenofibrat monoterapisi ve EZETROL ile birlikte fenofibrat tedavisinde
%4,5 (1,9, 8,8) ve %2,7 (1,2, 5,4)’tür. Kolesistektomi için karşılık gelen insidansı, fenofibrat
monoterapisi için ve EZETROL ile birlikte fenofibrat için sırasıyla %0,6 (0,0, 3,1) ve %1,7
(0,6, 4,0)’dir (bkz. bölüm 4.4 ve 4.5).
Pediyatrik (6-17 yaş arası) Hastalar
Heterozigot ailesel veya ailesel olmayan hiperkolesterolemisi olan pediyatrik (6 ila 10 yaş)
hastaları kapsayan bir çalışmada (n = 138), ALT ve/veya AST artışları (≥ 3X NÜS, ardışık),
plasebo grubundaki %0 ile karşılaştırıldığında ezetimib hastalarında %1,1 (1 hasta) olarak
gözlenmiştir. CPK artışı (≥ 10X NÜS) söz konusu olmamıştır. Miyopati vakası rapor
edilmemiştir.
Heterozigot ailevi hiperkolesterolemili adolesan (10-17 yaş arası) hastalarda (n =248)
yürütülen bir çalışmada ALT ve/veya AST’de (≥3 X NÜS, ardışık) yükselmeler
ezetimib/simvastatin alan hastaların %3’ünde (4 hasta) ve simvastatin monoterapi grubundaki
hastaların %2’sinde (2 hasta) gözlenmiştir; CPK’de (≥10X NÜS) yükselme için rakamlar
sırasıyla %2 (2 hasta) ve %0’dır. Hiçbir miyopati vakası bildirilmemiştir.
Bu çalışma seyrek istenmeyen ilaç reaksiyonları karşılaştırılacak şekilde tasarlanmamıştır.
Koroner Kalp Hastalığı ve AKS Olay Öyküsü olan Hastalar
Ezetimib/simvastatin 10/40 mg (n=9067; bunlardan %6’sı ezetimib/simvastatin dozu 10/80
mg’ye titre edilmiştir) veya simvastatin 40 mg (n=9077; bunlardan %27’sinde simvastatin
dozu 80 mg’ye titre edilmiştir) ile tedavi edilen 18144 hastayı içeren IMPROVE-IT
çalışmasında (bkz. bölüm 5.1), güvenlilik profillerinin medyan 6,0 yıllık takip döneminde
benzer olduğu saptanmıştır. İstenmeyen olaylar nedeniyle tedaviyi bırakma oranları
ezetimib/simvastatin tedavisi alan hastalarda %10,6 ve simvastatin ile tedavi edilen hastalarda
%10,1’dir. Miyopati insidansı ezetimib/simvastatin için %0,2 ve simvastatin için %0,1’dir;
miyopati kaslarda açıklanamayan güçsüzlük veya ağrı ile birlikte bir serum CK değerinde
normal üst sınırın (NÜS) ≥10 katı yükselme veya peşpeşe iki ölçümde CK ≥5 ve <10 x NÜS
yükselme gözlenmesi şeklinde tanımlanmıştır. Rabdomiyoliz insidansı ezetimib/simvastatin
için %0,1 ve simvastatin için %0,2 olarak belirlenmiştir; rabdomiyoliz kaslarda
açıklanamayan güçsüzlük veya ağrı ile birlikte bir serum CK değerinde ≥10 x NÜS
yükselmeye eşlik eden böbrek hasarı kanıtları veya CK ≥10000 mU/mL olarak
tanımlanmıştır. Transaminazlarda ardışık yükselmelerin (>3 X NÜS) insidansı
ezetimib/simvastatin için %2,5 ve simvastatin için %2,3’dür (bkz. bölüm 4.4.) Safra kesesiyle
ilişkili istenmeyen etkiler ezetimib/simvastatin tedavisine yerleştirilen hastaların %3,1’inde ve
simvastatin tedavisine yerleştirilen hastaların %3,5’inde bildirilmiştir. Kolesistektomi
nedeniyle hospitalizasyonların insidansı her iki tedavi grubunda %1,5’dir.
Ezetimib/simvastatin veya simvastatin alan hastaların sırasıyla %9,4 ve %9,5’ine çalışma
döneminde kanser (herhangi yeni malignite olarak tanımlanmıştır) tanısı konmuştur.
9/20Kronik Böbrek Hastalığına Sahip Hastalar
Günlük EZETROL 10 mg ve simvastatin 20 mg sabit doz kombinasyonu (n = 4650) veya
plasebo (n = 4620) ile tedavi edilen 9000’den fazla hastayı kapsayan Kalp ve Böbrek Koruma
Çalışmasında (SHARP) güvenlilik profilleri 4,9 yıllık medyan takip süresince
karşılaştırılabilirdir. Bu klinik çalışmada, yalnızca ciddi advers olaylar ve herhangi bir advers
olay nedeniyle tedavi kesintileri kaydedilmiştir. Advers olaylar nedeniyle tedavinin bırakılma
oranı benzerdir (simvastatin ile birlikte EZETROL ile tedavi edilen hastalarda %10,4, plasebo
ile tedavi edilen hastalarda %9,8). Miyopati/rabdomiyoliz insidansı, simvastatin ile birlikte
EZETROL ile tedavi edilen hastalarda %0,2 ve plasebo ile tedavi edilen hastalarda %0,1’di.
Transaminazların ardışık artışları (> 3X NÜS), simvastatin ile birlikte EZETROL ile tedavi
edilen hastalarda %0,7 iken plasebo ile tedavi edilen hastalarda %0,6 olarak bulunmuştur
(bkz. bölüm 4.4). Bu klinik çalışmada, kanser (simvastatin ile birlikte EZETROL için %9,4,
plasebo için %9,5), hepatit, kolesistektomi veya safra taşı komplikasyonları veya pankreatit
dahil olmak üzere önceden belirlenmiş advers olayların insidansında istatistiki olarak anlamlı
artışlar olmamıştır.
Laboratuvar değerleri
Kontrollü klinik monoterapi çalışmalarında serum transaminazlarında (ALT ve/veya AST
≥X3 NÜS) klinik olarak gözlenen önemli artışların insidansı, EZETROL (%0,5) ile plasebo
(%0,3) arasında benzer bulunmuştur. Birlikte uygulama çalışmalarında statinle birlikte
EZETROL uygulanan hastalarda insidans %1,3 iken, sadece statinle tedavi edilen hastalarda
insidans %0,4’tür. Bu yükselişler genellikle asemptomatik, kolestazla ilişkisi olmayan ve
tedavinin sona erdirilmesiyle veya tedavinin devamında son bulan etkilerdir (bkz. bölüm 4.4).
Klinik çalışmalarda CPK>10 X NÜS tek başına EZETROL uygulanan 1674 hastanın 4’ünde
(%0,2) rapor edilmesine karşın plasebo uygulanan 786 hastanın 1’inde (%0,1) ve EZETROL
ile birlikte statin uygulanan 917 hastanın 1’inde (%0,1) ve yalnızca statin uygulanan 929
hastanın 4’ünde (%0,4) rapor edilmiştir. İlgili kontrol kolu (plasebo veya yalnız statin) ile
karşılaştırıldığında EZETROL ile ilişkili miyopati ve rabdomiyolizde artış gözlemlenmemiştir
(bkz. bölüm 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0312 218 35 99).
4.9. Doz aşımı ve tedavisi
Klinik çalışmalarda günde 50 mg ezetimibin 15 sağlıklı bireye 14 güne kadar uygulanması
veya günde 40 mg ezetimibin primer hiperkolesterolemili 18 hastaya 56 güne kadar
uygulanması genel olarak iyi tolere edilmiştir. Hayvanlarda: sıçanlarda ve farelerde
ezetimibin tekli oral 5000 mg/kg dozları ve 3000 mg/kg dozlarından sonra toksisite
gözlenmemiştir.
EZETROL ile çok az sayıda doz aşımı olgusu bildirilmiştir; bunların çoğu istenmeyen olaylar
ile ilişkili olmamıştır. Bildirilen istenmeyen olaylar ciddi değildir. Doz aşımı halinde,
semptomatik ve destekleyici önlemler alınmalıdır.
10/205. FARMAKOLOJİK ÖZELLİKLER
5.1. Farmakodinamik özellikler
Farmasötik grubu: Diğer lipid düşürücü ajanlar
ATC kodu: C10AX09
Etki mekanizması
EZETROL kolesterol ve ilişkili bitki sterollerinin barsaktan emilimini seçici olarak inhibe
eden yeni bir lipid düşürücü bileşik sınıfına mensuptur. Ezetimib oral olarak aktiftir ve diğer
kolesterol düşürücü ilaçlardan (HMG-KoA redüktaz inhibitörleri (statinler), safra asidi
sekestranları [reçineler], fibrik asit türevleri ve bitki stenolleri) farklı bir etki mekanizmasına
sahiptir. Ezetimibin moleküler hedefinin sterol taşıyıcısı Niemann- Pick C1-benzeri 1
(NPC1L1) molekülü olduğu gösterilmiştir; NPC1L1 kolesterol ve fitosterollerin barsaktan
uptake’inde rol oynar.
Ezetimib ince barsağın fırçamsı kenarına lokalize olur ve kolesterol emilimini inhibe ederek
karaciğere giden barsak kolesterolünü azaltır; statinler ise karaciğerde kolesterol sentezini
azaltır. Birlikte bu iki mekanizma komplementer kolesterol azaltımı sağlar.
Hiperkolesterolemili 18 hastada yapılan 2 haftalık klinik bir çalışmada EZETROL barsaktan
kolesterol emilimini plaseboya göre %54 inhibe etmiştir.
Farmakodinamik etkiler
Ezetimibin kolesterol emilimini inhibe etmede seçiciliğini belirlemek amacıyla bir dizi klinik
öncesi çalışma yapılmıştır. Ezetimib, [14C]-kolesterol emilimini inhibe ederken trigliseridler,
yağ asitleri, safra asitleri, progesteron, etinil östradiol veya yağda çözünen vitaminlerin (A ve
D) emilimi üzerinde hiçbir etki göstermemiştir.
Epidemiyolojik çalışmalar kardiyovasküler morbidite ve mortalitenin total-K ve LDL-K
düzeyiyle doğru orantılı ve HDL-K düzeyiyle ters orantılı şekilde değiştiğini ortaya
koymuştur.
EZETROL’ün bir statin ile birlikte uygulanması KKH ve AKS olay öyküsü olan hastalarda
kardiyovasküler olayların riskini azaltmada etkilidir.
Klinik etkililik ve güvenlilik
Kontrollü klinik çalışmalarda, monoterapi şeklinde veya bir statin ile birlikte uygulanan
EZETROL hiperkolesterolemili hastalarda total kolesterol (total-K), düşük dansiteli
lipoprotein kolesterol (LDL-K), apolipoprotein B (Apo B) ve trigliseridleri (TG) anlamlı
olarak düşürmüş ve yüksek dansiteli lipoprotein kolesterolü (HDL-K) yükseltmiştir.
Primer Hiperkolesterolemi
Sekiz haftalık çift-kör, plasebo-kontrollü bir çalışmada, statin monoterapisi alan ve Ulusal
Kolesterol Eğitim Programının (NCEP) LDL-K hedefinde olmayan (başlangıç özelliklerine
bağlı olarak 2,6 - 4,1 mmol/L [100 - 160 mg/dL]) 769 hiperkolesterolemili hasta devam eden
statin tedavisine ek olarak EZETROL 10 mg veya plasebo almak üzere randomize
edilmişlerdir.
Başlangıçta LDL-K hedefinde olmayan, statin tedavisi alan hastalarda (~%82), EZETROL’e
randomize edilenlerde çalışmanın son noktasında LDL-K hedefine ulaşanların oranı
plaseboya randomize edilenlere göre anlamlı olarak daha yüksektir (sırasıyla %72 ve %19).
LDL-K azaltımları birbirinden anlamlı olarak farklıdır (EZETROL için %25, plasebo için
11/20%4). Ayrıca, devam eden statin tedavisine eklenen EZETROL total-K, Apo B, TG’yi
plaseboya göre anlamlı olarak düşürürken HDL-K’yı yükseltmiştir. Statin tedavisine eklenen
EZETROL veya plasebo medyan C-reaktif proteini başlangıca göre sırasıyla %10 ve %0
azaltmıştır.
Primer hiperkolesterolemili 1719 hastada yürütülen iki çift-kör, randomize, plasebo-kontrollü,
12 haftalık çalışmada EZETROL 10 mg, total-K (%13), LDL-K (%19), Apo B (%14) ve
TG’yi (%8) plaseboya göre anlamlı olarak düşürmüş ve HDL-K’yı yükseltmiştir (%3).
Ayrıca, EZETROL yağda eriyen vitaminlerin (A, D ve E) plazma konsantrasyonları ve
protrombin zamanı üzerinde hiçbir etki göstermemiş ve diğer lipid düşürücü ajanlar gibi
adrenokortikal steroid hormon üretimini bozmamıştır.
Çok-merkezli, çift-kör, kontrollü bir klinik çalışmada (ENHANCE), heterozigot ailevi
hiperkolesterolemili 720 hasta 2 yıl süreyle ezetimib 10 mg ile simvastatin 80 mg
kombinasyonu (n = 357) veya sadece simvastatin 80 mg (n = 363) almak üzere randomize
edilmiştir. Çalışmanın birincil amacı, ezetimib/simvastatin kombinasyon tedavisinin karotid
arter intima-media kalınlığı (İMK) üzerindeki etkisini simvastatin monoterapisiyle
karşılaştırmaktır. Bu dolaylı markerin kardiyovasküler morbidite ve mortalite üzerindeki
etkisi henüz gösterilmemiştir.
Birincil son nokta olan altı karotid segmentinin tümünde ortalama İMK değişimi B-mod
ultrasonla ölçüldüğünde iki tedavi grubu arasında anlamlı olarak farklı bulunmamıştır
(p=0,29). Ezetimib 10 mg ile simvastatin 80 mg kombinasyonu veya tek başına simvastatin
80 mg ile intima-media kalınlığı çalışmanın 2 yılında sırasıyla 0,0111 mm ve 0,0058 mm
artmıştır (başlangıçtaki ortalama karotid İMK sırasıyla 0,68 mm ve 0,69 mm).
Ezetimib 10 mg ile simvastatin 80 mg kombinasyonu LDL-K, total-K, Apo B ve TG’yi
simvastatin 80 mg’ye göre anlamlı olarak daha fazla düşürmüştür. HDL-K’de yüzde artış iki
tedavi grubunda benzerdir. Ezetimib 10 mg ile simvastatin 80 mg kombinasyonu için
bildirilen istenmeyen olaylar onun bilinen güvenlilik profiliyle uyumludur.
Pediyatrik popülasyon
Çok merkezli, çift kör, kontrollü çalışmada, 6 ila 10 yaşında olan (ortalama yaş 8,3),
heterozigot ailesel veya ailesel olmayan hiperkolesterolemisi (HeFH) olan ve başlangıç LDL-
K düzeyleri 3,74 ila 9,92 mmol/l olan 138 hasta (59 erkek ve 79 kız), 12 hafta boyunca
EZETROL 10 mg veya plaseboya randomize edilmiştir.
12. haftada EZETROL, plasebo ile karşılaştırıldığında total-K (-%21 vs. %0), LDL-C (-%28
vs. -%1), Apo-B (-%22 vs. -%1) ve non-HDL-K’yı (-%26 vs. %0) anlamlı derecede
düşürmüştür. İki tedavi grubuna yönelik sonuçlar TG ve HDL-K için benzerdir (sırasıyla -%6
vs. +%8, +%2 vs. +%1).
Çok-merkezli, çift-kör, kontrollü bir çalışmada, başlangıçtaki LDL-K düzeyleri 4,1 ile 10,4
mmol/L arasında olan, heterozigot ailevi hiperkolesterolemili (HeFH) 10-17 yaş arası
(ortalama yaş 14,2) 142 erkek (Tanner evresi II ve üzeri) ve menarş sonrası 106 kız 6 hafta
boyunca EZETROL 10 mg ile birlikte simvastatin (10, 20 veya 40 mg) ya da tek başına
simvastatin (10, 20 veya 40 mg); sonraki 27 haftada EZETROL ile birlikte 40 mg simvastatin
veya tek başına 40 mg simvastatin ve sonraki 20 hafta boyunca açık etiketli olarak birlikte
uygulanan EZETROL ve simvastatin (10 mg, 20 mg veya 40 mg) tedavisine randomize
edilmiştir.
12/20Altıncı haftada, EZETROL ile birlikte simvastatin uygulanması (tüm dozlar) total-K (%38’e
karşı %26), LDL-K (%49’a karşı %34), Apo B (%39’a karşı %27) ve non-HDL-K’yi (%47’ye
karşı %33) tek başına simvastatine (tüm dozlar) göre anlamlı olarak düşürmüştür. İki tedavi
grubunda TG ve HDL-K sonuçları benzerdir (-%17’ye karşı -%12 ve + %7’ye karşı +%6). 33.
haftadaki sonuçlar 6. haftadakilerle benzerdir ve NCEP AAP’nin ideal LDL-K hedefine (< 2,8
mmol/L [110 mg/dL]) ulaşanların sayısı EZETROL ile 40 mg simvastatin alan (%62)
hastalarda 40 mg simvastatin (%25) alanlara kıyasla anlamlı olarak daha fazla bulunmuştur.
Açık etiketli fazın sonu olan 53. haftada lipid parametreleri üzerindeki etkiler korunmuştur.
Günde 40 mg’dan yüksek simvastatin dozlarıyla birlikte uygulanan EZETROL’ün güvenlilik
ve etkililiği 10-17 yaş arası pediyatrik hastalarda çalışılmamıştır. Simvastatin ile birlikte
uygulanan EZETROL’ün güvenliliği ve etkililiği 10 yaşından küçük pediyatrik hastalarda
çalışılmamıştır. 17 yaşından küçük hastalarda EZETROL ile uzun süreli tedavinin erişkin
çağda morbidite ve mortaliteyi azaltmadaki etkililiği incelenmemiştir.
Kardiyovasküler Hastalığın Önlenmesi
Sonuçlarda Azaltımın İyileştirilmesi: Uluslararası Vytorin Etkinlik Çalışması (IMPROVE-IT)
akut koroner sendrom (AKS; akut miyokard enfarktüsü [ME] veya kararsız angina [KA])
nedeniyle hospitalizasyondan sonraki 10 gün içinde çalışmaya dahil edilen 18144 hastada
yürütülen çok-merkezli, randomize, çift-kör, aktif-kontrollü bir çalışmadır. AKS ile
başvurdukları tarihte hastaların LDL-K değeri eğer lipid düşürücü tedavi almamışlarsa ≤
125 mg/dL (≤ 3,2 mmol/L) ve lipid düşürücü tedavi almışlarsa ≤100 mg/dL’dır (≤
2,6 mmol/L). Tüm hastalar ezetimib/simvastatin 10/40 mg (n=9067) veya simvastatin 40 mg
(n=9077) almak üzere 1:1 oranında randomize edilmiş ve medyan 6,0 yıl boyunca takip
edilmiştir.
Hastaların ortalama yaşı 63,6’dır; %76’sı erkek, %84’ü beyaz ve %27’si diyabetiktir.
Çalışmaya giriş için kriter olan olay tarihinde ortalama LDL-K değeri lipid düşürücü tedavi
(n=6390) alanlarda 80 mg/dL (2,1 mmol/L) ve daha önce lipid düşürücü tedavi almamış
olanlarda 101 mg/dL’dir (2,6 mmol/L) (n=11594). Çalışmaya giriş kriteri olan AKS olayı için
hospitalizasyondan önce, hastaların %34’ü statin tedavisi almaktadır. Birinci yılda, tedaviye
devam eden hastalarda ortalama LDL-K ezetimib/simvastatin grubunda 53,2 mg/dL
(1,4 mmol/L) ve simvastatin monoterapisi alan grupta 69,9 mg/dL’dir (1,8 mmol/L). Lipid
değerleri genellikle çalışma tedavisine devam eden hastalardan elde edilmiştir.
Birincil son nokta, kardiyovasküler ölüm, majör koroner olaylar (MKO’lar; randomize
tedaviye yerleşimden en az 30 gün sonra meydana gelen ölümcül olmayan miyokard
enfarktüsü, hospitalizasyon gerektiren belgelenmiş kararsız angina veya herhangi bir koroner
revaskülarizasyon prosedürü olarak tanımlanmıştır) ve ölümcül olmayan inmenin bileşimidir.
Çalışma, simvastatine eklenen ezetimib tedavisinin kardiyovasküler ölüm, MKO ve ölümcül
olmayan inmeyi içeren birincil birleşik son noktayı tek başına simvastatine göre azaltmada
ilave yarar sağladığını göstermiştir (relatif risk azaltımı %6,4, p=0,016). Birincil son nokta
ezetimib/simvastatin grubunda yer alan 9067 hastadan 2572’sinde (7 yıllık Kaplan-Meier
[KM] oranı %32,72) ve tek başına simvastatin grubundaki 9077 hastadan 2742’sinde ortaya
çıkmıştır (7 yıllık KM oranı %34,67) (bkz. Şekil 1 ve Tablo 1) Bu ilave yararın,
kardiyovasküler olayların riskini azaltmada etkin oldukları gösterilmiş diğer statinlerin eş
zamanlı uygulanmasıyla benzer olması beklenmektedir (bkz. Tablo 1).
13/20Ezetimib/simvastatinin tedavi etkisi cinsiyet, yaş, ırk, tıbbi öyküde diabetes mellitus varlığı,
başlangıçtaki lipid düzeyleri, önceki statin tedavisi, geçirilmiş inme veya hipertansiyonu
içeren pek çok alt grupta tüm sonuçlarla genellikle uyumlu bulunmuştur.
Şekil 1: Ezetimib/simvastatinin kardiyovasküler ölüm, major koroner olay veya ölümcül
olmayan inmeyi içeren birincil birleşik son nokta üzerindeki etkisi
Hazard oranı,
0,
936 (%95 GA,
0, 887-0,
988);
p=0,
016
14/20
%
fitalümüK
Ezetimib/Simvastatin
Simvastatin
Randomizasyondan Sonra Geçen Zaman (Yıllar)
Risk taşıyan hastalar
Ezetimib/Simvastatin
SimvastatinTablo 2
IMPROVE-IT’e Randomize Edilen Tüm Hastalarda Tedavi Grubuna göre Majör
Kardiyovasküler Olaylar
Sonuç Ezetimib/Simvastatin Simvastatin Tehlike Oranı (%95 p-
10/40 mga 40 mgb GA) değeri
(n=9067) (n=9077)
n K-M % c n K-M % c
Birincil Birleşik Etkinlik Son Noktası
(KV ölüm, Majör Koroner Olaylar ve
2572 %32,72 2742 %34,67 0,936 (0,887, 0,988) 0,016
ölümcül olmayan inme)
İkincil Birleşik Etkinlik Son Noktaları
30 gün sonra KKH’ye bağlı ölüm,
ölümcül olmayan ME, acil koroner 1322 %17,52 1448 %18,88 0,912 (0,847, 0,983) 0,016
revaskülarizasyon
MKO, ölümcül olmayan inme, ölüm
3089 %38,65 3246 %40,25 0,948 (0,903, 0,996) 0,035
(tüm nedenler)
KV ölüm, ölümcül olmayan ME,
hospitalizasyon gerektiren kararsız
2716 %34,49 2869 %36,20 0,945 (0,897, 0,996) 0,035
angina, herhangi revaskülarizasyon,
ölümcül olmayan inme
Birincil Birleşik Son Noktanın Bileşenleri ve Seçilmiş Etkinlik Son Noktaları (herhangi bir zamanda tanımlanan olayın ilk
kez görülmesi)
Kardiyovasküler ölüm 537 %6,89 538 %6,84 1,000 (0,887, 1,127) 0,997
Majör Koroner Olay:
Ölümcül olmayan ME 945 %12,77 1083 %14,41 0,871 (0,798, 0,950) 0,002
Hospitalizasyon gerektiren kararsız
156 %2,06 148 %1,92 1,059 (0,846, 1,326) 0,618
angina
30 gün sonra koroner
1690 %21,84 1793 %23,36 0,947 (0,886, 1,012) 0,107
revaskülarizasyon
Ölümcül olmayan inme 245 %3,49 305 %4,24 0,802 (0,678, 0,949) 0,010
Tüm ME’ler (ölümcül ve ölümcül
977 %13,13 1118 %14, 82 0,872 (0,800, 0,950) 0,002
olmayan)
Tüm inmeler (ölümcül ve ölümcül
296 %4,16 345 %4,77 0,857 (0,734, 1,001) 0,052
olmayan)
Hemorajik olmayan inme d 242 %3,48 305 %4,23 0, 793 (0,670, 0,939) 0,007
Hemorajik inme 59 %0,77 43 %0,59 1,377 (0,930, 2,040) 0,110
Herhangi bir nedenle ölüm 1215 %15,36 1231 %15,28 0,989 (0,914, 1,070) 0,782
a Hastaların %6’sı ezetimib/simvastatin 10/80 mg’ye yukarı yönlü titre edilmiştir.
b Hastaların %2’si simvastatin 80 mg’ye yukarı yönlü titre edilmiştir.
c 7. yılda Kaplan-Meier tahmini.
d İskemik inmeyi veya tipi belirlenmemiş inmeyi içerir.
Kronik Böbrek Hastalığında (KBH) Majör Vasküler Olayların Önlenmesi
Kalp ve Böbrek Koruma (SHARP) çalışması kronik böbrek hastalığı olan 9438 hastada (üçte
biri başlangıçta diyaliz tedavisi almaktaydı) yürütülen çok-uluslu, randomize, plasebo-
kontrollü, çift-kör bir çalışmadır. Toplam 4650 hasta EZETROL 10 mg ile simvastatin 20
mg’nin sabit dozlu bir kombinasyonunu ve 4620 hasta plasebo almak üzere randomize
edilmiş ve medyan 4,9 yıl izlenmiştir. Hastaların ortalama yaşı 62’dir, %63’ü erkek, %72’si
beyaz ve %23’ü diyabetiktir. Diyalize girmeyen hastalarda hesaplanmış ortalama glomerüler
filtrasyon hızı (eGFR) 26,5 mL/dak/1,73 m2’dir. Lipidler için hiçbir giriş kriteri yoktu.
Başlangıçta ortalama LDL-K 108 mg/dL’dir. Bir yıl sonra, çalışma ilacını artık almayan
15/20hastalar dahil olmak üzere, tek başına simvastatin ile LDL-K plaseboya göre %26 azalırken,
EZETROL 10 mg ve simvastatin 20 mg kombinasyonuyla %38 oranında azalmıştır.
SHARP protokolünde tanımlanan birincil karşılaştırma sadece başlangıçta EZETROL ile
kombine simvastatin grubuna (n = 4193) veya plasebo (n = 4191) grubuna randomize edilen
hastalarda "majör vasküler olayların" (MVO; ölümcül olmayan miyokard enfarktüsü veya
kardiyak ölüm, inme ya da herhangi bir revaskülarizasyon prosedürü şeklinde tanımlanmıştır)
tedavi amaçlı analizidir. İkincil analizler EZETROL ile simvastatin kombinasyonuna (n =
4650) veya plaseboya (n = 4620) randomize edilen (çalışmanın başlangıcında veya 1.yılda)
tüm kohort için analiz edilen aynı birleşik son noktayı ve ayrıca bu birleşik son noktanın
bileşenlerini içermiştir.
Birincil son nokta analizi EZETROL ile simvastatin kombinasyonunun majör vasküler
olayların riskini (plasebo grubunda olayların görüldüğü 749 hastaya karşılık EZETROL ile
kombine simvastatin grubunda 639 hasta) relatif riskte %16 azalmayla birlikte anlamlı
düzeyde azalttığını göstermiştir (p = 0,001).
Bununla birlikte, bu çalışma KKH hastalarında majör vasküler olayların riskini anlamlı
düzeyde azaltmadaki etkinliğe tek bir bileşenin (ezetimib) katkısını ayrı olarak incelemek
amacıyla tasarlanmamıştır.
Tüm randomize edilmiş hastalarda majör vasküler olayların her bir bileşeni Tablo 2’de
sunulmaktadır. EZETROL ile simvastatin kombinasyonu inme ve herhangi bir
revaskülarizasyonun riskini anlamlı düzeyde azaltmış ve ölümcül olmayan ME ve kardiyak
ölüm açısından EZETROL ile simvastatin kombinasyonu lehine anlamlı olmayan rakamsal
farklar gözlenmiştir.
Tablo 3
SHARP’da randomize edilen tüm hastalarda Tedavi Grubuna göre Majör Vasküler Olaylar a
EZETROL 10 Plasebo Risk Oranı P-değeri
Sonuç mg ile (n=4620) (%95 GA -
simvastatin güven aralığı)
20 mg
kombinasyonu
(n=4650)
Majör Vasküler Olaylar 701 (%15,1) 814 (%17,6) 0,85 (0,77-0,94) 0,001
Ölümcül olmayan ME 134 (%2,9) 159 (%3,4) 0,84 (0,66-1,05) 0,12
(miyokard enfarktüsü)
Kardiyak Ölüm 253 (%5,4) 272 (%5,9) 0,93 (0,78-1,10) 0,38
İnme 171 (%3,7) 210 (%4,5) 0,81 (0,66-0,99) 0,038
Hemorajik olmayan 131 (2, 8%) 174 (%3,8) 0,75 (0,60-0,94) 0,011
İnme
Hemorajik İnme 45 (%1,0) 37 (%0,8) 1,21 (0,78-1,86) 0,40
Revaskülarizasyon 284 (%6,1) 352 (%7,6) 0,79 (0,68-0,93) 0,004
Majör Aterosklerotik 526(%11,3) 619 (%13,4) 0,83 (0,74-0,94) 0,002
Olaylar (MAO)b
aEZETROL ile simvastatin kombinasyonu veya plaseboya başlangıçta ya da 1.yılda randomize edilen tüm SHARP hastalarının tedavi amaçlı
analizi
16/20b MAO; ölümcül olmayan miyokard enfarktüsü, koroner ölüm, hemorajik olmayan inme veya herhangi revaskülarizasyoun bileşimi olarak
tanımlanmıştır.
EZETROL ve simvastatin kombinasyonuyla LDL kolesterolde sağlanan mutlak azalma
başlangıçta LDL-K değeri düşük olan hastalarda (<2,5 mmol/L) ve başlangıçta diyaliz
tedavisi almakta olan hastalarda diğer hastalara göre daha düşüktür ve bu iki grupta karşılık
gelen risk azaltımları zayıflamıştır.
Homozigot Ailesel Hiperkolesterolemi (HoFH)
Çift-kör, randomize, 12 haftalık bir çalışma klinik ve/veya genotipik HoFH tanısı koyulmuş,
eş zamanlı LDL afereziyle birlikte veya aferez olmaksızın atorvastatin veya simvastatin (40
mg) alan 50 hastayı incelemiştir. Atorvastatin (40 veya 80 mg) veya simvastatin (40 veya 80
mg) ile birlikte uygulanan EZETROL LDL-K’yı simvastatin veya atorvastatin monoterapi
dozunun 40 mg’den 80 mg’ye yükseltilmesine göre %15 oranında anlamlı olarak
düşürmüştür.
Homozigot Sitosterolemi (Fitosterolemi)
Çift-kör, plasebo-kontrollü, 8 haftalık bir çalışmada homozigot sitosterolemili 37 hasta
EZETROL 10 mg (n = 30) veya plasebo (n = 7) almak üzere randomize edilmiştir. Bazı
hastalar başka tedaviler alıyorlardı (örn. statinler, reçineler). EZETROL iki önemli bitki
sterolünü (sitosterol ve kampesterol) başlangıca göre sırasıyla % 21 ve % 24 oranında
azaltmıştır. Bu popülasyonda sitosterol düşürümünün morbidite ve mortalite üzerindeki
etkileri bilinmemektedir.
Aort Stenozu
Aort Stenozunda Simvastatin ve Ezetimib (SEAS) çalışması, Doppler ile ölçülen 2,5 - 4,0 m/s
aralığında aort pik akış hızıyla belgelenen asemptomatik aort stenozu (AS) olan 1873 hastada
ortalama 4,4 yıl yürütülen çok-merkezli, çift-kör, plasebo-kontrollü bir çalışmadır. Çalışmaya
sadece, statin tedavisinin aterosklerotik kardiyovasküler hastalık riskini azaltmak amacıyla
gerekli olduğu düşünülmeyen hastalar dahil edilmiştir. Hastalar plasebo veya ezetimib 10 mg
ile birlikte uygulanan simvastatin 40 mg/gün tedavisi almak üzere randomize edilmiştir.
Birincil son nokta kardiyovasküler ölüm, aort kapağı değiştirme (AVR) cerrahisi, AS’nin
ilerlemesine bağlı konjestif kalp yetmezliği (KKY), ölümcül olmayan miyokard enfarktüsü,
koroner arter bypass graftı (CABG), perkutan koroner girişim (PCI), kararsız angina
nedeniyle hospitalizasyon ve hemorajik olmayan inmeyi içeren majör kardiyovasküler
olayların bir bileşimidir. Önemli ikincil son noktalar, birincil son nokta olay kategorilerinin
alt kümelerinin bileşimleridir.
Plaseboya kıyasla, ezetimib/simvastatin 10/40 mg majör kardiyovasküler olayların riskini
anlamlı olarak azaltmamıştır. Birincil sonuç ezetimib / simvastatin grubunda 333 hastada
(%35,3) ve plasebo grubunda 355 hastada (%28,3) görülmüştür (ezetimib / simvastatin
grubunda risk oranı (HR), 0,96; %95 güven aralığı, 0,83 - 1,12; p = 0,59). Aort kapağı
değişimi ezetimib / simvastatin grubunda 267 hastada (%28,3) ve plasebo grubunda 278
hastada (%29,9) yapılmıştır (tehlike oranı, 1,00; %95 GA, 0,84 - 1,18; p = 0,97). Ezetimib /
simvastatin grubunda iskemik kardiyovasküler olaylar (n=148) plasebo grubuna kıyasla (n =
187) daha az hastada görülmüştür (tehlike oranı, 0,78; %95 GA, 0,63 - 0,97; p = 0,02); bunun
ana nedeni, koroner arter bypass graftı yapılan hasta sayısının daha az olmasıdır.
Ezetimib / simvastatin grubunda kanser daha sıklıkla görülmüştür (105’e karşı 70, p=0,01).
Daha büyük SHARP çalışmasında herhangi bir kanser vakası olan toplam hasta sayısı (438
17/20ezetimib/simvastatine göre 439 plasebo grup) farklı olmadığı için bu gözlemin klinik önemi
bilinmemektedir. Ek olarak, IMPROVE-IT çalışmasında herhangi bir yeni malignitesi olan
(853 ezetimib/simvastatin gruba göre 863 simvastatin grup) toplam hasta sayısı anlamlı olarak
farklılık yaratmamaktadır ve bu yüzden SEAS çalışmasının bulguları SHARP ya da
IMPROVE-IT tarafından konfirme edilememiştir.
5.2. Farmakokinetik özellikler
Emilim:
Oral uygulamadan sonra ezetimib hızla emilir ve farmakolojik yönden aktif bir fenolik
glukuronata (ezetimib-glukuronat) kapsamlı biçimde konjuge olur. Ortalama pik plazma
konsantrasyonlarına (C ) ezetimib ile 4- 12 saatte ve ezetimib-glukuronat ile 1-2 saatte
maks
ulaşılır. Ezetimibin mutlak biyoyararlanımı belirlenemez, çünkü bileşik enjeksiyon için uygun
olan sulu ortamda neredeyse hiç çözünmemektedir.
Ezetimib EZETROL 10 mg tabletler şeklinde uygulandığında eş zamanlı gıda alımı (yüksek
oranda yağ içeren veya yağ içermeyen öğünler) ezetimibin emilim derecesini etkilememiştir.
EZETROL gıdalarla birlikte veya ayrı alınabilir.
Dağılım:
Ezetimib ve ezetimib-glukuronat insan plazma proteinlerine sırasıyla %99,7 ve %88-92
oranında bağlanır.
Biyotransformasyon:
Ezetimib, ince barsakta ve karaciğerde glukuronik asit konjugasyonu (faz II reaksiyonu) ile
metabolize olur; daha sonra safrayla atılır. İncelenen tüm türlerde minimal oksidatif
metabolizma (faz I reaksiyon) gözlemlenmiştir. Ezetimib ve ezetimib-glukuronat plazmada
total ilacın sırayla %10 ila %20’si ve %80 ila %90’ını teşkil eder.
Eliminasyon:
Hem ezetimib hem de ezetimib-glukuronat anlamlı enterohepatik geridolaşım kanıtıyla
plazmadan elimine edilirler. Ezetimib ve ezetimib- glukuronatın yarılanma ömrü 22 saattir.
İnsan deneklere 14C-ezetimibin (20 mg) oral uygulanmasından sonra, total ezetimib
plazmadaki toplam radyoaktivitenin yaklaşık %93’ünü oluşturmuştur.
10 günlük bir toplama periyodunun ardından, uygulanan radyoaktivitenin yaklaşık %78 ve
%11’i, sırasıyla üre ve feçesten geri kazanılmıştır. 48 saat sonra plazmada radyoaktivite
ölçülemeyecek düzeylerde bulunmuştur.
Hastalardaki karakteristik özellikler
Pediyatrik hastalar:
6 yaşındaki ve daha büyük çocuklarda ezetimibin farmakokinetiği erişkinlerle benzerdir. 6
yaşından küçük pediyatrik popülasyonda farmakokinetik veri mevcut değildir. Pediyatrik ve
adolesan hastalarda klinik deneyim HoFH, HeFH ve sitosterolemili hastaları içerir.
Geriyatrik hastalar:
Total ezetimibin plazma konsantrasyonları yaşlı kişilerde (≥65 yaş) genç kişilere (18- 45 yaş
arası) göre yaklaşık 2 kat daha yüksektir. EZETROL ile tedavi edilen yaşlı ve genç
gönüllülerde LDL-K düşürümü ve güvenlilik profili benzerdir. Dolayısıyla yaşlılarda doz
ayarlamasına gerek yoktur.
18/20Karaciğer yetmezliği:
Ezetimibin tekli 10 mg dozundan sonra, total ezetimibin eğri altında kalan ortalama alanı
(EAA) hafif karaciğer yetmezliği olan hastalarda (Child-Pugh skoru 5 ila 6) sağlıklı bireylere
göre yaklaşık 1,7 kat artmıştır. Orta derecede karaciğer yetmezliği olan hastalarda
(Child-Pugh skoru 7 ila 9) 14 gün süren bir çoklu-doz çalışmasında (günde 10 mg) total
ezetimibin ortalama EAA değeri 1. günde ve 14. günde sağlıklı bireylere göre yaklaşık 4 kat
artmıştır. Orta derecede veya şiddetli (Child-Pugh skoru > 9) karaciğer yetmezliği olan
hastalarda artmış ezetimib maruziyetinin etkileri bilinmediğinden, ezetimib bu hastalara
önerilmez (bkz. bölüm 4.4).
Böbrek yetmezliği:
Şiddetli böbrek yetmezliği olan hastalarda (n=8; ortalama kreatin klerensi ≤ 30 mL/dak/1,73
m2) 10 mg lık tekli dozu sonrasında eğrinin altında kalan alanın (EAA) sağlıklı bireylere
(n=9) oranla yaklaşık 1,5 kat arttığı görülmüştür. Bu sonuç klinik olarak anlamlı olmadığı
için, böbrek yetersizliği olan hastalarda doz ayarlamasına gerek yoktur. Bu çalışmadaki başka
bir hastada (böbrek transplantasyonu yapılmış, siklosporin dahil pek çok ilaç alan) total
ezetimibe maruz kalım 12 kat daha yüksektir.
Cinsiyet:
Total ezetimibin plazma konsantrasyonları erkeklere göre kadınlarda biraz daha yüksektir
(yaklaşık %20). EZETROL ile tedavi edilen erkekler ve kadınlarda LDL-K azaltımı ve
güvenlilik profili benzerdir. Dolayısıyla cinsiyete göre doz ayarlaması gerekmez.
5.3. Klinik öncesi güvenlilik verileri
Ezetimibin kronik toksisitesini inceleyen hayvan çalışmaları toksik etkiler için hiçbir hedef
organ ortaya koymamıştır. Dört hafta süreyle ezetimib (≥ 0,03 mg/kg/gün) ile tedavi edilen
köpeklerde sistik kanaldaki kolesterol konsantrasyonu 2,5 - 3,5 kat yükselmiştir. Ancak günde
300 mg/kg’a kadar dozların verildiği köpeklerle yapılan bir 1 yıllık çalışmada kolelitiyazis
veya diğer hepatobiliyer etkilerin insidansında artış gözlenmemiştir. Bu verilerin insanlardaki
anlamı bilinmemektedir. EZETROL’ün terapötik kullanımıyla ilişkili litojenik (taş oluşumu)
risk dışlanamaz.
Ezetimib ve statinlerin kombine uygulandığı çalışmalarda gözlenen toksik etkiler statinler ile
tipik olarak gözlenen etkilerdi. Toksik etkilerin bazıları tek başına statinlerle tedavi sırasında
gözlenenlerden daha çarpıcıydı. Bu durum kombine tedavide farmakokinetik ve
farmakodinamik etkileşimlere bağlanmaktadır. Bu tip etkileşimler klinik çalışmalarda ortaya
çıkmamıştır. Miyopatiler sıçanlarda yalnızca insanlardaki terapötik dozun birkaç kat
üzerindeki dozlara (statinlerin EAA düzeyinin yaklaşık 20 katı ve aktif metabolitlerin EAA
düzeyinin 500-2000 katı) maruz kalımdan sonra gözlenmiştir.
Bir dizi in vivo ve in vitro çalışmada, tek başına veya statinler ile birlikte uygulanan ezetimib
genotoksik potansiyel sergilememiştir. Ezetimib ile yapılan uzun süreli karsinojenite testleri
negatiftir.
Ezetimibin dişi veya erkek sıçanların üreme yeteneği üzerinde hiçbir etkisi bulunmamıştır;
ayrıca ezetimib sıçanlarda veya tavşanlarda teratojenik değildir ve doğum öncesi ve sonrası
gelişimi etkilememiştir. Ezetimib günde 1000 mg/kg çoklu dozların verildiği gebe sıçanlarda
ve tavşanlarda plasenta bariyerinden geçmiştir. Sıçanlarda ezetimib ve statinlerin birlikte
uygulanması teratojenik değildir. Gebe tavşanlarda az sayıda iskelet deformitesi (toraks ve
19/20kaudal omurlarda füzyon, kaudal omurların sayısında azalma) gözlenmiştir. Ezetimib ile
lovastatinin birlikte uygulanması embriyo üzerinde ölümcül etkilere yol açmıştır.
6. FARMASÖTİK ÖZELLİKLER
6.1. Yardımcı maddelerin listesi
Kroskarmeloz sodyum
Laktoz monohidrat (ineklerden elde edilir)
Magnezyum stearat
Mikrokristalin selüloz
Povidon
Sodyum laurilsülfat
6.2. Geçimsizlikler
Yeterli veri yoktur.
6.3. Raf ömrü
36 ay
6.4. Saklamaya yönelik özel uyarılar
25oC’nin altındaki oda sıcaklığında, çocukların göremeyeceği ve erişemeyeceği yerlerde ve
ambalajında saklayınız.
Blisterleri nemden korumak için orijinal ambalajında saklayınız.
6.5. Ambalajın niteliği ve içeriği
Kutuda 28 tabletlik Poliklorotrifloroetilen/Al/PVC blister ambalajlarda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”’ne uygun olarak imha edilmelidir.
7. RUHSAT SAHİBİ
Organon Turkey İlaçları Ltd. Şti.
Esentepe Mah. Büyükdere Cad.
Kanyon Blok No:185
İç Kapı No: 271 Şişli - İstanbul
Telefon : (212) 268 20 68
Faks : (212) 319 76 00
8. RUHSAT NUMARASI
2022/168
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 30.03.2022
Ruhsat yenileme tarihi:
10. KÜB’ÜN YENİLENME TARİHİ
20/20