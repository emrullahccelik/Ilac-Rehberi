 1/13 
 KULLANMA TALİMATI  
 
DYSPORT  500 U e njeksiyonluk çözelti için toz içeren flakon  
Kas içine, deri içine , mesane kası içine veya deri altına  uygulanır.  
Steril.  
 
Etkin madde : Her flakon 500 Ü nite Clostridium botulinum tip A toksin -hemaglutinin 
kompleksi  (etkin madde üretimine giren hammaddelerin hazırlanışında domuzdan elde 
edilmiş "Proteoz Pepton No.3", domuz ve sığırdan elde edilmiş "NZ Amin -A" bulunmaktadır)  
içerir.  
 Yardımcı maddeler : İnsan albumin çözeltisi, laktoz  
(sığırdan elde edilir) . 
 
Bu ilacı kullanmaya başlamadan önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak siz in için reçete edi lmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
Bu K ullanma T alimatında:  
 
1.      DYSPORT  nedir ve n e için k ullanılır?  
2.      DYSPORT ’u kullanmadan önce dikkat e dilmesi gerekenler  
3.      DYSPORT  nasıl kullanılır?  
4.      Olası yan etkiler n elerdir?  
5.      DYSPORT ’un saklanması  
 
Başlıkları yer almaktadır.  
1. DYSPORT  nedir ve n e için k ullanılır?  
DYSPORT , Clostridium botulinum  bakterisinden elde edilen bir toksindir ve kasların 
kasılmasını durdurarak çalışır. Bu, normal olarak kasların kasılmasını sağlayan ve sinirlerle 
kaslar arasında bulunan bir kimyasalın (asetilkolin)  salıverilmesinin  engellen mesiyle 
gerçekleşir. Böylelikle  “spazm” olarak bilinen anormal kas kasılmalarının azalması sağlanır.  
DYSPORT, aynı zamanda, alındaki çizgilere ve kazayağı çizgilerine sebep olan kasların kasılmasını engeller. Kaslardaki bu gevşeme geçicidir ve etkisi kademeli olarak yok olur.  
DYSPORT  kas içine , deri içine veya deri altına uygulanan, dondurulmuş -kurutulmuş, beyaz 
renkli bir tozdur. DYSPORT  flakonu içindeki toz, % 0,9 sodyum klorür çözeltisi içinde önce  2/13 
 çözülerek, sonra seyreltilerek kullanılır. DYSPORT  3 mL ’lik cam bir flakon içinde 
ambalajlanmıştır. Her bir flakon tek bir doz içerir.  Üniteler preperatlara özgüdür ve botulinum 
toksinin diğer preperatları ile değiştirilemez.  
 
DYSPORT;  
• Yetişkinlerde , istem dışı göz kırpmaya ve gözlerin kapanmasına sebep olan göz kası 
fonksiyonu hasarında (blefarospazm),  
• Yetişkinlerde , yüzün tek tarafında seyreden istem dışı kas kasılmalarında (hemifasiyal 
spazm),  
• Yetişkinlerde boynun dönmüş pozisyonda kalarak baş ve omuzların olağan dışı 
duruşuna sebep olan durumlarda (spazmodik tortikolis), 
• Yetişkin hastalarda kollarda görülen, kasların istek dışı, birdenbire ve  şiddetli  
kasılmasında,  
• Yetişkinlerde, inme veya travmatik beyin hasarından kaynaklanan ve  bacak kaslarında 
olup ayak bileğini etkileyen istem dışı kasılmaların tedavisinde , 
• Yetişkinlerde yaşam kalitesini etkileyen , bölgesel tedaviye dirençli ve kalıcı, fazla ter 
salgılanması ( aksiller hiperhidroz) durumlarının tedavisinde , 
• 65 yaşın altındaki hastalarda, kaş lar arasında oluşan orta veya şiddetli derecedeki 
dikey çizgilerin (glabella çizgileri)  ve kazayağı çizgil erinin (lateral kantal çizgiler ) 
geçici olarak giderilmesinde,  
• İki yaş ve ya üzeri , beyinle ilişkili felç  (serebral palsi)  gelişen çocuklarda, bacak 
kaslarının aşırı kasılması sonucu  ayaklarda görülen hareket güçlükleri ve şekil 
bozuklukları nda (dinamik ekinus ayak deformitesi)  ve kollarda meydana gelen kas 
kasılmaların da, 
• Omurilik yaralanması veya multipl skleroz  (Multipl skleroz (MS) merkezi sinir 
sistemini etkileyen, uyuşma veya karıncalanma, kuvvetsizlik veya yorgunluk, yürüme 
güçlüğü gibi rahatsızlıklarla seyreden bir nörolojik hastalıktır.)  ile ilişkili mesane 
problemlerine bağlı olarak idrar kaçırma tedavisinde  kullanılır.  
 
2. DYSPORT ’u kullanmadan ö nce d ikkat e dilmesi gerekenler  
DYSPORT’un yardımcı maddesi  albumin , insan kanının sıvı olan kısmından 
(plazmasından) elde edilir. Bu nedenle pek çok insanın kanı toplanmakta ve bu kanların plazmasından yararlanılmaktadır. İlaçlar insan plazmasından üretildiğinde, hastalara geçebilecek enfeksiyon ajanlarını önlemek için bir dizi önlemler alınır. Bu önlemler, 
hastalık taşıma riski olan kan vericilerini saptamak ve dışarıda bırakıldıklarından emin 
olmak için, plazma vericilerinin dikkatli bir şekilde seçimini ve her bir kan bağışının ve plazma havuzlarının, virüs / enfeksiyon belirtileri açısından test edilmesini içerir. Bu ürünlerin üreticileri ayrıca, plazmanın işlenmesi sürecine virüsleri arındıracak ya da 
etkisiz hale getirecek basamakları da dahil ederler.  
 
Bütün bu önlemlere rağmen, insan plazmasından hazırlanan ilaçlar hastalara uygulandığında, bir enfeksiyonun bulaşma olasılığı tamamen ortadan kaldırılamaz. Bu 
ayrıca bilinen (AIDS’e neden olan HIV virüsü, karaciğer hastalığına neden olan Hepatit  3/13 
 A, Hepatit B ve Hepatit C virüsleri, parvovirüs B19 gibi zarfsız virüsler) ya da sonradan 
ortaya çıkan virüsler veya Creutzfeld -Jacobs hastalığı gibi diğer enfeksiyon çeşitleri için 
de geçerlidir.  
 Bu nedenle ileride oluşabilecek bir hastalıkla kullanılmış ürün arasındaki bağlantıyı kurabilmek için, kullandığınız ürünün adı ve seri numarasını kaydederek bu kayıtları saklayınız.  
 Ayrıca;  
DYSPORT  kullanmanız gerekiyorsa doktorunuz, hastalık yapıcı etkenlerin size bulaşmasını 
önlemek için uygun aşılarınızı (Hepatit A, Hepatit B vb.) yaptırmanızı önerebilir. 
 
DYSPORT ’u aşağıdaki durumlarda KULLANMAY INIZ 
Eğer;  DYSPORT  içinde yer alan Clostridium botulinum  toksin tip A -hemaglutinin kompleksi 
ya da bileşenlerden herhangi birine karşı aşırı duyarlı  (alerjik) iseniz  kullanmayınız.  
Eğer; idrar sızıntısı tedavisi sırasında idrar yolu enfeksiyonunuz var ise kullanmayınız.  
DYSPORT ’u aşağıdaki  durumlarda DİKKATLİ KULLANINIZ  
Eğer;  
• Yutma probleminiz varsa, 
• Eğer 65 yaşın üstündeyseniz ve bacak kaslarında olup ayak bileğini etkileyen istem 
dışı kasılmalardan kaynaklı düşme riskiniz bulunuyorsa,  
• Bronşit, zatürre veya solunum problemi öykünüz varsa,  
• Daha önce herhangi bir botulinum toksine karşı alerjik (aşırı duyarlılık) reaksiyon 
deneyimlediyseniz,  
• Miyastenia gravis (bir çeşit kas hastalığı) gibi, kaslarınızı etkileyen başka 
problemleriniz veya hastalıklarınız varsa,  
• Kolayca kanama gösteren bir hastalığınız varsa,  
• Enjeksiyonun yapılacağı yerde bir iltihaplanma  varsa veya bu bölge şişmiş ise , 
• Yüzünüzde daha önceden bir ameliyatınız varsa veya yüzünüze ilişkin veya diğer 
şekillerde herhangi bir ameliyat geçirme ihtimaliniz varsa (eğer alın bölgesindeki 
çizgiler  veya kazayağı  çizgileri için tedavi olmayı düşünüyorsanız) , 
• Son tedavinizin ardından çizgilerinizde belirgin bir iyileşme meydana gelmediyse 
(eğer alın bölgesindeki çizgiler veya kazayağı çizgileri için tedavi olmayı düşünüyorsanız) , 
• Önerilen enjeksiyon bölgesindeki kaslar zayıfsa veya zayıflama belirtileri 
gösteriyorsa;  
bu koşullar altında DYSPORT kullanmanın riski artmaktadır.   4/13 
 DYSPORT ’a karşı vücudun ürettiği bir savunma proteini meydana gelebilir. Bu ise ilacın 
etkinliğini azaltabilir.  
Botulinum toksini ile tedaviden sonra ciddi yutma güçlüğü ile ilişkili  ölümler bildirilmiştir. 
Yutma güçlüğü birkaç hafta sürebilir ve yeterli beslenme ve sıvı desteğinin sürdürülmesi için 
bir beslenme tüpünün kullanılmasını gerektirebilir. Ciddi yutma güçlüğü sonucu soluk 
borusuna kaçmalar olabilir  ve yutma ya da solunum fonksiyonları halihazırda tehlikede olan 
hastaların tedavisinde önemli bir risktir. 
 
Botulinum toksini ile tedavi edilen hastalarda yutma, konuşma veya solunum bozuklukları ile 
ilgili sorunlar gelişirse acil tıbbi müdahale gerekebilir. Bu reaksiyonlar botulinum toksini enjeksiyonundan sonra saatler içinde veya haftalar içinde ortaya çıkabilir.  
 DYSPORT göz kapağındaki ve yüzdeki kalıcı kas spazmlarının tedavisinde veya kaşlar 
arasındaki dikey çizgilerin ve/veya kazayağı  çizgilerin in görünümünü iyileştirmek için 
kullanıldığında gözleriniz kuruyabilir. DYSPORT, daha az göz kırpmaya veya daha az gözyaşı üretilmesine neden olarak gözlerinizin yüzeyine zarar verebilir. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
DYSPORT ’un yiyecek ve içecek ile kullanılması  
Uygulama şekli açısından yiyecek ve içeceklerle herhangi bir etkileşim bildirilmemiştir.  
Hamilelik  
İlacı kullanmadan önce doktorunuza veya eczacınıza danışınız.  
Hamileyseniz, hamile olduğunuzu düşünüyorsanız veya hamile kalmayı  planlıyorsanız bu 
ilacı almadan önce doktorunuza veya eczacınıza danışınız. 
DYSPORT çok gerekli olmadıkça gebelik  döneminde kullanılmamalıdır.  
DYSPORT, yüksek dozlarda  uygulandığında  doğurganlığı etkileyebilir. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
DYSPORT’un emziren kadınlarda kullanımı önerilmemektedir.    Araç ve makine kullanımı   5/13 
 DYSPORT kaslarda güçsüzlüğe ve görme bozukluklarına neden olabileceğinden, araç ve 
makine kullanım yeteneğinizi etkileyebilir.   
Bu etkilerden herhangi birini deneyimlediyseniz araç veya  makine kullanmayınız. 
 
DYSPORT ’un içeriğinde bulunan bazı yardımcı maddeler hakkında önemli bilgiler  
DYSPORT  insan kanından elde edilen az miktarda albumin ve laktoz içermektedir.   
Diğer ilaçlar  ile birlikte kullanım ı 
DYSPORT dahil botulinum nörotoksin ürünlerinin aynı anda veya birbirini takip eden birkaç ay içinde uygulanmasının etkisi bilinmemektedir. Aşırı güçsüzlük, daha önce uygulanan bir 
botulinum toksininin etkileri ortadan kal kmadan başka bir botulinum toksini uygulaması yla 
daha da kötüleştirebilir.  
 Eğer bir enfeksiyon için herhangi bir antibiyotik ilaç (örn. gentamisin veya amikasin gibi 
aminoglikozidler) , sinir kas fonksiyonunu direkt veya indirekt olarak etkileyen ilaçlar  (kürar 
benzeri non- depolarizan blokörler) veya kas gevşetici ilaçlar kullanıyorsanız lütfen 
doktorunuza bildiriniz. Bu ilaçlar dan bazıları  DYSPORT’un etkisini arttırabilir.  
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise  lütfen doktorunuza veya eczacınıza bunlar hakkında bilgi veriniz.     
 3. DYSPORT  nasıl kullanılır?  
• Uygun kullanım ve doz/uygulama sıklığı için talimatlar:  
Doktorunuz, hastalığınıza bağlı olarak ilacınızın dozunu belirleyecek ve size uygulayacaktır.  
Bir DYSPORT flakonu  yalnızca sizin için ve tek bir tedavi seansı için kullanılmalıdır.  Tüm 
DYSPORT enjeksiyonları yalnızca hastanede gerçekleştirilir.  DYSPORT yalnızca uygun 
eğitimi almış doktorlar tarafından uygulanmalıdır.  Doktorunuz size enjeksiyonu uygulayacak 
ve tedaviye hangi sıklıkta ihtiyaç duyacağınıza karar verecektir. Bu, sizin ne için tedavi gördüğünüze bağlıdır. 
• Uygulama yolu ve metodu:  
Yetişkinler: 
 Kol ve omuzda meydana gelen kas kasılmalarının tedavisi:  
Uygulanacak DYSPORT dozu doktorunuz tarafından belirlenecek olup, genellikle 500 ila 
1000 Ü nite arasındadır. Doktorunuz belirlenen dozu etkilenen kol ve omuz kasları arasında 
bölüştürebilir. Kas kasılmalarınız normal şartlarda 1 hafta içerisinde iyileşmelidir  ve bu 
iyileşme 20 haftaya kadar sürebilir.  
Enjeksiyonlar, etkilerin ne kadar sürdüğüne bağlı olarak, ancak 12 haftadan daha sık olmamak 
koşuluyla, genellikle 12- 16 hafta arasında tekrarlanacaktır.  
 Bacaklarınızda meydana gelen kas kasılmalarının tedavisi:  
DYSPORT dozu genellikle 1500 Ünite’ye kadar olacaktır ve bu doz aşılmamalıdır. 
Doktorunuz bu miktarı etkilenen bacak kaslarınız arasında bölüştürebilir.   6/13 
 Enjeksiyonlar, 12 haftadan daha sık olmamak koşuluyla yaklaşık 12- 16 haftada bir 
uygulanacaktır, veya gerektiğinde uzatılacaktır.  
Kol ve bacaklarınızda meydana gelen kas kasılmalarının tedavisi:  
Eğer tek bir tedavi seansında hem kolunuz hem de bacağınız için enjeksiyon uygulamasına 
ihtiyaç duyarsanız, doktorunuz ilaç dozunu kol ve bacağınız arasında, onaylı doz önerilerine uygun olarak bölüştürebilir ancak, toplam doz 1500 Ünite’yi aşmamalıdır.  
Boynunuzda meydana gelen kas kasılmaları nın tedavisi: 
İlk DYSPORT dozu, boyunda birkaç bölgeye (muhtemelen durumdan en çok etkilenen 2- 3 
boyun kasına) bölüştürülere k uygulanacak olan 500 Ü nite’dir. Çok zayıf veya yaşlı hastalara 
daha düşük bir doz verilebilir. Kas kasılmalarınız 1 hafta içerisinde iyileşmelidir. 
Enjeksiyonlar, etkilerin kaslarda ne kadar devam ettiğine  bağlı olarak veya tedaviye verilen 
yanıtın devamı için gerektiği kadar ancak, 12 haftadan daha sık olmamak koşuluyla , yaklaşık 
her 16 haftada bir uygulanacaktır. Maksimum doz 1000 Ünite’yi aşmamalıdır. 
Göz çevresindeki kas kasılmalarının tedavisi:  
İlk enjeksiyon genellikle her bir göze uygulanan 40 Ünite’dir. İlaç, göz çevresindeki çeşitli 
bölgelere, derinin hemen altına enjekte edilir. Eğer yalnızca bir göz etkilenmişse, doktorunuz yalnızca o göz çevresine DYSPORT enjeksiyonu uygulayacaktır. Kas kasılmalarınız normal 
şartlarda 2 hafta içerisinde maksimum etki gösterecek şekilde 2 -4 gün içerisinde iyileşmeye 
başlamalıdır. Enjeksiyonlar, etkilerin ne kadar süreceğine bağlı olarak, ancak 12 haftadan daha sık olmamak koşuluyla, yaklaşık her 12 haftada bir uygulanır. Verilen DYSPORT  
miktarı sonraki muayenelerde her göze en fazla 120 Ünite olacak şekilde arttırılabilir.  
Yüzde meydana gelen kas kasılmalarının tedavisi:  
Enjeksiyonlar yüzün etkilenen tarafına uygulanır. İlk enjeksiyon genellikle 40 Ünite’dir. 
Enjeksiyonlar, etkilerin ne kadar sürdüğüne bağlı olarak, ancak 12 haftadan daha sık olmamak koşuluyla, yaklaşık her 12 haftada bir uygulanacaktır. Bir sonraki muayenede, verilen DYSPORT miktarı maksimum 120 Ünite’ye kadar çıkarılabilir.  
 
İki yaş veya üzeri, beyinle ilişkili felç (serebral palsi) gelişen çocuklarda : 
 
Beyinle ilişkili felç (serebral palsi) gelişen çocuklarda b acak kaslarında meydana gelen 
kasılmaların tedavisi: 
Doz, doktorunuz tarafından belirlenecektir. DYSPORT, etkilenen bacak kaslarına enjekte edilecektir. Bir tedavi seansında verilen doz, hangisi daha düşükse, 1000 Ünite’den veya 30 
Ünite/kg’dan fazla olmamalıdır. Kas kasılmalarınız normal şartlarda 2 hafta içerisinde iyileşmelidir ve bu iyileşme 28 haftaya kadar sürebilir. Doktorunuz  tedaviyi, 12 haftadan daha 
sık olmamak koşuluyla, yaklaşık 16- 22 haftada bir veya gereken sıklıkta tekrarlayacaktır.  
 Beyinle ilişkili felç (serebral palsi) gelişen çocuklarda kol kaslarında meydana gelen 
kasılmaların tedavisi: 
2 yaş ve üzeri çocuklar için: Doz, doktorunuz tarafından belirlenecektir. DYSPORT, etkilenen kol kaslarına enjekte edilecektir.  Bir tedavi seansında verilen doz, unilateral üst ekstremite  7/13 
 enjeksiyonları için 16 U/kg’ı veya 640 Ünite’yi (hangisi daha düşük ise) geçmemelidir. 
Bilateral olarak enjekte edildiğinde ise, her bir tedavi seansında uygulanan maksimum DYSPORT dozu, 21 U/kg veya 840 Ünite’yi (hangisi daha düşükse) geçmemelidir. Kas 
kasılmalarınız normal şartlarda tedaviyi takip eden haftalar  içerisinde iyileşmelidir ve bu 
iyileşme 34 haftaya kadar sürebilir. Doktorunuz tedaviyi, 16 haftadan daha sık olmamak koşuluyla, yaklaşık 16- 28 haftada bir veya gereken sıklıkta tekrarlayacaktır. 
 
Beyinle ilişkili felç (serebral palsi) gelişen çocuklarda kol ve bacak kaslarında meydana gelen 
kasılmaların tedavisi:  
Aynı tedavi seansı sırasında kollarda ve bacaklarda tedavi gerekiyorsa, her bir ekstremiteye 
enjekte edilecek DYSPORT 'un dozu, bir tedavi seansında verilen toplam doz 1000 Ünite veya 
30 Ü nite/kg’ı (hangisi daha düşükse) aşmadan doktorunuz tarafından kararlaştırılmalıdır.  
Doktorunuz  tedaviyi, 12-16 haftadan daha sık olmamak koşuluyla  gereken sıklıkta 
tekrarlayacaktır.  
 Glabella çizgilerinin ve/veya lateral kantal çizgilerin görünüşünde geçici iyileştirme:  
DYSPORT yalnızca uygun kalifikasyonlara, uzmanlığa ve gerekli ekipmanlara sahip doktorlar tarafından uygulanmalıdır.  Enjeksiyonları doktorunuz hazırlayacak ve uygulayacaktır. Bir flakon DYSPORT tek bir tedavi seansında ve yalnızca sizin için kullanılmalıdır. 
Önerilen doz:  
- Glabella çizgileri için:  Alına, burnun ve kaşların üstündeki 5 enjeksiyon 
bölgesinin her birine  10 Ünite şeklinde uygulanan toplam 50 Ünite’dir. 
Lateral kantal çizgileri için: Her iki kazayağı alanındaki 6 enjeksiyon bölgesinin her birine 10 
Ünite şeklinde uygulanan toplam 60 Ünite’dir.   
Farklı botulinum toksin ürünleri için kullanılan üniteler aynı değildir. DYSPORT üniteleri, 
diğer botulinum toksin ürünleri ile değiştirilebilir değildir.  
Tedavinin etkisi, enjeksiyondan sonraki birkaç gün içerisinde fark edilebilmelidir. DYSPORT 
tedavileri arasındaki süre doktorunuz tarafından belirlenecektir. Enjeksiyonlar 12 haftadan 
daha sık uygulanmamalıdır. 
 
Koltuk altında aşırı terleme tedavisi: 
Başlangıç dozu genellikle her koltuk altına 100 Ünite’dir. Doktorunuz bu dozu etkilenen 
alanlara bölüştürebilir.  Semptomlar genellikle 2 hafta içerisinde iyileşmelidir. Etki yaklaşık 
olarak 48 haftaya kadar devam edebilir. Doktorunuzun size uygulayacağı bir sonraki dozun miktarı ve ilave enjeksiyonların ne zaman uygulanacağı, sizin tedaviye verdiğiniz yanıta bağlı 
olarak değişecektir. Tedaviler arasındaki minimum süre 12 haftadır. Uygulanabilecek 
maksimum doz ise her koltuk altı için 200 Ünite’dir. 
 Yalnızca uygun niteliklere sahip tedavi ve gerekli ekipmanların kullanımı konusunda 
uzmanlık sahibi doktorlar tarafından uygulanmalıdır.  8/13 
 Bu ilacın kullanımıyla ilgili ilave sorularınız varsa doktorunuza veya eczacınıza danışınız.  
İdrar kaçırma tedavisi için  
Mesane kasınıza verilen ilk doz 600 ünite olacaktır, ancak sonraki enjeksiyonlarda 
doktorunuz dozu 800 üniteye çıkarmaya karar verebilir. 
DYSPORT , sistoskopi adı verilen bir prosedürle uygulanacaktır. Ucunda ışık kaynağı bulunan 
bir alet, idrarı dışarı attığınız açıklıktan (üretra adı verilir) mesanenize sokulacaktır. Bu, 
doktorun veya sağlık pratisyeninin mesanenin içini görmesini ve D YSPORT  enjeksiyonlarını 
mesane duvarına yerleştirmesini sağlar.  
DYSPORT  size yalnızca, hali hazırda temiz aralıklı kateterizasyon (CIC) uyguluyorsanız 
uygulanacaktır. CIC, bir kateterin (idrarın mesaneden boşaltılmasına yardımcı olmak için üretranıza sokulan yumuşak, içi boş bir tüp) geçici olarak mesanenize yerleştirildiği ve 
mesane boşaldığında çıkarıldığı bir prosedürdür. Prosedürün diğer ayrıntılarını size 
açıklamasını lütfen doktorunuzdan veya sağlık uzmanınızdan isteyin. 
Üriner enfeksiyonu önlemek için antibiyotik almanız gerekecektir. Kan sulandırıcı ilaç 
kullanıyorsanız, doktorunuz D YSPORT  enjeksiyonlarından önce ve sonra tedavinizi 
ayarlayacaktır. Enjeksiyonlardan önce size lokal veya genel anestezi veya sakinleştirici 
verilebilir. Enjeksiyonlardan sonra en az 30 dakika gözlem altında tutulacaksınız. 
Semptomlarınız genellikle 2 hafta içinde düzelir ve iyileşme 48 haftaya kadar sürebilir. Doktorunuz veya sağlık uzmanınız tedaviyi gerektiği gibi tekrarlayacaktır, ancak her 12 haftadan daha sık olmayacak şekilde.  
• Değişik yaş grupları : 
Çocuklarda kullanım ı: 
DYSPORT  sadece i ki yaş veya üzeri, beyinle ilişkili felç gelişen çocuklarda ayaklarda 
görülen şekil bozukluklarında (dinamik ekinus ayak deformitesi)  ve kollarda meydana gelen 
kas kasılmalarının tedavisinde  güvenle  kullanılabilir . 
18 yaşı n altındaki çocuklarda alın bölgesindeki çizgilerin  veya kazayağı çizgilerinin  
giderilmesinde ; istem dışı göz kırpmaya ve gözlerin kapanmasına sebep olan göz kası 
fonksiyonu hasarında (blefarospazm); yüzün tek tarafında seyreden istem dışı kas kasılmalarında (hemifasiyal spazm); boynun dönmüş pozisyonda kalarak baş ve omuzların olağan dışı duruşuna sebep olan durumlarda (spazmodik tortikolis); kollarda görülen, kasların istem dışı, birdenbire ve şiddetli kasılmasında; yaşam kalitesini etkileyen, bölgesel tedaviye dirençli ve kalıcı, fazla ter salgılanması (aksiller hiperhidroz) durumlarının tedavisinde  
kullanımı yoktur.  
Yaşlılarda kullanım ı: 
Klinik çalışmalar dozaj ayarlanması gerekliliğini göstermemiştir.  
Genel olarak yaşlı hastalar, eşlik eden hastalıklar ve diğer ilaç tedavilerinin sıklığı sebebiyle 
DYSPORT tolere edilebilirliğinin belirlenmesi amacıyla gözlemlenmelidir.  Yaşlılarda düşme 
riski yüksek olabileceğinden dikkatli olunmalıdır.  9/13 
  
• Özel kullanım durumları:  
Böbrek/ karaciğer y etmezliği : 
Özel veri bulunmamaktadır. 
Eğer DYSPORT ’un etkisinin çok güçlü veya zayıf olduğuna dair bir izle niminiz varsa 
doktorunuz veya eczacınız ile konuşunuz. 
 
Kullanmanız gerekenden daha fazla DYSPORT  kullandıysanız : 
Eğer ihtiyacınızdan fazla DYSPORT uygulandıysa , enjeksiyonun yapıldığı kasların dışında 
diğer kaslarda zayıflık hissedebilirsiniz. Bu hemen olmayabilir; böyle bir durum mevcutsa 
derhal doktorunuza bildiriniz. Solunumda, yutmada  veya konuşmada  zorluk hissederseniz 
acilen tıbbi yardım alınız . 
DYSPORT ’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
DYSPORT ’u kullanmayı unutursanız  
Unutulan dozları dengelemek için çift doz almayınız.  
Eğer bir enjeksiyon atlandıysa birtakım kasılmalar veya kas sertlikleri nüksedebilir.  
Durumu doktorunuza bildiriniz; doktorunuz atlanan dozun ne zaman uygulanacağına karar 
verecektir.  
DYSPORT ile tedavi sonlandı rıldığında oluşabilecek etkiler  
DYSPORT  ile tedavi sonlandırıldığında kasların kasılması tedavi öncesi duruma dönecektir.  
Bu ilacın kullanımıyla ilgili ilave sorularınız varsa doktorunuza veya eczacınıza danışınız.  
 
4. Olası yan e tkiler n elerdir?  
Tüm ilaçlar gibi,  DYSPORT ’un içeriğinde bulunan maddelere duyarlı olan kişilerde yan 
etkiler olabilir .  
DYSPORT, enjekte edildiği bölgeden uzaktaki bölgelerde nadiren yan etkilere sebep olabilir.  
Aşağıdakilerden biri olur sa, DYSPORT’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Eğer yutma, soluk alma veya konuşmada he rhangi bir problem yaşıyorsanız  veya kas 
güçsüzlüğünüz kötüleşiyor ise,  
• Eğer yüzde, dudaklarda, dilde ve/veya boğazda şişlik, ciltte kızarıklık veya ürtikerle 
(kaşıntılı yumrulu döküntü)  birlikte veya yalnızc a solunum güçlüğü çekiyorsanız , 
bunların hepsi çok ciddi yan etkilerdir.  
Eğer bunlardan biri sizde mevcut ise sizin DYSPORT’a karşı alerjiniz var demektir. Acil tıbbi 
müdahaleye veya hastaneye yatırılmanıza gerek olabilir.  10/13 
  
Yan etkiler aşağıdaki kategorilerde gösterildiği şekilde sıralanmıştır:  
Çok yaygı n              : 10 hastanın en az 1’inde görülebilir. 
Yaygın                     : 10 hastanın birinden az, fakat 100 hastanın birinden fazla görülebilir.  
Yaygın olmayan      : 100 hastanın birinden az, fakat 1.000 hastanın birinden fazla görülebilir.  
Seyrek                       : 1.000 hastanın birinden az , fakat 10.000 hastanın birinden fazla  görülebilir.  
Çok seyrek               : 10. 000 hastanın birinden az görülebilir. 
Bilinmiyor               : Eldeki verilerden hareketle tahmin edilemiyor. 
 Bazı yan etkiler DYSPORT ile tedavi edilen herhangi bir hastada meydana gelebilir iken, diğer yan etkiler tedavi edilen duruma bağlı olarak değişebilir. 
Sizin için geçerli olan tüm bölümleri okuduğunuzdan emin olunuz.  
 
Aşağıdakilerden herhangi birini fark ederseniz, doktorunuza söyleyiniz:  
Herhangi bir durumun tedavisi (tüm hastalar):  
Yaygın: Genel kuvvetsizlik , yorgunluk, grip-benzeri semptomlar , enjeksiyonun yapıldığı 
bölgenin etrafında ağrı, morarma , kaşıntı  veya ödem .  
Yaygın olmayan: Kaşınt ı. 
Seyrek: Deride döküntü, omuz ve/veya kolda aniden gelişen aşırı ağrı ve kuvvetsizlik 
(nevraljik amiyotrofi).  
 
Bilinmiyor: Uyuşukluk, kas erimesi  
 
Kol ve omuzda meydana gelen kas kasılmalarının tedavisi  (yetişkinlerde) : 
Yaygın: Kaslarda kuvvetsizlik, kas -iskelet ağrısı , el ve parmaklarda ağrı . 
Yaygın olmayan: Yutmada güçlük.  
 Bacaklarda meydana gelen kas kasılmalarının tedavisi  (yetişkinlerde) : 
Yaygın:  Yutmada güçlük, bacak kasında güçsüzlük, kas ağrısı, düşme , genel kuvvetsizlik, 
yorgunluk, grip- benzeri semptomlar , enjeksiyonun yapıldığı bölgenin etrafında ağrı, 
morarma, döküntü veya kaşıntı . 
 Çocuklarda, serebral palsiden dolayı bacakta meydana gelen kas kasılmalarının 
tedavisinde:  
Yaygın: Kas ağrısı, kaslarda kuvvetsizlik, idrar kaçırma, grip- benzeri semptomlar, enjeksiyon 
bölgesinde ağrı, kızarıklık, morarma, yürüme  bozukluğu, yorgunluk, düşme. 
 
Yaygın olmayan: Güç kaybı ve kuvvetsizlik.  11/13 
  
Çocuklarda, serebral palsiden dolayı kolda meydana gelen kas kasılmalarının 
tedavisinde:  
 
Yaygın:  Kaslarda kuvvetsizlik, el ve parmaklarda ağrı, grip -benzeri semptomlar, güç kaybı ve 
kuvvetsizlik, yorgunluk, enjeksiyon bölgesinde morarma, deride döküntü.  
 Yaygın olmayan: Kas ağrısı, enjeksiyon bölgesinde kaşıntı, enjeksiyon bölgesinde ağrı, enjeksiyon bölgesinde döküntü, enjeksiyon bölgesinde şişlik.  
 
Çocuklarda, serebral palsiden dolayı kol ve bacaklarda meydana gelen kas 
kasılmalarının tedavisinde:  
 
DYSPORT'un kol ve bacağa aynı tedavi seansında uygulanmasında, kol veya bacağın ayrı ayrı tedavi edilmesinde beklenenlere kıyasla spesifik bir bulgu bulunmamaktadır.  Mesanenin aşırı kasılmasına bağlı idrar kaçırmanın tedavisinde:  
 Çok yaygın: İdrar yolu enfeksiyonları  (Uygulamaya bağlı olarak gelişebilir.)  
 Yaygın: İdrarda bakteri bulunması, kabızlık, idrarda kan görülmesi  (Uygulamaya bağlı olarak 
gelişebilir.) , erkek genital organında işlev bozukluğu. 
 Yaygın olmayan: Dokunma duyusunun azalması veya kaybolması sonucu ağrı, ısı vb olguları 
hissedememe, kaslarda güç kaybı, yorgunluk, grip benzeri semptomların görülmesi.  Boyunda meydana gelen kas kasılmalarının tedavisinde:  
Çok yaygın: Kaslarda kuvvetsizlik, yutmada güçlük (bu yan etkinin 2- 4 hafta içinde geçmesi 
beklenebilir), ağız kuruluğu. 
Yaygın: Baş ağrısı, baş dönmesi, bulanık görme veya net görmeyle ilgili diğer problemler, 
yüz felci, kas sertliği, nefes darlığı, ses tonunda değişiklik, boyun ağrısı, kas ağrısı, el ve 
parmaklarda ağrı.  
Yaygın olmayan: Kas dokusu kaybı, çene problemleri, üst göz kapağında düşüklük, çift görme, bulantı. 
Seyrek: Yiyecek, içecek, tükürük veya kusmuğun kazara solunmasından kaynaklanan akciğer 
iltihabı (aspirasyon pnömonisi).  
Gözlerde veya yüzde meydana gelen kas kasılmalarının tedavisi:  
Çok yaygın: Üst göz kapağında düşüklük. 
Yaygın: Çift görme, göz kapağında şişlik, yüz kaslarında felç , göz kuruluğu veya normalden 
fazla gözyaşı.  
Yaygın olmayan:  7. sinirde felç .  12/13 
 Seyrek: Göz hareketlerinde zorluk, göz kapağı kenarlarının göz yuvarına doğru kıvrılması 
(entropion).  
 
Kaşlar arasında oluşan dikey çizgilerin geçici olarak iyileştirilmesinde : 
Çok yaygın: Enjeksiyon bölgesi reaksiyonları ( kızarma, şişme, tahriş, döküntü, kaşıntı, 
karıncalanma,  ağrı, rahatsızlık, batma ve morarma ), baş ağrısı.  
Yaygın: Göz yorgunluğu veya soluk görme , göz kapağında düşüklük, göz kapağında şişlik, 
normalden fazla göz yaşı, göz kuruluğu, göz çevresindeki kaslarda seğirme,  geçici yüz felci . 
Yaygın olmayan: Bulanık görme, çift görme, görmede bozukluk, baş dönmesi, göz 
hareketlerinde bozukluk, bağışıklık sisteminde aşırı duyarlılık , döküntü, kaşıntı . 
 Seyrek: Kaşıntılı, yumrulu döküntü ( kurdeşen) , göz hareketi bozukluğu.  
 
Kazayağı çizgilerin in geçici olarak iyileştirilmesinde:  
Yaygın:  Baş ağrısı, geçici yüz felci, göz kapağında şişlik, üst göz kapağında düşüklük, göz 
çevresinde morarma, kaşıntı ve şişme. 
Bu yan etkiler  genellikle , kaşlar arasındaki dikey çizgilerin veya kazayağı çizgilerinin 
tedavisinden sonra, enjeksiyonları takip eden ilk hafta içerisinde meydana gelir ve uzun 
sürmez. Genellikle hafif ve orta şiddettedirler.  
 
Yaygın olmayan: Göz kuruluğu  
Koltuk altında aşırı terleme tedavisinde:  
Yaygın: Vücudun diğer kısımlarında artan terleme ( telafi edici terleme ). 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Pazarlama sonrası deneyim  
 Bilinmiyor: Aşırı duyarlılık, d okunma duyusunun azalması veya kaybolması sonucu ağrı, ısı 
vb olguları hissedememe, kaslarda doku kaybı.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.   13/13 
 5. DYSPORT ’un saklanması  
DYSPORT ’u çocukların göremeyeceği, erişemeyeceği yerlerde ve ambalajında saklayınız. 
DYSPORT ’u buzdolabında saklayınız (2oC-8oC). Dondurmayınız.  
DYSPORT’un sulan dırıldıktan sonra  2oC-8oC’de 24 saatlik stabilitesi kanıtlanmış olmasına 
rağmen hemen kullanılması önerilmektedir . Hemen kullanılmadığı takdirde, kullanım öncesi 
saklama süresi ve koşulları kullanıcının sorumluluğundadır.  
Son kullanma tarihiyle uyumlu olarak kullanınız.  
Son kullanma tarihi, belirtilen ayın son gününe işaret etmektedir.  
Ambalajdaki  son kullanma tarihinden sonra DYSPORT’ u kullanmayınız. 
Eğer üründe ve/veya ambalajında bozukluklar far k ederseniz DYSPORT ’u kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama siste mine veriniz. 
 Ruhsat s ahibi:  
GEN İLAÇ VE SAĞLIK ÜRÜNLERİ SAN. VE TİC. A.Ş. 
Mustafa Kemal Mah., 2119. Sok., No:3, D:2- 3, 06520, Çankaya/ANKARA  
Tel: + 90 ( 312) 219 62 19 
Faks : + 90 ( 312) 219 60 10 
 
Üreti m yeri : 
Ipsen Biopharm Ltd. 
Ash Road, Wrexham Industr ial Estate, Wrexham LL 13  9UF - Birleşik Krallık  
 Bu kullanma t alimatı                            t arihinde onaylanmıştır. 