KISA ÜRÜN BİLGİSİ
1. BEŞERİ TIBBİ ÜRÜNÜN ADI
NEVANAC 3 mg/mL Göz Damlası, Süspansiyon
Steril
2. KALİTATİF VE KANTİTATİF BİLEŞİM
Etkin madde:
1 ml süspansiyon 3 mg nepafenak içerir.
Yardımcı maddeler:
Benzalkonyum klorür.....................0,05 mg/ml
Yardımcı maddeler için 6.1’e bakınız.
3. FARMASÖTİK FORM
Göz damlası, süspansiyon
Açık sarı ila koyu turuncu tekdüze süspansiyon, pH 6,8 (yaklaşık).
4. KLİNİK ÖZELLİKLER
4.1. Terapötik endikasyonlar
NEVANAC aşağıdaki durumlarda endikedir:
- Katarakt cerrahisi ile ilişkili postoperatif ağrı ve inflamasyonun önlenmesi ve tedavi edilmesi
- Diyabetik hastalarda katarakt cerrahisi ile ilişkili postoperatif maküler ödem riskinin azaltılması.
(bkz. bölüm 5.1)
4.2. Pozoloji ve uygulama şekli
Pozoloji/uygulama sıklığı ve süresi:
Yaşlılar dahil yetişkinlerde kullanımı:
Ağrı ve inflamasyonun önlenmesi ve tedavisi için doz, etkilenen gözün/gözlerin konjonktival
keselerine, katarakt ameliyatından 1 gün önce başlanarak günde 1 kez 1 damla NEVANAC olup
ameliyat gününde ve postoperatif dönemin ilk iki haftasında bu doza devam edilir. Hekimin direktifi
doğrultusunda tedavi postoperatif dönemin ilk 21 gününe kadar uzatılabilir. Ameliyattan 30-120
dakika önce ilave bir damla damlatılmalıdır.
Klinik çalışmalarda hastalar, NEVANAC 3 mg/ml göz damlası, süspansiyon ile 21 güne kadar tedavi
edilmiştir (bkz. bölüm 5.1).
Diyabetik hastalarda katarakt cerrahisi ile ilişkili postoperatif maküler ödem riskinin azaltılması için
doz, etkilenen gözün/gözlerin konjonktival keselerine, katarakt ameliyatından 1 gün önce başlanarak
günde 1 kez 1 damla NEVANAC olup ameliyat gününde ve hekimin direktifi doğrultusunda
ameliyattan sonra 60 güne kadar bu doza devam edilir. Ameliyattan 30-120 dakika önce ilave bir
damla damlatılmalıdır.
1NEVANAC 3 mg/ml göz damlası, süspansiyon ile günde bir doz uygulaması, NEVANAC 1 mg/ml
göz damlası, süspansiyon ile günde üç kez doz uygulaması ile aynı toplam günlük nepafenak dozunu
sağlar.
Uygulama şekli:
Oküler kullanım içindir.
Kullanmadan önce şişeyi iyice çalkalamaları konusunda hastalar bilgilendirilmelidir.
Eğer tek bir topikal oftalmik tıbbi üründen daha fazlası kullanılıyorsa, ilaçlar en az 5 dakika aralıkla
uygulanmalıdır. Göz merhemleri en son uygulanmalıdır.
Eğer bir doz atlanmışsa, normal rutine dönmek için en kısa zamanda 1 damla damlatılmalıdır. Atlanan
1 dozu tamamlamak için 2 doz damlatılmamalıdır.
Damlalık ucunu ve çözeltiyi kontaminasyondan korumak için göz kapaklarına, etrafına veya diğer
yerlere değdirilmemesine dikkat edilmelidir. Kullanılmadığında şişe sıkıca kapatılmış olarak
tutulmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
NEVANAC karaciğer hastalığı ve böbrek yetmezliği olan hastalarda çalışılmamıştır. Nepafenak esas
olarak biyotransformasyonla elimine edilir ve topikal oküler uygulamadan sonra sistemik etkiye
maruz kalma çok düşüktür. Bu hastalarda herhangi bir doz ayarlaması gerekmez.
Pediyatrik popülasyon:
NEVANAC’ın, çocuklarda güvenlilik ve etkililiği değerlendirilmemiştir. Herhangi bir veri mevcut
değildir. NEVANAC’ın bu endikasyonlarda pediyatrik popülasyonda kullanımı yoktur.
Geriyatrik popülasyon:
Yaşlı ve genç hastalar arasında güvenlilik ve etkililik konusunda genel bir fark gözlenmemiştir.
4.3.Kontrendikasyonlar
Etkin maddeye, bölüm 6.1 de listelenen içeriğindeki yardımcı maddelerden herhangi birisine veya
diğer nonsteroidal antiinflamatuvar ilaçlara (NSAİİ) karşı aşırı duyarlılığı olanlarda kontrendikedir.
Diğer NSAİİ’lar gibi NEVANAC da asetilsalisilik asit veya diğer NSAİİ’larla tetiklenen astım
atakları, ürtikeri, veya akut riniti olan hastalarda kontrendikedir.
4.4.Özel kullanım uyarıları ve önlemleri
Enjekte edilmez. Hastalar NEVANAC’ı yutmamaları konusunda uyarılmalıdır.
Hastalar NEVANAC tedavisi boyunca güneş ışığından kaçınmaları konusunda uyarılmalıdır.
NSAİİ’ların topikal kullanımı keratit ile sonuçlanabilir. Bazı hassas hastalarda, topikal NSAİİ’ların
devamlı kullanımı sonucu epitelyal bozulma, korneal incelme, korneal erozyon, korneal ülserasyon
veya korneal perforasyon oluşabilir (bkz. bölüm 4.8). Bu olaylar görmeyi tehdit edici olabilir. Korneal
epitelyal bozulması olan hastalarda NEVANAC kullanımını derhal kesilmelidir ve korneal sağlık
açısından yakın takibe alınmalıdır.
2Topikal NSAİİ’lar iyileşmeyi yavaşlatabilir veya geciktirebilir. Topikal kortikosteroidlerin de
iyileşmeyi yavaşlattığı veya geciktirdiği bilinmektedir. Topikal NSAİİ’ların ve topikal steroidlerin
eşzamanlı kullanımı iyileşme problemleri ile ilgili potansiyeli arttırır. Bu nedenle, NEVANAC ile
kortikosteroidler eşzamanlı uygulanıyorsa, özellikle de aşağıda tarif edilen, kornea ile ilgili advers
olaylar bakımından yüksek riske sahip hastalarda, dikkatli olunması önerilir.
Topikal NSAİİ'larla pazarlama sonrası deneyime göre hastalara komplike oküler cerrahiler, korneal
denervasyon, korneal epitelyal kusurlar, diabetes mellitus, oküler yüzey hastalıkları (örn. kuru göz
sendromu), romatoid artrit veya kısa bir zaman diliminde tekrarlanan göz cerrahileri görmeyi tehdit
edici olabilen korneal istenmeyen etkilerin oluşma riskini arttırabilir. Topikal NSAİİ’lar bu hastalarda
dikkatle kullanılmalıdır. Uzun süre topikal NSAİİ’ların kullanılması hastalarda korneal istenmeyen
etkilerin ciddiyetini ve görülmesi riskini arttırabilir.
Oftalmik NSAİİ’ların oküler dokularda oküler cerrahi ile bağlantılı kanamada artmaya sebep
olabildiğine (hifemalar da dahil olmak üzere) dair raporlar bulunmaktadır. Kanama eğilimi olduğu
bilinen veya kanama zamanını uzatan diğer tıbbi ürünleri kullanan hastalarda NEVANAC dikkatle
kullanılmalıdır.
Akut oküler bir infeksiyon antiinflamatuvar ilaçların topikal kullanımı ile maskelenebilir. NSAİİ’lar
antimikrobiyal özellik içermez. Oküler infeksiyon durumunda anti infektiflerle kullanılmasına dikkat
edilmelidir.
Çapraz hassasiyet:
Nepafenak’ın asetil salisilik asit, fenilasetik asit türevleri ve diğer NSAİİ’larla çapraz hassasiyet
potansiyeli vardır.
NEVANAC içeriğinde yer alan benzalkonyum klorürün göz iritasyonuna ve yumuşak kontakt
lenslerin renklerinin bozulmasına sebep olduğu bilinmektedir. Bu nedenle uygulamadan önce kontakt
lensin çıkarılması ve lensi takmak için en azından 15 dakika beklenmesi tavsiye edilmektedir. Ancak
katarakt ameliyatını takip eden postoperatif periyodda kontakt lens takılması tavsiye edilmez. Bu
yüzden NEVANAC ile tedavi süresince kontakt lens takılmamalıdır.
Benzalkonyum klorür oftalmik ürünlerde yaygın olarak kullanılan bir koruyucu olup noktasal
keratopatiye ve/veya toksik ülseratif keratopatiye yol açtığı rapor edilmiştir. NEVANAC’ın
benzalkonyum klorür içermesi nedeniyle sık ve uzun süreli kullanımlarda yakın takip yapılması
istenir.
4.5. Diğer tıbbi ürünler ile etkileşimler ve diğer etkileşim şekilleri
İn vitro çalışmalar diğer tıbbi ürünlerle etkileşim ve protein bağlama etkileşimlerinin ihtimalinin çok
düşük olduğunu göstermiştir (bkz. bölüm 5.2). Topikal NSAİİ’ların ve topikal steroidlerin birlikte
kullanımı iyileşmeyi yavaşlatabilir. NEVANAC’ın kanama zamanını uzatan ilaçlarla birlikte
kullanımı hemoraji riskini artırabilir (bkz. bölüm 4.4).
NEVANAC ve prostaglandin analoglarının eş zamanlı kullanımına ilişkin oldukça sınırlı veri
bulunmaktadır. Etki mekanizmaları dikkate alındığında bu tıbbi ürünlerin eş zamanlı kullanımı
tavsiye edilmemektedir.
Özel popülasyonlara ilişkin ek bilgiler:
Etkileşim çalışmaları yapılmamıştır.
Pediyatrik popülasyon:
3Etkileşim çalışmaları yapılmamıştır.
4.6 Gebelik ve laktasyon
Genel tavsiye
Gebelik kategorisi: C, 3. trimesterde D
Çocuk doğurma potansiyeli bulunan kadınlar/doğum kontrolü (kontrasepsiyon)
Doğum kontrolü kullanmayan, çocuk sahibi olma potansiyeline sahip kadınlar NEVANAC
kullanmamalıdır.
Gebelik dönemi
Gebe kadınlarda nepafenak kullanımına ilişkin yeterli veri yoktur. Hayvanlarda yürütülen çalışmalar
üreme toksisitesini göstermiştir (bkz., bölüm 5.3). İnsanlar için potansiyel risk bilinmemektedir.
NEVANAC ile tedaviden sonra sistemik etkinin ihmal edilebilir düzeyde olması beklendiğinden
gebelik esnasındaki risk düşük olarak kabul edilir. Ancak prostaglandin sentezinin inhibisyonu
nedeniyle gebelik ve / veya embriyonal/fetal gelişim ve / veya doğum ve / veya postnatal gelişim
olumsuz etkilenebileceğinden gebelik esnasında kullanılması tavsiye edilmez.
Laktasyon dönemi
Nepafenak’ın topikal oftalmik verilişinden sonra insan sütüyle atılıp atılmadığı bilinmemektedir.
Hayvan çalışmaları oral yolla alınan nepafenak’ın anne sıçanların sütüne geçtiğini göstermektedir.
Ancak emziren kadınların nepafenak’a sistemik maruziyeti ihmal edilebilir düzeyde olduğundan
dolayı emzirilen çocuklar üzerinde hiçbir etki beklenmemektedir. NEVANAC laktasyon döneminde
kullanılabilir.
Üreme yeteneği/Fertilite
NEVANAC’ın insandaki üreme yeteneği üzerindeki etkisine dair yeterli veri yoktur.
4.7. Araç ve makine kullanımı üzerindeki etkiler
NEVANAC’ın araç ve makine kullanımı üzerinde etkisi yoktur ya da ihmal edilebilir etkilere sahiptir.
Geçici bulanık görme veya diğer görme bozuklukları araç veya makine kullanımını etkileyebilir.
Damlatma sonrasında görmede bulanıklık meydana gelirse, araç veya makine kullanmadan önce
görüşün netleşmesi için beklenmelidir.
4.8. İstenmeyen etkiler
Aşağıda yer alan istenmeyen etkiler tedaviye bağlı olarak değerlendirilmiştir ve aşağıdaki şekilde
sınıflandırılmışlardır: çok yaygın (≥ 1/10); yaygın (> 1/100 ila < 1/10); yaygın olmayan (> 1/1.000 ila
≤1/100); seyrek (> 1/10.000 ila ≤ 1/1000); çok seyrek (≤ 1/10.000) bilinmiyor (eldeki verilerden
hareketle tahmin edilemiyor). Her bir sıklık grubunda istenmeyen etkiler en şiddetliden en az
şiddetliye doğru bir sırayla sunulmaktadır. Bu advers reaksiyonlar klinik çalışmalardan ve pazarlama
sonrası raporlardan elde edilmiştir.
Güvenlilik profilinin özeti
NEVANAC 3 mg/ml göz damlası, süspansiyon uygulanan 1900’den fazla hastayı içeren klinik
çalışmalarda en sık bildirilen advers reaksiyonlar, hastaların %0,4 ila %0,1’inde görülen punktat
keratit, keratit, gözlerde yabancı madde hissi ve göz ağrısı olmuştur.
Diyabetik hastalar
594 hastayı içeren iki klinik çalışmada diyabetik hastalar, katarakt ameliyatı sonrasında maküler
ödemin önlenmesi için 90 gün süreyle NEVANAC 3 mg/ml göz damlası, süspansiyon almıştır. En sık
4bildirilen advers reaksiyon, hastaların %1’inde görülerek yaygın sıklık kategorisine dahil olan punktat
keratit olmuştur. Diğer en sık bildirilen advers reaksiyonlar, sırasıyla hastaların %0,5 ila %0,3’ünde
görülen keratit ve gözlerde yabancı madde hissi olup, her iki advers reaksiyon da yaygın olmayan
sıklığa sahiptir.
Bağışıklık sistemi hastalıkları
Seyrek: Hipersensivite
Sinir sistemi hastalıkları
Seyrek: Sersemlik, baş ağrısı
Göz hastalıkları
Yaygın olmayan: Keratit, punktat keratit, kornea epitel defekti, gözlerde yabancı madde hissi, göz
kapağı kenarında çapaklanma
Seyrek: İritis, koroidal efüzyon, korneal birikimler, gözde ağrı, oküler rahatsızlık, kuru göz, blefarit,
göz iritasyonu, göz kaşıntısı, göz akıntısı, alerjik konjonktivit, gözyaşı artışı, konjonktival hiperemi
Bilinmiyor: Korneal perforasyon, iyileşme bozukluğu (korneada), korneal opasite, korneal skar,
görme keskinliğinde azalma, gözde şişme, ülseratif keratit, korneada incelme, bulanık görme
Vasküler hastalıkları
Yaygın olmayan: Hipertansiyon
Bilinmeyen: Kan basıncında artış
Gastrointestinal hastalıkları
Seyrek: Bulantı
Bilinmiyor: Kusma
Deri ve deri altı doku hastalıkları
Seyrek: Cutis laxa (dermatoşalazis), alerjik dermatit
Seçilmiş advers reaksiyonların tanımı
NEVANAC’ın diyabetik hastalarda katarakt cerrahisi sonrası maküler ödemin önlenmesi için uzun
dönem kullanımına ilişkin klinik çalışma deneyimi sınırlıdır. Diyabetik hastalarda oküler advers
reaksiyonlar genel popülasyondan daha yüksek sıklıkta meydana gelebilir (bkz. Bölüm 4.4.).
Korneal perforasyon da dahil olmak üzere korneal epitelde bozulma olduğunun kanıtı olan hastalarda
NEVANAC kullanımı hemen kesilmeli ve kornea sağlığı için yakından gözlenmelidir (bkz. Bölüm
4.4).
NEVANAC ile pazarlama sonrası deneyimlerden, raporlanan vakalarda korneal epitel
defekt/bozukluk tanımlanmıştır. Bu vakaların ciddiyeti korneal epitelyumun epitel bütünlüğündeki
ciddi olmayan etkilerden, görmeyi yeniden kazanmak için cerrahi girişimlerin ve/veya medikal
tedavinin gerektiği daha ciddi vakalara kadar çeşitlenmektedir.
Topikal NSAİİ’larla pazarlama sonrası deneyim, komplike oküler cerrahileri, korneal denervasyon
(sinir kesilmesi), korneal epitel defektleri, diabetes mellitus’u, oküler yüzey hastalıkları (örn. kuru
göz sendromu), romatoid artriti veya kısa zaman aralıklarıyla tekrarlanmış oküler cerrahisi olan
hastalara görmeyi tehdit edici olabilen korneal istenmeyen etkilerin artma riski olabileceğini
göstermektedir. Diyabetik hastalarda katarakt cerrahisi sonrası maküler ödemin önlenmesi için
nepafenak reçete edildiğinde, herhangi bir ilave risk faktörünün varlığı, öngörülen yarar/risk oranın
tekrar değerlendirilmesine ve hasta izlem sıklığının arttırılmasına neden olabilir.
Pediatrik popülasyon
NEVANAC’ın, çocuklarda ve adölesanlardaki güvenlilik ve etkililiği saptanmamıştır.
5Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar / risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir. (www.titck.gov.tr; e- posta: tufam@titck.gov.tr; tel: 0 800
314 00 08; faks: 0 312 218 35 99)
4.9. Doz aşımı
Oftalmik yolla veya kazara ağız yoluyla alınması halinde doz aşımı nedeniyle toksik etki oluşması
beklenmez.
5. FARMAKOLOJİK ÖZELLİKLERİ
5.1. Farmakodinamik özellikleri
ATC kodu: S01BC10
Farmakoterapötik grubu: Oftalmolojikler, nonsteroidal Anti-İnflamatuvar İlaçlar
Etki mekanizması
Nepafenak nonsteroidal antiinflamatuvar ve analjezik bir ön ilaçtır. Topikal oküler dozlamanın
ardından, nepafenak korneaya penetre olur ve oküler doku hidrolazları ile non steroidal
antiinflamatuvar bir ilaç olan amfenak’a çevrilir. Amfenak; prostaglandin üretimi için gerekli bir
enzim olan prostaglandin H sentaz’ın (siklooksijenaz) etkisini inhibe eder.
Sekonder farmakoloji
Tavşanlarda, nepafenak’ın PGE2 sentezinin baskılanması yanısıra kan-retina bariyerindeki
bozulmayı inhibe ettiği gösterilmiştir. Ex vivo olarak; bir tek topikal oküler doz nepafenak’ın
iris/siliyer cisimde (%85-%95) ve retina/ koroidde (%55) prostaglandin sentezini sırasıyla 6 ila 4 saate
kadar inhibe ettiği gösterilmiştir.
Farmakodinamik etkiler
Hidrolitik çevrilmenin büyük kısmı dokunun kanlanma derecesine uygun olarak sırasıyla
retina/koroid, iris/siliyer cisim ve korneada olmaktadır.
Klinik çalışma sonuçları NEVANAC göz damlasının göz içi basıncı üzerinde anlamlı bir etkisinin
olmadığını göstermiştir.
Klinik etkililik ve güvenlilik
Katarakt cerrahisi ile ilişkili postoperatif ağrı ve inflamasyonun önlenmesi ve tedavi edilmesi.
Katarakt cerrahisi ile ilişkili postoperatif ağrı ve enflamasyonun önlenmesi ve tedavisinde
NEVANAC 3 mg/ml göz damlası, süspansiyonun etkililiği ve güvenliliği, toplam 1339 hastayı içeren
maskelenmiş, çift kör, plasebo kontrollü klinik çalışmalarda gösterilmiştir. Katarakt ameliyatından
bir gün önce başlanarak hastalara dozların uygulandığı ve dozlara ameliyat günü ve postoperatif
periyodun ilk 14 günü devam edildiği bu çalışmalarda NEVANAC 3 mg/ml göz damlası, süspansiyon,
postoperatif ağrı ve enflamasyonun tedavisinde, taşıyıcı ile karşılaştırıldığında, daha üstün klinik
etkililik göstermiştir.
Taşıyıcı ile karşılaştırıldığında NEVANAC ile tedavi edilen hastalarda, postoperatif periyodun
başlarından tedavinin sonuna kadar oküler ağrı ve enflamasyonun ölçülebilir işaretlerinin (aköz
6hücreler ve flare) daha az olduğu bulunmuştur. Bu iki çalışmada NEVANAC, operasyondan sonraki
14. günde hastaların %65 ve %68’inde enflamasyonu düzeltirken aynı oranlar taşıyıcı verilen
hastalarda %25 ve %35 olmuştur. NEVANAC grubunda ağrısız hasta oranları %89 ve %91 iken bu
oranlar taşıyıcı uygulanan hastalarda %40 ve %50 bulunmuştur.
Bazı hastalar operasyondan sonraki 21. güne kadar NEVANAC 3 mg/ml göz damlası, süspansiyon
almıştır. Ancak operasyondan sonraki 14. günden sonra etkililik ölçülmemiştir.
Ek olarak, bu iki klinik çalışmanın birinde, günde bir kez uygulanan NEVANAC 3 mg/ml göz
damlası, süspansiyon, katarakt ameliyatı sonrasında postoperatif ağrı ve enflamasyonun önlenmesi ve
tedavisi bakımından günde üç kez uygulanan NEVANAC 1 mg/ml göz damlası, süspansiyon ile eşit
etkililikte bulunmuştur. Enflamasyonu düzeltme ve ağrısızlık oranları, tüm postoperatif
değerlendirmelerde iki ürün arasında benzer bulunmuştur.
Diyabetik hastalarda katarakt cerrahisi ile ilişkili postoperatif maküler ödem riskinin azaltılması
Katarakt ameliyatı ile ilişkili postoperatif maküler ödemin önlenmesi amacıyla günde bir kez verilen
NEVANAC 3 mg/ml göz damlası, süspansiyonun etkililik ve güvenliliğini değerlendirmek üzere
diyabetik hastalarda iki çalışma gerçekleştirilmiştir. Bu çalışmalarda çalışma ilacına ameliyattan
önceki gün başlanmış, ameliyat günü ve postoperatif periyodun 90. gününe kadar devam edilmiştir.
Diyabetik retinopati hastalarıyla yürütülen her iki çift maskelenmiş, randomize, taşıyıcı kontrollü
çalışmada, NEVANAC 3 mg/ml göz damlası, süspansiyon (%2,3 ve %5,9) ile karşılaştırıldığında
taşıyıcı grubundaki hastaların anlamlı şekilde daha büyük bir yüzdesinde (%17,3 ve %14,3) maküler
ödem gelişmiştir. Bu iki çalışmanın birleştirilmiş analizinde aynı yüzdeler taşıyıcı grubunda %15,9
ve NEVANAC grubunda %4,1 bulunmuştur (p<0,001). Bir çalışmada taşıyıcı grubu (%43 ile
karşılaştırıldığında NEVANAC 3 mg/ml göz damlası, süspansiyon grubunda (%61,7) hastaların
anlamlı şekilde daha büyük bir yüzdesi Gün 14’te ≥ 15 harf iyileşme elde etmiş ve bu iyileşmeyi Gün
90’a kadar sürdürmüştür; ikinci çalışmada da bu sonlanım noktası için 2 tedavi grubu arasında hasta
yüzdeleri benzer olmuştur (NEVANAC grubunda %48,8 ve taşıyıcı grubunda %50,5). İki çalışmanın
birleştirilmiş analizinde Gün 14’te ≥ 15 harf iyileşme elde etmiş olup bu iyileşmeyi Gün 90’a kadar
sürdüren hastaların yüzdesi, taşıyıcı grubu (%46,7) ile karşılaştırıldığında NEVANAC grubunda
(%55.,4) daha yüksek bulunmuştur (p=0,003).
Pediyatrik popülasyon
Nepafenak pediyatrik popülasyonlarda çalışılmamıştır.
5.2. Farmakokinetik Özellikleri
Genel Özellikler:
Emilim
NEVANAC 3 mg/ml göz damlası, süspansiyonun her iki göze dört gün süreyle günde bir kez bir
damla uygulanması sonrasında, dozdan sırasıyla 2 ve 3 saat sonra hastaların çoğunluğunda nepafenak
ve amfenakın düşük fakat tayin edilebilir plazma konsantrasyonları gözlenmiştir. Oküler uygulamayı
takiben ortalama kararlı durum plazma C değeri nepafenak ve amfenak için sırasıyla 0,847 ± 0,269
maks
ng/ml ve 1,13 ± 0,491 ng/ml bulunmuştur.
Dağılım
Amfenak serum albümin proteinlerine karşı yüksek afinite gösterir. İn vitro sıçan albümini, insan
albümini ve insan serumuna yüzde bağlanma sırasıyla %98,4, %95,4 ve %99,1’dir.
Sıçanlarda yürütülen çalışmalar radyoaktif işaretli etkin madde ile ilişkili materyallerin tekli ve çoklu
oral 14C-nepafenak dozlarını takiben vücutta kapsamlı olarak dağıldığını göstermektedir.
7Tavşanlarda yürütülen çalışmalar topikal uygulanan nepafenakın gözün önünden gözün arka
kısımlarına (retina ve koroid) bölgesel olarak dağıldığını göstermiştir.
Biyotransformasyon
Nepafenak intraoküler hidrolazlar aracılığıyla nispeten hızlı bir şekilde amfenaka biyoaktivasyona
uğrar. Ardından, amfenak glukuronid konjugatı oluşumuna yol açan aromatik halka hidroksilasyonu
dahil daha polar metabolitlere kapsamlı olarak metabolize edilir. ß-glukuronidaz hidrolizi öncesi ve
sonrası radyokromatografik analizler, amfenak haricinde tüm metabolitlerin glukuronid konjugatları
formunda olduğunu göstermiştir. Amfenak plazmadaki başlıca metabolit olup, toplam plazma
radyoaktivitesinin yaklaşık %13’ünü temsil eder. İkinci en yaygın plazma metaboliti 5-hidroksi
nepafenak olarak tanımlanmıştır ve C değerinde toplam radyoaktivitenin yaklaşık %9’unu temsil
maks
eder.
Diğer tıbbi ürünlerle etkileşimler: Nepafenak ve amfenak 3000 ng/ml’ye varan konsantrasyonlarda
insan sitokrom P450 (CYP1A2, 2C9, 2C19, 2D6, 2E1 ve 3A4) metabolik aktivitelerinden hiçbirini
inhibe etmez. Bu nedenle eşzamanlı olarak uygulanan tıbbi ürünlerin CYP aracılı metabolizmasını
içeren etkileşimler olası değildir. Protein bağlanmasının aracılık ettiği etkileşimler de olası değildir.
Eliminasyon
14C-nepafenakın sağlıklı gönüllülere oral yolla uygulanmasını takiben, idrarla atılımın radyoaktif
atılımlar için başlıca yol olduğu bulunmuş olup, dozun yaklaşık %85’ini temsil ederken, fekal atılım
%6’sını temsil etmiştir.
5.3. Klinik öncesi güvenlilik verileri
Klinik dışı veriler mevcut güvenlilik farmakolojisi, tekrarlanan doz toksisitesi ve genotoksisite
çalışmalarına dayanarak insanlar için özel bir tehlikeye yol açmadığını göstermektedir.
Nepafenak uzun dönem karsinojenite çalışmaları ile değerlendirilmemiştir.
Sıçanlarda yapılan üreme çalışmaları 10 mg/kg’dan büyük veya eşit olan maternal toksik dozlarda
distosi, post implantasyon kaybında artış, fetus ağırlıklarında ve gelişimlerinde azalma ve fetus canlı
kalımında azalma gelişmiştir. Hamile tavşanlarda, annede düşük seviyede toksik etki oluşturan
30mg/kg’lık doz, yavrularda malformasyon görülme sıklığını istatistiksel olarak anlamlı bir düzeyde
arttırmaktadır.
6. FARMASÖTİK ÖZELLİKLER
6.1. Yardımcı maddelerin listesi
Borik asit
Propilen glikol
Karbomer
Sodyum klorür
Guar
Karmeloz sodyum
Disodyum edetat
Benzalkonyum klorür
Sodyum hidroksit ve/veya hidroklorik asit (pH ayarı için)
Saf su
86.2. Geçimsizlikler
Geçerli değildir.
6.3. Raf ömrü
18 ay
İlk açıldıktan 4 hafta sonra atılmalıdır.
6.4. Saklamaya yönelik özel tedbirler
25°C’nin altındaki oda sıcaklığında saklanmalıdır. Işıktan korunmak için dış kutusu içinde
tutulmalıdır.
6.5. Ambalajın niteliği ve içeriği
3 ml süspansiyon içeren, düşük yoğunluklu polietilenden mamul uygulama tıpalı yuvarlak veya oval
şişe ve beyaz polipropilen vidalı kapak. Şişe, bir kese içinde sunulabilir.
Her bir kutu 1 şişe içerir.
6.6. Beşeri tıbbi üründen arta kalan maddelerin imhası ve diğer özel önlemler
Herhangi bir kullanılmamış ürün veya atık materyaller “Tıbbi Ürünlerin Kontrolü Yönetmeliği” ve “
Ambalaj Atıklarının Kontrolü Yönetmeliği”ne uygun olarak imha edilmelidir.
Kullanmadan önce çalkalayınız.
Şişe açıldıktan sonra kontaminasyondan sakınılmalı ve şişenin ucu hiçbir yere değdirilmemelidir.
Kullanıldıktan sonra kapağı kapatılmalıdır.
Şişe açıldıktan 4 hafta sonra kullanılmadan kalan kısım varsa atılmalıdır.
7. RUHSAT SAHİBİ
Novartis Sağlık Gıda Ve Tarım Ürünleri Sanayi Ve Ticaret A.Ş.
Kavacık/Beykoz/İstanbul
8. RUHSAT NUMARASI
2022/396
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 22.07.2022
Ruhsat yenileme tarihi: -
10. KÜB’ÜN YENİLENME TARİHİ
9