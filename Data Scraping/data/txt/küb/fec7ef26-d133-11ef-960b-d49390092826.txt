KISA ÜRÜN BİLGİSİ
1. BEŞERİ TIBBİ ÜRÜNÜN ADI
AMOKLAVİN®-BID 625 mg film tablet
2. KALİTATİF VE KANTİTATİF BİLEŞİM
Etkin madde:
Her tablette:
Amoksisilin (INN)…………………...500 mg
Klavulanik asit (INN)………………..125 mg
Yardımcı madde:
Sodyum nişasta glikolat 45.50 mg
Yardımcı maddeler için 6.1’ e bakınız.
3. FARMASÖTİK FORM
Film Tablet
Beyaz film kaplı, kokusuz, hafif bombeli, bir yüzünde DEVA yazılı, homojen görünüşlü
oblong tabletler
4. KLİNİK ÖZELLİKLER
4.1 Terapötik endikasyonlar
AMOKLAVİN, lokal resmi antibiyotik reçeteleme kılavuzları ve duyarlılık verilerine uygun
olarak kullanılmalıdır.
AMOKLAVİN (beta-laktam antibiyotik penisilin ve beta-laktamaz inhibitörü), genel
pratikte ve hastanede sıklıkla görülen bakteriyel patojenlere karşı belirgin derecede geniş
aktivite spektrumuna sahip bir antibakteriyel ajandır. Klavulanatın beta-laktamazı inhibe
edici etkisi amoksisilinin etki spektrumunu diğer beta-laktam antibiyotiklere dirençli
organizmaları da içine alacak şekilde genişletir. AMOKLAVİN, aşağıdaki sistemlerde
AMOKLAVİN’e duyarlı organizmaların neden olduğu bakteriyel enfeksiyonların kısa süreli
tedavisinde endikedir:
Üst Solunum Yolu Enfeksiyonları (KBB dahil): Örn. Rekürren tonsillit, sinüzit, otitis media.
Alt Solunum Yolu Enfeksiyonları: Örn. kronik bronşitin akut alevlenmeleri, lobar ve
bronkopnömoni.
1Genito-Üriner Sistem Enfeksiyonları: Örn. Sistit, üretrit, piyelonefrit, ve kadın genital
enfeksiyonları, gonore.
Deri ve Yumuşak Doku Enfeksiyonları:
Kemik ve eklem enfeksiyonları: Örn. Osteomiyelit
Dental enfeksiyonlar: Dentoalveolar abseler
Diğerleri: Sepsise bağlı düşük, lohusalık humması, intra-abdominal sepsis
Duyarlı organizmaların listesi Farmakolojik Özellikleri/Mikrobiyoloji bölümünde verilmiştir
(bkz. Bölüm 5.1).
AMOKLAVİN’e duyarlılık, coğrafya ve zamana göre değişecektir. Mevcut ise lokal
duyarlılık verilerine danışılmalı ve gerektiğinde mikrobiyolojik örnekleme ve duyarlılık
testleri yapılmalıdır.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler ve 12 yaş üzeri çocuklar+:
Hafif ve Orta şiddetli Enfeksiyonlar: Günde 2 kez 625 mg tablet
Şiddetli Enfeksiyonlar: Günde 2 kez 1 g tablet
Tedaviye parenteral olarak başlanıp oral olarak devam edilebilir.
Dental enfeksiyonlarda doz (ör. Dentoalveolar abseler)
Yetişkinler ve 12 yaş üzeri çocuklar+: 5 gün günde 2 kez bir AMOKLAVİN 625 mg tablet
+AMOKLAVİN 625 mg ve 1 g tabletleri 12 yaş ve altı çocuklar için uygun değildir.
Uygulama şekli:
Tabletler çiğnenmeden bütün olarak yutulmalıdır. Eğer gerekirse, tabletler ikiye bölünebilir
ve çiğnenmeden yutulur.
Gastrointestinal rahatsızlık potansiyelini en aza indirmek için yemek başlangıcında
alınmalıdır. AMOKLAVİN’in absorpsiyonu yemek başlangıcında alındığında en yüksektir.
Tedavi süresi, tedavi gözden geçirilmeksizin 14 günü aşmamalıdır.
AMOKLAVİN’in bakteriyel enfeksiyonlarının kısa süreli tedavisi ve majör cerrahi
girişimlerde enfeksiyon profilaksisi için intravenöz formu mevcuttur. AMOKLAVİN
intravenöz için prospektüsüne bakınız.
2Özel popülasyonlara ilişkin ek bilgiler:
Böbrek yetmezliği:
Yetişkinler:
AMOKLAVİN 1g tablet sadece glomerüler filtrasyon oranı >30 ml/dak olan hastalarda
kullanılmalıdır.
Hafif yetmezlik Orta şiddette yetmezlik Şiddetli yetmezlik
(kreatinin klerens >30 (kreatinin klerens 10-30 (kreatinin klerens <10
ml/dak) ml/dak) ml/dak)
Doz ayarlamaya gerek Günde 2 kez bir 625 mg Her 24 saatte bir 625 mg
yoktur. (Günde 2 kez bir tablet 1 g tablet tabletten fazla
625 mg tablet veya verilmemelidir. verilmemelidir.
günde 2 kez bir 1 g
tablet)
Hemodiyaliz:
Yetişkinler:
Her 24 saatte 1 kez 500/125 mg’a ek olarak, diyaliz esnasında 1 doz, diyaliz sonunda 1 doz
şeklinde uygulanmalıdır (Amoksisilin ve Klavulanik asidin serum konsantrasyonları düştüğü
için).
AMOKLAVİN 1g tablet sadece kreatinin klerensi 30 ml/dak’dan yüksek olan hastalarda
kullanılmalıdır.
Pediyatrik:
Günlük, tek doz olarak verilen popülasyon 15/3.75 mg/kg/gün’ dür. Hemodiyalizden önce
15/3.75 mg/kg’lık bir ilave doz uygulanmalıdır. Dolaşımdaki ilaç seviyesini yeniden
sağlamak amacıyla hemodiyalizden sonra 15/3.75 mg/kg’lık bir doz daha verilmelidir.
Karaciğer yetmezliği:
Doz ayarlaması dikkatli yapılmalı ve hepatik fonksiyonlar belirli aralıklar ile izlenmelidir.
Pediyatrik popülasyon:
AMOKLAVİN 12 yaş altı çocuklardaki bakteriyel enfeksiyonlar için süspansiyon şeklinde
bulunmaktadır. AMOKLAVİN süspansiyonlar için prospektüslerine bakınız.
Geriyatrik popülasyon:
Veri bulunmamaktadır.
34.3. Kontrendikasyonlar
Penisilin ve sefalosporinler gibi beta-laktam antibiyotiklerine aşırı duyarlılık hikayesi
olanlarda kontrendikedir.
Geçmişinde amoksisilin/klavulanik asit veya penisilin tedavisine bağlı sarılık/hepatik
yetmezlik hikayesi olan hastalarda kontrendikedir.
4.4. Özel kullanım uyarıları ve önlemleri
AMOKLAVİN ile tedavi başlanılmadan önce geçmişte penisilin, sefalosporin ve diğer
allerjenlere karşı aşırı duyarlılık hikayesi varlığı dikkatlice sorgulanmalıdır.
Penisilin tedavisindeki hastalarda ciddi ve bazen öldürücü aşırı duyarlılık (anafilaktoid)
reaksiyonları rapor edilmiştir. Bu reaksiyonların geçmişinde penisiline aşırı duyarlılık hikayesi
olan bireylerde görülmesi daha olasıdır (bkz. Kontrendikasyonlar).
Ciddi anafilaktik reaksiyonlar hemen adrenalin ile acil tedavi gerektirir. Ayrıca oksijen,
intravenöz steroid ve tüp takmayı içeren hava yolu müdahalesi de gerekebilir.
Amoksisilin kullanımını takiben görülen kızamık benzeri döküntü enfeksiyöz mononükleoz ile
ilişkili bulunduğundan, eğer enfeksiyöz mononükleoza ilişkin bir şüphe var ise AMOKLAVİN
tedavisinden kaçınılmalıdır.
Uzun süreli kullanım zamanla duyarlı olmayan organizmaların aşırı çoğalmasına neden
olabilir.
AMOKLAVİN uygulanan bazı hastalarda kanama süresinde ve protrombin zamanında uzama
(INR değerinde yükselme) bildirilmiştir. Antikoagülanlar ile birlikte reçete edildiğinde uygun
şekilde izlenmesi gerekir. İstenilen antikoagülasyon düzeyini sürdürebilmek için oral
antikoagülan dozunda ayarlama yapılması gerekebilir.
Karaciğer fonksiyon testlerinde değişiklikler gözlenmiştir. Bunun klinik önemi
bilinmemektedir. AMOKLAVİN hepatik yetmezliği olanlarda dikkatli kullanılmalıdır.
Seyrek olarak şiddetli olabilen, genellikle geriye dönüşlü kolestatik sarılık bildirilmiştir.
Tedavinin kesilmesinden 6 hafta kadar sonra bulgu ve belirtiler kaybolabilir.
Böbrek yetmezliği olanlarda dozaj, böbrek yetmezliğinin derecesine göre ayarlanmalıdır (bkz.
Kullanım Şekli ve Dozu).
Çıkan idrar miktarı azalmış hastalarda, özellikle parenteral tedavide çok seyrek olarak kristalüri
görülmüştür. Yüksek doz amoksisilin tedavisi sırasında, amoksisilin kristalürisi olasılığını
azaltmak için uygun miktarda sıvı alınması ve idrar miktarının düzenlenmesi tavsiye edilir.
Mesane kateteri bulunan hastalarda, kateterin açık olup olmadığı düzenli olarak kontrol
edilmelidir.
4Amoksisilin dahil neredeyse tüm antibakteriyel ajanlarla, antibiyotiğe bağlı kolit bildirilmiştir ve
şiddeti hafiften yaşamı tehdit edici boyuta kadar uzanabilir (bakınız bölüm 4.8). Bu sebeple,
herhangi bir antibiyotik tedavisi sırasında veya sonrasında ishal olan hastalarda bu teşhisin
değerlendirilmesi önemlidir. Antibiyotiğe bağlı kolit gözlendiğinde, AMOKLAVİN tedavisi
derhal kesilmeli, bir doktor tarafından değerlendirilmeli ve uygun tedavi başlatılmalıdır. Bu
durumda anti-peristaltik ilaçlar kontrendikedir.
Amoksisilinle tedavi sırasında idrarda glukozun arandığı testler yapıldığında, enzimatik
glukoz oksidaz yöntemleri kullanılmalıdır, çünkü enzimatik olmayan yöntemlerde yalancı
pozitif sonuçlar görülebilir.
AMOKLAVİN'deki klavulanik asit, IgG ile albüminin non-spesifik biçimde alyuvar zarına
bağlanmasına neden olarak Coombs testinde yanlış pozitif bir sonuca yol açabilir.
Bu tıbbi ürün her dozunda 1 mmol (23 mg)'dan daha az sodyum ihtiva eder; bu dozda
sodyuma bağlı herhangi bir yan etki beklenmemektedir.
4.5. Diğer tıbbi ürünler ile etkileşimler ve diğer etkileşim şekilleri
Probenesid
Probenesid ile birlikte kullanım önerilmemektedir Probenesid amoksisilinin renal tübüler
sekresyonunu azaltır. Probenesidin birlikte kullanımı amoksisilinin kan seviyelerinde
artmaya ve uzamaya neden olabilir, klavulanatı ise etkilemez.
Allopurinol
Amoksisilin tedavisi esnasında allopurinol kullanımı alerjik cilt reaksiyonları olasılığını
artırabilir. Allopurinol ve AMOKLAVİN’in birlikte kullanımına ait veri yoktur.
Oral kontraseptifler
Diğer antibiyotiklerde de olduğu gibi AMOKLAVİN, barsak florasını etkileyebilir, östrojen
reabsorpsiyonunun azalmasına yol açar ve kombine oral kontraseptiflerin etkililiğini azaltır.
Oral antikoagülanlar
Uygulamada oral antikoagülanlar ile penisilin antibiyotikler, herhangi bir etkileşim bildirimi
olmaksızın yaygın şekilde kullanılmaktadır. Buna karşılık literatürde, asenokumarol ya da
varfarin almakta olan ve bir kür amoksisilin reçetelenmiş hastalarda uluslararası
normalleştirilmiş oranda artış vakaları vardır. Birlikte uygulanmaları zorunlu olduğunda
protrombin zamanı ya da uluslararası normalleştirilmiş oran dikkatle izlenerek amoksisilin
eklenmeli ya da kesilmelidir. Ayrıca, oral antikoagülanların dozunda ayarlama yapılması da
gerekebilir (bkz. Bölüm 4.4 ve 4.8).
5Metotreksat
Penisilinler metotreksatın atılımını azaltabilir ve bu da toksisitede potansiyel bir artışa neden
olur.
Mikofenolat mofetil
Mikofenolat mofetil alan hastalarda, oral amoksisilin artı klavulanik asit başlatılmasını
takiben aktif metabolit mikofenolik asidin doz öncesi konsantrasyonunda yaklaşık %50’lik
bir azalma bildirilmiştir. Doz öncesi düzeydeki değişim, genel mikofenolik asit
maruziyetindeki değişimleri doğru şekilde temsil etmeyebilir.
Özel popülasyonlara ilişkin ek bilgiler
Veri bulunmamaktadır.
Pediyatrik popülasyon
Veri bulunmamaktadır.
4.6. Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Diğer antibiyotiklerde de olduğu gibi AMOKLAVİN, barsak florasını etkileyebilir, östrojen
reabsorpsiyonunun azalmasına yol açar ve kombine oral kontraseptiflerin etkililiğini azaltır.
Bu nedenle, ilave doğum kontrol yöntemi kullanılması gerekebilir.
Gebelik dönemi
Sınırlı sayıda gebelikte maruz kalma olgularına ilişkin veriler, AMOKLAVİN’in gebelik
üzerinde ya da fetusun/yeni doğan çocuğun sağlığı üzerinde advers etkileri olduğunu
göstermemektedir. Bugüne kadar herhangi önemli bir epidemiyolojik veri elde
edilmemiştir. Hayvanlar üzerinde yapılan çalışmalar, gebelik/embriyonal/fetal
gelişim/doğum ya da doğum sonrası gelişim ile ilgili olarak doğrudan ya da zararlı etkiler
olduğunu göstermemekledir (bkz. Bölüm 5.3 Klinik öncesi güvenlilik verileri).
Oral ve parenteral yolla verildiği hayvanlar (fare ve sıçanlara insanlarda uygulanan dozun 10
katı dozda) üzerinde yapılan reprodüktif çalışmalarda, Amoksisilin/Klavulanik asit
kombinasyonu teratojenik etki göstermemiştir.
Preterm, fetal membran yırtılması (pPROM) olan kadınlarda yapılan bir çalışmada,
Amoksisilin/Klavulanik asit kombinasyonunun profilaktik kullanımının yeni doğanlarda
6nekroze enterokolit riskinin artması ile ilişkili olabileceği bildirilmiştir. Tüm ilaçlarda
olduğu gibi, doktor tarafından gerekli görülmedikçe gebelik esnasında özelikle gebeliğin ilk
üç ayında kullanılmamalıdır.
Laktasyon dönemi
AMOKLAVİN’in iki etkin maddesi de anne sütüne geçer (klavulanik asitin anne sütü alan
süt çocukları üzerindeki etkisi ile ilgili herhangi bir bilgi yoktur). Dolayısıyla anne sütüyle
beslenen süt çocuklarında ishal ve mukoz membranlarda mantar enfeksiyonu olasılığı vardır,
bu nedenle emzirmenin kesilmesi gerekebilir. Emzirme döneminde amoksisilin/klavulanik
asit sadece tedaviyi uygulayan hekimin fayda/risk değerlendirmesinden sonra kullanmalıdır.
Üreme yeteneği/Fertilite
Veri bulunmamaktadır.
4.7. Araç ve makine kullanımı üzerindeki etkiler
AMOKLAVİN’in araç ve makine kullanımı üzerindeki etkileriyle ilgili bir çalışma
gerçekleştirilmemiştir. Ancak, hastalar araç ve makine kullanımını etkileyebilecek
istenmeyen etkiler (örn. alerjik reaksiyonlar, sersemlik hali, konvülsiyonlar) oluşabileceği
ile ilgili bilgilendirilmelidirler (bkz. Bölüm 4.8).
4.8. İstenmeyen etkiler
Çok yaygın görülenlerden seyrek görülenlere kadar, istenmeyen etkilerin görülme sıklığını
saptamak için geniş çaplı klinik çalışmaların verileri kullanılmıştır. Diğer istenmeyen
etkilere (<1/10.000) ait sıklıklar pazarlama sonrası verilere göre saptanmıştır ve gerçek bir
sıklıktan çok raporlama oranına dayanmaktadır.
Sıklık sınıflandırması aşağıdaki gibidir:
Çok yaygın ≥1/10
Yaygın: ≥1/100 ve ≤1/10
Yaygın olmayan ≥1/1000 ve ≤1/100
Seyrek ≥1/10.000 ve ≤1/1000
Çok seyrek ≤1/10.000
Enfeksiyonlar ve enfestasyonlar
Yaygın: Mukokutanöz kandidiyazis
7Kan ve lenf sistemi hastalıkları
Seyrek: Geri dönebilen lökopeni (nötropeni dahil) ve trombositopeni.
Çok seyrek: Geri dönebilen agranülositoz ve hemolitik anemi. Kanama ve
protrombin zamanında uzama (bkz. Kullanım İçin Özel Uyarılar ve
Özel Önlemler)
Bağışıklık sistemi hastalıkları
Çok seyrek: Anjiyonörotik ödem, anafilaksi, serum hastalığı benzeri sendrom, aşırı
duyarlılık vasküliti.
Sinir sistemi hastalıkları :
Yaygın olmayan: Baş dönmesi, baş ağrısı.
Çok seyrek: Geri dönüşümlü hiperaktivite ve konvülziyonlar. Konvülziyonlar
böbrek fonksiyon bozukluğu olanlar veya yüksek doz uygulananlarda
görülebilir.
Gastrointestinal hastalıklar :
Yetişkinler:
Çok yaygın: Diyare
Yaygın: Bulantı, kusma
Çocuklar:
Yaygın: Diyare, bulantı, kusma
Tüm popülasyonlar: Bulantı sıklıkla yüksek oral dozlar ile ilişkilidir. Gastrointestinal
reaksiyonlar görülür ise, AMOKLAVİN yemek başlangıcında alınarak bunlar azaltılabilir.
Yaygın olmayan: Sindirim güçlüğü.
Çok seyrek: Antibiyotiğe bağlı kolit (psödomebranöz kolit ve hemorajik kolit
dahil), dildeki papillaların belirginleşip siyah renk alması.
Hepato-bilier hastalıklar :
Yaygın olmayan: Beta-laktam antibiyotikler ile tedavi edilen hastalarda AST
ve/veya ALT değerlerinde orta derecede artış görülür; fakat
bunun önemi bilinmemektedir.
Çok seyrek: Hepatit ve kolestatik sarılık rapor edilmiştir, bunlar diğer
penisilin ve sefalosporinler ile de bildirilmiştir.
Hepatik olaylar çoğunlukla erkeklerde ve yaşlılarda rapor edilmiştir ve uzun süreli kullanım
ile ilişkili olabilir. Bu olaylar çocuklarda nadir olarak rapor edilmiştir. Belirti ve semptomlar
genellikle tedavi sırasında veya tedavi kesildikten kısa bir süre sonra görülür, ancak bazı
durumlarda tedavi kesildikten birkaç hafta sonrasına kadar fark edilmeyebilir. Bunlar
8genellikle geri dönüşümlüdür. Hepatik olaylar şiddetli olabilir ve son derece seyrek olarak
ölüm rapor edilmiştir. Bunlar hemen hemen her zaman altta yatan ciddi bir hastalığı olan ya
da aynı anda hepatik yan etki potansiyeline sahip ilaçları alan hastalarda görülmüştür.
Deri ve deri altı doku hastalıkları :
Yaygın olmayan: Ciltte döküntü, pruritus, ürtiker.
Seyrek: Eritema multiforme.
Çok seyrek: Stevens-Johnson sendromu, toksik epidermal nekroliz, büllöz
döküntülü dermatit ve akut generalize ekzantemöz püstüller (AGEP).
Eğer herhangi bir aşırı duyarlılık dermatiti görülürse tedavi kesilmelidir.
Böbrek ve idrar hastalıkları:
Çok seyrek: İnterstisyel nefrit, kristalüri (bkz. Doz Aşımı).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0800 314 0008; faks: 03122183599)
4.9. Doz aşımı ve tedavisi
Gastrointestinal semptomlar ve sıvı ve elektrolit dengesinin bozulması görülebilir.
Gastrointestinal semptomlar, semptomatik olarak ve su/elektrolit dengesine dikkat edilerek
tedavi edilebilir. Amoksisilin ile bazı olgularda böbrek yetmezliğine yol açan kristalüri
görülmüştür (bkz. Uyarılar/Önlemler). AMOKLAVİN dolaşımdan hemodiyaliz ile
uzaklaştırılabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antibakteriyel; J01CR02- beta laktamaz inhibitörlerini de içeren
penisilin kombinasyonları
Amoksisilin, geniş spektrumlu yarısentetik, Gram-pozitif ve Gram- negatif
mikroorganizmalara karşı antibakteriyel aktiviteye sahip bir antibiyotiktir. Ancak,
9amoksisilin beta-laktamazlar tarafından parçalanmaya duyarlı olduğundan tek başına
kullanıldığında etki spektrumu beta-laktamaz üreten organizmaları içermez.
Klavulanik asit, penisilinlere yapısal olarak benzer bir beta-laktam olup, penisilin ve
sefalosporinlere dirençli mikroorganizmalarda sıklıkla karşılaşılan geniş yelpazedeki beta-
laktamaz enzimlerini inaktive etme yeteneğine sahiptir. Özellikle direnç gelişiminde etkili
olan plazmid aracılı beta-laktamazlara karşı iyi bir aktiviteye sahiptir. Genel olarak
kromozomal aracılı tip 1 beta-laktamazlara karşı etkinliği daha düşüktür. Klavulanik asitin
AMOKLAVİN formülasyonlarındaki varlığı, amoksisilini beta-laktamaz enzimlerince,
parçalanmaktan korur ve amoksisilinin etki spektrumunu amoksisilin, penisilin ve
sefalosporinlere normalde dirençli olan çok sayıda bakteriyi de içine şekilde genişletir.
Böylece AMOKLAVİN geniş spektrumlu bir antibiyotik ve beta-laktamaz inhibitörünün
özelliklerine sahip olur. AMOKLAVİN geniş bir yelpazedeki organizmalara karşı bakterisid
etkilidir.
Birçok antibiyotiğe direncin nedeni olan bakteriyel enzimler, antibiyotiği, patojen üzerinde
herhangi bir etki gösteremeden harap ederler. AMOKLAVİN’in içindeki klavulanat, beta-
laktam enzimlerini bloke ederek savunma mekanizması oluşturur; bu da vücutta hali hazırda
elde edilmiş olan konsantrasyonlarda, organizmaların, amoksisilin hızlı bakterisid etkisine
duyarlı olmasını mümkün kılar.
Klavulanatın kendisi küçük bir antibakteriyel etkiye sahiptir. Bununla birlikte
AMOKLAVİN’de olduğu gibi amoksisilin ile birlikte kullanıldığında genel kullanımda ve
hastanede geniş kullanım bulan, geniş spektrumlu bir antibiyotik oluşturur.
Farmakodinamik etkiler:
Organizmalar, amoksisilin/klavulanata karşı in vitro duyarlılıklarına göre aşağıda kategorize
edilmektedir.
Klinik çalışmalarda amoksisilin-klavulanatın klinik etkililiği kanıtlanmışsa, bu durum bir
yıldız işareti (*) ile gösterilmektedir.
Beta-laktamaz üretmeyen organizmalar (†) işareti ile tanımlanmıştır. Bir izolatın
amoksisiline karşı duyarlı olması durumunda, amoksisilin/klavulanata karşı da duyarlı
olduğu düşünülebilir.
10Genellikle duyarlı türler
Gram-pozitif aeroblar: Bacillus anthracis, Enterococcus faecalis, Listeria monocytogenes,
Nocardia asteroides, Streptococcus pyogenes*†, Streptococcus agalactiae*†, Streptococcus
türleri (diğer β-hemolitik)*†, Staphylococcus aureus (metisiline duyarlı)*, Staphylococcus
saprophyticus (metisiline duyarlı), koagülaz negatif stafilokoklar (metisiline duyarlı)
Gram-negatif aeroblar: Bordetella pertussis, Haemophilus influenzae*, Haemophilus
parainfluenzae, Helicobacter pylori, Moraxella catarrhalis*, Neisseria gonorrhoeae,
Pasteurella multocida, Vibrio cholera
Diğer: Borrelia burgdorferi, Leptospira ictterohaemorrhagiae, Treponema pallidum.
Gram-pozitif anaeroblar: Clostridium türleri, Peptococcus niger, Peptostreptococcus
magnus, Peptostreptococcus micros, Peptostreptococcus türleri
Gram-negatif anaeroblar: Bacterodies fragilis, Bacteroides türleri, Capnocytophaga türleri,
Eikenella corrodens, Fusobacterium nucleatum, Fusobacterium türleri, Porphyromonas
türleri, Prevotella türleri
Edinilmiş direncin sorun oluşturabileceği türler
Gram-negatif aeroblar: Escherichia coli*, Klebsiella oxytoca, Klebsiella pneumoniae*,
Klebsiealla türleri, Proteus mirabilis, Proteus vulgaris, Proteus türleri, Salmonella türleri,
Shigella türleri.
Gram-pozitif aeroblar: Corynebacterium türleri, Enterococcus faecium, Streptococcus
pneumoniae*†, Viridans grup streptococcus †
Doğal olarak dirençli organizmalar
Gram-negatif aeroblar: Acinetobacter türleri, Citrobacter freundii, Enterobacter türleri,
Hafnia alvei, Legionella pneumophila, Morganella morganii, Providencia türleri,
Pseudomonas türleri, Serratia türleri, Stenotrophomas maltophilia, Yersinia enterolitica
Diğerleri: Chlamydia pneumoniae, Chlamydia psittaci, Chlamydia türleri, Coxiella burnetti,
Mycoplasma türleri
115.2. Farmakokinetik özellikler
Emilim: AMOKLAVİN’in her iki bileşeni, hem amoksisilin hem de klavulanik asit,
fizyolojik pH’da sulu çözeltilerde tamamen dissosiye olurlar. İki bileşik de oral uygulama
sonrası hızla ve iyi absorbe olur.
AMOKLAVİN’in iki bileşeninin farmakokinetikleri birbirine benzer. Oral uygulamadan 1
saat sonra serum doruk seviyelerine ulaşırlar.
AMOKLAVİN’in dozu ikiye katlandığında ulaşılan serum seviyeleri de iki katına çıkar.
Klavulanat ve amoksisilinin serum proteinlerine bağlanma oranları düşüktür. Her ikisi de
%70 oranında serumda serbest halde bulunur.
AMOKLAVİN’in absorbsiyonu yemek başlangıcında alındığında en yüksektir. Gönüllülere
açlık durumunda uygulanan AMOKLAVİN 500/125 mg tabletlerin farmakokinetikleri
karşılaştırılmış (bileşenlerin ayrı ayrı verilmesi ile) ve aşağıdaki veriler elde edilmiştir.
Ortalama Farmakokinetik Parametreler
Uygulama Doz(mg) C (mg/l) T (saat) AUC T (saat)
maks maks 1/2
(mg.s/l)
Amoksisilin
AMOKLAVİN 500 6.5 1.5 23.2 1.3
500/125 mg
Amoksisilin 500 6.5 1.3 19.5 1.1
500 mg
Klavulanik asit
AMOKLAVİN 125 2.8 1.3 7.3 0.8
500/125 mg
Klavulanik asit 125 3.4 0.9 7.8 0.7
AMOKLAVİN uygulaması ile ulaşılan amoksisilin serum konsantrasyonları, eşit doz
amoksisilinin yalnız başına oral verilmesi ile elde edilen ile benzer bulunmuştur.
Dağılım: Toplam plazma klavulanik asidinin %25 ve toplam plazma amoksisilinin %18
kadarı proteine bağlanır. Görünürdeki dağılım hacmi, amoksisilinde 0.3-0.4 l/kg ve
klavulanik asitte 0.2 l/kg dolayındadır.
İntravenöz uygulamadan sonra safra kesesinde, abdominal dokularda, deri, yağ, kas
dokularında, sinoviyal ve peritoneal sıvılarda, safra ve iltihapta hem amoksisilin hem de
klavulanik asit bulunmuştur. Amoksisilinin beyin omurilik sıvısına dağılımı yeterli değildir.
Hayvan çalışmalarında, bileşenlerden herhangi biri için ilaçtan kaynaklanan materyallerle
önemli doku tutulumuna ilişkin kanıt yoktur. Penisilinlerin çoğu gibi amoksisilin de anne
12sütünde saptanabilir. Anne sütünde eser miktarda klavulanik asit de saptanabilmektedir (bkz.
Bölüm 4.6).
Hem amoksisilinin hem de klavulanik asitin plasenta bariyerini geçtiği gösterilmiştir (bkz.
Bölüm 4.6).
Biyotransformasyon: Amoksisilin kısmen idrarla, başlangıç dozunun yaklaşık %10-25’i
oranında inaktif penisiloik asit şeklinde atılır. Klavulanik asit insanda geniş oranda 2,5-
dihidro-4-(2-hidroksietil)-5-okso-1H-pirol-3-karboksilik asit ve 1-amino-4-hidroksi-bütan-
2-ona metabolize olarak, idrar ve feçes içinde ve karbondioksit şeklinde hava ile atılır.
Eliminasyon: Amoksisilinin başlıca eliminasyon yolu böbreklerdir, buna karşılık klavulanik
asit hem renal hem de renal olmayan mekanizmalarla atılır.
Amoksisilin/ klavulanik asitin ortalama eliminasyon yarılanma ömrü yaklaşık bir saattir ve
ortalama total klirens sağlıklı kişilerde yaklaşık 25 L/saattir. 250 mg/125 mg ya da 500
mg/125 mg’lık tek bir Amoklavin/klavulanik asit tabletinin uygulamasından sonraki ilk 6
saatte amoksisilinin yaklaşık %60-70’i ve klavulanik asitin yaklaşık %40-45’i idrarla
değişikliğe uğramadan atılır. Çeşitli çalışmalarda, 24 saatlik bir dönemde amoksisilinin
idrarla atılım miktarının %50-85 ve klavulanik asitin %27-60 arasında olduğu bulunmuştur.
Klavulanik asitte, ilacın en büyük miktarı uygulamadan sonraki ilk 2 saatte atılmaktadır.
Eş zamanlı probenesid kullanılması, amoksisilin atılmasını geciktirmekle birlikte klavulanik
asitin böbreklerden atılmasını geciktirmez (bkz. Bölüm 4.5).
Hastalardaki karakteristik özellikler
Böbrek yetmezliği
Böbrek işlevinin azalmasıyla doğru orantılı olarak amoksisilin/klavulanik asitin total serum
klirensi de azalır. İlaç klirensindeki azalma, amoksisilinin daha büyük bir bölümünün böbrek
yoluyla atılması nedeniyle, amoksisilinde klavulanik asitten daha belirgindir. Bu yüzden,
böbrek yetmezliğinde dozlar, amoksisilinin fazla birikmesini önlerken, yeterli klavulanik
asit düzeylerinin sürdürülmesini sağlamalıdır (bkz. Bölüm 4.2).
Karaciğer yetmezliği
Karaciğer yetmezliği bulunan hastalarda doz dikkatle belirlenmeli ve karaciğer işlevleri
düzenli aralıklarla izlenmelidir.
13Yaş
Amoksisilinin eliminasyon yarılanma ömrü 3 aylıktan 2 yaşına kadar olan çocuklarda ve
daha büyük çocuklar ile erişkinlerde aynıdır. Çok küçük çocuklarda (preterm yeni doğanlar
dahil) yaşamın ilk haftasında uygulama aralığı, böbrek eliminasyon yolunun gelişmemiş
olması nedeniyle, günde iki kez uygulamayı aşmamalıdır. Yaşlı hastalarda böbrek
işlevlerinde azalma olasılığı daha fazla olduğundan, doz seçiminde dikkatli olunmalıdır ve
böbrek işlevinin izlenmesi yararlı olabilir.
Cinsiyet
Sağlıklı erkek ve kadınlara oral yoldan amoksisilin/klavulanik asit uygulanmasından sonra
cinsiyetin amoksisilin ya da klavulanik asitin farmakokinetikleri üzerinde önemli bir etkisi
görülmemiştir.
5.3. Klinik öncesi güvenlilik verileri
Klinik dışı veriler, farmakoloji, genotoksisite ve üreme toksisitesi güvenliliğine yönelik
çalışmalar temelinde insanlar açısından özel bir tehlike ortaya koymamıştır.
Köpeklerde amoksisilin/klavulanik asitle yapılan tekrarlanan doz toksisitesi çalışmalarında,
gastrik tahriş kusma ve dilde renk bozukluğu görülmüştür.
AMOKLAVİN ya da bileşenleriyle karsinogenesite çalışmaları yapılmamıştır.
6.FARMASÖTİK ÖZELLİKLER
6.1. Yardımcı maddelerin listesi
Tablet çekirdeği:
Sodyum nişasta glikolat
Mikrokristalin selüloz
Silikon dioksit
Magnezyum stearat
Film kaplama: Opadry OY-S-7191 beyaz:
Hidroksipropilmetilselüloz 15 cP
Titanyum dioksit
Propilen glikol
Etilselüloz 10 cP
6.2. Geçimsizlikler
Bilinen bir geçimsizliği bulunmamaktadır.
146.3. Raf ömrü
48 ay
6.4. Saklamaya yönelik özel uyarılar
25oC’nin altındaki oda sıcaklığında ve kuru yerde saklayınız.
6.5. Ambalajın niteliği ve içeriği
Alu-Alu blister
Her karton kutu 10, 14 veya 20 film tablet içermektedir.
Tüm ambalaj formları satılmayabilir.
6.6. Beşeri tıbbi üründen kalan maddelerin imhası ve diğer özel önlemler
Oral kullanım içindir.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj Atıklarının Kontrolü Yönetmelik” lerine uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad.
No:1 34303 Küçükçekmece/İSTANBUL
Tel : 0212 692 92 92
Faks: 0212 697 00 24
8. RUHSAT NUMARASI
166/27
9. İLK RUHSAT TARİHİ/RUHSAT YENİLEME TARİHİ
İlk Ruhsat tarihi: 07.10.1993
Ruhsat yenileme tarihi: 03.10.2011
10. KÜB’ÜN YENİLENME TARİHİ
15