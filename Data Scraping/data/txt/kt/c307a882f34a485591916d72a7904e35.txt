 
1/8 KULLANMA  TALİMATI  
 
JETOSEL 40 mg+0,025 mg/2 mL enjeksiyonluk çözelti içeren  ampul  
Steril  
Doktorunuz  tarafından  size enjeksiyon  yoluyla uygulanacaktır.  
 
• Etkin  madde: Her 1 mL'sinde 20 mg lidokain hidroklorür ve 0.0125 mg adrenalin  baz 
(epinefrin baz) içerir.  
• Yardımcı  maddeler: Sodyum metabisülfit,  sodyum klorür, enjeksiyonluk su 
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında , doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
 
Bu Kullanma  Talimatında:  
1. JETOSEL  nedir  ve ne için  kullanılır?  
2. JETOSEL'i  kullanmadan önce dikkat edilmesi gerekenler  
3. JETOSEL  nasıl  kullanılır?  
4. Olası  yan etkiler  nelerdir?  
5. JETOSEL in  saklanması  
Başlıkları yer almaktadır.  
 
1. JETOSEL nedir  ve ne için kullanılır?  
• JETOSEL etken  madde olarak  lidokain hidroklorür ve epinefrin  içerir.  
• Lidokain lokal anestezik (bölgesel anestezi  yapan  ilaç) olarak  adlandırılan  ilaç grubuna aittir.  
Bu ilaçlar,  vücudun gerekli bölümünü uyuşturmak, hissizleştirmek  için kullanılır.  
• Epinefrin vazokonstriktör (damarları büzücü) olarak adlandırılan bir ilaç grubuna dahildir. Bu ilaçlar enjeksiyon yapılan yerdeki damarları daraltarak daha az kan geçmesini ve ilacın etkisinin daha uzun süre devam etmesini sağlar.  
• JETOSEL tıbbi uygulamalar ve ameliyatlarda, ağrıyı önlemek için kullanılır. 
• JETOSEL'in uygulama şekli, anestezinin yerine ve cinsine göre değişmektedir. Buna doktorunuz karar verecektir. 
• JETOSEL, berrak, renksiz çözelti içeren 2 mL'lik 20 ve 100 ampul içeren karton kutu 
ambalajlarda kullanıma sunulmaktadır .  
2/8 2. JETOSEL'i kullanmadan önce dikkat edilmesi gerekenler  
JETOSEL'i aşağıdaki durumlarda KULLANMAYINIZ  
• Lidokaine, epinefrine ve JETOSEL'in  içeriğinde  bulunan diğer  maddelere karşı  aşırı 
duyarlılığınız varsa,  
• Diğer  lokal anesteziklere karşı aşırı  duyarlılığınız  varsa,  
• El ve ay ak parmakları,  burun, kulak ve penis  anestezisinde,  
• Kalp  büyümesi  ve kalp yetmezliğinde,  
• Siklopropan veya  halojenize hidrokarbon gibi anestezide kullanılan  ilaçlar  ile birlikte,  
• Doğum  sırasında,  
• Organik beyin hasarında,  
JETOSEL kullanılmamalıdır.  
 
JETOSEL'i  aşağıdaki  durumlarda  DİKKATLİ  KULLANINIZ  
• Yavaş  kalp atımı gibi kalp problemleriniz ya  da yüksek tansiyonunuz (yüksek kan basıncı) 
varsa,  
• Kalp  atımını düzenleyici  (antiaritmik)  ilaç kullanıyorsanız,  
• Vücut  sıvı seviyelerinde  azalma  (hipovolemi)  probleminiz  varsa,  
• Karaciğer  ya da böbrek probleminiz  varsa,  
• Nefes  alıp verirken  zorlanıyorsanız,  
• Epilepsi  (sara) hastası  iseniz,  
• Şeker  hastası  iseniz,  
• Tiroid  hastalığınız varsa,  
• Dar açılı glokom  (göz tansiyonu)  hastalığınız  varsa,  
• Prostat  büyümesi  ya da idrar  yapmada  güçlük gibi zorluklar mevcutsa,  
• Felç geçirdiyseniz,  
• Enjeksiyon bölgesinde  inflamasyon (iltihap)  ya da enfeksiyon oluştuysa,  
• Seyrek  olarak görülen  porfiri  hastalığınız (Karın ağrısı ve kas kramplarına neden olan bir  
çeşit kalıtsal kan pigmenti  hastalığı)  varsa ya da ailenizde porfiri  hastalığı olan biri varsa  
JETOSEL size uygulanmadan önce  doktorunuz  ile konuşunuz.  
 
Yaşlılar, genel durumu bozuk kişiler (zayıf, güçsüz) ve ağır hastalarda dikkatle kullanılmalıdır, 
gerekirse doz azaltılabilir.  
 
Vücut sıcaklığınızın  artması,  JETOSEL'in emilimini artırarak yaşamı tehdit eden yan etkilere 
neden olmasına yol açabileceğinden, böyle durumlarda dikkatl i kullanılmalı dır. 
 Ağır şok durumlarında  dikkatli  kullanılmalı dır. 
JETOSEL, uzun QT sendromu (kalpte  ciddi ritim bozukluğu ve ani ölümlere  yol açabilen bir 
durum)/Torsades de Pointes'e  (yaşamı tehdit eden düzensiz kalp ritmi) neden olabilir. Bu 
nedenle tanısı konmuş veya şüpheli konjenital uzamış QT sendromu veya Torsades de Pointes hastası iseniz JETOSEL'i kullanmamalısınız.   
3/8 Bu uyarılar geçmişteki herhangi bir dönemde dahi olsa sizin i çin geçerliyse lütfen doktorunuza 
danışınız. 
 
JETOSEL'in  yiyecek  ve içecek  ile kullanılması  
Yiyecek  ve içeceklerle etkileşimi yoktur. 
 
Hamilelik  
İlacı kullanmadan önce  doktorunuza veya eczacınıza danışınız.  
 
Hamilelikte  dikkatle  kullanılması gerekir. Hamile iseniz ya da hamile  kalmayı  planlıyorsanız 
JETOSEL size uygulanmadan önce doktorunuza söyleyiniz. 
 
Tedaviniz  sırasında  hamile  olduğunuzu fark ederseniz  hemen  doktorunuza veya eczacınıza 
danışınız.  
 
Emzirme 
İlacı kullanmadan önce  doktorunuza veya eczacınıza danışınız.  
 JETOSEL'in  etken  maddelerinden  lidokain HCl az miktarda  da olsa anne sütü ile atılmakta,  
epinefrinin ise anne sütü ile atılıp atılmadığı bilinmemektedir.  
 Bebeğinizi  emziriyorsanız,  JETOSEL size uygulanmadan önce  doktorunuza  söyleyiniz.  
 
Araç ve makine  kullanımı  
JETOSEL sizin uykulu hissetmenize  ve reaksiyon hızınızın yavaşlamasına neden olabilir.  
 JETOSEL aldığınızda, bir sonraki güne kadar, araba, taşıt ve araç kullanmayınız. 
 
JETOSEL'in  içeriğinde  bulunan bazı yardımcı  maddeler hakkında  önemli  bilgiler  
Bu tıbbi ürün, sodyum metabisulfit içerdiğinden nadir olarak şiddetli aşırı duyarlılık reaksiyonları  ve bronkospazma  (hava yollarının  daralması)  neden  olabilir.  
 
Bu tıbbi  ürün her dozunda, 1 mmol (23 mg)'dan daha az sodyum (1 mg sodyum metabisülfit 4 ,5 
mg sodyum klorür) içerir. Yani esasında 'sodyum içermez' olarak kabul edilebilir. 
 
Diğer ilaçlarla  birlikte  kullanımı  
Aşağıdaki  ilaçlardan  birini  kullanıyorsanız  lütfen  doktorunuza  söyleyiniz;  
• Diğer  lokal anestezik  ilaçlar  
• Epinefrin  içer en diğer  ilaçlar  
• Dihidroergotamin (migren  tedavisinde  kullanılır)  
• Halotan  (genel  anestezi  oluşturan ilaç) 
• Amiodaron gibi, düzensiz  kalp atımı (aritmi)  tedavisinde  kullanılan  ilaçlar   
4/8 • Propranolol  gibi, kalp  atımını yavaşlatan tansiyon düşürücü ilaçlar  
• Domperidon gibi, mide  bulantısını  önleyici  butirofenon türevi  ilaçlar  
• Haloperidol  gibi zihinsel  ve ruhsal  problemlerin  tedavisinde  kullanılan  butirofenon 
türevi ilaçlar  
• Klorpromazin gibi zihinsel  ve ruhsal  problemlerin tedavisinde  kullanılan  fenotiazin 
türevi ilaçlar  
• MAOI  (mono amino  oksidaz  inhibitörleri ör. izokarboksazid, linezolid, fenelzin,  
• tansilipromin)  ve trisiklik  antidepresanalar  gibi depresyon tedavisinde  kullanılan ilaçlar  
• Doğum  sancısını  artırmak  için kullanılan  ilaçlar  
• Simetidin  (mide  asidi  üretimini baskılayan ilaç)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. JETOSEL nasıl kullanılır?  
Uygun  kullanım  ve doz/uygulama sıklığı  için talimatlar:  
Doktorunuzun size  uygulayacağı  ihtiyacınız olan doz, ağrınızın tipine  göre belirlenecektir. 
Ayrıca, uygulanacak doz vücut ağırlığınıza, yaşınıza, fiziksel durumunuza göre ve ilacın 
enjekte edileceği yere göre de değişir. Gereken etkiyi sağlayab ilecek en küçük doz uygulanır.  
JETOSEL genellikle operasyonun yapılacağı  bölgenin yakınına  uygulanır. Ağrı uyarılarının 
beyine iletilmesini sağlayan sinirleri bloke eder. Böylece ağrıyı hissetmenize engel olur. Etkisi enjeksiyonu takiben birkaç dakika içinde başlar ve tıbbi işlemler sona erdikten sonra yavaş 
yavaş kaybolur.  
 
Uygulama yolu  ve metodu:  
• JETOSEL size doktorunuz  tarafından  enjeksiyon yoluyla  uygulanacaktır.  
• JETOSEL genellikle  operasyonun yapılacağı  bölgenin yakınına  uygulanır.  
 
Değişik  yaş grupları:  
Çocuklarda  kullanımı:  
Çocuklarda;  fiziksel  durum, vücut  ağırlığı ve yaşa göre dozlar  azaltılmalıdır.  6-12 yaş 
aralığı için yetişkin dozunun yarısı kullanılmalıdır. 
 
Yaşlılarda  kullanımı:  
Yaşlılarda  lokal  anestezik  ihtiyacı azalmıştır.  Bu sebepten  uygulanacak doza dikkat 
edilmelidir.  
 Özel  kullanım  durumları:  
Böbrek/Karaciğer yetmezliği:  
Böbrek rahatsızlığı olan hastalarda dozlar  azaltılmalıdır.  
Karaciğer  yetmezliğinde  dikkatli kullanılmalıdır.   
5/8 Diğer:  
Güçsüz  hastalar  ve kalp rahatsızlığı olan hastalarda dozlar  azaltılmalıdır.  
 
Eğer  JETOSEL'in  etkisinin  çok güçlü  veya zayıf  olduğuna dair bir izleniminiz  var ise 
doktorunuz veya eczacınız ile konuşunuz. 
 
Kullanmanız  gerekenden  daha  fazla  JETOS  EL kullandıysanız:  
JETOSEL'den kullanmanız gerekenden daha fazlasını kullanmışsanız hemen bir doktor veya 
eczacı ile konuşunuz.  
 İhtiyacınız  olandan daha  fazla JETOSEL uygulanırsa  özel tedavi  gerektiren  ciddi  yan etkiler  
meydana  gelebilir.  Doktorunuz, bu durumlar  hakkında  sizi bilgilendirecektir.  Gerekenden 
fazla JETOSEL kullanıldığında genellikle meydana gelen ilk belirtiler aşağıdakilerdir;  
• Baş dönmesi, sersemlik  
• Dudaklar  ve ağız çevresinde hissizleşme  
• Dilde  uyuşukluk  
• Duyma  problemleri  
• Görme  problemleri  
 
Ciddi yan etki riskini azaltmak için, bu belirtiler görülür görülmez doktorunuz JETOSEL 
uygulamasını kesecektir. Bu nedenle, bu belirtiler sizde görülmeye başladığı an, ya da size 
gerekenden fazla JETOSEL uygulandığını  düşündüğünüzde, vakit kaybetmeden doktorunuza 
söyleyiniz.  
 
Fazla JETOSEL uygulanmasına bağlı olarak  görülebilecek diğer yan etkiler, konuşma 
problemleri, mantıksız davranışlar, kaslarınızda seyrime, nöbet, kalp ve kan damarlarınız 
üzerinde etkiler, bilinç kaybı, koma ve nefes alıp vermenin kı sa süreli olarak durması (apne) 
şeklinde olabilir. 
 
JETOSEL'i  kullanmayı  unutursanız  
Doktorunuz atlanan dozun ne zaman uygulanacağına karar verecektir. Takip eden dozun yeni uygulama zamanı için doktorunuzun talimatlarına uymanız önemlidir.  
 Unutulan dozları  dengelemek için çift doz almayınız. 
 JETOSEL ile tedavi  sonlandırıldığındaki  oluşabilecek  etkiler  
Kullanım dozu, enjeksiyon aralıkları ve tedavi süresi doktor tarafından dikkatle belirlenmesi 
gereken bir ilaçtır. Tedaviniz tamamlandıktan sonra ortaya çıkabilecek etkiler konusunda 
doktorunuza başvurunuz.  
4. Olası yan etkiler nelerdir?  
Tüm  ilaçlar gibi,  JETOSEL'in  içeriğinde  bulunan maddelere  duyarlı olan kişilerde  yan etkiler 
olabilir.   
6/8 Aşağıdakilerden biri olursa, JETOSEL'i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Yüz,  dudaklar, dil  ve boğazda  şişlik (yutkunma  güçlüğüne  neden  olabilir)  
• El, ay ak ve ay ak bileğinizde  aniden  meydana gelen  ciddi  şişme  
• Zor nefes  alma  
• Ciltte  küçük kabarcıklarla  birlikte  görülebilen ciddi  kaşıntı  
 
Bunlar çok ciddi yan etkilerdir. Eğer bu yan etki sizde mevcut ise, sizin JETOSEL'e  karşı ciddi 
alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
 
Görülebilecek  diğer yan etkiler:  
Uygulanan bölgede  şişlik  oluşumuna  neden  olabilir.  Şişlik  zamanla kaybolacaktır.  
Çok yaygın   : 10 hastanın en az birinde görülebilir.  
Yaygın   : 10 hastanın birinden az fakat 100 hastanın birinden fazla görülebilir.  
Yaygın olmayan  : 100 hastanın birinden az fakat 1.000 hastanın birinden fazla görülebilir.  
Seyrek   : 1.000 hastanın birinden az fakat 10.000 hastanın biri nden fazla görülebilir.  
Çok seyrek   : 10.000 hastanın birinden az görülebilir.  
Bilinmiyor   : Eldeki verilerden hareketle tahmin edilemiyor.  
 Yaygın   
• Düşük kan basıncı  (Bu baş dönmesi  ve sersemlik  hissine  neden  olabilir)  
• Yüksek kan basıncı  
• Bulantı  ve kusma  
• Karıncalanma ve iğne batma  hissi 
• Baş dönmesi, baş ağrısı  
• Yavaş  kalp  atımı veya  kalp çarpıntısı  
• Sıkıntı,  korku ve huzursuzluk  
• Titreme  
• Solunumla  ilgili  problemler  
• Terleme  
• Solgun görünüm  
 
Yaygın  olmayan   
• Kulak  çınlaması  ya da sese hassasiyet  
• Konuşma  güçlüğü  
• Dil ya da ağız çevresinde uyuşukluk  
• Nöbet  
• Uykulu hissetme  
• Bulanık görme  
• Ani kalp durması, kalp ritim bozuklukl arı   
7/8  
Seyrek  
• Düzensiz kalp atımı (aritmiler),  
• Duyularda  değişiklik ya da kas güçsüzlüğüne neden olabilen sinir hasarı (nöropati). Bu 
durum çevresel sinir hasarını da kapsar.  
• Araknoidit  olarak  adlandırılan  hastalık  (omurilik  etrafını  saran  zarın  iltihaplanması).  
• Bel ya da bacaklarda  acıyan  ya da yanan  tarzda ağrı ve bacaklarda  karıncalanma, 
uyuşma ve güçsüzlük  
• Çift görme  
• Soluk almada yavaşlama ya da durma,  kalp atımının  durması  
 
Bilinmiyor   
• Methemoglobinemi  (Kanda oksijen taşınmasının  bozulduğu bir çeşit kan hastalığı)  
• Beyin  kanaması  
• Kalpte yaşamı tehdit eden atım bozukluğu (Ventriküler fibrilasyon ), kalbi besleyen 
damarların daralması / tıkanması ile ortaya çıkan göğüs ağrısı (anjina) gibi kalp hastalıkları 
• Otonomik hiperrefleksi  (parasempatik  ve sempatik  sinir sistemini kapsayan hastalık) gibi 
sinir sistemi bozuklukları  
• Akciğerlerde ödem  
 
Diğer lokal anesteziklerde görülen  bir yan etki olan, kalıcı  sinir hasarı  JETOSEL kullanımında 
da meydana gelebilir.  
 
Eğer yukarıda  yer alan yan etkilerden  biri sizde  mevcut  ise doktorunuza  bildiriniz.  Bazı yan 
etkiler  ciddi  olabilir.  
 
Eğer bu kullanma talimatında  bahsi  geçmeyen  herhangi  bir yan etki ile karşılaşırsanız 
doktorunuzu veya eczacınızı bilgilendiriniz.  
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklaya rak ya da 0 
800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlam ış olacaksınız.  
 
5. JETOSEL'in  Saklanması  
JETOSEL'i  çocukların  göremeyeceği,  erişemeyeceği  yerlerde ve ambalajında saklayınız.  
 
15-30 °C arasındaki oda  sıcaklığında, donmaktan ve aşırı sıcaktan koruyarak saklanmalıdır. 
Çözelti partikül içeriyorsa kullanılmamalıdır.    
8/8  
Son kullanma  tarihiyle  uyumlu olarak  kullanınız  
Etiketin  veya ambalajın üzerinde  belirtilen  son kullanma tarihinden sonra JETOSEL'i 
kullanmayınız.  
 Eğer  üründe  ve/veya ambalajında  bozukluklar  fark ederseniz JETOSEL'i  kullanmayınız.  
 
Çevreyi korumak amacıyla son kullanma tarihi geçmiş veya kullanılmayan ilaçları çöpe 
atmayınız! Çevre, Şehircilik ve İklim Değişikliği Bakanlığınca belirlenen toplama sistemine veriniz.  
 
Ruhsat  Sahibi:  
OSEL İlaç Sanayi ve Ticaret A.Ş.  
Akbaba Mah. Maraş Cad. No.:52 
Beykoz / İstanbul  
 
Üretim Yeri:  
OSEL İlaç Sanayi ve Ticaret A.Ş.  
Akbaba Mah. Maraş Cad. No.:52 
Beykoz / İstanbul  
 
Bu kullanma talimatı …/…/… tarihind e onaylanmıştır . 