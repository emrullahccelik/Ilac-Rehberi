KISA ÜRÜN BİLGİSİ
1. BEŞERİ TIBBİ ÜRÜNÜN ADI
TARBETAX® 500 mg film tablet
2. KALİTATİF VE KANTİTATİF BİLEŞİM
Etkin madde:
Bir film kaplı tablet 500 mg mikofenolat mofetil içerir.
Yardımcı maddeler:
Kroskarmelloz sodyum 30 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet.
TARBETAX tabletler, lavanta renkli, film kaplı bikonveks tabletler şeklindedir.
4. KLİNİK ÖZELLİKLER
4.1. Terapötik endikasyonlar
TARBETAX, allojen böbrek nakli alıcısı hastalarda, akut organ reddinin profilaksisi ve ilk veya
refrakter organ reddi tedavisinde endikedir.
TARBETAX, allojen kalp nakli yapılan hastalarda, akut organ reddinin profilaksisinde
endikedir. Tedavi edilen popülasyonda mikofenolat mofetil (MMF), transplantasyondan
sonraki ilk yılda sağkalımı iyileştirmiştir.
TARBETAX, allojen karaciğer nakli yapılan hastalarda akut organ reddinin profilaksisinde
endikedir.
TARBETAX bir kalsinörin inhibitörü veya kortikosteroidle aynı anda kullanılabilir.
4.2. Pozoloji ve uygulama şekli
Pozoloji/ uygulama sıklığı ve süresi:
TARBETAX tedavisi transplantasyon konusunda uzman kişiler tarafından başlatılmalı ve
takibi yapılmalıdır.
Böbrek transplantasyonunda kullanımı:
Yetişkinler: Oral TARBETAX tedavisine transplantasyonu takiben 72 saat içinde
başlanmalıdır. Böbrek transplantasyonu yapılan hastalarda kullanım için günde iki kere 1 g’lık
doz (günlük doz 2 g) önerilir.
Pediyatrik popülasyon (2 ila 18 yaş arası): Mikofenolat mofetilin günlük tavsiye edilen dozu
600 mg/m2’dir ve günde 2 kez verilir (günde maksimum 2 g). TARBETAX kapsül sadece vücut
yüzeyi en az 1,25 m2 olan hastalara verilebilir. Vücut yüzeyi 1,25 ila 1,5 m2 arasında olan
hastalara günde 2 kez 750 mg (günde 1,5 g) TARBETAX kapsül verilebilir. Vücut yüzeyi 1,5
m2’den fazla olan hastalara günde 2 kez 1 g (günde 2 g) TARBETAX kapsül verilebilir. Bu yaş
aralığındaki hastalarda advers etki görülme sıklığı yetişkinlere oranla daha fazla olduğundan,
1 / 19geçici olarak doz azaltılması veya tedavinin kesilmesi gerekebilir, böyle durumlarda reaksiyon
şiddeti dahil olmak üzere klinik faktörler göz önünde bulundurulmalıdır.
Pediyatrik popülasyon (˂ 2 yaş): 2 yaşın altındaki çocuklarda güvenlilik ve etkililik ile ilgili
bilgiler kısıtlıdır. Bu bilgiler doz önerisinde bulunmak için yeterli olmadığından, bu yaş
grubunda kullanımı önerilmemektedir.
Kalp transplantasyonunda kullanımı:
Yetişkinler: Oral TARBETAX tedavisine transplantasyonu takiben 5 gün içinde başlanmalıdır.
Kalp transplantasyonlu hastalarda önerilen doz günde iki kez 1,5 g’dır (günlük doz 3 g).
Pediyatrik popülasyon: Pediyatrik kalp transplantasyonlu hastalar hakkında veri
bulunmamaktadır.
Karaciğer transplantasyonunda kullanımı:
Yetişkinler: IV mikofenolat mofetil karaciğer transplantasyonunu takiben ilk 4 gün verilmeli
ve tolere edilebildiği andan itibaren oral TARBETAX’a başlanmalıdır. Karaciğer
transplantasyonlu hastalarda önerilen doz günde iki kez 1,5 g’dır (günlük doz 3 g).
Pediyatrik popülasyon: Pediyatrik karaciğer transplantasyonlu hastalar hakkında veri
bulunmamaktadır.
TARBETAX’ın başlangıç dozu; böbrek, kalp veya karaciğer transplantasyonundan sonra
mümkün olan en kısa sürede verilmelidir.
Red epizodları boyunca tedavi:
MPA (mikofenolik asit) mikofenolat mofetilin aktif metabolitidir. Böbrek transplantasyon
reddi MPA farmakokinetiğinde değişikliklere neden olmaz; TARBETAX dozunun
azaltılmasına veya kesilmesine gerek yoktur. Mikofenolat mofetilin kalp transplantasyonu
reddini takiben doz ayarlaması ile ilgili herhangi bir veri yoktur. Karaciğer transplantasyonu
reddi süresince farmakokinetik veriler mevcut değildir.
Diğer:
Nötropenik hastalar: Nötropeni gelişirse (mutlak nötrofil sayısı <1,3 x 103/µL) TARBETAX
uygulamasına ara verilmeli veya doz azaltılmalıdır (bkz. Bölüm 4.4).
Uygulama şekli:
Oral kullanım içindir.
Tıbbi ürünü kullanmadan veya uygulamadan önce alınması gereken önlemler:
Mikofenolat mofetil tavşanlarda ve sıçanlarda teratojenik etkilere yol açtığı için TARBETAX
tabletler ezilmemelidir.
Özel popülasyonlara ilişkin ek bilgiler:
Böbrek yetmezliği:
Ciddi kronik böbrek işlev yetmezliği olan böbrek transplantasyonu hastalarında (glomerüler
filtrasyon hızı <25 mL/dak/1,73 m2) böbrek transplantasyonundan hemen sonraki dönemin
dışında veya akut ya da refrakter red tedavisinden sonra, günde iki kere 1 g’dan fazla dozların
uygulanmasından kaçınılmalıdır (bkz. Bölüm 4.4 ve Bölüm 5.2). Bu hastalar ayrıca dikkatle
izlenmelidir. Operasyondan sonra böbrek greft işlevi geciken hastalarda hiçbir doz
2 / 19ayarlamasına gerek yoktur (bkz. Bölüm 4.4 ve Bölüm 5.2). Ciddi kronik böbrek yetmezliği olan
kalp veya karaciğer transplantasyonu hastaları ile ilgili herhangi bir veri yoktur.
Karaciğer yetmezliği:
Ciddi hepatik parenkim karaciğer hastalığı olan böbrek transplantasyonu hastalarında doz
ayarlamasına gerek yoktur (Bkz. Bölüm 5.2.).
Ciddi hepatik parenkim karaciğer hastalığı olan kalp transplantasyonu hastaları için herhangi
bir veri yoktur.
Geriyatrik popülasyon:
Böbrek transplantasyon hastalarında önerilen günde iki kez 1 g’lık doz ve kalp veya karaciğer
transplantasyon hastalarında önerilen günde iki kez 1,5 g’lık doz yaşlı hastalar için uygundur
(bkz. Bölüm 4.4).
4.3. Kontrendikasyonlar
• TARBETAX; mikofenolat mofetil, mikofenolik asit veya Bölüm 6.1’de listelenmiş olan
yardımcı maddelerden herhangi birine karşı aşırı duyarlılığı olan hastalara
uygulanmamalıdır. Mikofenolat mofetile karşı hipersensitivite reaksiyonları gözlenmiştir
(bkz. Bölüm 4.8).
• TARBETAX, yüksek derecede etkin doğum kontrol yöntemi kullanmayan, çocuk doğurma
potansiyeli olan kadınlara uygulanmamalıdır (bkz. Bölüm 4.6).
• Gebelikte istenilmeyen kullanım ihtimalini ortadan kaldırmak için çocuk doğurma
potansiyeli olan kadınlara TARBETAX tedavisi uygulanmadan önce gebelik testi
yapılmalıdır (bkz. Bölüm 4.6).
• Organ reddini önlemek için uygun bir alternatif tedavi olması durumunda TARBETAX
gebelik sırasında kullanılmamalıdır (bkz. Bölüm 4.6).
• TARBETAX emziren kadınlara uygulanmamalıdır (bkz. Bölüm 4.6).
4.4. Özel kullanım uyarıları ve önlemleri
Neoplazmalar:
İlaç kombinasyonları içeren immünsupresif tedavi uygulanan tüm hastalarda olduğu gibi,
immünsupresif tedavinin bir parçası olarak TARBETAX alan hastalar, lenfoma ve özellikle
deride olmak üzere, diğer malignitelerin gelişimi açısından artmış risk altındadır (bkz. Bölüm
4.8). Bu risk, herhangi bir spesifik ajanın kullanılmasından çok, immünosupresyonun yoğunluk
ve süresi ile ilişkili görünmektedir.
Deri kanseri açısından artmış risk altında olan tüm hastalarda olduğu gibi, güneş ışığına ve UV
ışınlara maruz kalınması, koruyucu giysiler giyilerek ve koruma faktörü yüksek kremler
kullanılarak sınırlanmalıdır.
Enfeksiyonlar:
Bağışıklık sisteminin aşırı baskılanması da fırsatçı enfeksiyonlar, ölümcül enfeksiyonlar ve
sepsis gibi enfeksiyonlara eğilimi arttırabilir. Bu enfeksiyonlara Hepatit B veya Hepatit C
reaktivasyonu da içeren, latent viral reaktivasyonları ve poliomavirüslerinin (BK virüse
bağlı nöropati, JC (John Cunningham) virüs ile ilişkili bazen ölümcül olabilen Progresif
Multifokal Lökoensefalopati (PML)) neden olduğu enfeksiyonlar dahildir. İmmünosupresan
tedavisi gören taşıyıcı hastalarda Hepatit B veya Hepatit C reaktivasyonu sonucu hepatit
vakaları bildirilmiştir. Bu enfeksiyonlar sıklıkla toplam immünosupresan yükün fazlalığıyla
ilişkilidir ve ciddi veya ölümcül sonuçlar doğurabilir. Hekimler, böbrek fonksiyonu bozulmakta
3 / 19olan ve nerolojik semptomları olan immünsuprese hastalarda bu durumu ayırıcı tanıda dikkate
almalıdırlar.
Mikofenolat mofetil’i, diğer immünosupresan ilaçlarla kombinasyon halinde kullanan
hastalarda, tekrarlayan enfeksiyonlara bağlı olarak hipogammaglobulinemi görüldüğü
raporlanmıştır. Bu vakaların bazılarında mikofenolat mofetil tedavisinden alternatif
immünosupresan tedavilere geçildiğinde serum IgG düzeyleri normale dönmüştür. Tekrarlayan
enfeksiyonların görüldüğü TARBETAX kullanan hastalar serum immunoglobulinlerini
ölçtürmelidirler. Sürekli, klinik olarak anlamlı hipogammaglobulinemi vakalarında,
mikofenolik asidin T- ve B-lenfositleri üzerindeki potent sitotoksik etkileri de göz önünde
bulundurularak uygun klinik önlem alınmalıdır.
Mikofenolat mofetil’i, diğer immünosupresan ilaçlarla kombinasyon halinde kullanan yetişkin
ve pediyatrik hastalarda bronşektazi görüldüğüne dair yayınlanan raporlar olmuştur. Bu
vakaların bazılarında mikofenolat mofetil tedavisinden başka bir immünosupresan tedaviye
geçildiğinde solunum semptomlarında iyileşme görülmüştür. Bronşektazi riski
hipogammaglobulinemiye veya akciğer üzerinde direkt etkiye bağlı olabilir. Ayrıca, bazıları
ölümcül olan interstisyal akciğer hastalığı ve pulmoner fibroza dair izole raporlar da olmuştur
(bkz. Bölüm 4.8). Öksürük ve nefes darlığı gibi tekrarlayan pulmoner semptomları olan
hastaların durumlarının ayrıntılı incelenmesi önerilir.
Kan ve immün sistem:
TARBETAX alan hastalar tedavinin ilk ayı boyunca her hafta, ikinci ve üçüncü aylarda
ayda iki kez ve birinci yıl boyunca da her ay tam kan sayımı yaptırmalıdırlar. TARBETAX
alan hastalar özellikle nötropeni açısından takip edilmelidirler. Nötropeni gelişimi
TARBETAX’a, birlikte kullanılan ilaçlara, viral enfeksiyona veya bu nedenlerin
kombinasyonuna bağlı olabilir (bkz. Bölüm 4.2). Eğer nötropeni gelişirse (mutlak nötrofil
sayısı <1,3 x 103/µL), TARBETAX kullanımına ara verilmeli veya kesilmelidir (bkz. Bölüm
4.2).
Mikofenolat mofetil’i diğer immünosupresan ajanlarla kombinasyon halinde kullanan
hastalarda saf kırmızı hücre aplazisi (PRCA) vakaları raporlanmıştır. Mikofenolat mofetil
kaynaklı PRCA’nın mekanizması bilinmemektedir; bir immünosupresyon küründeki diğer
immünosupresanların ve kombinasyonlarının rölatif katkıları da bilinmemektedir. Bazı
vakalarda doz azaltılması veya TARBETAX tedavisinin kesilmesi durumunda PRCA’nın
geri dönüşümlü olduğu gözlemlenmiştir. Bununla birlikte nakil hastalarında azalmış
immünosupresyon grefti riske atabilir.
TARBETAX alan hastalara, herhangi bir enfeksiyon belirtisi, beklenmedik çürükler, kanama
ya da kemik iliği depresyonuna ilişkin başka belirtiler ortaya çıktığında, bunları derhal
bildirmeleri gerektiği açıklanmalıdır.
Hastalara, TARBETAX tedavisi sırasında aşıların daha az etkili olacağı ve canlı zayıflatılmış
aşı kullanımından kaçınılması gerektiği söylenmelidir (bkz. Bölüm 4.5). İnfluenza aşısı yararlı
olabilir; ilacı reçeteleyen hekimler influenza aşısı için ulusal rehberlere başvurmalıdır.
Gastro-intestinal:
Mikofenolat mofetil, nadir olgularda sindirim sisteminde gastrointestinal kanal ülserasyonları,
kanama ve perforasyonu içeren advers olayların sıklığındaki bir artışla ilişkilendirilmiştir. Bu
yüzden aktif sindirim sistemi hastalığı olanlarda dikkatle uygulanmalıdır.
4 / 19TARBETAX, bir IMPDH (inozin monofostat dehidrogenaz) inhibitörüdür. Bu yüzden ender
kalıtsal hipoksantin-guanin fosforibozil-transferaz (HGPRT) eksikliği olan (Lesch-Nyhan ve
Kelley-Seegmiller sendromu gibi) hastalarda kullanılmamalıdır.
Etkileşimler:
Kombinasyon tedavisinde mikofenolik asidin (MPA) enterohepatik resirkülasyonu ile etkileşen
immünosupresanlar (örn. siklosporin) içeren rejimlerden bu etkiyi göstermeyen diğerlerine
(örn. sirolimus, belatacept) geçilirken ya da bunun tam tersi yapılırken dikkatli olunmalıdır;
çünkü bu durum MPA maruziyetinde değişikliklere neden olabilir. MPA’nın enterohepatik
döngüsü ile etkileşen diğer sınıflara ait ilaçlar (örn. kolestiramin), TARBETAX’ın plazma
düzeylerini ve etkililiğini azaltma potansiyeline sahip olmaları nedeniyle dikkatle
kullanılmalıdır (bkz. Bölüm 4.5).
TARBETAX’ın azatioprinle aynı anda uygulanması önerilmez, bunun nedeni ikisinin de kemik
iliğini baskılama potansiyeli bulunması ve bu tip birlikte uygulamalar üzerinde henüz
çalışılmamış olmasıdır.
Mikofenolat mofetilin takrolimus veya sirolimus ile kombinasyonlarındaki yarar/zarar oranı
kanıtlanmamıştır.
Özel popülasyonlar:
Yaşlı hastalarda, bir takım enfeksiyonlar (sitomegalovirüs doku invazif hastalığı dahil) ile
muhtemel gastrointestinal hemoraji ve pulmoner ödem gibi advers etkilerin riski genç bireylere
kıyasla daha yüksektir (bkz. Bölüm 4.8).
Teratojenik etkiler:
Mikofenolat güçlü bir insan teratojenidir. Gebelik sırasında MMF maruziyetini takiben spontan
düşük (%45-49 oranında) ve konjenital malformasyonlar (%23-27’lik tahmini oran)
bildirilmiştir. Bu yüzden, organ reddini önlemek için uygun bir alternatif tedavi olması
durumunda TARBETAX gebelik sırasında kontrendikedir. Üreme potansiyeli olan kadın ve
erkek hastalar, TARBETAX ile tedavi öncesinde, sırasında ve sonrasında riskler hakkında
bilgilendirilmeli ve Bölüm 4.6’da sunulan önerileri takip etmelidir (örn. doğum koruma
yöntemleri, gebelik testi). Hekimler, mikofenolat kullanan kadın ve erkeklerin bebeğe yönelik
zarar risklerini, etkin doğum kontrolü gerekliliğini ve gebelik ihtimali durumunda acilen
hekimleri ile iletişime geçmeleri gerektiğini anladıklarından emin olmalıdır.
Doğum kontrolü (bkz. Bölüm 4.6):
TARBETAX’ın genotoksik ve teratojenik potansiyelinden ötürü, çocuk doğurma potansiyeli
olan kadınlar, doğum kontrol yöntemi olarak abstinens uygulaması dışında, TARBETAX ile
tedaviye başlamadan önce, tedavi sırasında ve tedavi sonlandırıldıktan sonra altı hafta
boyunca eş zamanlı olarak iki güvenilir doğum kontrolü yöntemi kullanmalıdır (bkz. Bölüm
4.5).
Cinsel olarak aktif erkeklerin tedavi sırasında ve tedavinin sonlandırılmasından itibaren en az
90 gün boyunca prezervatif kullanması önerilmektedir. Prezervatif kullanımı hem üreme
açısından yeterli hem de vazektomi geçirmiş erkekler için geçerlidir çünkü sperm transferine
eşlik eden riskler aynı zamanda vazektomi geçirmiş erkekler için de geçerlidir. Buna ek olarak
TARBETAX ile tedavi edilen erkek hastaların kadın partnerlerinin, TARBETAX tedavisi
5 / 19sırasında ve tedavinin son dozundan itibaren toplam 90 gün boyunca yüksek derecede etkin
doğum kontrolü yöntemleri kullanması önerilmektedir.
Eğitim materyalleri:
Hastalarda mikofenolat mofetil ile fötal maruziyeti önlemek ve ek güvenlilik bilgileri sağlamak
amacıyla, sağlık mesleği mensuplarına eğitim materyalleri dağıtılacaktır. Eğitim materyalleri,
mikofenolatın teratojenliği hakkında ayrıntılı bilgi vermekte, tedaviye başlamadan önce
kontrasepsiyon yöntemleri hakkında öneriler ve gebelik testi gerekliliği hakkında
yönlendirmeler içermektedir. Teratojenik risk ve gebelik önleme yöntemleri hakkındaki hasta
bilgilendirme broşürünün tamamı hekim tarafından, çocuk doğurma potansiyeli olan kadınlara
ve uygun olduğunda erkek hastalara da sağlanmalıdır.
Ek Önlemler:
Hastalar, mikofenolat ile tedavi sırasında veya tedavinin sonlandırılmasından itibaren en az 6
hafta boyunca kan bağışında bulunmamalıdır. Erkekler, mikofenolat ile tedavi sırasında veya
tedavinin sonlandırılmasından itibaren en az 6 hafta boyunca sperm bağışında bulunmamalıdır.
Yardımcı maddeler:
TARBETAX tabletler, 30 mg kroskarmeloz sodyum içermektedir. Bu durum, kontrollü
sodyum diyetinde olan hastalar için göz önünde bulundurulmalıdır.
4.5. Diğer tıbbi ürünlerle etkileşimler ve diğer etkileşim şekilleri
Asiklovir:
Mikofenolat mofetil asiklovir ile birlikte uygulandığında, MPAG (MPA’nın fenolik glukronidi)
ve asiklovir plazma konsantrasyonlarının, her iki ilacın ayrı uygulanması ile görülenden daha
yüksek olduğu saptanmıştır. MPAG farmakokinetiğindeki değişiklikler (MPAG’de %8 artış)
minimaldir ve klinik olarak önemli kabul edilmemektedir. Böbrek yetmezliğinde, hem MPAG
ve hem de asiklovir plazma konsantrasyonları arttığından, mikofenolat mofetilin ve asiklovirin
veya öncül ilaçlarının (örn. valasiklovir) tübüler sekresyon için birbiri ile yarışması ve her iki
ilacın konsantrasyonlarının daha da artma potansiyeli vardır.
Antiasitler ve Proton Pompası İnhibitörleri (PPI):
Magnezyum ve alüminyum hidroksit gibi antiasitler ve lansoprazol ve pantoprazolün de içinde
bulunduğu proton pompası inhibitörleri mikofenolat mofetil ile beraber kullanıldığında
mikofenolik asit maruziyetinde azalma olduğu tespit edilmiştir. PPI kullanan mikofenolat
mofetil hastaları ile PPI kullanmayan mikofenolat mofetil hastaları karşılaştırıldığında nakil
reddi oranında veya greft kaybı oranında belirgin değişiklikler gözlenmemiştir. Bu veri, bu
bulgunun tüm antiasitler için ekstrapolasyonunu destekler çünkü mikofenolat mofetil’in
magnezyum ve alüminyum ile beraber kullanımındaki maruz kalım azalması, mikofenolat
mofetil’in PPI’leri ile beraber kullanımındakine göre oldukça azdır.
Kolestiramin:
4 gün, günde üç kez 4 g kolestiramin uygulanmış olan normal, sağlıklı gönüllülere 1,5 g
mikofenolat mofetilin tek doz uygulanmasından sonra, MPA’nın EAA’sında %40 azalma
saptanmıştır. Birlikte kullanım sırasında veya enterohepatik sirkülasyon ile etkileşen ilaçlar
alınırken dikkatli olunmalıdır (bkz. Bölüm 4.4).
Enterohepatik dolaşıma etki eden ilaçlar:
Mikofenolat mofetilin etkililiğini azaltma potansiyellerinden ötürü, enterohepatik dolaşıma etki
eden ilaçlar ile beraber kullanılırken dikkatli olunmalıdır.
6 / 19Siklosporin A:
Mikofenolat mofetil, siklosporin A (CsA) farmakokinetiğini etkilememiştir. Ancak
TARBETAX ve CsA’nın birlikte kullanımı kesilirse, MPA EAA’sında %30 oranında artış
beklenmelidir. CsA, MPA’nın enterohepatik geri dönüşümü ile etkileşerek, mikofenolat mofetil
ve CsA ile tedavi uygulanan renal transplantasyon hastalarında MPA’ya maruziyetlerde
sirolimus ya da belatacept ve benzer dozlarda mikofenolat mofetil alan hastalara kıyasla %30-
50 azalmaya neden olur (bkz. Bölüm 4.4). Bunun aksine, hastalarda CsA’dan MPA’nın
enterohepatik döngüsü ile etkileşmeyen immünosupresanlardan birine geçildiğinde MPA’ya
maruziyette değişikliklerin olması beklenmelidir.
Telmisartan:
Telmisartan ile mikofenolat mofetil’in eşzamanlı olarak uygulanması, MPA
konsantrasyonlarında yaklaşık %30 azalmaya neden olmuştur. Telmisartan, PPAR gamma
(peroksizom proliferatörü ile aktive olan reseptör gamma) ekspresyonunu artırarak ve bunun
sonucunda UGT1A9 ekspresyonunda ve aktivitesinde meydana gelen artış ile MPA’nın
eliminasyonunu değiştirir. Eşzamanlı olarak telmisartan uygulaması yapılan ve yapılmayan
mikofenolat mofetil hastaları arasında transplant reddi oranları, greft kaybı oranları ya da
advers olay profilleri açısından karşılaştırma yapıldığında, farmakokinetik ilaç-ilaç
etkileşiminin herhangi bir klinik sonucu görülmemiştir.
Gansiklovir:
Oral mikofenolat mofetilin ve i.v. gansiklovirin tavsiye edilen dozlarının tek doz uygulanması
ile yapılan çalışmanın sonuçlarına ve mikofenolat mofetil (MMF) (bkz. Bölüm 5.2 ve Bölüm
4.4) ile gansiklovirin farmakokinetiği üzerine renal bozukluğun bilinen etkilerine dayanarak;
renal tübüler sekresyon mekanizması için yarışan bu iki ajanın birlikte kullanılmasının MPAG
ve gansiklovir konsantrasyonlarının artmasına sebep olacağı görüşüne varılmıştır. MPA
farmakokinetiğinin önemli ölçüde değişmesi beklenmez ve MMF doz ayarlamasına gerek
yoktur. MMF ve gansiklovirin veya öncül ilaçlarının (örn. valgansiklovir) birlikte kullanıldığı
böbrek yetmezliği olan hastalarda gansiklovir için doz önerileri gözlemlenmeli ve hastalar
dikkatlice izlenmelidir.
Oral kontraseptifler:
Oral kontraseptiflerin farmakokinetiği ve farmakodinamiği, mikofenolat mofetil
uygulamasından etkilenmemiştir (bkz. Bölüm 5.2).
Rifampisin:
Aynı zamanda siklosporin almayan hastalarda, mikofenolat mofetil ve rifampisinin birlikte
alımı ile MPA maruziyetinde (EAA ) %18 ila %70 arasında bir azalma gözlenmiştir. Bu
0-12
nedenle ilaçlar birlikte kullanılırken, MPA maruziyet seviyelerinin izlenmesi ve klinik etkililik
sağlanması amacıyla TARBETAX dozlarının ayarlanması önerilmektedir.
Sevelamer:
Sevelamer ve mikofenolat mofetil’in erişkinlerde ve pediyatrik hastalarda birlikte alımı,
herhangi bir klinik sonuç görülmeksizin (örn. greft reddi) MPA C ve EAA ’sını sırasıyla
maks 0-12
%30 ve %25 azaltmıştır. Ancak MPA absorbsiyonu etkisini minimize etmek için,
TARBETAX’ın sevelamer alımından 1 saat önce veya 3 saat sonra verilmesi tavsiye
edilmektedir. Mikofenolat mofetil’in sevelamer dışındaki fosfat bağlayıcıları ile kullanımına
ait veri bulunmamaktadır.
7 / 19Trimetoprim/sülfametoksazol:
MPA’nın biyoyararlanımı üzerinde bir etki gözlenmemiştir.
Norfloksasin ve metronidazol:
Mikofenolat mofetil sağlıklı gönüllülerde ayrı ayrı norfloksasin veya metronidazol ile
uygulandığında, önemli bir etkileşim gözlenmemiştir. Buna karşılık, norfloksasin veya
metronidazol kombinasyonu, tek doz mikofenolat mofetil sonrasında MPA maruziyetini %30
oranında azaltmıştır.
Siprofloksasin ve amoksisilin/klavulanik asit:
Oral siprofloksasin veya amoksisilin/klavulanik asit başlanmasından hemen sonraki günlerde
böbrek nakli hastalarında ön-doz MPA konsantrasyonlarında %50 oranında düşüş bildirilmiştir.
Bu etkiler, antibiyotik kullanımına devam edilmesi ile azalmış, antibiyotik kullanımının
bırakılmasından sonra birkaç gün içinde kesilmiştir. Ön-doz seviyesindeki değişiklikler tüm
MPA maruziyetindeki değişiklikleri tam olarak temsil edemeyecektir. Bu nedenle, greft
disfonksiyonuna ait klinik kanıt olmaması durumunda TARBETAX dozunda değişiklik
yapılmasına gerek yoktur. Ancak kombinasyon tedavisi boyunca ve antibiyotik tedavisinin
hemen sonrasında yakın klinik izleme yapılmalıdır.
Takrolimus:
Mikofenolat mofetil ve takrolimus kullanmaya başlayan karaciğer transplantasyonu
hastalarında, takrolimusun beraber kullanımının MPA’nın EAA veya C ’ına etkisi
maks
olmamıştır. Bu durumun tersine, takrolimus alan karaciğer transplantasyonu hastalarına çoklu
TARBETAX dozları (günde iki defa 1,5 g) uygulandığında, takrolimus EAA’sında yaklaşık
%20 yükselme olmuştur. Ancak, böbrek transplantasyonu hastalarında takrolimus
konsantrasyonları mikofenolat mofetilden etkilenmemiştir (bkz. Bölüm 4.4).
Diğer etkileşimler:
Maymunlarda, probenesidin mikofenolat mofetil ile birlikte kullanımı MPAG’nın plazma
EAA’sını 3 kat arttırmıştır. Böbrekten tübüler sekresyonla atıldığı bilinen diğer ilaçlar MPAG
ile yarışabilir ve MPAG’nin veya tübüler sekresyonla atılan diğer ilacın plazma
konsantrasyonlarını arttırabilir.
Canlı aşılar:
Yetersiz bağışıklık yanıtı olan hastalara canlı aşılar verilmemelidir. Diğer aşılara antikor yanıtı
da azalmış olabilir (bkz. Bölüm 4.4).
Özel popülasyonlara ilişkin ek bilgiler
Özel popülasyonlara ilişkin hiçbir etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin hiçbir etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
TARBETAX, yüksek derecede etkin doğum koruma yöntemi kullanmayan, çocuk doğurma
potansiyeli olan kadınlara kontrendikedir.
8 / 19TARBETAX’ın genotoksik ve teratojenik potansiyelinden ötürü, çocuk doğurma potansiyeli
olan kadınlar, doğum kontrol yöntemi olarak abstinens uygulaması dışında, TARBETAX ile
tedaviye başlamadan önce, tedavi sırasında ve tedavi sonlandırıldıktan sonra altı hafta boyunca
eş zamanlı olarak iki güvenilir doğum kontrolü yöntemi kullanmalıdır (bkz. Bölüm 4.5).
Cinsel olarak aktif erkeklerin tedavi sırasında ve tedavinin sonlandırılmasından itibaren en az
90 gün boyunca prezervatif kullanması önerilmektedir. Prezervatif kullanımı hem üreme
açısından yeterli hem de vazektomi geçirmiş erkekler için de geçerlidir çünkü sperm transferine
eşlik eden riskler aynı zamanda vazektomi geçirmiş erkekler için de geçerlidir. Buna ek olarak
TARBETAX ile tedavi edilen erkek hastaların kadın partnerlerinin, TARBETAX tedavisi
sırasında ve tedavinin son dozundan itibaren toplam 90 gün boyunca yüksek derecede etkin
doğum kontrolü yöntemleri kullanması önerilmektedir.
Gebelik dönemi
TARBETAX, organ reddini önlemek için uygun bir alternatif tedavi olmaması durumunda
gebelik sırasında kontrendikedir. Gebelikte istenmeyen kullanım ihtimalini ortadan kaldırmak
için negatif gebelik testi sonucu elde edilmeden tedaviye başlanmamalıdır.
Üreme potansiyeli olan kadın ve erkek hastalar tedavinin başında gebelik kaybı ve konjenital
malformasyonlar gibi risklerde artış konusunda bilgilendirilmeli ve kendilerine gebelik önleme
ve planlama hakkında danışmanlık hizmeti sağlanmalıdır.
TARBETAX tedavisine başlamadan önce çocuk doğurma potansiyeli olan kadınlar,
embriyonun mikofenolata istenmeyen maruziyetini önlemek için gebelik testi yapmalıdır. En
az 25 mIU/mL’lik hassasiyete sahip iki serum veya idrar bazlı gebelik testi önerilmektedir;
ikinci test ilkinden 8-10 gün sonra ve mikofenolat mofetil uygulamaya başlamadan hemen önce
yapılmalıdır. Gebelik testleri klinik olarak gerekli oldukça tekrarlanmalıdır (örn., doğum
kontrolünde bir atlama olduğunun bildirilmesi durumunda). Tüm gebelik testlerinin sonuçları
hasta ile incelenmelidir. Gebelik gerçekleşmesi durumunda hastaların hekimleri ile hemen
iletişime geçmesi yönünde talimat verilmelidir.
Mikofenolat güçlü bir insan teratojenidir; gebelik sırasında maruziyet durumunda spontan
düşükler ve konjenital malformasyonlar gibi risklerde artışa sebep olur;
• Solid organ nakli hastalarında, gebelikte mikofenolat mofetile maruz kalma durumunda
gözlenen spontan düşük oranı %45 ila %49 olarak bildirilmişken bu oran mikofenolat
mofetil haricinde immünosupresanlar ile tedavi edilen hastalarda %12 ila %33 arasındadır.
• Literatür raporlarına dayanarak gebelik sırasında mikofenolat mofetile maruz kalan
kadınlarda canlı doğumların %23’ü ila %27’sinde malformasyonlar gözlenmiştir (bu oran
genel popülasyondaki canlı doğumlarda %2 ila %3 ve mikofenolat mofetil haricinde
immünosupresanlar ile tedavi edilen solid organ nakli hastalarındaki canlı doğumlarda
yaklaşık %4 ila %5’tir).
Gebelik sırasında diğer immünosupresanlar ile birlikte mikofenolat mofetile maruz kalan
hastaların çocuklarında pazarlama sonrasında multipl malformasyon bildirimleri dahil olmak
üzere konjenital malformasyonlar gözlenmiştir. Aşağıda verilen malformasyonlar en sık
bildirilenlerdir:
• Kulakta anormallikler (örn. anormal oluşum veya eksik dış/orta kulak), dış kulak yolu
atrezisi
• Atriyal ve ventriküler septal defekt gibi konjenital kalp hastalıkları
9 / 19• Yarık dudak, yarık damak, göz çukurunda mikrognati ve hipertelorizm gibi yüz
malformasyonları
• Gözde anormallikler (örn. kolobom)
• Parmaklarda malformasyonlar (örn. polidaktili, sindaktili)
• Trake-Özofagus malformasyonları (örn. özofagus atrezisi)
• Ayrık omurga gibi sinir sistemi malformasyonları
• Renal anormallikler
Buna ek olarak aşağıdaki malformasyonlara dair izole raporlar bildirilmiştir:
• Mikroftalmi
• Konjenital koroid pleksus kisti
• Septum pellucidum agenezisi
• Koku siniri agenezisi
Laktasyon dönemi
Mikofenolat mofetil’in emziren sıçanlarda süte geçtiği gösterilmiştir, insan sütüne geçip
geçmediği bilinmemektedir.
Emzirilen bebeklerdeki mikofenolat mofetil’e karşı oluşabilecek potansiyel advers etki riski
nedeniyle TARBETAX emziren annelerde kontrendikedir.
Üreme yeteneği/ Fertilite
Hayvanlarda yapılan çalışmalarda üreme toksisitesi bildirilmiştir (bkz. Bölüm 5.3). Üreme
yeteneği üzerine etkileri için bakınız Bölüm 5.3.
4.7. Araç ve makine kullanımı üzerindeki etkiler
Araç ve makine kullanımı üzerindeki etkisi üzerine herhangi bir çalışma yapılmamıştır. İlacın
farmakodinamik profili ve raporlanan advers olaylar göz önünde bulundurulduğunda araç ve
makine kullanımı üzerinde etki ihtimali düşüktür.
4.8. İstenmeyen etkiler
Aşağıdaki yan etkiler klinik çalışmalardan elde edilen verilere dayanmaktadır:
Mikofenolat mofetilin böbrek, kalp ve karaciğer transplantasyonunda organ reddinin
önlenmesinde siklosporin ve kortikosteroidler ile kombine olarak kullanımıyla ilişkili temel
yan etkiler diyare, lökopeni, sepsis ve kusmayı içerir; bazı enfeksiyon tiplerinin görülme
sıklığında artma gözlenmiştir (bkz. Bölüm 4.4).
Maligniteler:
İlaç kombinasyonları içeren immünsupresif tedavi uygulanan tüm hastalarda olduğu gibi,
immün supresif tedavinin bir parçası olarak TARBETAX alan hastalar, lenfoma ve özellikle
deride olmak üzere, diğer malignitelerin gelişimi açısından artmış risk altındadır (bkz.
Bölüm 4.4).
Kontrollü klinik çalışmalarda en az bir yıl boyunca takip edilen ve diğer immün süpresanlarla
birlikte mikofenolat mofetil (günlük 2 g veya 3 g) alan böbrek (2 g kullanım ile ilgili veriler),
kalp ve karaciğer transplantasyonu hastalarının, %0,6’sında lenfoproliferatif hastalık veya
lenfoma gelişmiştir.
Hastaların %3,6’sında melanom harici deri karsinomu ve %1,1’inde değişik tipte maligniteler
ortaya çıkmıştır. Böbrek ve kalp transplantasyonu hastalarında üç yıllık güvenlik verileri
10 / 19malignite sıklığında 1 yıllık verilere oranla beklenmedik bir değişiklik göstermemiştir.
Karaciğer transplantasyonu hastaları bir ile üç yıl boyunca takip edilmiştir.
Fırsatçı enfeksiyonlar:
Bütün transplantasyon hastaları artmış fırsatçı enfeksiyon riski altındadır ve risk toplam immün
süpresif yüke göre artar (bkz. Bölüm 4.4). En az bir yıl boyunca takip edilen, diğer immün
süpresanlarla birlikte mikofenolat mofetil (günlük 2 g veya 3 g) alan böbrek (2 g verileri), kalp
ve karaciğer transplantasyonu hastalarında en sık görülen fırsatçı enfeksiyonlar mukokütanöz
kandida, CMV viremi/sendromu ve Herpes simpleks’tir. CMV viremi/sendromlu hastaların
oranı %13,5’tir (çok yaygın).
Pediyatrik popülasyon:
2 ila 18 yaş arası, oral yoldan günde 2 kez 600 mg/m2 mikofenolat mofetil verilen 92 pediyatrik
hastayı kapsayan klinik çalışmadaki advers reaksiyonların tipi ve görülme sıklığı genellikle
günde 2 kez 1 g mikofenolat mofetil verilen yetişkinleri kapsayan çalışmada görülenlere
benzemektedir. Ancak diyare, sepsis, lökopeni, anemi ve enfeksiyonu içeren, tedaviye bağlı
advers etkilerin özellikle 6 yaş altındaki pediyatrik hastalardaki görülme sıklığı yetişkinlere
göre daha fazladır.
Yaşlı hastalar:
Yaşlı hastalarda (≥ 65 yaş) genellikle bağışıklık durumunun baskılanmasına bağlı olarak advers
reaksiyon riski daha fazladır. Mikofenolat mofetil bağışıklık durumunu baskılayıcı kombine
tedavinin bir parçası olarak kullanan yaşlı hastalarda genç yaştakilere oranla bazı
enfeksiyonların (sitomegalovirüs dokulara yayılan hastalık dahil), gastrointestinal kanama ve
pulmoner ödem görülme riski daha yüksektir.
Diğer advers reaksiyonlar:
Böbrek, kalp ve karaciğer transplantasyonlu mikofenolat mofetil kullanan hastalar ile yapılan
klinik çalışmalarda (günde 2 g kullanımda), hastaların ≥1/10 ve ≥1/100 ile <1/10’unda
mikofenolat mofetile bağlı olası veya muhtemel advers reaksiyonlar aşağıda gösterilmiştir.
Çok yaygın (≥ 1/10); yaygın (≥ 1/100 ile < 1/10); yaygın olmayan (≥ 1/1.000 ile < 1/100);
seyrek (≥ 1/10.000 ile < 1/1.000); çok seyrek (< 1/10.000); bilinmiyor (eldeki verilerden
hareketle tahmin edilemiyor).
Klinik Deneylerde Siklosporin ve Kortikosteroidlerle Birlikte Kullanıldığında
Mikofenolat Mofetil ile Tedavi Edilen Böbrek, Kalp ve Karaciğer Transplantasyonlu
Hastalarda Mikofenolat Mofetil Kullanımına Bağlı veya Bağlı Olma İhtimali Olan Rapor
Edilmiş Advers Olaylar
Sistem Organ Sınıfı Advers reaksiyonları
Enfeksiyonlar ve Çok Sepsis, gastrointestinal kandidiyazis, idrar yolu
enfestasyonlar yaygın enfeksiyonları, herpes simpleks, herpes zoster
Yaygın Zatürre, grip, solunum yolu enfeksiyonu, solunum
yolu moniliyazis, gastrointestinal enfeksiyon,
kandidiyazis, gastroenterit, enfeksiyon, bronşit,
farenjit, sinüzit, cilt mantar enfeksiyonu, ciltte
kandida, vajinal kandidiyazis, rinit
(Kist ve polipler de Çok -
dahil olmak üzere) iyi yaygın
11 / 19huylu, kötü huylu ve Yaygın Cilt kanseri, cilt benign neoplazması
belirlenmemiş
neoplazmalar
Kan ve lenf sistemi Çok Lökopeni, trombositopeni, anemi
hastalıkları yaygın
Yaygın Pansitopeni, lökositoz
Metabolizma ve Çok -
beslenme hastalıkları yaygın
Yaygın Asidoz, hiperkalemi, hipokalemi, hiperglisemi,
hipomagnezemi, hipokalsemi, hiperkolesterolemi,
hiperlipidemi, hipofosfatemi, hiperürisemi, gut,
anoreksi
Psikiyatrik hastalıklar Çok -
yaygın
Yaygın Ajitasyon, konfüzyon durumu, depresyon, anksiyete,
anormal düşünme, uykusuzluk
Sinir sistemi Çok -
hastalıkları yaygın
Yaygın Konvülsiyon, hipertoni, titreme, somnolans,
miyastenik sendrom, baş dönmesi, baş ağrısı,
parestezi, disguzi
Kardiyak hastalıklar Çok -
yaygın
Yaygın Taşikardi
Vasküler hastalıklar Çok -
yaygın
Yaygın Hipotansiyon, hipertansiyon, vazodilatasyon
Solunum, göğüs Çok -
bozuklukları ve yaygın
mediastinal hastalıklar Yaygın Plevral efüzyon, dispne, öksürük
Gastrointestinal Çok Kusma, abdominal ağrı, diyare, bulantı
hastalıklar yaygın
Yaygın Gastrointestinal kanama, peritonit, ileus, kolit,
gastrik ülser, duodenal ülser, gastrit, özofajit,
stomatit, konstipasyon, hazımsızlık, şişkinlik,
geğirme
Hepatobiliyer Çok -
hastalıklar yaygın
Yaygın Hepatit, sarılık, hiperbilirubinemi
Deri ve deri altı doku Çok -
hastalıkları yaygın
Yaygın Deri hipertrofisi, kaşıntı, akne, alopesi
Kas iskelet sistemi, bağ Çok -
doku ve kemik yaygın
hastalıkları Yaygın Artralji
Böbrek ve idrar yolu Çok -
hastalıkları yaygın
Yaygın Böbrek yetmezliği
12 / 19Genel bozukluklar ve Çok -
uygulama bölgesine yaygın
ilişkin etkiler Yaygın Ödem, ateş, titreme, ağrı, rahatsızlık, asteni
Araştırmalar Çok -
yaygın
Yaygın Karaciğer enzimlerinde yükselme, kanda kreatinin
yükselmesi, kanda laktat dehidrojenaz yükselmesi,
kanda üre yükselmesi, kanda alkali fosfataz
yükselmesi, kilo kaybı
Not: 501 (günlük 2 g mikofenolat mofetil), 289 (günlük 3 g mikofenolat mofetil) ve 277
(günlük 2 g IV/3 g oral mikofenolat mofetil) hasta sırasıyla böbrek, kalp ve karaciğer
transplantasyonu sonrası reddin önlenmesi amacı ile Faz III çalışmalarda tedavi edilmiştir.
Aşağıdaki istenmeyen etkiler pazarlama sonrası deneyimlerinden elde edilen advers
bildirimleri kapsamaktadır:
Mikofenolat mofetil ile pazarlama sonrasında bildirilen advers reaksiyonlar, kontrollü böbrek,
kalp ve karaciğer transplantasyonu çalışmalarında görülenlere benzerdir. Bunlara ek olarak
pazarlama sonrası bildirilen advers etkiler, parantez içinde görülme sıklıkları ile birlikte aşağıda
belirtilmiştir:
Gastrointestinal hastalıklar:
Diş eti hiperplazisi (≥ 1/100 ile < 1/10), sitomegalovirüs kolitini de içeren kolit (≥ 1/100 ile <
1/10), pankreatit (≥ 1/100 ile < 1/10) ve intestinal villus atrofisi.
Enfeksiyonlar:
Menenjit ve endokardit, tüberküloz ve atipik mikobakteriyel enfeksiyon gibi ciddi hayatı tehdit
edici enfeksiyonlar. Mikofenolat mofetil dahil, immünosupresan tedavisi gören hastalarda
BK virüs ile ilişkili nefropati, ayrıca JC virüs ile ilişkili progresif multifokal lökoensefalopati
(PML) vakaları bildirilmiştir. Agranülositoz (≥ 1/1.000 ile < 1/100) ve nötropeni bildirilmiştir,
bu yüzden TARBETAX kullanan hastaların devamlı izlenmesi tavsiye edilmektedir (Bkz.
Bölüm 4.4). Mikofenolat mofetil kullanan hastalarda, bazen ölümcül olabilen aplastik anemi ve
kemik iliği depresyonu da bildirilmiştir.
Kan ve lenf sistemi hastalıkları:
Mikofenolat mofetil ile tedavi edilen hastalarda saf kırmızı hücre aplazisi (PRCA)
bildirilmiştir (Bkz. Bölüm 4.4)
Mikofenolat mofetil ile tedavi edilen hastalarda, kazanılmış Pe-Huet anomalisi dahil, izole
anormal nötrofil morfolojisi vakaları görülmüştür. Bu değişiklikler bozulmuş nötrofil
fonksiyonu ile ilişkili değildir. Bu değişiklikler hematolojik araştırmalarda nötrofillerin
olgunluk durumlarında ‘sola kayma’ gösterebilir, bu da mikofenolat mofetil kullanan hastalar
gibi bağışıklık sistemini baskılayıcı tedavi gören hastalarda enfeksiyon belirtisi olarak yanlış
bulgulara neden olabilir.
Aşırı duyarlılık:
Anjiyonörotik ödem ve anaflaktik reaksiyon dahil olmak üzere aşırı duyarlılık reaksiyonları
bildirilmiştir.
13 / 19Gebelik, post-partum ve peri-natal durumlar:
Özellikle ilk trimestırda, mikofenolat mofetile maruz kalan hastalarda spontan düşük vakaları
bildirilmiştir, bkz. Bölüm 4.6.
Konjenital bozukluklar:
Diğer immünosupresanlar ile birlikte mikofenolat mofetil’e maruz kalan hastaların
çocuklarında pazarlama sonrasında konjenital malformasyonlar gözlenmiştir, bkz. Bölüm 4.6.
Solunum, göğüs bozuklukları ve mediastinal hastalıklar:
Mikofenolat mofetil ile birlikte diğer immünosupresan ilaçlarla tedavi edilen hastalarda, bazen
ölümcül olabilen interstisyel akciğer hastalığı ve pulmoner fibroz vakaları bildirilmiştir. Ayrıca
çocuklarda ve yetişkinlerde bronşektazi vakaları bildirilmiştir (sıklığı bilinmemektedir).
Bağışıklık sistemi hastalıkları:
Mikofenolat mofetil ile birlikte diğer immünosupresan ilaçlarla tedavi edilen hastalarda
hipogammaglobulinemi bildirilmiştir (sıklığı bilinmemektedir).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Mikofenolat mofetilin doz aşımı raporları, klinik çalışmalardan ve pazarlama sonrası deneyim
süresince alınmıştır. Bu vakaların çoğunda, herhangi bir advers olay bildirilmemiştir. Advers
olayların bildirildiği doz aşımı durumlarında ise olaylar ilacın bilinen güvenilirlik profili ile
uyumlu olmuştur.
Mikofenolat mofetil doz aşımının, bağışıklık sisteminin aşırı baskılanması ve enfeksiyon ve
kemik iliği baskılanma eğiliminin artması ile sonuçlanması beklenmektedir (bkz. Bölüm
4.4). Eğer nötropeni gelişirse, TARBETAX kullanımı kesilmeli veya doz azaltılmalıdır (bkz.
Bölüm 4.4).
MPA ve MPAG’nin klinik olarak anlamlı miktarlarının hemodiyaliz ile uzaklaştırılması
beklenmez. Kolestiramin gibi safra asidi sekestranları, ilacın atılımını artırarak MPA’yı
uzaklaştırabilir (bkz. Bölüm 5.2).
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Selektif immünosüpresif ilaçlar.
ATC kodu: L04AA06
Etki mekanizması
Mikofenolat mofetil (MMF), mikofenolik asidin (MPA) 2-morfolinoetil esteridir. MPA,
inozin monofosfat dehidrogenazın (IMPDH) güçlü, selektif, kompetetif olmayan ve geri
dönüşlü bir inhibitörüdür ve böylelikle guanozin nükleotid sentezinin de novo yolunu DNA ile
birleşmeksizin inhibe eder. MPA’nın lenfositler üzerine sitotoksik etkileri, diğer hücrelere
14 / 19yönelik olandan daha güçlüdür, çünkü T ve B lenfositleri, proliferasyonları için pürinlerin de
novo sentezine kritik derecede bağımlıyken, öteki hücre tipleri başka yollar kullanabilirler.
5.2. Farmakokinetik özellikler
Emilim:
Oral ve intravenöz uygulamanın ardından, mikofenolat mofetil hızlı ve yaygın biçimde emilir
ve aktif metabolit olan MPA’ya presistemik metabolizasyonu tamamlanır. Böbrek
transplantasyonundan sonraki akut reddin önlenmesi, mikofenolat mofetilin immunosupresan
etkisinin MPA konsantrasyonu ile ilişkili olduğunu göstermektedir. MPA EAA’sı esas
alındığında, oral mikofenolat mofetilin ortalama biyoyararlanımı, i.v. mikofenolat mofetile
göre %94’tür. Mikofenolat mofetil böbrek transplantasyonu hastalarında günde iki defa 1,5 g
dozda uygulandığında, besinlerin mikofenolat mofetilin emilimi (MPA EAA) üzerinde bir
etkisi olmamıştır. Ancak besinlerin varlığında MPA C ’ında %40 oranında düşüş
maks
yaşanmıştır. Mikofenolat mofetil oral uygulamadan sonra sistematik olarak ölçülebilir değildir.
Dağılım:
Plazma MPA konsantrasyonlarındaki ikincil artışlar, enterohepatik resirkülasyonla (ikinci
dolaşım) uyumlu biçimde, genellikle doz uygulamasından yaklaşık 6-12 saat sonra görülür.
MPA’nın EAA’sındaki yaklaşık %40’lık azalma, enterohepatik resirkülasyonun kesintiye
uğramasıyla uyumlu biçimde, kolestiraminin (günde üç kez 4 g) birlikte uygulanmasıyla
bağlantılıdır.
Klinik olarak anlamlı konsantrasyonlarda, MPA plazma albüminine %97 oranında bağlanır.
Biyotransformasyon:
MPA, inaktif fenolik glukuronid MPA’yı (MPAG) oluşturacak biçimde, öncelikle glukuronil
transferaz (UGT1A9 izoformu) ile konjuge olur. In vivo koşullarda, MPAG enterohepatik
resirkülasyon yoluyla serbest MPA’ya dönüşür. Minör bir açilglukuronid de (AcMPAG)
oluşur. AcMPAG farmakolojik olarak aktiftir ve MMF´nin yan etkilerinden bazılarından
(diyare, lökopeni) sorumlu olduğundan kuşkulanılmaktadır.
Eliminasyon:
İhmal edilebilir miktarda ilaç (dozun <%1’i), idrarla MPA olarak atılır. Radyoaktif olarak
işaretlenmiş mikofenolat mofetilin oral yolla uygulanması, uygulanan dozun idrarla %93 ve
feçesle %6’lık oranlarda tamamen atılması ile sonuçlanır. Bu dozun çoğu (yaklaşık %87’si)
idrarla MPAG olarak atılır.
Klinikte karşılaşılan konsantrasyonlarda MPA ve MPAG hemodiyaliz ile uzaklaştırılmaz;
ancak yüksek MPAG konsantrasyonlarında (>100 µg/mL), küçük miktarlarda MPAG
uzaklaştırılır. Safra asidi sekestranları (örn. Kolestiramin), ilacın enterohepatik dolaşımıyla
etkileşerek MPA’nın EAA’sını azaltır (bkz. Bölüm 4.9).
MPA’nın dispozisyonu bazı taşıyıcılara bağımlıdır. Organik anyon taşıyıcı polipeptitler
(OATP’ler) ve çoklu ilaç direnci ile ilişkili protein 2 (MRP2) MPA’nın dispozisyonunda rol
oynamaktadır; OATP izoformları, MRP2 ve meme kanseri direnç proteini (BCRP),
glukuronidlerin biliyer atılımı ile ilişkili taşıyıcılardır. Çoklu ilaç direnci proteini 1 de (MDR1)
MPA’yı taşıma yetisine sahiptir; ancak katkısı emilim prosesi ile sınırlı görünmektedir. MPA
ve metabolitleri, böbrekte renal organik anyon taşıyıcıları ile güçlü düzeyde etkileşir.
15 / 19Transplantasyondan hemen sonraki (<40 gün) böbrek, kalp ve karaciğer transplantasyonu
hastalarında, geç nakil dönemiyle (nakilden 3-6 ay sonra) karşılaştırıldığında, MPA’nın EAA’sı
yaklaşık %30, C ’ı (maksimum konsantrasyon) ise yaklaşık %40 daha düşüktür.
maks
Doğrusallık/doğrusal olmayan durum:
Böbrek transplantasyonu yapılan hastalarda, günde iki kez 1,5 g dozunda uygulanan
mikofenolat mofetilin emilim miktarı (MPA EAA) üzerine, besinlerin hiçbir etkisi olmamıştır.
Ancak besin varlığında, MPA’nın C ’ı %40 kadar azalmıştır.
maks
Biyoeşdeğerlik:
Mikofenolat mofetil oral dozaj formlarının biyoeşdeğerliği değerlendirilmiştir. İki 500 mg’lık
film kaplı tabletin, dört 250 mg kapsüle biyoeşdeğer olduğu gösterilmiştir. Aynı şekilde,
mikofenolat mofetil oral süspansiyon için hazırlanmış tozun 1 g/5 mL’sinin de, dört 250 mg
kapsüle biyoeşdeğer olduğu gösterilmiştir.
Hastalardaki karakteristik özellikler
Böbrek yetmezliği:
Bir tek-doz çalışmasında (her grupta 6 denek), ağır böbrek işlev bozukluğu olan (glomerüler
filtrasyon hızı <25 mL/dak/1,73 m2) olgularda, oral dozdan sonraki ortalama plazma MPA
EAA’ları, normal sağlıklı olgularda veya böbrek işlev bozukluğu daha az derecede olanlarda
gözlenenden %28-75 daha fazla olmuştur. Ancak ağır böbrek bozukluğu olan olgularda tek
doz ortalama MPAG EAA’sı, böbrek işlev bozukluğu hafif derecede olan olgulardan ve
normal sağlıklı bireylerden 3-6 kat daha fazla olmuştur. Bu, MPAG’nin bilinen renal
eliminasyonuyla uyumludur. Ağır kronik böbrek işlev bozukluğu olan hastalarda, mikofenolat
mofetilin çoklu dozlaması henüz çalışılmamıştır. Ağır kronik böbrek işlev bozukluğu olan kalp
ve karaciğer transplantasyonu hastalarında çalışma yapılmamıştır.
Transplantasyondan sonra böbrek greft işlevi geciken hastalar:
Transplantasyondan sonra böbrek greft işlevi geciken hastalarda ortalama MPA EAA ’ı,
0-12
böbrek greft işlevi gecikmemiş transplantasyon sonrası hastalardaki ile benzer düzeydedir,
ortalama plazma MPAG EAA ise 2-3 kat daha yüksektir. Gecikmiş böbrek greft fonksiyonu
0-12
olan hastalarda, MPA’nın plazma serbest fraksiyonu ve konsantrasyonunda geçici bir artış
olabilir. Mikofenolat mofetil dozunun ayarlanmasına gerek olmadığı gözükmektedir.
Karaciğer yetmezliği:
Alkolik sirozu olan gönüllülerde, genel olarak MPA ve MPAG farmakokinetikleri parenkimal
karaciğer hastalığından göreceli olarak etkilenmemiştir. Karaciğer hastalığının bu süreçlere
etkileri, büyük olasılıkla özel bir hastalığa bağlıdır. Ağırlıklı olarak biliyer hasarın olduğu
karaciğer hastalığı (primer biliyer siroz gibi), farklı bir etki gösterebilir.
Pediyatrik hastalar:
Günde iki kez oral yoldan, 600 mg/m2 (maksimum günde 2 kez 1 g’a kadar) mikofenolat
mofetil verilen 49 pediyatrik böbrek transplantasyon hastasında (2 ila 18 yaş arası)
farmakokinetik parametreler değerlendirilmiştir. Bu dozla, erken ve geç transplantasyon sonrası
dönemde, günde iki kez 1 g mikofenolat mofetil alan yetişkin böbrek hastalarınınkine
benzer bir MPA EAA’ya ulaşılmıştır. Farklı yaş gruplarındaki MPA EAA değerleri, erken ve
geç transplantasyon sonrası dönemde benzer olmuştur.
Yaşlı hastalar:
Yaşlılardaki (≥ 65 yaş) farmakokinetik özellikler resmi olarak değerlendirilmemiştir.
16 / 19Oral kontraseptifler:
Mikofenolat mofetil ile birlikte kullanımda oral kontraseptiflerin farmakokinetiği
etkilenmemiştir (bkz. Bölüm 4.5). Mikofenolat mofetil (günde 2 kez 1 g) ile birlikte
etilnilestradiol (0,02 mg ila 0,04 mg) ve levonorgestrel (0,05 mg ila 0,15 mg), desogestrel
(0,15 mg) veya gestoden (0,05 mg ila 0,10 mg) içeren kombine bir oral kontraseptifin birlikte
kullanıldığı 18 transpantasyonsuz (immünosüpresan kullanmayan) kadın hastanın 3 ardışık
adet döngüsü boyunca yapılan bir çalışmada, mikofenolat mofetilin oral kontraseptiflerin
ovülasyonu baskılaması üzerine bir etkisi görülmemiştir. LH, FSH ve progesteron serum
seviyeleri anlamlı şekilde etkilenmemiştir.
5.3. Klinik öncesi güvenlilik verileri
Deneysel çalışmalarda, mikofenolat mofetil tümorojenik olmamıştır. Hayvanlardaki
karsinojenisite çalışmalarında test edilen en yüksek dozlar, böbrek transplantasyonu
hastalarına tavsiye edilen 2 g/günlük klinik dozdaki klinik maruziyetin (EAA veya C ) 2-3
maks
katı ve kalp transplantasyonu hastalarına tavsiye edilen 3 g/günlük klinik dozdaki klinik
maruziyetin (EAA veya C ) 1,3-2 katı ile sonuçlanmıştır.
maks
İki genotoksisite analizi (in vitro fare lenfoma analizi ve in vivo fare kemik iliği mikronükleus
testi) mikofenolat mofetilin kromozom sapmalarına neden olma potansiyeli olduğunu
göstermiştir. Bu etkiler farmakodinamik etki mekanizmasına (hassas hücrelerdeki nükleotid
sentezinin inhibisyonu gibi) bağlı olabilir. Gen mutasyonunu tespit eden diğer in vitro testler
genotoksik aktivite göstermemiştir.
20 mg/kg/güne kadar oral dozlarda mikofenolat mofetil’in erkek sıçanların fertiliteleri üzerinde
hiçbir etkisi olmamıştır. Bu dozdaki sistemik maruziyet, böbrek transplantasyonu hastalarına
tavsiye edilen 2 g/günlük klinik dozdaki klinik maruziyetin 2-3 katıdır ve kalp transplantasyonu
hastalarına tavsiye edilen 3 g/günlük klinik dozdaki klinik maruziyetin 1,3-2 katıdır.
Sıçanlarda yapılan bir dişi üreme ve fertilite çalışmasında 4,5 mg/kg/günlük oral doz ile
anneye bağlı toksisite gelişmezken, birinci kuşak yavrularda bozukluklara (anoftalmi, agnatia
ve hidrosefali) neden olmuştur. Bu dozdaki sistemik maruziyet, böbrek transplantasyonu
hastalarına tavsiye edilen 2 g/günlük klinik dozdaki klinik maruziyetin 0,5 katıdır ve kalp
transplantasyonu hastalarına tavsiye edilen 3 g/günlük klinik dozdaki klinik maruziyetin 0,3
katıdır. Üreme ve fertilite parametreleri üzerinde bireyde veya sonraki nesillerde hiçbir etkiye
rastlanmamıştır.
Sıçanlarda ve tavşanlarda yapılan teratoloji çalışmalarında, annede toksisite gelişmediği halde,
sıçanlarda 6 mg/kg/gün dozda (anoftalmi, agnati, hidrosefali) ve tavşanlarda 90 mg/kg/gün
dozda (ektopia cordis ve ektopik böbrek gibi kardiyovasküler ve renal anomaliler, diafragmatik
ve umbilikal herni) malformasyonlar ve fetal rezorpsiyonlar gerçekleşmiştir. Bu dozdaki
sistemik maruziyet, böbrek transplantasyonu hastalarına tavsiye edilen 2 g/günlük klinik
dozdaki klinik maruziyetin 0,5 katıdır ve kalp transplantasyonu hastalarına tavsiye edilen 3
g/günlük klinik dozdaki klinik maruziyetin 0,3 katıdır (bkz. Bölüm 4.6).
Hematopoietik ve lenfoid sistemler, mikofenolat mofetil ile sıçanlarda, farelerde, köpeklerde
ve maymunlarda yürütülen toksikolojik çalışmalarda etkilenen primer organlardır. Bu etkiler,
böbrek tranplantasyon alıcılarında önerilen 2 g/günlük dozdaki klinik maruziyete eşit veya
daha az sistemik maruziyet seviyelerinde oluşmuştur. Gastrointestinal etkiler, köpeklerde
önerilen dozlardaki klinik maruziyete eşit veya daha az sistemik maruziyet seviyelerinde
gözlenmiştir. Gastrointestinal ve böbrek etkileri dehidrasyon ile tutarlı olarak, maymunlarda
17 / 19en yüksek dozda gözlenmiştir (klinik maruziyete eşit veya daha az sistemik maruziyet
seviyeleri). Mikofenolat mofetilin klinik olmayan toksisite profili, artık hasta popülasyonuna
daha ilişkili güvenilirlik verileri sağlayan insan klinik çalışmalarında gözlenen advers olaylar
ile uyumludur (bkz. Bölüm 4.8).
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz
Povidon
Talk
Kroskarmeloz sodyum
Magnezyum stearat (sığır kaynaklı)
Hipromelloz
Titanyum dioksit (E171)
Makrogol 400
Siyah demir oksit (E172)
Kırmızı demir oksit (E172)
Hidroksipropil selüloz
6.2. Geçimsizlikler
Yoktur.
6.3. Raf ömrü
24 ay.
6.4. Saklamaya yönelik özel tedbirler
25°C altındaki oda sıcaklığında saklayınız.
Nemden ve ışıktan korumak için orijinal ambalajında saklanmalıdır.
6.5. Ambalajın niteliği ve içeriği
TARBETAX 500 mg film tablet, şeffaf PVC/PE/PVDC (90 gsm)/sert tavlanmış alüminyum
folyo (20 µm) blister ambalajda 50 ve 150 tablet olacak şekilde piyasaya sunulmaktadır.
6.6. Beşeri tıbbi üründen arta kalan maddelerin imhası ve diğer önlemler
Mikofenolat mofetil tavşanlarda ve sıçanlarda teratojenik etkilere yol açtığı için TARBETAX
tabletler ezilmemelidir.
Kullanılmamış olan ürünler ya da atık materyaller “Tıbbi Ürünlerin Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Sandoz İlaç San. ve Tic. A.Ş.
Suryapı & Akel İş Merkezi
Rüzgarlıbahçe Mah. Şehit Sinan Eroğlu Cad.
No: 6 34805 Kavacık/Beykoz/İstanbul
8. RUHSAT NUMARASI
137/24
18 / 199. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 26.12.2013
Ruhsat yenileme tarihi:
10. KÜB’ÜN YENİLENME TARİHİ
19 / 19