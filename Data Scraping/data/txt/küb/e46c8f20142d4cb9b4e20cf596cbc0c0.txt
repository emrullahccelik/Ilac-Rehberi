KISA ÜRÜN BİLGİSİ
1. BEŞERİ TIBBİ ÜRÜNÜN ADI
MULTİMİX pediatrik şurup
2. KALİTATİF VE KANTİTATİF BİLEŞİM
Etkin maddeler :
Her bir ölçek (5 mL) 2500 IU A Vitamini, 0.9 mg B 1 Vitamini, 1 mg B 2 Vitamini, 1.3 
mg B6 Vitamini, 45 mg C Vitamini, 400 IU D 3 Vitamini, 8.94 mg E Vitamini, 3.5 mg D-
Pantenol, 85 mcg D-Biotin, 11 mg Nikotinamid içerir.
Yardımcı maddeler: 
Etanol.............................17.5 mg
Yardımcı maddeler için 6.1’e bakınız.
3. FARMASÖTİK FORM
Şurup
Cam şişede, sarı renkli, berrak, portakal kokulu sıvı çözelti.
4. KLİNİK ÖZELLİKLER
4.1. Terapötik endikasyonlar
MULTİMİX, içeriğindeki maddelerin eksikliğinin görüldüğü veya gereksiniminin arttığı  
durumlarda eksikliğin giderilmesinde endikedir.
Tavsiye  edilen  alım  miktarları  aşağıda  belirtilen  durumlarda  artar  ve/veya  takviye  
gerekli olabilir:
Ani kilo kaybı, dengesiz/yetersiz beslenme, minimum günlük vitamin ihtiyacını  
karşılamayan diyetler (ör. süt alımının olmadığı vejetaryen diyetler)
Yanıklar,  ateş,  kronik  ateş,  kronik  hemodiyaliz,  karaciğer-safra  kanalı  
hastalıkları/fonksiyon  bozukluğu,  hipertiroidizim,  uzamış  
hastalıklar/enfeksiyonlar,  intestinal  hastalıklar,  pankreatik  yetersizliğe  bağlı  
malabsorpsiyon  sendromları,  protein  eksikliği,  yağ  emiliminin  bozulduğu  
durumlar
Orofarenks lezyonları, obstrüktif sarılık
4.2. Pozoloji ve uygulama şekli
Pozoloji / uygulama sıklığı ve süresi:
Doktor tarafından başka şekilde tavsiye edilmediği takdirde; 
6 yaşından küçük çocuklar: Günde  ½ ölçek (2,5 mL) 
6 yaş üzeri çocuklar: Günde 1 ölçek (5 mL)
Uygulama şekli:
1/86 yaşından küçük çocuklara su, meyve suyu veya mamaya karıştırılarak, 6 yaşından  
büyük çocuklara kahvaltıda verilebilir.
4.3. Kontrendikasyonlar
İlacın içerdiği bileşenlerden bir ya da birkaçına alerjisi olduğu bilinen kişilerde,
A ve D hipervitaminozu olan kişilerde,
Hiperkalsemili hastalarda,
Retinoid tedavisi gören hastalarda kullanılmamalıdır.
4.4. Özel kullanım uyarıları ve önlemleri
Bu tıbbi ürün her ölçeğinde 100 mg’dan daha az etanol (alkol) içerir.
4.5. Diğer tıbbi ürünler ile etkileşimler ve diğer etkileşim şekilleri
Barbitürat ve antikonvülsanlar D vitamininin etkisini azaltabilir.
A vitamini, retinoid içeren ürünlerde yan etki oluşturabilir.
Niasin, ganglionik blokörlerin hipotansif etkisini artırabilir.
B6 vitamini, Erlich reaktifi ile ürobilinojen tayininde yanlış sonuç verebilir.
 
4.6. Gebelik ve laktasyon
Çocuklarda kullanılması nedeniyle geçerli değildir.
4.7. Araç ve makine kullanımı üzerindeki etkiler
Çocuklarda kullanılması nedeniyle geçerli değildir.
4.8. İstenmeyen etkiler
Yüksek dozda uzun süreli kullanımlar A ve D hipervitaminozu oluşturabilir.
Aşırı duyarlılık (duyarlı bireylerde) oluşabilir.
4.9. Doz aşımı ve tedavisi
Günde  25.000  IU’dan  fazla  A vitamini  alan  hastalar  toksisite  açısından  yakından  
izlenmelidir. D vitamininin günde yaklaşık 50.000 IU alınması durumunda toksisite  
görülmesine  karşın,  günde  2000  IU’dan  fazla  D  vitamini  alan  kişiler  hiperkalsemi  
açısından izlenmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup : Multivitamin
ATC kodu   : A11BA
Etki mekanizması
2/8MULTİMİX, dengeli oranlarda bir araya getirilmiş bir vitamin kombinasyonudur. Aktif  
madde  konsantrasyonları  2-12  yaş  arasındaki  çocukların  günlük  gereksinimlerini  
karşılayacak şekilde ayarlanmıştır.
A vitamini: Büyüme ve epitel dokunun gelişimi ve korunmasında önemli rol oynar. A  
vitamininin immünokompetansı düzenlemede önemli rolü vardır; eksikliğinde immün  
cevaplar  bozulur,  dolayısı  ile  bağışıklığın  azalması  nedeniyle  enfeksiyon  (özellikle  
solunum yolu enfeksiyonu) eğilimi artar. Eksikliği halinde gece körlüğü ve kseroftalmi  
(yetersiz beslenen çocuklarda körlüğe neden olan sebeplerin başında gelir) gelişir.
B grubu vitaminler (B 1, B2, B6, nikotinamid, D-pantenol, D-biotin) :  Suda eriyen bu 
vitaminler vücutta depo edilmedikleri için herhangi bir nedenle yetersiz miktarlarda  
alındıklarında, emilim bozukluklarında veya metabolizma hızının artışına paralel olarak  
kullanımları  arttığında,  eksikliklerine  bağlı  hastalıklar  ortaya  çıkar.  Hafif  eksiklik  
halinde veya ağır eksikliğin başlangıcında çabuk yorulma, iritabilite, bellek zayıflaması,  
uyku bozukluğu, ağrı, iştahsızlık, sindirim bozukluğu ve konstipasyon görülür. Ayrıca  
hemoglobin  oluşumu  için  de  gereklidir,  dolayısıyla  anemi,  cilt  lezyonları  ve  sinir  
harabiyetinin önlenmesinde rol oynar.
C vitamini : Kolajen, osteoid doku ve dentin oluşumuna yardım eder; bu nedenle, diş ve  
kemik oluşumu için son derece önemlidir. C vitamini organizmanın doğal defanslarını  
da kuvvetlendirerek, tonik ve antienfeksiyöz etki gösterir. C vitamini iştahı stimüle  
ederek, büyüme, çalışma kapasitesi, genel durum, kan hücreleri, kemik ve diş oluşumu,  
yara iyileşmesi ve nedbe oluşumu üzerinde faydalı bir etki gösterir.
D  vitamini  :  Kalsiyum  ve  fosfor  metabolizmasını  düzenler;  kalsiyum,  fosfor  ve  
magnezyumun emilimini ve kullanımını kolaylaştırır. Kemiklerin sitrik asit içeriğini  
fazlalaştırır ve raşitizmi önler. Yine, D vitamininin önemi kandaki fizyolojik kalsiyum  
seviyesinin  sürdürülmesi,  ossein  oluşumu  ve  normal  ossifikasyonu  sağlamasında  
görülür.  Bundan  başka  D  vitamini  patolojik  bir  eksitabiliteye  engel  olur.  Eksikliği  
halinde raşitizm, konvülsiyonlara eğilim, iritabilite, uykusuzluk, genel ve adaleye ait  
kuvvetsizlik, iştahsızlık gibi belirtiler ortaya çıkar. Gelişmede duraklama, diş çıkarma  
zorlukları,  kemik  malformasyonları,  kemik  yumuşaması,  spontan  fraktürler  ve  diş  
çürümeleri,  çoğunlukla  D  vitamini  eksikliğinden  ileri  gelebilmektedir.  Bu  vitamin,  
diğerleri arasında kalsiyum metabolizması ile yakından ilgili olması bakımından ayrı bir  
yere sahiptir.
E vitamini :  E vitamini mezoderm kökenli yapıların (temel madde, bağ dokularının  
kolajen ve esnek lifleri, düz ve çizgili kaslar, kan damarları vs.) ve fonksiyonlarının  
korunmasına  katkıda  bulunur.  Hücresel  seviyede,  E  vitamini  nükleik  asit  
metabolizmasında ve solunum yollarında da rol oynar. E vitamini, yüksek derecede  
doymamış bileşiklerin agresif serbest radikallere spontane oksidasyonlarını engeller.
Aşağıdaki tabloda, sağlıklı bireylerin “günlük ihtiyacını karşılamak üzere gereksinim  
duydukları  minimum  miktarlar  –  RDI  (Recommended  Daily  Intakes)”  ve  “günlük  
maksimum müsaade edilebilecek toplam miktarlar (üst limit)” belirtilmiştir.
* üst limiti (günlük maksimum miktarı) ifade etmektedir. 
- üst limit tespit edilememiştir.
3/8Diyabetliler için 5 mL = 7.15 kcal (30 kJ)
A
Vitamini 
(IU)B1
Vitamini
(mg)B2
Vitamini
(mg)B6
Vitamini
(mg)C
Vitamini
(mg)D
Vitamini
(IU)E
Vitamini
(mg)Biotin
(μg)Pantotenik
asit
(mg)Nikotinamid 
(mg)
1-3 
yaş1,000
2,000*0.5
-0.5
-0.5
30*15
400*200
2,000*6
200*8
-2
-6
10*
4-8 
yaş1333.3
3,000*0.6
-0.6
-0.6
40*25
650*200
2,000*7 
300*12
-3
-8
15*
9-12 
yaş2,000
5,667*0.9
-0.9
-1.0
60*45
1,200*200
2,000*11
600*20
-4
-12
20*
5.2. Farmakokinetik özellikler
Genel Özellikler
Emilim :
A vitamini, gastrointestinal sistemden kolayca absorbe olur. Hayvansal besinler içinde  
bulunan esterleşmiş retinol (retinol palmitat gibi), barsakta esterin enzimleri tarafından  
hidrolizinden  sonra  tamamıyla  absorbe  edilir.  A  vitaminlerinin  barsaktan  absorbe  
edilebilmesi  için  genelde  yağların  absorpsiyonunun  normal  olması  gerekir.  Yağ  
malabsorpsiyonu durumlarında A vitaminlerinin absorpsiyonu azalır.
B1 vitamini  duodenumdan  ve  ince  barsağın  yukarı  kısmından  kendine  özgü  
doyurulabilir bir transport olayı ile absorbe edilir.
B2 vitamini ince barsağın üst kısmından  doyurulabilir  bir transport mekanizmasıyla  
absorbe edilir.
Besinlerdeki B6 vitamini fosfat ve diğer fosfatlanmış türevleri barsakta önce defosforile  
edilir ve sonra pasif difüzyonla kolayca absorbe edilir.
Nikotinamid  barsaktan  kolayca  absorbe  edilir.  Düşük  miktarları  sodyum  bağımlı  
kolaylaştırılmış difüzyonla, yüksek konsantrasyonları ise basit difüzyonla absorbe edilir.
D-pantenol (pantotenik asit) gastrointestinal kanaldan kolayca absorbe olur.
C vitamini mide-barsak kanalından doyurulabilir bir transport olayı ile kolayca absorbe  
edilir.
D vitamini ince barsaktan hızlıca absorbe olur. Karaciğer ve safra hastalıklarında bu  
vitaminlerin  absorpsiyonu  azalır.  Absorbe  edilen  D  vitaminlerinin  büyük  kısmı  
şilomikronlara katılır ve lenf içinde kan dolaşımına geçer.
E  vitamini  ince  barsaktan,  herhangi  bir  değişime  uğramadan  doyurulmamış  pasif  
difüzyonla absorbe edilir. Malabsorpsiyon sendromlarında E vitamini absorpsiyonu, yağ  
4/8absorpsiyonundaki bozulmaya paralel olarak azalır ve vücut sıvılarındaki düzeyi azalır.
Biotin,  ince  barsaktan  yüksek  taşıma  afinitesine  sahip  bir  taşıma  sistemi  ve  pasif  
difüzyon  aracılığıyla  absorbe  edilir.  Taşıma  sisteminin  çalışması,  bir  elektronötral  
sodyum gradientine bağlı olarak biotin varlığında gerçekleşir.
Dağılım :
A  vitamini  kanda  şilomikronlar  içinde  karaciğere  taşınır.  Başlıca  karaciğerde,  az  
miktarda ise böbrek ve karaciğerde depolanmaktadır. Retinol kanda, retinol-bağlayan  
protein (RBP) adlı özel bir proteine bağlı olarak karaciğer dışı dokulara taşınır. Retinol,  
ayrıca plazmadaki lipoproteinlere bağlı olarak bulunur.
B1 vitamini,  fazla  miktarda  alındığında;  dokularda  depolanması  doygunluğa  ulaşır.  
Kanda  ve  dokularda,  B 1 vitamini  serbest  formda  ve  mono,  di-  (piro),  tri-  gibi  
fosforlanmış şekilde bulunur. Serbest ve fosforlanmış halde bulunan formları eritrosit  
içerisinde  taşınırken,  sadece  serbest  ve  mono  fosforlanmış  formları  plazma  ve  
serebrospinal sıvıda bulunur.
B2 vitamini  tüm  dokulara  dağılır.  Kırmızı  kan  hücrelerinde  ve  plazmada  
immunoglobulinlerin alt kısmına bağlı bir şekilde bulunur.
Vücuttaki  B6 vitamini  ve  türevlerinin  çok  büyük  bir  kısmı  çizgili  kaslarda  ve  
karaciğerde depolanmıştır.
Nikotinik asit, karaciğerde kısmen nikotinamide dönüştürülür. Vücutta yaygın olarak  
dağılırlar;  belirgin  derecede  birikme  göstermezler.  Dokularda  NAD  ve  NADP gibi  
dinükleotid türevleri (koenzim) şeklinde bulunurlar.
Absorbe edilmiş D-pantenol eritrositlere bağlanarak vücut dokuları tarafından taşınır.
C vitamini hücre içi dahil vücutta geniş bir alana dağılır. Vücutta depolanır. Düşük  
oranda  proteinlere  bağlanır.  En  yüksek  konsantrasyonda  bulunduğu  dokular;  salgı  
bezleri, lökosit, karaciğer ve göz lensidir.
D  vitaminleri  ve  aktif  metabolitleri  kanda  özel  bir  alfa-globülin  olan  D  vitamini-
bağlayan protein tarafından taşınırlar. Yarılanma ömürleri 3–4 hafta kadardır. Kanda en  
fazla  bulunan  fraksiyon  karaciğerde  oluşan  25-(OH)  metabolitidir.  D  vitaminleri  
oldukça lipofilik maddelerdir. Karaciğerde ve yağ dokusunda birikirler.
E vitamini kanda şilomikronlar içinde karaciğere taşınır. Özellikle yağ dokusu olmak  
üzere, tüm vücut dokularında depolanır.
Biotin,  sodyum gradientine bağlı olarak çalışan  spesifik  bir taşıma mekanizmasıyla  
dokulara taşınır.
Biyotransformasyon :
A vitamininin biyotransformasyonu hepatik yolla olur. Barsakta ve diğer bazı hücrelerde  
5/8retinalin büyük kısmı retinole indirgenir. Dokularda esterleşmiş şekilde bulunan retinol,  
çoğu  geri  dönüşümlü  olan  bir  dizi  metabolik  oksidasyon,  izomerizasyon  ve  
konjugasyona uğrar. Kısmen retinoik aside oksitlenir.
Dokularda,  B1 vitamininin  çoğu  pirofosfat  formuna  dönüşmüş  şekilde  bulunur.  B 1 
vitamini çoğunlukla karaciğerde depolanır.
B2 vitamini vücutta önemli ölçüde depo edilmez. Serbest B 2 vitamini, karaciğerde flavin  
koenzimlerine (FAD ve FMN) dönüşerek enzimatik redüksiyonlarda elektron transfer  
faktörleri olarak rol oynar.
B6 vitamini  karaciğer  hücrelerinde  piridoksin,  piridoksal  ve  piridoksamin;  büyük  
ölçüde, aktif koenzim şekli olan piridoksal 5’-fosfata dönüştürülür. Ayrıca karaciğerde  
piridoksal,  inaktif  bir  metabolit  olan  4-piridoksik  aside  oksitlenir  ve  bu  metabolit  
idrarda piridoksinin başlıca metabolitidir.
Nikotinamid büyük ölçüde karaciğerde metabolize edilir. En önemli metabolitleri, N-
metilnikotinamid, ve bunun oksidasyon ürünleridir. (N-metil–2-piridon–5-karboksamid  
ve N-metil–4-piridon–5-karboksamid)
Hücre içerisinde bulunan D-pantenolden, koenzim A (CoA) sentezi gerçekleşir.
C vitamini hepatik yolla biyotransformasyona uğrar. C vitamini karaciğerde kısmen  
oksalik aside dönüştürülür ve idrardaki oksalatın bir kısmından sorumludur.
Kolekalsiferolün  metabolik  aktivasyonu,  başta  karaciğer  ve  sonra  böbrekler  olmak  
üzere 2 basamakta gerçekleşmektedir. Kolekalsiferol biyotransformasyona uğrayarak  
asıl etkin şekli olan 1,25-(OH) 2 D3´e (kalsitriole) çevrilir. İlk basamak 23-hidroksilasyon  
basamağıdır. Karaciğer hücrelerinde mikrozomal ve mitokondriyel yerleşim gösteren bir  
oksidaz  tarafından  25-hidroksikalsiferole  dönüştürülür.  Cildin  fazla  ısınması  veya  
ağızdan fazla vitamin D alınması sonucu 25-hidroksilli metabolit düzeyi artar. Fazla  
miktarda 25-hidroksikolekalsiferol oluşursa, son ürün inhibisyonu sonucu bu dönüşüm  
frenlenir. Bu nedenle fazla D vitamini alındığında kolekalsiferolün metabolize edilmesi  
yavaşladığından  ciltte  ve  plazmada  birikir.  D  vitaminlerinin  25-hidroksi  türevi  D  
vitamini-bağlayan proteine en fazla afinite gösteren türev olması nedeniyle, kanda en  
fazla bulunan metabolittir.
E  vitamini,  hepatik  yolla  biyotransformasyona  uğrar.  Normal  değerlerde  alınan  E  
vitamini, glukuronik asit ile konjuge olur.
Biotin dokular içerisinde karboksilaz enzimi ile birleşerek, metabolik olarak hapsolmuş  
bir şekilde bulunur. Hücresel proteinlerin olağan devinimlerinde, karboksilaz enzimleri  
biositin ve lizin ile bağlanmış biotin içeren oligopeptidlere parçalanır.
Eliminasyon :
A vitamininin  vücuttan  eliminasyonu  yavaştır.  Eliminasyonu  fekal veya  renal  yolla  
gerçekleşir.
6/8B1 vitamininin fazlası idrar yoluyla atılır. Besin içindeki vitaminin bir kısmı absorbe  
edilmeden feçesle atılır.
B2 vitamininin büyük kısmı vücutta değişmeden böbrekten hızlı bir şekilde atılır; itrahı  
kısmen tübüler sekresyon ile olur.
B6 vitamininin metaboliti idrar yoluyla atılır.
Nikotinamid ve metabolitleri böbrekten tübüler sekresyon ile atılırlar.
D-pantenol ve CoA idrar yoluyla vücuttan atılır.
C vitamini başlıca böbreklerden elimine olur. Böbreklerden atılımında, tıpkı glukoz için  
olduğu  gibi  eşik  değer  söz  konusudur.  Bu  eşik  değer  C  vitamininin  plazmadaki  
doygunluk konsantrasyonu olan 1,4 mg/dL´ye aşağı yukarı eşittir. Bu konsantrasyonun  
üstünde  böbrek  proksimal  tübüllerinde  reabsorpsiyon  maksimumu  aşılmış  olur,  
glomerüllerden süzülen C vitamininin fazlası geri emilemez, idrarla hızlı bir şekilde  
atılır. Bu nedenle C vitamininin fazla dozda verilmesinin bir yararı yoktur.
D  vitaminlerinin  büyük  bir  kısmı  safra  içinde  atılırlar  ve  enterohepatik  dolaşıma  
girerler. Suda çözünen metabolitlerinden biri olan kalsitroik asit, idrar yolu ile vücuttan  
elimine olur.
Glukuronik asit ile konjuge olan E vitamini safra yoluyla feçes ile atılır. Ayrıca renal yol  
ile de eliminasyon gerçekleşir.
Biotin metabolitleri inaktif bir şekilde idrar yoluyla vücuttan atılır.
5.3. Klinik öncesi güvenlilik verileri
Yoktur.
6. FARMASÖTİK ÖZELLİKLER
6.1. Yardımcı maddelerin listesi
Ksilitol
Gliserin
Propilen Glikol                  
Kremofor RH 40       
DL-Lakton
Sodyum Benzoat (E211)        
Sodyum Hidroksit
Etanol
Portakal Esansı      
Demineralize su
6.2. Geçimsizlikler
Bildirilmemiştir.
7/86.3. Raf ömrü
24 ay
6.4. Saklamaya yönelik özel uyarılar
25°C´nin altındaki oda sıcaklığında saklayınız.
6.5. Ambalajın niteliği ve içeriği
Karton kutu içerisinde, 100 mL´lik cam şişelerde, 5 mL ölçek ile birlikte.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış  olan  ürünler  ya  da  atık  materyaller  “Tıbbi  Atıkların  Kontrolü  
Yönetmeliği” ve “Ambalaj Atıklarının  Kontrolü  Yönetmeliği”ne uygun  olarak  imha  
edilmelidir.
7. RUHSAT SAHİBİ
KEYMEN İLAÇ SAN. ve TİC. A.Ş.
Şehit Gaffar Okkan Cad. No: 40
Gölbaşı 06830 Ankara
Tel: 0 312 485 37 60
Faks: 0 312 485 37 61
e-posta: keymen@keymen.com.tr
8. RUHSAT NUMARASI
214/67
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 06.03.2008 
Ruhsat yenileme tarihi :
10. KÜB’ÜN YENİLENME TARİHİ
05.10.2012
8/8