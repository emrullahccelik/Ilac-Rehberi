 
1/8 
 KULLANMA TALİMATI  
 
FASLODEX 250 mg/5 mL enjeksiyonluk çözelti  
Kas içine uygulanır.  
Sterildir.  
 
• Etkin madde:  Her bir kullanıma hazır enjektör 5 m L çözeltide etkin madde olarak 250 
mg fulvestrant içerir.  
• Yardımcı maddeler:  Etanol %96, benzil alkol, benzil benzoat, rafine hintyağı  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza  bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
 
1. FASLODEX nedir ve ne için kullanılır?  
2. FASLODEX’i kullanmadan önce dikkat edilmesi gerekenler  
3. FASLODEX nasıl kullanılır?  
4. Olası yan etkiler nelerdir?  
5. FASLODEX’in saklanması  
 
Başlıkları yer almaktadır.  
 
1. FASLODEX nedir ve ne için kullanılır?  
 
• FASLODEX, emniyet halkalı kapak düzeneğine sahip kullanıma hazır enjektör içeren 
ambalajlarda kullanıma sunulmaktadır. Enjektörün gövdesine bağlamak için güvenli bir 
iğne (SafetyGlide) de verilmektedir.  
• FASLODEX her kullanıma hazır enjektörde 5 mL çözelti içerisinde etkin madde olarak 
250 mg fulvestrant içerir. FASLODEX, berrak,  renksiz ila sarı renkte, viskoz çözeltidir.  
• FASLODEX östrojen reseptör blokörleri (östrojenin bağlanarak aktifleştirdiği bir takım 
proteinleri inhibe eder) olarak adlandırılan bir ilaç grubuna dahildir. Kadın cinsiyet 
hormonlarından biri olan östrojenler  bazı durumlarda meme kanserinin büyümesinde rol 
oynayabilir.  
 
FASLODEX,  
 
• tek başına, hormon reseptörü pozitif,  insan epidermal büyüme faktörü reseptörü -2 negatif 
meme kanseri denen bir meme kanseri tipinin lokal olarak ilerlemiş veya vücudun başka 
bölgelerine yayılım (metastatik) göstermiş olan formunun görüldüğü, meme kanseri için 
daha önce endokrin tedavi (hormonal tedavi) almamış, menopoza girmiş olan kadınların 
tedavisinde,   
2/8 
 • tek başına, daha önce erken evre veya vücudun başka yerlerine yayılım göstermiş olan me me 
kanseri (adjuvan  veya metastatik hastalık) için uygulanan antiöstrojen tedavisi sırasında ya 
da sonrasında meme kanseri tekrar nüks  eden (ortaya çıkan) menopoza girmiş olan 
kadınların tedavisinde,  
• bir CDK 4/6 inhibitörü (siklin bağımlı kinaz 4/6 baskılayıcısı)  ile kombinasyon halinde, 
hormon reseptörü pozitif, insan epidermal  büyüme faktörü reseptörü -2 negatif meme 
kanseri denen bir meme kanseri tipinin lokal olarak ilerlemiş veya vücudun başka 
bölgelerine yayılım göstermiş olan formunun görüldüğü, meme kanseri için daha önce 
endokrin tedavi almamış, menopoza girmiş olan kadın ların tedavisinde,  
• bir CDK 4/6 inhibitörü ile kombinasyon halinde, hormon reseptörü pozitif, insan epidermal 
büyüme faktörü reseptörü -2 negatif meme kanseri denen bir meme kanseri tipinin lokal 
olarak ilerlemiş veya vücudun başka bölgelerine yayılım göster miş olan formunun 
görüldüğü,  meme kanseri için daha önce endokrin tedavi almış, menopoza girmiş olan 
kadınların tedavisinde kullanılır.  
FASLODEX CDK 4/6 inhibitörü  ile kombinasyon halinde verildiğinde, ilgili CDK 4/6 
inhibitörü  kullanma talimatını da okuma nız önemlidir. CDK 4/6 inhibitörü hakkında herhangi 
bir sorunuz varsa lütfen doktorunuza danışın.  
 
2. FASLODEX’i kullanmadan önce dikkat edilmesi gerekenler  
 
FASLODEX ’i aşağıdaki durumlarda KULLANMAYINIZ  
 
Eğer:  
• Fulvestrant veya FASLODEX’in  bileşiminde bulunan yardımcı maddelerden herhangi 
birine karşı (yardımcı maddeler listesine bakınız) alerjiniz varsa,  
• Hamileyseniz veya emzirme dönemindeyseniz,  
• Ciddi karaciğer problemleriniz varsa.  
 
FASLODEX ’i aşağıdaki durumlarda DİKKATLİ KULLANINIZ  
 
Eğer:  
• Böbrek veya karaciğer problemleriniz varsa,  
• Kandaki trombosit (kan pulcuğu; kan pıhtılaşmasını sağlayan kan hücresi) sayınız 
düşükse ya da kanama bozukluğunuz varsa , 
• Kan pıhtılaşması problemleriniz varsa,  
• Kemik erimeniz (osteoporoz, kemik yoğunluğu k aybı) varsa,  
• Alkolizm problemleriniz varsa.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
FASLODEX ’in yiyecek ve içecek ile kullanılması  
FASLODEX’in yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.   
3/8 
 FASLODEX kesinlikle hamilelikte kullanılmamalıdır. Hamile kalma olasılığınız varsa, 
FASLODEX ile tedavi edilirken ve aldığı nız son dozdan sonraki 2 yıl süresince  etkili bir doğum 
kontrol  yöntemi kullanmalısınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
FASLODEX ile tedavi edilirken bebek emzirmemelisiniz.  
 
Araç ve makine kullanımı  
FASLODEX’in araç ve makine kullanma yeteneğinizi etkilemesi beklenmemektedir. Ancak 
tedaviden sonra kendinizi yorgun hissediyorsanız araç veya makine kullanmayınız.  
 
FASLODEX’in içeriğinde bulunan bazı yardımcı m addeler hakkında önemli bilgiler  
FASLODEX’te hacmin %10’u kadar etanol (alkol) vardır  (örneğin, her enjektörde 500 mg’a 
kadar, her enjeksiyonda  10 mL biraya eşdeğer, her enjeksiyonda 4 mL şaraba eşdeğer gibi) . 
Alkol bağımlılığı olanlar için zararlı olabili r. Karaciğer hastalığı ya da epilepsi gibi yüksek risk 
grubundaki hastalar için dikkate alınmalıdır.  
 
FASLODEX, her enjeksiyonda 1 ml’sinde 100 mg’a eşdeğer 500 mg benzil alkol (90 
mg/kg/gün’den daha az) içermektedir. Benzil alkol, alerjik reaksiyonlara se bep olabilir.  
 
Diğer ilaçlar ile birlikte kullanımı  
Özellikle pıhtılaşmayı önleyen bir ilaç (antikoagülan) kullanıyorsanız mutlaka  doktorunuza 
bilgi veriniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
3. FASLODEX nasıl kullanılır?  
 
Uygun kullanım ve doz/uygulama sıklığı için talimatlar:   
FASLODEX’in , yaşlılar dahil erişkin yaştaki kadınlar için önerilen dozu ayda bir kez iki 5 
ml’lik enjeksiyon olarak, uygulanan toplam 500 mg ve bir defaya mahsus olarak ilk dozdan iki 
hafta sonra verilen ilave bir 500 mg dozdur.  
 
Uygulama yolu ve metodu:  
FASLODEX, b ir doktor veya hemşire tarafından kalçaya, kas içine yavaşça enjeksiyon 
yapılarak uygulanır.  
 
FASLODEX’in nasıl uygulanacağı konusunda, bu kılavuzun sonunda bulunan ve sağlık 
personeli için hazırlanan bölüme bakınız.  
 
Değişik yaş grupları:  
 
Çocuklarda ve e rgenlerde kullanımı:  
Güvenlilik ve etkililiğin bu yaş grubunda değerlendirilmemiş olması nedeniyle FASLODEX’in 
18 yaş altındaki çocuklarda veya ergenlerde kullanılması önerilmemektedir.   
  
4/8 
 Yaşlılarda kullanımı:  
FASLODEX’in, yaşlılar  için önerilen dozu , ayda bir kez iki 5 ml’lik enjeksiyon olarak, 
uygulanan toplam 500 mg ve bir defaya mahsus olarak ilk dozdan iki hafta sonra verilen ilave 
bir 500 mg dozdur.  
 
Özel kullanım durumları:  
 
Böbrek yetmezliği:  
Hafif ila orta derecede böbrek yetmezliğiniz varsa doz ayarlaması önerilmemektedir.  
İleri derecede böbrek yetmezliği olan hastalarda FASLODEX’in  güvenlilik ve etkililiği 
değerlendirilmediğinden bu hastalarda dikkatli olunması önerilmektedir.  
 
Karaciğer yetmezliği:  
Hafif ila orta derece de karaciğer yetmezliğiniz varsa doz ayarlaması önerilmemektedir.  
İleri derecede karaciğer yetmezliği olan hastalarla ilgili veri mevcut değildir. Bu nedenle 
FASLODEX ileri derecede karaciğer yetmezliği olan hastalarda kullanılmamalıdır.  
 
Eğer FASLODEX’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla FASLODEX  kullandıysanız  
FASLODEX ’ten kullanmanız gerekenden fazlasını kullanıldığına dair bir hissi niz varsa bir 
doktor veya eczacı ile konuşunuz.  
 
FASLODEX ’i kullanmayı unutursanız  
Unutulan dozları dengelemek için çift doz uygulamayınız.  
 
FASLODEX  ile tedavi sonlandırıldığında oluşabilecek etkiler  
Bilgi bulunmamaktadır.  
 
4. Olası yan etkiler nelerdir?  
 
Tüm ilaçlar gibi, FASLODEX’in içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa FASLODEX’i kullanmayı durdunuz ve DERHAL 
doktorunuza bildiriniz veya size en yakın hastanenin acil bölümüne baş vurunuz:  
 
• Alerjik reaksiyon lar (aşırı duyarlılık) : anafilak sinin belirtileri olabilecek yüz, dudak, dil 
ve/veya boğazın şişmesi  
• Tromboembolizm  (kan pıhtılaşma riskinde artış)* (Bacaklarda olursa; ağrı, şişme, ısı 
artışı ve kızarıklık, akciğerlerde olursa ; ani göğüs ağrısı, nefes darlığı, öksürükle kan 
gelmesi ve bilinç kaybı ile kendini gösterebilir)  
• Karaciğerde inflamasyon (karaciğer iltihabı)  
• Karaciğer yetmezliği  
 
Bunların hepsi cok ciddi yan etkilerdir.  
Eğer bunlardan biri sizde mevcut ise, sizin FASLODEX’e kar şı ciddi alerjiniz var demektir.  
Acil tıbbi müdahaleye veya hastaneye yatırılmanıza gerek olabilir.  
  
5/8 
 Diğer yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla kişide görülebilir.  
Yaygın olmayan: 100 hastanın birinden az, fakat 1.000 hasta nın birinden fazla kişide 
görülebilir.  
Seyrek: 1.000 hastanın birinden az, fakat 10.000 hastanın birinden fazla kişide görülebilir.  
Çok seyrek: 10.000 hastanın birinden az kişide görülebilir.  
Bilinmiyor: E ldeki verilerden hareketle tahmin edilemiyor.  
 
Çok yaygın yan etkiler  
• Enjeksiyon bölgesi ağrısı ve iltihap dahil enjeksiyon bölgesi reaksiyonları  
• Karaciğer enzimlerinde artış (kan testlerinde)*  
• Bulantı (hasta hissetme hali)  
• Halsizlik, kuvvetsizlik*  
• Eklem ağrısı ve kas, iskelet ağrısı 
• Sıcak basmaları  
• Cilt döküntüsü  
• Yüzde, dudaklarda, dilde ve/veya boğazda şişkinliği içeren alerjik reaksiyonlar (aşırı 
duyarlılık reaksiyonları)  
 
Yaygın yan etkiler  
• Baş ağrısı  
• Kusma, ishal, iştahsızlık*  
• İdrar yolu enfeksiyonu  
• Sırt ağrısı*  
• Bilirubin  seviyesinde artış (karaciğerin ürettiği safra pigmenti)  
• Tromboembolizm (artmış kan pıhtılaşması riski)*  
• Trombosit düzeylerinde düşüş (trombositopeni)  
• Vajinal kanama  
• Tek tarafta bacağa uzanan bel ağrısı (siyatik)  
• Bacakta, özellikle vücudun yalnızca tek tar afında, ani güçsüzlük, hissizlik, karıncalanma 
veya hareket kaybı, yürüme veya dengeyle ilgili aniden ortaya çıkan problemler (periferik 
nöropati)  
 
Yaygın olmayan  yan etkiler  
• Vajinal kandidiyazis  (vajinada oluşan bir tür mantar hastalığı), koyu beyazımtır ak akıntı  
• Enjeksiyon bölgesinde şişlik ve kanama  
• Gamma -GT’de (kan testinde görülen bir karaciğer enzimi) artış  
• Karaciğer iltihabı (hepatit)  
• Karaciğer yetmezliği  
• Uyuşukluk, karıncalanma ve ağrı  
• Anaflaktik reaksiyonlar  
 
*Bu yan etkilerde, altta yatan diğer hastalıklar nedeniyle, FASLODEX’in kesin rolü 
değerlendirilememektedir.  
 
Yan etkilerin raporlanması      
Kullanma Talimatı 'nda yer alan veya almayan herhangi bir yan etki meydana gelmesi 
durumunda hekiminiz, eczacınız ve ya hemşireniz ile konuşunuz. Ayrıca yan etkileri  
6/8 
 www.titck.gov.tr   sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakoviji lans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.    
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. FASLODEX’in saklanması  
 
FASLODEX’i çocukların göremeyeceği, erişemeyeceği yerlerde ve ambalajında saklayınız.  
 
2ºC - 8ºC arasında (buzdolabında) saklayınız.  
Dondurmayınız. Donmuş ürünleri ç özüp kullanmayınız.  
Işıktan korumak için kullanıma hazır enjektörü orijinal ambalajında saklayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra FASLODEX’i kullanmayınız. Son kullanma tarihi 
belirtilen ayın s on günüdür.  
 
Eğer üründe ve/veya ambalajında bozukluklar fark ederseniz FASLODEX’i kullanmayınız.  
 
Çevreyi korumak amacıyla, kullanılmayan şırıngaları şehir suyuna veya çöpe atmayınız. Bu 
konuda eczacınıza danışınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi:  
AstraZeneca İlaç San. ve Tic. Ltd. Şti.      
Büyükdere Cad. Yapı Kredi Plaza,  
B Blok, Kat: 3 -4 Levent/ İstanbul   
 
Üretim Yeri :  
Vetter Pharma -Fertigung GmbH & Co KG, Langenargen  /Almanya   
  
Bu kullanma talimatı --/--/---- tarihinde onaylanmıştır.   
 
 
 
 
 
 
 
 
 
 
 
 
  
7/8 
 --------------------------------------------------------------------------------------------------------------  
 
AŞAĞIDAKİ BİLGİLER FASLODEX’i UYGULAYACAK SAĞLIK PERSONELİ  
İÇİNDİR  
 
FASLODEX 500 mg, (2 x 250 mg/5 ml Enjeksiyonluk çözelti) 2 adet kullanıma ha zır enjektör 
ile uygulanır.  
Uyarı – Kullanım öncesinde güvenli iğneyi (BD SafetyGlide Koruyucu Hipodermik İğne) 
otoklavlamayın. Kullanım ve imha sırasında eller daima iğnenin arkasında durmalıdır.  
 
Her iki enjektör için:  
 
• Cam enjektör gövdesini, tepsiden  alın ve hasar 
görüp görmediğini kontrol edin.  
 
• Güvenli iğnenin (Safety -Glide™) dış ambalajını 
açın.  
 
• Parenteral çözeltiler uygulama öncesi partiküler  
madde ve renk değişimi açısından görsel olarak 
incelenmelidir.  
 
• Şırıngayı oluklu kısmından (C) dik olarak tutun. 
Diğer elinizle başlığı (A) tutun ve dikkatlice 
başlık ayrılıp çıkarılabilene kadar ileri  geri eğin, 
çevirmeyin (Şekil 1 ’e bakınız ). 
 
 
• Başlığı (A) düz olarak yukarı yönde çıkarın. 
Steriliteyi korumak için şırınga ucuna (B) 
dokunmayın (Şekil 2’ye bakınız).  
 
 
 
 
 
 
 
 
• Güvenli iğneyi Luer -Lok’a  bağlayın ve tam 
olarak oturana kadar çevirin (Şekil 3’e bakınız) .  
 
• Dikey düzlemi değiştirmeden önce iğnenin Luer 
bağlantı yerine kilitlenmiş olduğunu kontrol edin.  
 
• İğnenin kılıfını, ucuna zarar vermemek için 
dümdüz çekerek çıkarın.  
 
• Dolu enjektörü uygul ama noktasına getirin.  
• İğnenin üzerindeki koruyucu kılıfı çıkarın.                   Şekil 1  
      
 
 
                 
 
 
 
               Şekil 2  
 
  
 
               
               Şekil 3 
 
           
 
 
8/8 
  
• Enjektörün içerisindeki havayı alın.  
 
 
• Kalçaya (gluteal bölge), intramusküler 
enjeksiyon olarak yavaşça uygulayın (1 -2 
dakika/enjeksiyon). Kullanıcıya kolaylık 
sağlanması açısından iğnen in ucu, kesik ağzı 
yukarıya bakacak şekilde, enjektörün üzerindeki 
kola sabitlenmiştir (Şekil 4’e bakınız).  
 
 
• İğneyi hastadan çeker çekmez,  enjektörün 
üzerindeki kolu tamamen ileriye doğru, iğnenin 
ucu örtülünceye kadar iterek iğne koruma 
düzeneğini çalıştırın (Şekil 5 ’e bakınız ).  
 
• NOT: Görsel olarak, plastik kolun tamamen 
ilerlemiş olduğunu ve iğne ucunun kapandığını 
doğrulayınız. Bunu gerçekleştiremezseniz, 
enjektörü hemen, içerisine keskin cisimlerin 
konulduğu bir kutuya atın.  
 
Doldurul muş şırıngalar yalnızca  tek kullanım  içindir.  
Kullanılmayan tıbbi ürünler veya atık maddeler, yerel  
yönetmeliklere uygun olarak atılmalıdır.   
 
 
                   
            Şekil  4 
          
        
 
 
             Şekil 5 
      
        
 
