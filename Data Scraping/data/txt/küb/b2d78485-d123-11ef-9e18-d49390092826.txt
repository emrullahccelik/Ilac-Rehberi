KISA ÜRÜN BİLGİSİ
1. BEŞERİ TIBBİ ÜRÜNÜN ADI
PSORCUTAN® BETA 50 mcg/g + 500 mcg/g merhem
2. KALİTATİF VE KANTİTATİF BİLEŞİMİ
Etkin madde:
1 g PSORCUTAN® BETA merhem, 0.05 mg kalsipotriol (hidrat olarak) ve 0.5 mg
betametazon (dipropiyonat olarak) içerir.
Yardımcı maddeler:
Butil hidroksitoluen (E321) 0.05 mg/1 g merhem
Yardımcı maddelerin tam listesi için 6.1’e bakınız.
3. FARMASÖTİK FORM
Merhem
Sarımsı beyaz
4. KLİNİK ÖZELLİKLER
4.1 Terapötik endikasyonlar
Topikal tedaviye cevap veren stabil psoriasis vulgaris’in topikal tedavisi.
4.2 Pozoloji ve uygulama şekli
Pozoloji/uygulama sıklığı ve süresi:
PSORCUTAN® BETA etkilenen bölgeye günde 1 defa uygulanır. Önerilen tedavi süresi 4
haftadır. 52 haftaya kadar PSORCUTAN® BETA’nın tekrarlı kürleri ile deneyim
bulunmaktadır. 4 hafta sonra tedaviye devam edilmesi ya da tedavinin tekrar başlatılması
gerekiyorsa, tedaviye tıbbi görüşten sonra ve düzenli tıbbi gözetim altında devam edilebilir.
Kalsipotriol içeren tıbbi ürünler kullanıyorken, maksimum günlük doz 15 gramı, maksimum
haftalık doz ise 100 gramı geçmemelidir. Tedavi edilen vücut yüzeyi ise toplam vücut
yüzeyinin %30’unu aşmamalıdır (bkz. Bölüm 4.4).
Uygulama şekli:
PSORCUTAN® BETA etkilenen bölgeye sürülerek yedirilir. Optimal etkiyi elde etmek için,
PSORCUTAN® BETA uygulandıktan hemen sonra duş alınmaması ya da banyo yapılmaması
önerilmektedir. Yüz derisi ve genitallere uygulanmamalıdır.
Akşam uygulanması tercih edilebilir.
PSORCUTAN® BETA yağlı bir ürün olduğundan uyguladıktan hemen sonra giyinmeyiniz.
1Özel popülasyonlara ilişkin ek bilgiler:
Böbrek/Karaciğer yetmezliği:
Ağır böbrek yetmezliği ya da ağır karaciğer hastalığı olan hastalarda kullanılmamalıdır.
Pediyatrik popülasyon:
PSORCUTAN® BETA’nın çocukluk yaş grubunda zorunlu kalınmadıkça kullanımı
önerilmemektedir. PSORCUTAN® BETA’nın 18 yaşın altındaki çocuklarda güvenliliği ve
etkililiği değerlendirilmemiştir. 12 ila 17 yaş arasındaki çocuklar için halihazırda mevcut
veriler Bölüm 4.8 ve 5.1’de verilmiştir; ancak pozolojiye ilişkin herhangi bir öneri
yapılamamaktadır.
4.3 Kontrendikasyonlar
Bileşiminde bulunan maddelerden herhangi birine karşı aşırı duyarlılığı olduğu bilinen
hastalarda kontrendikedir.
Kalsipotriol içermesi nedeniyle, PSORCUTAN® BETA kalsiyum metabolizması
bozukluğu olduğu bilinen hastalarda kontrendikedir (bkz. Bölüm 4.4).
Ayrıca, PSORCUTAN® BETA kortikosteroid içeriği nedeniyle şu durumlarda
kontrendikedir: Derinin viral (örn., herpes veya varicella) lezyonları, fungal veya bakteriyel
deri enfeksiyonları, parazite bağlı enfeksiyonlar, tedavi alanında tüberküloz, rosacea, perioral
dermatit, acne vulgaris, deride atrofi, striae atrophicae, derideki venlerin incelmesi,
ichthyosis, acne rosacea, ülserler, yaralar ile ilişkili deri lezyonları bulunduğunda.
PSORCUTAN® BETA eritrodermik, eksfoliyatif ve püstüler psoriasisde kontrendikedir.
4.4 Özel kullanım uyarıları ve önlemleri
Endokrin sistem üzerine etkiler:
Sistemik emilim nedeni ile topikal kortikosteroid tedavisi sırasında da, sistemik
kortikosteroid tedavisi ile ilişkili adrenokortikal supresyon veya diabetes mellitusun
metabolik kontrolü üzerine etki gibi advers reaksiyonlar ortaya çıkabilir.
Kortikosteroidlerin sistemik emilimini artırdığından kapalı pansuman uygulamasından ve
geniş hasarlı deri bölgelerine veya mukoz membranlara ya da deri kıvrım yerlerine
uygulamadan kaçınılmalıdır (bkz. Bölüm 4.8).
Vücuda uygulanan PSORCUTAN® BETA merhem ile aynı etkin maddeleri içeren ve kafa
derisine uygulanan jel formunun yüksek dozlarının kombinasyonunu kullanan, yaygın kafa
derisi ve vücut psoriazisi olan hastalarda yapılan bir çalışmada, 4 haftalık tedavi sonrasında 32
hastanın 5’i adrenokortikotropik hormona (ACTH) kortizol yanıtında sınırda azalma
göstermiştir (bkz. Bölüm 5.1).
Kalsiyum metabolizması üzerine etkiler:
Maksimum haftalık doz (100 g) aşılırsa kalsipotriol içeriği nedeni ile hiperkalsemi oluşabilir.
Tedavi kesildiğinde, serum kalsiyumu normale döner. Kalsipotriol ile ilgili önerilere
uyulduğunda hiperkalsemi riski minimumdur.
2Lokal advers reaksiyonlar:
PSORCUTAN® BETA, potent bir grup III steroid içermektedir ve PSORCUTAN® BETA’nın
diğer steroidler ile eşzamanlı olarak aynı uygulama bölgesinde kullanılmasından
kaçınılmalıdır.
Yüz derisi ve genitaller kortikosteroidlere çok hassastırlar. Bu tıbbi ürün, bu bölgelerde
kullanılmamalıdır.
PSORCUTAN® BETA’yı yüze, ağza ve gözlere uygulamaması ve bu bölgelere kazara
bulaştırmaması için hasta tıbbi ürünün doğru kullanılması hakkında doğru
bilgilendirilmelidir. PSORCUTAN® BETA’nın bu bölgelere kazara bulaştırılmaması için her
uygulamadan sonra eller yıkanmalıdır.
Eşlik eden deri enfeksiyonları:
Lezyonlar, sekonder enfeksiyona maruz kalırlarsa, antimikrobiyal tedavi uygulanmalıdır.
Bununla birlikte enfeksiyon kötüleşirse, kortikosteroidler ile tedavi durdurulmalıdır (bkz.
Bölüm 4.3).
Tedavinin bırakılması:
Psoriasisin topikal kortikosteroidler ile tedavisinde, tedavi bırakıldığında jeneralize püstüler
psoriasis veya yoksunluk etkilerinin ortaya çıkma riski olabilir. Bu nedenle tedavi
sonrasındaki dönemde tıbbi gözetim sürdürülmelidir.
Uzun süreli kullanım:
Uzun süreli kullanım ile birlikte kortikosteroide bağlı lokal ve sistemik advers
reaksiyonlarda artış riski vardır. Kortikosteroidin uzun süreli kullanımına bağlı advers
reaksiyonlar görüldüğünde tedavi bırakılmalıdır (bkz. bölüm 4.8).
Değerlendirilmemiş kullanım:
PSORCUTAN® BETA’nın guttate psoriasiste kullanımına ilişkin deneyim bulunmamaktadır.
Eşzamanlı tedavi ve UV maruziyeti:
Vücut psoriasis lezyonları için PSORCUTAN® BETA, kafa derisi psoriasis lezyonları için
kullanılan ve aynı etkin maddeleri içeren jel formu ile kombinasyon halinde kullanılmaktadır.
Buna karşın, PSORCUTAN® BETA’nın aynı tedavi bölgesine uygulanan diğer topikal anti-
psoriatik ürünler, sistemik kullanılan diğer anti-psoriatik tıbbi ürünler ya da fototerapi ile
kombinasyon halinde kullanılmasına ilişkin sınırlı deneyim bulunmaktadır.
PSORCUTAN® BETA tedavisi sırasında, doktorların hastalarına doğal ya da suni güneş
ışığına aşırı maruz kalmaktan kaçınmaları ya da maruziyeti sınırlamaları konusunda
tavsiyelerde bulunmaları önerilmektedir. Topikal kalsipotriol UV radyasyonu ile birlikte
ancak doktor ve hasta bu tedavinin potansiyel yararlarının potansiyel risklerine üstün
olduğunu değerlendirdiğinde kullanılmalıdır (bkz. Bölüm 5.3).
PSORCUTAN® BETA’nın polioksipropilen-11-stearil eter yardımcı maddesinin içinde
bulunan butil hidroksitoluen (E321), lokal deri reaksiyonlarına (örn., kontak dermatite) ya da
gözlerde ve mukoz membranlarda irritasyona sebebiyet verebilir.
34.5 Diğer tıbbi ürünler ile etkileşim ve diğer etkileşim şekilleri
Bilinen bir etkileşimi yoktur.
Özel popülasyonlara ilişkin ek bilgiler
Özel popülasyonlar ile ilgili olarak herhangi bir etkileşim çalışması bulunmamaktadır.
Pediyatrik popülasyon:
Pediyatrik popülasyonlara ilişkin etkileşim çalışması bulunmamaktadır.
4.6 Gebelik ve laktasyon
Genel tavsiye
Gebelik kategorisi: C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
PSORCUTAN® BETA’nın gebe kadınlarda kullanımına ilişkin yeterli veri mevcut
değildir.
Gebelik dönemi
PSORCUTAN® BETA’nın gebe kadınlarda kullanımına ilişkin yeterli veri mevcut değildir.
Glukokortikoidler ile hayvanlar üzerinde yapılan araştırmalar üreme toksisitesinin
bulunduğunu göstermekle birlikte (bkz. Bölüm 5.3), çeşitli epidemiyolojik çalışmalar
(300’den az gebelik sonucu) gebelik sırasında kortikosteroidler ile tedavi edilen kadınların
bebekleri arasında konjenital anomaliler ortaya koymamıştır. İnsanlara yönelik potansiyel risk
bilinmemektedir. Bu nedenle PSORCUTAN® BETA gebelikte ancak potansiyel yararları
potansiyel risklerine karşı değerlendirilerek kullanılmalıdır.
Laktasyon dönemi
Betametazon anne sütüne geçer; ancak terapötik dozda bebeğin advers etki riski altında
kalması olası değildir. Kalsipotriolün anne sütü ile atılımıyla ilgili veri yoktur. Emziren
kadınlara PSORCUTAN® BETA reçete ediliyorken gerekli özen gösterilmelidir. Hastalar
emzirirken memelerine PSORCUTAN® BETA sürmemeleri konusunda uyarılmalıdır.
Üreme yeteneği/Fertilite
Kalsipotriol ya da betametazon dipropiyonatın oral dozları ile sıçanlar üzerinde yapılan
çalışmalar, erkek ve dişi fertilitesinde herhangi bir azalma göstermemiştir (bkz. Bölüm 5.3).
4.7 Araç ve makine kullanımı üzerindeki etkiler
PSORCUTAN® BETA’nın araç veya makine kullanma becerisi üzerine bir etkisi yoktur
ya da ihmal edilecek düzeydedir.
4.8 İstenmeyen etkiler
Advers reaksiyonların sıklık değerlendirmesi onay sonrası güvenlilik çalışmaları dahil klinik
çalışmalardan elde edilen verilerin ve spontan bildirimlerin birleştirilmiş analizini temel
almaktadır.
4Tedavi sırasında en sık bildirilen advers reaksiyonlar kaşıntı ve derinin pul pul dökülmesi gibi
çeşitli deri reaksiyonlarıdır.
Advers reaksiyonlar MedDRA Sistem Organ Sınıfına göre listelenmiş olup, her bir advers
reaksiyon en sık bildirilenden başlanarak listelenmektedir. Advers reaksiyonlar, her bir sıklık
grubu içinde azalan ciddiyet sırasına göre sunulmaktadır. Sıklıklar şu şekilde
tanımlanmaktadır: Çok yaygın (≥1/10); yaygın (≥1/100 ila <1/10); yaygın olmayan (≥1/1.000
ila <1/100); seyrek (≥1/10.000 ila <1/1.000); çok seyrek (<1/10.000), bilinmiyor (eldeki
verilerden yola çıkarak tahmin edilemiyor).
Enfeksiyonlar ve enfestasyonlar
Yaygın olmayan: Deri enfeksiyonu*, folikülit
Seyrek: Fronkül
Bağışıklık sistemi hastalıkları
Seyrek: Hipersensitivite
Metabolizma ve beslenme hastalıkları
Seyrek: Hiperkalsemi
Deri ve deri altı doku hastalıkları
Yaygın: Derinin pul pul dökülmesi, kaşıntı
Yaygın olmayan: Deride atrofi, psoriasisin alevlenmesi, dermatit, eritem, döküntü**, purpura
ya da ekimoz, deride yanma hissi, deride iritasyon
Seyrek: Püstüler psoriasis, deride stria’lar, fotosensitivite reaksiyonları, akne, deride kuruluk
Genel bozukluklar ve uygulama bölgesine ilişkin hastalıklar
Yaygın olmayan: Uygulama yeri pigmentasyon değişiklikleri, uygulama yerinde ağrı***
Seyrek: Yoksunluk etkisi
* Bakteriyel, fungal ve viral deri enfeksiyonlarını da içeren deri enfeksiyonları bildirilmiştir.
** Eksfoliyatif döküntü, papüler döküntü ve püstüler döküntü gibi çeşitli tiplerde döküntü
reaksiyonları bildirilmiştir.
*** Uygulama yerinde ağrıya uygulama yerinde yanma dahil olmuştur.
Özel popülasyonlara ilişkin ek bilgiler:
Pediyatrik popülasyon:
Kontrollü olmayan açık bir çalışmada, psoriasis vulgaris görülen 12-17 yaşlarında 33 ergen
4 hafta boyunca haftada maksimum 56 g PSORCUTAN® BETA ile tedavi edilmiştir. Yeni bir
advers olay gözlenmemiş ve sistemik kortikosteroid etkisine ilişkin bir sorun
belirlenmemiştir. Bununla birlikte bu çalışmanın boyutu çocuklarda ve ergenlerde
PSORCUTAN® BETA’nın güvenlilik profiline ilişkin belirli sonuçlar çıkarılmasına izin
vermemektedir.
5Aşağıda verilen advers reaksiyonlar sırasıyla kalsipotriol ve betametazonun farmakolojik
sınıfı ile ilişkili olarak görülmektedir:
• Kalsipotriol
Advers reaksiyonlar uygulama yeri reaksiyonları, kaşıntı, deride iritasyon, yanma ve batma
hissi, deride kuruluk, eritem, döküntü, dermatit, ekzema, psoriasisin şiddetlenmesi,
fotosensitivite ve çok seyrek olarak anjiyoödem ve yüz ödemi olgularını içeren
hipersensitive reaksiyonlarını içerir.
Topikal kullanım sonrasında hiperkalsemi veya hiperkalsiüreye neden olabilecek sistemik
etkiler çok seyrek oluşabilir (bkz. Bölüm 4.4)
• Betametazon (dipropiyonat olarak)
PSORCUTAN® BETA potent bir kortikosteroid içerir.
Topikal uygulama sonrasında özellikle uzun süreli uygulamalarda, aşağıdaki yan etkileri
de içeren lokal reaksiyonlar oluşabilir: Deride atrofi, teleanjiektaziler, stria’lar, folikülit,
hipertrikoz, perioral dermatit, alerjik temas dermatiti, deride renk değişikliği ve colloid milia.
Psoriasisin topikal kortikosteroidler ile tedavisinde, jeneralize püstüler psoriasis riski ortaya
çıkabilir.
Kortikosteroidlerin topikal kullanımına bağlı sistemik reaksiyonlar yetişkinlerde nadir
olmasına karşılık ağır olabilir. Özellikle uzun süreli tedavi sonrasında böbreküstü bezi
fonksiyonlarında azalma, katarakt, enfeksiyonlar, diabetes mellitusda metabolik kontrol
üzerine olumsuz etki ve göz içi basıncında artış oluşabilir. Sistemik etkiler kapalı pansuman
(plastik, deri kıvrımları) yapıldığında, geniş alanlara ve uzun süren uygulamalarda daha sık
oluşur (bkz. bölüm 4.4.).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Önerilen doz aşıldığında serum kalsiyum düzeyleri artabilir; ancak tedavi kesildiğinde geriye
döner. Hiperkalsemi semptomları poliüri, konstipasyon, kas güçsüzlüğü, konfüzyon ve
komayı içerir.
Topikal kortikosteroidlerin uzun süreli aşırı kullanımı genellikle geriye dönüşlü olan
sekonder adrenal yetmezliğe yol açan hipofiz-adrenal fonksiyonları baskılayabilir. Bu
durumlarda semptomatik tedavi uygulanır.
6Kronik toksisite durumunda kortikosteroid tedavisi kademeli bir şekilde azaltılarak
sonlandırılmalıdır.
Hatalı kullanımdan dolayı haftalık 240 g PSORCUTAN® BETA (yaklaşık 34 g’lık günlük
doza karşılık gelmektedir) ile 5 ay boyunca (önerilen maksimum günlük doz 15 g) tedavi
edilen yaygın eritrodermik psoriasisli bir hastada tedavi boyunca Cushing sendromu ve
ardından tedavinin aniden durdurulması sonrasında püstüler psoriasis geliştiği bildirilmiştir.
5. FARMAKOLOJİK ÖZELLİKLER
5.1 Farmakodinamik Özellikler
Farmakoterapötik grup: Topikal kullanılan diğer antipsoriatikler
ATC kodu: D05AX52 kalsipotriol kombinasyonları
Bir vitamin D türevi olan kalsipotriolün in vitro verilere göre keratositlerin diferensasyonunu
teşvik ettiği ve proliferasyonunu baskıladığı ortaya konulmuştur. Bu öngörü psoriasisteki
etkinliğinin temelini oluşturur.
Diğer topikal kortikosteroidler gibi betametazon dipropiyonat da altta yatan nedenlere etkili
olmasa da antienflamatuvar, kaşıntıyı önleyici, vazokonstrüktif ve immunosupresif
özelliklere sahiptir. Kapalı pansuman tekniği nedeniyle boynuzsu tabakada penetrasyonun
artışı ile etkide de artma olabilir (yaklaşık 10 katı). Bu durum advers etkilerde de artışa yol
açar. Topikal steroidlerin antienflamatuvar aktivitelerinin mekanizması çok iyi
anlaşılamamıştır.
634 psoriasis hastasını kapsayan güvenlik çalışması PSORCUTAN® BETA’nın 52 haftaya
kadar önerildiği üzere günde bir kez kullanımı ile tek başına ya da PSORCUTAN® ile
alternatifli olarak tekrarlayan kürlerinin, PSORCUTAN® BETA’nın başlangıçta kullanılıp
devamında 48 hafta boyunca sadece PSORCUTAN® kullanımını karşılaştırmalı olarak
incelemiştir. Advers ilaç reaksiyonları PSORCUTAN® BETA grubundaki hastaların
%21.7’sinde, PSORCUTAN® BETA / PSORCUTAN® alternatifli grubun %29.6’sında ve
PSORCUTAN® grubunda %37.9 olarak bildirilmiştir. PSORCUTAN® BETA grubundaki
hastaların %2’den fazlasında bildirilen advers ilaç reaksiyonları kaşıntı (%5.8) (örn,, deride
atrofi, folikülit, depigmentasyon, fronkül ve purpura) ve psoriasistir (%5.3). Olası uzun süreli
kortikosteroid kullanımına bağlı advers olaylar PSORCUTAN® BETA grubunda %4.8,
PSORCUTAN® BETA / PSORCUTAN® alternatifli grupta %2.8 ve PSORCUTAN® grupta
%2.9 olarak bildirilmiştir.
ACTH’ye adrenal yanıt, haftada bir kez 106 g’a kadar PSORCUTAN® BETA’yı ve
PSORCUTAN® BETA ile aynı etkin maddeleri içeren jel formunu kombine olarak kullanan
yaygın kafa derisi ve vücut psoriazisi olan hastalarda serum kortizol düzeyleri ölçülerek
belirlenmiştir. 4 haftalık tedavi sonrasında 32 hastanın 5’inde (%15.6) ve tedaviye 8 haftaya
kadar devam eden 11 hastanın 2’sinde (%18.2) ACTH maruziyeti sonrası 30. dakikada
kortizol yanıtında sınırda azalma göstermiştir. Tüm olgularda, serum kortizol düzeyleri ACTH
maruziyeti sonrası 60. dakikada normaldir. Bu hastalarda kalsiyum metabolizmasında
herhangi bir değişikliğe ilişkin kanıt bulunmamıştır. Bu nedenle Hipotalamus-Pituitary-
Adrenal (HPA) baskılanması açısından bu çalışma, PSORCUTAN® BETA ve
PSORCUTAN® BETA ile aynı etkin maddeleri içeren jel formunun çok yüksek dozlarının
7HPA aksı üzerinde zayıf bir etkiye sahip olabileceğine ilişkin bazı kanıtlar sağlamaktadır.
Pediyatrik popülasyon:
ACTH maruziyetine adrenal yanıt her hafta 56 g’a kadar PSORCUTAN® BETA kullanmış ve
vücut psoriasis olan 12-17 yaşındaki 33 ergende yürütülen kontrollü olmayan 4 haftalık bir
çalışmada ölçülmüştür. Herhangi bir HPA aksı baskılanması olgusu bildirilmemiştir.
Hiperkalsemi bildirilmemekle birlikte bir hastada idrar kalsiyumunda muhtemelen tedaviyle
ilişki bir artış gözlenmiştir.
5.2 Farmakokinetik özellikler
Genel özellikler
Emilim:
Radyoaktif işaretli merhemle yapılan klinik çalışmalar PSORCUTAN® BETA’dan
kalsipotriol ve betametazonun sistemik emiliminin 12 saat boyunca normal deriye (625 cm2)
uygulanan dozun (2.5 g) %1’den daha azı olduğuna işaret eder. Psoriasis plaklarına kapalı
pansuman teknikleriyle uygulama topikal kortikosteroidlerin emilimini artırır. Hasarlı deriden
emilim yaklaşık %24’tür.
Kalsipotriol ve betametazon dipropiyonat, vücut ve kafa derisini içeren yaygın psoriasisin
tedavisinde PSORCUTAN® BETA ve PSORCUTAN® BETA ile aynı etkin maddeleri içeren
jel formu ile 4 veya 8 hafta boyunca tedavi edilen 34 hastanın kan örneklerinin tümünde alt
tayin sınırının altında bulunmuştur. Hastaların bazılarında bir kalsipotriol metaboliti ve bir
betametazon dipropiyonat metaboliti ölçülebilir düzeyde bulunmuştur.
Dağılım:
Proteine bağlanma yaklaşık %64’tür. Sıçanlarda radyoaktif işaretli kalsipotriol ve
betametazon dipropiyonat ile doku dağılımı çalışmaları sırasıyla böbrek ve karaciğerin en
yüksek radyoaktivite düzeyine sahip olduğunu göstermiştir.
Biyotransformasyon:
Sistemik maruziyeti takiben, her iki etkin madde de - kalsipotriol ve betametazon
dipropiyonat - hızlı ve kapsamlı bir şekilde metabolize olur. Betametazon esas olarak
karaciğerde ayrıca böbreklerde de glukuronat ve sülfat esterlerine metabolize olur.
Eliminasyon:
İntravenöz uygulama sonrasındaki plazma eliminasyon yarılanma ömrü 5-6 saattir. Deride
depo oluşumu nedeniyle dermal uygulama sonrasındaki eliminasyon günler içinde
gerçekleşir. Kalsipotriol için ana atılım yolu feçes ile (sıçan ve minipigler) ve betametazon
dipropiyonat için idrar yoluyladır (sıçanlar ve fareler).
5.3 Klinik öncesi güvenlilik verileri
Deney hayvanlarında kortikosteroidlerle yapılan çalışmalar üreme toksisitesine işaret etmiştir
(damak yarığı, iskelette anormal oluşumlar). Sıçanlarda kortikosteroidlerin uzun süreli oral
uygulamaları ile yapılan üreme toksisitesi çalışmalarında gebelik süresinde uzama ile güç ve
aynı zamanda da uzun süren doğum izlenmiştir. Bunun da ötesinde yavrunun yaşam
süresinde kısalma, kilo kaybı ve kilo artışı gözlemlenmiştir. Fertilitede bozulma
8gözlenmemiştir. İnsandaki ilişki bilinmemektedir.
Farelerde kalsipotriol ile yapılan dermal karsinojenisite çalışması ve sıçanlarda oral
karsinojenisite çalışması, insanlar için herhangi bir özel risk ortaya çıkarmamıştır.
Farelerde yürütülen foto(ko)karsinojenisite çalışmalarında kalsipotriolün deri tümörlerini
indükleyen UV radyasyonunun etkisini artırabileceği ileri sürülmüştür.
Farelerde dermal karsinojenisite çalışması ve sıçanlarda oral karsinojenisite çalışması,
insanlar için betametazon dipropiyonata bağlı özel bir risk ortaya çıkarmamıştır. Betametazon
dipropiyonat ile fotokarsinojenisite çalışmaları yürütülmemiştir.
6. FARMASÖTİK ÖZELLİKLER
6.1 Yardımcı maddelerin listesi
Sıvı parafin
Polioksipropilen-11-stearil eter (butil hidroksitoluen içerir)
α-tokoferol
Beyaz yumuşak parafin
6.2 Geçimsizlikler
Geçerli değildir.
6.3 Raf ömrü
Tüp açılmadığı takdirde 24 ay. Tüpün ilk açılmasından sonra 12 ay.
6.4 Saklamaya yönelik özel tedbirler
25°C’nin altındaki oda sıcaklığında saklayınız.
6.5 Ambalajın niteliği ve içeriği
Plastik kapaklı aluminyum tüp.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mah. Eski Büyükdere Cad. No: 4 34467
Maslak /Sarıyer/ İSTANBUL
Tel: (0212) 366 84 00
Faks: (0212) 276 20 20
98. RUHSAT NUMARASI
2019/567
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 16.11.2012
Yeni ruhsat tarihi: 25.10.2019
Ruhsat yenileme tarihi:
10. KÜB’ÜN YENİLENME TARİHİ
10