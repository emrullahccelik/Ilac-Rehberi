1 / 13 
 KULLANMA TAL İMATI  
 
FORALES 12 mcg inhal asyon i çin kapsül  
 
Nefes yoluyla alınır . 
 
 Etkin madde : Her bir kapsül 12 ,000 mcg  formoterol fumarat ’a eşdeğer 12, 536 mcg 
formoterol fumarat dihidrat  içerir.  
 
 Yardımcı maddeler: Laktoz monohidrat  (inek sütü kaynaklı) . 
 Kapsül yapısındaki yardımcı maddeler:  Hipromelloz  
 
 
 
 
 
 
 
 
 
 
 
 
 
 
 
Bu kullanma  talimatında:  
 
1. FORALES  nedir ve ne için kullanılır?  
2. FORALES ’i kullanmadan önce dikkat edilmesi gerekenler  
3. FORALES  nasıl kullanılır?  
4. Olası yan etkiler nelerdir?  
5. FORALES ’in saklanması  
 
Başlıkları yer almaktadır.  
 
1.  FORALES nedir ve  ne için kullanılır ? 
 
FORALES , formoterol fumarat dihidrat adlı etkin maddeyi içeren ve nefes yolunuzun açık 
tutulmasını sağlayan bir ilaçtır. Beraberinde temin edilen ve kapsül içeriğinin nefes yoluyla 
alınmasını sağlayan inhaler cihaz  ile kullanılmak üzere tasarlanmıştır.  
 
FORALES , 60 kapsül içeren blister ambalajlarda takdim edilmektedir.  
 
FORALES , bronş adı verilen akciğere giden hava yollarını genişletici bir ilaçtır. Astımda ve 
kronik obstrüktif  (tıkayıcı) akciğer hastalığı (kısaca KOAH) olarak da bilinen anfizem ve 
kronik bronşit (kronik bronş iltihabı) gibi diğer hava yolu hastalıklarında nefes alma 
problemlerinin tedavisinde kullanılır. FORALES  akciğerlere ulaşan küçük hava yollarını 
genişletm ek ve bunların yaklaşık 12 saat süreyle gevşemiş ve açık kalmasına yardımcı olmak 
suretiyle nefes almayı kolaylaştırır. Eğer doktorun talimatlarına göre kullanılırsa, FORALES  
hem gündüz hem de gece hastalığınızın belirtilerini azaltacaktır.   Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde bu ilacı 
kullandığınızı doktorunuza söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  2 / 13 
 2.  FORALES ’i kullanmadan önce dikkat edilmesi gerekenler  
 
Doktorunuzun ya da eczacınızın size verdiği talimatları, bu kullanma talimatında bulunan 
bilgilerden farklı olsalar bile dikkatlice uygulamalısınız.  
 
 
Formoterol, astımlı hastalarda tek başına  tedavide  tek ilaç   olarak kullanılmamalıdır .  
 
Uzun etkili beta agonist ilaçlarına bağlı olarak nadiren, ciddi ve bazen ölümcül olabilen astım 
ile ilgili solunum problemleri meydana gelebilir.  
 
FORALES, astım hastalığının başlangıç tedavisi için önerilmez  
 
Uzun etkili beta agonistler astım belirtilerinin  kontrolünü sağlayan en kısa süre boyunca 
kullanılmalı ve astım kontrolüne ulaşıldığında eğer mümkünse kullanımları durdurulmalıdır. 
Sonrasında hastaların kontrol edici bir tedaviyle idamesi sağlanmalıdır.  
 
 
İnhale kortikosteroide ek olarak uzun etkili beta agonist kullanan çocuk  ve adölesan 
hastalarda, her iki ilaca uyumu garanti altına almak için, hem inhale kortikosteroid hem de 
uzun etkili beta agonist içeren bir kombinasyon ilacı kullanılması önerilir.  
 
 
Hastalar alevlenme dönemlerinde ise ya da önemli ölçüde veya akut olarak kötüye giden 
astım şikayetleri varsa, uzun etkili beta agonistlerle tedaviye başlanmamalıdır.  
 
 
 
FORALES ’i aşağıdaki  durumlarda KULLANMAYINIZ:  
Eğer:  
 Formoterole ya da FORALES ’in içerdiği yardımcı maddelere karşı aşırı duyarlı 
(alerjik) iseniz (eğer alerjiniz olabileceğini düşünüyorsanız, doktorunuzdan tavsiyede 
bulunmasını isteyiniz).  
 
FORALES ’i aşağıdaki  durumlarda D İKKATL İ KULLANINIZ:  
Eğer:  
 Kalp hastalığınız varsa,  
 Yüksek kan basıncı (hipertansiyon) probleminiz varsa,  
 Tiroid beziniz normalden fazla çalışıyorsa,  
 Bir anevrizmanız (atardamar duvarının zayıf olması nedeniyle atardamarın bir torba 
gibi şiştiği bir alan),  
 Kalp sorununuz, örneğin “QT aralığının uzaması” olarak adlandırılan anormal bir 
elektrik sinyali varsa,  
 Diyabetiniz varsa,  
 Feokromositomanız varsa (kan basıncını etkileyebilen bir böbreküstü bez tümörü),  
 Hamileyseniz,  
 Emziriyorsanız.  
 
Eğer FORALES  kullanırken hırıltı veya nefes alma zorluğu yaşarsanız, ilacı kullanmaya 
devam etmelisiniz, fakat başka bir ilaç kullanma gereksiniminiz olabileceğinden mümkün 
olan en kısa süre içinde doktorunuza gitmelisiniz.  3 / 13 
  
Eğer astımınız varsa FORALES ’i tek astım i lacınız olarak kullanmayınız. FORALES ’i bir 
inhale kortikosteroid ile birlikte kullanınız.  
 
Aşağıdaki durumlar sizin için geçerliyse, FORALES  kullanmayınız:  
 
 Düşük ila orta bir dozda verilen inhale kortikosteroid  gibi diğer bir astım kontrol 
ilacıyla iyi derecede kontrol ediliyorsanız,  
 Sadece kısa etkili beta2 -agonisti ilaçlara (nadiren) gereksinim duyuyorsanız.  
 
FORALES  ile yapılan bazı klinik çalışmalarda, ciddi astım krizleri gözlenmiştir (bkz. Bölüm  
4. Olas ı yan etkiler nelerdir?).  
 
Bir astım krizi geçirirken FORALES  tedavisine başlamayın ya da doktorunuzun önerdiği 
dozu aşmayınız.  
 
Solunum problemlerinizi kontrol altına almak ya da tedavi etmek amacıyla inhale 
kortikosteroid ilacınızı düzenli kullanmanız önemlidir. FORALES  kullanmaya başladığınızda, 
bu ilaçları kullanmayı bırakmayınız veya dozunu değiştirmeyiniz.  
 
 
Eğer astımınız varsa, ani gelişen astım ataklarının tedavisi için FORALES  kullanmayın. Ani 
astım belirtilerinizi tedavi etmek için her zaman ya nınızda kısa etkili bir beta2 -agonisti 
grubundan bir ilaç (salbutamol gibi kurtarıcı bir inhaler) taşıyınız. Doktorunuz bu amaçla size 
başka bir inhaler ilaç verecektir.  
 
FORALES  tedavisi kan potasyum düzeyini düşürebilir. Bu sizi anormal bir kalp ritmine  karşı 
daha yatkın hale getirebilir. Bu nedenle, doktorunuz özellikle de şiddetli astımınız varsa, kan 
potasyum düzeyinizi izleyebilir.  
 
Benzer ilaçlar için önemli bilgi:  
FORALES , uzun etkili beta2 -agonistleri (LABA) olarak adlandırılan bir ilaç sınıfına dahildir. 
Farklı bir uzun etkili beta2 -agonisti (salmeterol) ile yapılan büyük bir çalışmada astıma bağlı 
ölüm riskinde artış görülmüştür. FORALES ’in de böyle bir etkisinin olup olmadığını 
incelemek için herhangi bir çalışma yapılmamıştır. Astımınızı FORALES  ile tedavi etmenin 
fayda ve riskleri konusunda doktorunuzla konuşunuz.  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
FORALES ’in yiyecek ve içecek ile kullanılması  
 
FORALES ’in uygulama yöntemi açısından  yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız. 
 
Hamileyseniz ya da  hamile kalmayı planlıyorsanız, bunu doktorunuza bildirin.  
 4 / 13 
 Doktorunuz önermediği sürece, hamilelik sırasında FORALES  kullanmamalısınız. 
Doktorunuz sizi hamilelik sırasında FORALES  kullanmanın potansiyel riskleri konusunda 
bilgilendirecektir.  
 
Tedaviniz sırasında hamile olduğunuzu  fark ederseniz hemen doktorunuza veya eczacınıza 
danışınız. 
 
Emzirme  
İlacı kullanmadan önce doktorunuza ve ya eczacınıza danışınız. 
 
FORALES  kullanan anneler emzirmemelidir.  
 
Araç ve makine kullanımı  
Bazı hastalarda, FORALES ’in baş dönmesine yol açtığı bildirilmiştir. Eğer başınız dönerse, 
araç ya da makine kullanmayın ya da dikkat gerektiren diğer işleri yapmayın.  
 
FORALES ’in içeri ğinde bulunan bazı yardımcı maddeler hakkında önemli bilgiler  
FORALES  inhalasyon için  kapsüller laktoz  (inek sütü kaynaklı)  içermektedir. Eğer daha 
önceden doktorunuz tarafından bazı şekerlere karşı dayanıksız olduğunuz söylenmişse bu 
tıbbi ürünü almadan önce doktorunuzla temasa geçiniz.  
 
  5 / 13 
 Diğer ilaçlar ile birlikte kullanımı  
 
Aşağıdaki ilaçlardan birini alıyorsanız, dozu değiştirmeniz ve/veya başka önlemler almanız 
gerekebilir:  
 Depresyon ve duygu -durum bozukluklarını tedavi etmek için kullanılan monoamin 
oksidaz inhibitörleri (MAO inhibitörleri) ya da trisiklik antidepresanlar , 
 Astım ve burun tıkanıklığını tedavi etmek için kullanılan adrenalin benzeri ilaçlar olan 
sempatomimetik ilaçlar,  
 Alerjik bir yanıtın ana belirtilerini tedavi etmek ya da önlemek için yaygın olarak 
kullanılan alerjik hastalıklara karşı etkili ilaçlar olan  antihistaminikler,  
 Çoğunlukla astım ya da diğer iltihabi hastalıkları tedavi etmek için kullanılan 
steroidler,  
 Ödem (su tutulması), kalp yetmezliği ve yüksek kan basıncını tedavi etmek için 
kullanılan diüretik adı verilen idrar söktürücü ilaçlar,  
 Yüksek k an basıncı, kalp yetmezliği, göğüs ağrısı, anksiyete (kaygı, endişe), anormal 
kalp ritmini tedavi etmek için kullanılan bir ilaç tipi olan beta -blokerler [Glokom (göz 
içi basıncının artması) tedavisinde kullanılan bazı göz damlaları beta -bloker 
içerebilir] , 
 Anormal kalp ritmini tedavi etmek için kullanılan ilaçlar olan kinidin, dizopiramid ve - 
prokainamid,  
 Şizofreni (bir tür psikiyatrik hastalık), mani (taşkınlık nöbeti), psikotik durumlar ve 
anksiyete (kaygı, endişe) gibi zihinsel bozuklukları kontrol ede n bir ilaç grubu olan 
fenotiyazin türevleri,  
 Kalp yetmezliği ve anormal kalp ritmini tedavi etmek için kullanılan bir ilaç olan 
digitalis,  
 Astım ve kronik obstrüktif (tıkayıcı) hava yolu hastalıklarını tedavi etmek için 
kullanılan bir ilaç sınıfı olan ksan tin türevleri,  
 Makrolid antibiyotikler (örneğin eritromisin, azitromisin),  
 Cerrahi sırasında kullanılan halojenli hidrokarbonlar (örneğin halotan) gibi inhale 
anestezikler. Eğer anestezi altında ameliyat olacaksanız, FORALES  kullandığınız 
konusunda doktoru nuzu bilgilendiriniz.  
 Dikkat eksikliği/ hiperaktivite sendromu tedavisi için kullanılan atomoksetin,  
 Antikolinerjik ilaçlar (örneğin ipratropiyum bromür).  
 
Doktorunuzun dozu değiştirmesi ya da hatta ilaçlardan birini kesmesi bile gerekebilir.  
 
Doktorunuz size akciğer durumunuza bağlı olarak düzenli olarak kullanmanız için başka 
ilaçlar vermiş olabilir. Eğer öyleyse, bu ilaçları düzenli olarak almanız önemlidir. Kendinizi 
daha iyi hissetseniz bile ilacı almayı bırakmayın ya da dozunu azaltmayın.  
 
Eğer reçet eli ya da reçetesiz herhangi bir ilacı şu anda kullanıyorsanız veya son zamanlarda  
kullandı nız ise lütfen doktorunuza veya eczacınıza bunlar hakkında bilgi veriniz.  
 
3.  FORALES nasıl kullanılır?  
 
Uygun kullanım ve doz/uygulama sıklığı için talimatlar:  
 
 Astım tedavisi için, FORALES  her zaman bir inhale kortikosteroide ek olarak 
reçetelenecektir. Yetişkinlerde normal doz günde iki kere 1 kapsüldür. Daha ciddi 
durumlarda doz 2 kapsüle çıkarılabilir (sabah ve akşam).  
  6 / 13 
  5 yaş ve üzeri çocuklarda önerilen doz  günde 2 kez bir kapsüldür. Bu aynı zamanda 
günlük alınması önerilen en yüksek ilaç dozudur.  
 FORALES ’in yetişkinler için önerilen günlük en yüksek dozu 4 kapsüldür (sabah ve 
akşam ikişer kapsül).  
 Eğer düzenli olarak kullandığınız doz günde iki kere 1 kapsü lse, buna ilave olarak, 
sadece gerekliyse, olağan belirtilerinizi hafifletmek için gün içerisinde 1 ya da 2 ekstra 
kapsül kullanabilirsiniz. Fakat haftada iki kereden fazla bu ekstra kapsülleri kullanma 
ihtiyacı duyuyorsanız, doktorunuza bunu en kısa süred e söylemelisiniz çünkü bu 
durumunuzun kötüleştiği anlamına gelebilir.  
 Ani astım belirtilerinizi tedavi etmek için her zaman yanınızda kısa etkili bir beta2 -
agonisti (salbutamol gibi kurtarıcı bir inhaler) taşıyınız.  
 Egzersiz ya da soğuk havanın ya da aler jiniz olduğunu bildiğiniz bir şeyin yol açtığı 
astım krizlerini önlemek için, egzersiz ya da maruziyetten en az 15 dakika önce 1 
kapsül kullanınız. Bazı durumlarda, eğer yetişkinseniz, doktorunuz size hırıltı ve 
bronşların daralmasını (bronkospazmı) önleme k için 2 kapsül kullanmanızı önerebilir. 
Düzenli astım tedavisi için tedavi ediliyorsanız, astım tedaviniz mutlaka bir inhale 
kortikosteroid içerecektir.  
 Kronik obstrüktif (tıkayıcı) akciğer hastalığında normal idame dozu, aşağıda 
açıklandığı üzere inhaler  (cihaz) ile birlikte kullanılmak üzere yetişkinler için günde 
iki kere 1 kapsüldür.  
 18 yaş altındaki çocuklarda kronik obstrüktif akciğer hastalığında kullanımı uygun 
değildir.  
 
Uygulama yolu ve metodu:  
 
 FORALES  kapsülü inhaler cihaz  ile nasıl kullanacağınız öğrenmek için şekillerle 
gösterilen talimatları takip ediniz.  
 FORALES kapsülü yalnızca paketin içerisinde verilen inhaler cihaz  ile kullanınız. Bu 
cihaz, özel olarak FORALES kapsül ile birlikte kullanılmak üzere tasarlanmıştır.  
 Kapsülü kullanmadan hemen önce folyo paketinden çıkarın. Kapsüllerin ıslanmaması 
için parmaklarınızın kuru olduğundan emin olun.  
 Kapsülü yutmayınız. Kapsüllerin içerisindeki toz yalnızca teneffüs edilerek (nefes 
yoluyla) kullanılacaktır.  
 
 İnhaler cihaz  aşağıdaki bölümlerden 
oluşmaktadır:  
1. Tabanın ağızlığını koruyan beyaz  bir 
kapak,  
2. İlacın kapsülden düzgün olarak 
salınmasını sağlayan bir taban,  
Taban kısmı aşağıdaki bileşenlerden oluşur:  
3. Bir ağızlık,  
4. Bir kapsül bölmesi,  
5. Her bir yanda “kulakçıkları” (çıkık 
yan taraflar) ve her bir tarafında 
iğnesi olan kırmızı  bir düğmesi , 
6. Bir hava giriş kanalı.  
 
  
7 / 13 
 Doğru kullanım talimatları  
Doktorunuzun talimatlarını dikkatlice uygulayınız. Önerilen dozu aşmayınız.  
Doktorunuz size ihtiyaçlarınıza göre FORALES ’i ne sıklıkta ve ne kadar almanız gerektiğini 
söyleyecektir.  
 
 1. Kapağı çekip çıkarınız.  
 2. Kapsül bölmesini açınız.  
İnhalerin ta banını sıkıca tutup, ağızlığı ok 
yönünde döndürerek açınız . 
 3. Parmaklarınızın tamamen kuru 
olduğundan emin olunuz.  
Kapsülü, kapsül şeklindeki boşluğa 
yerleştiriniz.  Kapsülü, kullanmadan 
hemen önce ambalajından çıkarınız.  
 
 ÖNEMLİ: Kapsülü ağızlığın içerisine 
 koymayınız!  
 4. “Tık” sesini duyana kadar ağızlığı 
geri döndürerek kapsül bölmesini 
kapayınız.   
8 / 13 
  
 5. Tozu kapsülden serbestlemek için:  
 İnhaler cihazı  ağızlık yukarı doğru 
bakacak şekilde dik olarak 
tutunuz.  
 Aynı anda iki kırmızı  kulakçığa 
(düğmelere) da sıkıca basarak 
kapsülü deliniz. Sonra düğmeleri 
bırakınız. Bu işlemi sadece bir 
kere yapınız.  
Not:  Kapsül bu aşamada parçalanabilir 
ve küçük kapsül  parçacıkları ağzınıza ve  
boğazınıza gelebilir. Fakat kapsül  
yenilebilir nitelikte olduğu için sağlığa 
zararlı değildir.  
 6. Nefesinizi dışarıya olabildiğince 
veriniz.  
 7. İlacı derin bir şekilde hava yollarınıza 
çekmek için:  
 Ağızlığı ağzınıza yerleştiriniz ve 
başınızı hafifçe geriye doğru 
eğiniz.  
 Dudaklarınızla ağızlığın etrafını 
sıkıca sarınız.  
 Hızlı ama  duraksamadan ve 
alabildiğiniz kadar derin soluk  
alınız.  
Not: Kapsülün  kapsül bölmesin  
üzerindeki alanda dönmesine bağlı olarak 
bir vızıldama sesi duymalısınız. Eğer bu 
vızıldama sesini duymazsan ız, kaps ül 
bölmesini açınız ve kapsülün  kapsül 
bölmesinde sıkışıp sıkışmadığını kontrol 
ediniz. Daha sonra 7. basamağı 
tekrarlayınız. Kapsülü kurtarmak için 
düğmelere tekrar tekrar BASMAYINIZ.  
 
 
 
  
9 / 13 
  8. İnhaler cihaz  içerisinden nefes 
aldıktan sonra, nefesin izi rahatsız 
olmayacak şekilde, tutabildiğiniz 
kadar tutunuz ve inhaleri ağzınızdan 
çıkarınız. Sonra burnunuzdan nefes 
veriniz. Kapsül bölmesini açınız ve 
kapsülde toz kalıp kalmadığını 
kontrol ediniz. Eğer kalmış ise 6 -8. 
işlemleri  tekrarlayınız.  
 9. Tüm tozu kullandıktan sonra kapsül 
bölmesini açınız (bkz. basamak 2). 
Boş kapsülü çıkarınız ve içeride kalan 
tozları temizlemek için kuru bir kağıt 
mendil ya da yumuşak bir fırça 
kullanınız.  
Not: İnhaler cihaz  temizlemek için SU 
KULLANMAYINIZ.  
 10. Ağızlığı  kapatın ve  kapağı  tekrar  
kapatınız.  
 
Uygulamaya ilişkin sorular ve cevapları  
 
1. Kapsüllerin küçük parçacıklara ayrılmasını nasıl önlerim?  
 
Cihazın yanındaki kırmızı  kulakçıklara (düğmelere) bastığınızda (5. basamak), kapsüller 
kırılabilir ve nefes alırken ağzınıza ya da boğazınıza küçük parçacıklar kaçabilir. Bunu 
aşağıdakileri uygulayarak önleyebilirsiniz:  
 
 Kırmızı kulakçıklara  (düğmelere) yalnızca bir kere basarak.   
 Kapsülleri kullanmadan önce orijinal ambalajında (blister paketler) tutarak.  
 Kapsülleri 25°C’nin altındaki oda sıcaklığında saklayarak.  
 Kapsülleri nemden koruyarak.  
 
2. Kapsül parçacıkları zararlı mıdır?  
Hayır. Kapsül, zararlı olmayan yenilebilir niteli kte hipromellozdan  yapılmıştır. Ağzınıza ya 
da boğazınıza kaçan kapsül  parçacıkları yutulabilir.  
 
3. Kapsül bölmesinde sıkışan kapsülü nasıl çıkaracağım?  
İnhaler cihaz ı açın, baş aşağı çevirin ve yavaşça dibine vurun.  
 
4. Eğer kırmızı kulakçıklar (düğmeler) sıkışırsa ne yapmalıyım?  
Kırmızı  kulakçıkları  (düğmeleri) yavaşça kanatçıkların yardımıyla ilk konumuna geri çekin.  
 
5. Dozu gerçekten alıp almadığımı nasıl bileceğim?  
 
 İnhaler cihaz  içerisinden nefes aldığınızda bir vızıldama sesi d uyacaksınız.  
 Ağzınızda laktozdan  (inek sütü kaynaklı)  kaynaklanan ‘şeker tadı’ hissedeceksiniz. 
Boğazınızın arka kısmında toz hissedebilirsiniz. Bu normaldir.  
10 / 13 
  Doz alındığında kapsül boşalmış olacaktır.  
6. İnhaler cihaz  içerisindeki tozu nasıl temizlerim?  
 
 Kuru bir kağıt mendil ya da yumuşak bir fırça kullanınız.  
 İnhaler cihazı  asla yıkamamanız gerektiğini unutmamalısınız.  
 
Değişik yaş grupları:  
Çocuklarda kullanım ı: 
FORALES , 5 yaş ve üzerindeki çocuklar için uygundur. 5 yaş ve üzerindeki çocuklar için 
önerilen doz günde iki kere 1 kapsüldür.  
 
Çocuklar için günlük olarak önerilen en yüksek doz 2 kapsüldür.  
 
Çocuğunuzda, egzersiz ya da soğuk havanın veya alerjisi olduğunu bi ldiğiniz bir şeyin yol 
açtığı astım krizlerini önlemek için, egzersiz ya da maruziyetten en az 15 dakika önce 1 
kapsül kullanınız.  
 
Çocuklar ancak inhaleri (cihazı) doğru olarak kullanabiliyorsa (bkz. “Doğru kullanım 
talimatları”) FORALES  kullanmalıdır. A ksi takdirde inhaleri bir yetişkinin yardımıyla 
kullanmalıdırlar.  
 
Yaşlılarda kullanım:  
Eğer 65 yaş veya üzerindeyseniz FORALES ’i diğer yetişkinlerle aynı dozda kullanabilirsiniz.  
 
Özel kullanım durumları  
Böbrek /Karaci ğer yetmezli ği: 
Formoterolün  karaciğer veya böbrek yetmezliği olan hastalardaki kullanımına ilişkin klinik 
çalışma yapılmamıştır.  
 
Eğer FORALES ’in etkisinin çok güçlü veya zayıf olduğuna dair bir izleminiz var ise  
doktorunuz veya eczacınız ile konu şunuz.  
 
Kullanmanız gerekenden daha fazla FORALES  kullandıysanız:  
Yanlışlıkla doktorunuzun size söylediğinden daha fazla FORALES  aldıysanız, mide bulantısı 
hissedebilir ya da kusabilirsiniz ya da titreme, baş ağrısı, sersemlik (yüksek kan basıncına 
bağlı bir etki olabilir), hızlı kalp atışı yaşayabilir ya da kendinizi uykulu hissedebilirsiniz. 
Derhal doktorunuzla konuşun ya da en y akın acil servise başvurun. Tıbbi tedavi görmeniz 
gerekebilir. Kullanmakta olduğunuz ilaçları yanınızda götürünüz.  
 
FORALES ’den kullanmanız gerekenden fazlasını kullanmı şsanız bir doktor veya eczacı ile 
konu şunuz.  
 
FORALES ’i kullanmayı unutursanız  
İlacınızı almayı unutursanız, unuttuğunuzu fark eder etmez bu dozu alınız ve sonraki dozu her 
zamanki saatte alınız.  
 
Eğer, ilacınızı almayı unuttuğunuzu fark ettiğinizde, sonraki dozun saati yaklaşmış ise, 
unuttuğunuz dozu atlayınız.  
 
Unutulan dozları de ngelemek için çift doz almayınız.  
 
  11 / 13 
 FORALES  ile tedavi sonlandırıldı ğında  oluşabilecek  etkiler  
Doktorunuzun önerisi dışında tedaviyi sonlandırmanız, hastalığınızın şiddetlenmesine ve 
tedavinin aksamasına neden olabilir.  
 
4.  Olası yan etkiler nelerdir?  
 
Tüm ilaçlar gibi, FORALES ’in içeriğinde bulunan maddelere duyarlı olan kişilerde yan 
etkiler olabilir.  
 
FORALES  ile yapılan bazı klinik çalışmalarda, ciddi artım krizleri (nefes darlığında, 
öksürükte, hırıltıda şiddetli artış ya da hastaneye yatış ile sonuçlanabilecek göğüs sıkışması) 
gözlenmiştir.  
 
Bazı yan etkiler ciddi olabilir;  
 
 Hırıltı ya da öksürük ve nefes alma güçlüğü ile birlikte bronkospazm (bronşların 
daralması) yaşarsanız,  
 
Bu yan etki yaygın olmayan sıklıkta (100 hastanın birinden az, fakat 1.000 hastanın birinden 
fazla) görülebilir.  
 
 Alerjik reaksiyonlar yaşarsanız, örne ğin baygınlık hissederseniz (düşük kan basıncı), 
deri döküntü sü, kaşıntı ya da yüzünüzde şiş lik meydana gelirse,  
 Kas güçsüzlüğü, kas kasılmaları (kas spazmları) veya anormal bir kalp ritmini içeren 
belirtiler yaşarsanız (bu kan potasyum seviyenizin düşük o lduğu anlamına gelebilir),  
 Düzensiz kalp atışı yaşarsanız (hızlı kalp atışını da içeren),  
 
Bu yan etkiler çok seyrek sıklıkta (10.000 hastanın birinden az) görülebilir.  
 
 Baskı tarzında göğüs ağrınız varsa (anjina pektoris adı verilen kalbi besleyen 
damarla rın daralması/tıkanması ile ortaya çıkan göğüs ağrısı),  
 
Eğer bu yan etkilerinden biri sizde mevcut ise, DERHAL doktorunuzu arayınız.  
 
FORALES ’in kullanılması sonucunda aşağıda belirtilen yan etkiler ortaya çıkabilir:  
 
Yan etkiler aşağıdaki kategorilerde g österildiği şekilde sıralanmıştır:  
Çok yaygın   : 10 hastanın en az 1’inde görülebilir.  
Yaygın    : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla 
görülebilir.  
Seyrek  : 1.000 hastanın birinden az, fakat 10.000 hastanın birinden fazla 
görülebilir.  
Çok seyrek   : 10.000 hastanın birinden az görülebilir.  
Sıklığı bilinmeyen  : Eldeki veriler ile belirlenemeyecek kadar az hastada görülebilir.  
 
Yaygın:  
 Baş ağrısı,  
 Titreme,  
 Çarpıntı.  
  12 / 13 
 Yaygın olmayan:  
 Huzursuzluk (ajitasyon),  
 Kaygı, endişe (anksiyete),  
 Sinirlilik,  
 Uyuma güçlüğü,  
 Baş dönmesi,  
 Hızlı kalp atışı,  
 Boğaz tahrişi,  
 Kas krampları,  
 Kas ağrısı,  
 Astımın kötüleşmesi.  
 
Çok seyrek:  
 Bulantı,  
 Tat alma bozuklukları,  
 Ellerin ayakların şişmesi,  
 Aşırı susama, sık sık idrara çıkma ve uzun süren yorgunluk (yüksek kan şekerinin 
göstergesi olabilir).  
 
Eğer bu yan etkilerden birini yaşarsanız, DERHAL doktorunuza bildiriniz.  
Bu yan etkilerden biri sizi şiddetli şekilde etkilerse, olabildiğince kısa sürede doktorunuza 
söyleyiniz.  
Bu yan etkilerden bazıları ilaca alıştıkça yok olabilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız , 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etkileri Bildirimi” ikonuna tık layarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağ lamış 
olacaksınız.  
 
5. FORALES ’in saklanması  
 
FORALES ’i çocukların göremeyece ği, erişemeyece ği yerlerde ve ambalajında saklayınız.  
 
25°C’nin altındaki oda sıcaklığında saklayınız. Nemden koruyunuz.  
 
Son kullanma tarihiyle  uyumlu olarak kullanınız.  
 
Blister  veya ambalajın üzerinde belirtilen son kullanma tarihinden sonra FORALES’i  
kullanmayınız.  
 
Eğer üründe ve/veya ambalajında bozukluklar fark ederseniz FORALES ’i kullanmayınız.  
 
Kapsülleri inhaler (cihaz) ile birlikte orijinal ambalajında (blister  paket) saklayınız.  13 / 13 
 Her zaman eski İnhaler cihaz ı atınız ve her bir yeni ambalaj ile verilen yeni inhaler cihazını 
kulanınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama siste mine veriniz.  
 
Ruhsat Sahibi:  
World Medicine İlaç San. ve Tic. A.Ş.  
Bağcılar/ İstanbul  
 
Üretim Yeri : 
World Medicine İlaç San. ve Tic. A.Ş.  
Bağcılar/İSTANBUL  
 
Bu kullanma talimatı  ....tarihinde  onaylanmı ştır. 