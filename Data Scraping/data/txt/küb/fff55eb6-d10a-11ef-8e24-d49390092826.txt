KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
HEBİVAC Pediyatrik 10 mcg / 0.5 ml IM enjeksiyonluk süspansiyon
Steril
2. KALİTATİF VE KANTİTATİF BİLEŞİM
Etkin madde:
Rekombinant DNA teknolojisi ile maya hücrelerinde (Saccharomyces cerevisiae) üretilmiştir.
Her 0.5 ml 20 mikrogram saflaştırılmış hepatit B yüzey antijeni içerir.
Yardımcı maddeler:
Sodyum klorür 8,5 mg
Dibazik sodyum fosfat k.m.
Monobazik potasyum fosfat k.m.
Yardımcı maddeler için 6.1’e bakınız.
3. FARMASÖTİK FORM
Enjeksiyon için süspansiyon içeren flakon
Beyaz, hafif opak bir süspansiyondur.
4. KLİNİK ÖZELLİKLER
4.1. Terapötik endikasyonlar
Hepatit B virüsünün bilinen alt tiplerinin neden olduğu enfeksiyona karşı bağışıklama.
4.2. Pozoloji ve uygulama şekli
Pozoloji/uygulama sıklığı ve süresi:
10 mcg’lık aşı dozu: Bir 10 mcg’lık doz (1,0 ml süspansiyon içinde) 16 yaş ve üzerindekiler için
hazırlanmıştır.
1Bağışıklama rejimi, aşağıdaki takvime göre verilen üç doz aşıdan oluşur:
• 1.doz : seçilen tarihte
• 2.doz : ilk dozdan 1 ay sonra
• 3.doz : ilk dozdan 6 ay sonra
Pekiştirici aşı: DSÖ, 3 dozluk bir dizi Hepatit B immünizasyonunun 15 yıl boyunca koruduğunu
ve koruyucu antikorlar zaman içinde kaybolsa bile HBV’ye maruz kaldıktan sonra koruyucu
bir anamnestik yanıtın meydana geldiği gösterildiği için pekiştirici aşılamayı önermemektedir.
Bununla birlikte, dünya çapında bazı yerel aşılama programlarında bir rapel doz için öneri
bulunmaktadır ve bunlar göz önünde bulundurulmalıdır.
Bazı popülasyonlarda (örneğin; Hepatit B ile enfekte olmuş annelerden doğan yenidoğanlar
veya yakın zamanda virüse maruz kalmış veya yüksek riskli bölgelere seyahat edenler)
alternatif 0-, 1- ve 2-aylık bir takvim ve 12.ayda bir rapel kullanılabilir.
Hemodiyaliz veya immün yetmezlikli hastalarda ek doz(lar) gerekebilir, çünkü birincil
bağışıklama serisinden sonra koruyucu antikor titresi (> 10 IU /L) elde edilemeyebilir.
Uygulama şekli:
Yalnızca intramüsküler kullanım içindir.
HEBİVAC Pediyatrik gluteal bölgede uygulanmamalıdır ve intravenöz veya intradermal
yolla uygulanmamalıdır.
Uygulamadan önce çalkalayın, çünkü depolama sırasında berrak bir üst tabaka ile temiz bir beyaz
çökelti oluşabilir.
4.3. Kontrendikasyonlar
HEBİVAC Pediyatrik’in herhangi bir bileşenine karşı aşırı duyarlılığı olan kişilerde kullanımı
kontrendikedir.
Etkin maddeye veya ürünün içeriğinde yer alan herhangi bir yardımcı maddeye aşırı duyarlılık.
Diğer hepatit B aşılarının uygulanmasını takiben gelişen aşırı duyarlılık.
Akut şiddetli febril hastalık görülen kişilerde HEBİVAC uygulaması ertelenmelidir. Bununla
birlikte soğuk algınlığı gibi minör bir enfeksiyonun varlığı bağışıklama için kontrendikasyon
değildir.
24.4. Özel kullanım uyarıları ve önlemleri
Akut, şiddetli ateşli bir hastalıktan muzdarip olan hastalarda HEBİVAC Pediyatrik
uygulaması
ertelenmelidir.
Hepatit B'nin uzun kuluçka dönemi nedeniyle, aşılama esnasında tanımlanmamış hepatit B
enfeksiyonunun mevcut olması mümkündür. Bu gibi durumlarda aşı hepatit B'yi önlemeyebilir.
Aşı, hepatit A virüsü, hepatit C virüsü, hepatit E virüsü veya karaciğeri enfekte ettiği bilinen
diğer patojenlere karşı koruma sağlamaz.
Multipl sklerozu olan hastalarda, bağışıklık sisteminin herhangi bir uyarımı semptomlarının
alevlenmesine neden olabilir. Bu nedenle, bu hastalar için, Hepatit B'ye karşı aşılamanın
yararları, multipl sklerozun alevlenme risklerine karşı tartılmalıdır.
Hepatit B'nin latent veya progresif durumlarındaki hastalarda, aşılama ile korunmanın
sağlanamadığı düşünülmektedir.
Hepatit B aşılarına immün yanıtın azalmasında bir dizi faktör gözlenmiştir. Bu faktörler, yaşlılık,
erkek cinsiyeti, obezite, sigara kullanımı, uygulama yöntemi ve bazı kronik sebepli
hastalıklardır. HEBİVAC aşılamasının tamamlanmasını takiben sero-koruma başarısızlığı olma
riski olan bireylerde serolojik test uygulaması düşünülmelidir. Aşılama sürecine yanıt vermeyen
ya da sub-optimal yanıt olan kişilerde ek dozlar düşünülmelidir.
Tüm enjekte edilebilir aşılarda olduğu gibi, aşının uygulanmasını takiben nadir anafilaktik
reaksiyonlar durumunda uygun tıbbi tedavi her zaman hazır bulundurulmalıdır.
Tüm aşılarda olduğu gibi, koruyucu immün yanıt ortaya çıkmayabilir.
Kronik karaciğer hastalığı, HIV enfeksiyonu veya hepatit C taşıyıcısı olan hastalar hepatit B
virüsüne karşı aşılanması engellenmemelidir. Bu hastalarda hepatit B virüs enfeksiyonu şiddetli
olabileceğinden, aşılama önerilebilir. Bu nedenle bu tip hastalarda hepatit B aşılması vaka
bazında hekim tarafından değerlendirilmelidir.
Herhangi bir aşılamayı takiben veya öncesinde dahil özellikle adolesanlarda iğne ile enjeksiyona
karşı psikojenik cevap olarak senkop (bayılma) olabilir. Bu duruma iyileşme sürecinde geçici
görme bozuklukları, parastezi ve tonik-klonik uzuv hareketleri gibi çeşitli nörolojik bulgular
eşlik edebilir. Bayılmaya bağlı yaralanmalardan kaçınmak için gerekli prosedürlerin hazır olması
önemlidir.
3Bu tıbbi ürün her ampulde 1 mmol (23 mg)’dan daha az sodyum ihtiva eder; bu dozda sodyuma
bağlı herhangi bir yan etki beklenmemektedir.
Bu tıbbi ürün her ampulde 1 mmol (39 mg)’dan daha az potasyum ihtiva eder; bu dozda
potasyuma bağlı herhangi bir yan etki beklenmemektedir.
Bu tıbbi ürünün üretim sürecinde tiyomersal kullanılmıştır ve bunun kalıntıları nihai üründe
bulunmaktadır. Bu nedenle duyarlılık reaksiyonları meydana gelebilir.
Biyoteknolojik tıbbi ürünlerin takip edilebilirliğinin sağlanması için uygulanan ürünün ticari
ismi ve seri numarası mutlaka hasta dosyasına kaydedilmelidir.
4.5 Diğer tıbbi ürünler ile etkileşimler ve diğer etkileşim şekilleri
Genel olarak, hepatit B aşısı, farklı enjeksiyon bölgesinde BCG, DTP, MMR, Polio aşısı ile
eşzamanlı olarak uygulanabilir.
HEBİVAC’nin ve diğer aşıların veya spesifik hepatit B immünoglobülinin eş zamanlı
uygulanmasına yönelik veri bulunmamaktadır. Spesifik hepatit B immünoglobülin ve
HEBİVAC’nin eş zamanlı uygulanması gerekirse, bunlar ayrı enjeksiyon bölgelerinden
verilmelidir. Bu aşı ile diğer aşıların eş zamanlı uygulanmasına ilişkin veri bulunmadığından, 2
ila 3 haftalık bir ara verilmelidir.
İmmünosüpresif tedavi gören hastalarda veya immün yetmezliği olan hastalarda yeterli bir immün
yanıtın sağlanamaması beklenebilir.
Özel popülasyonlara ilişkin ek bilgiler:
Özel popülasyonlara ilişkin etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Veri bulunmamaktadır.
Gebelik dönemi
HBsAg'ın fetal gelişim üzerindeki etkisi değerlendirilmemiştir. Bununla birlikte, tüm inaktif
viral aşılarda olduğu gibi, fetusun riskleri ihmal edilebilir olarak kabul edilir. HEBİVAC
Pediyatrik hamilelik sırasında sadece açıkça ihtiyaç duyulduğunda kullanılmalıdır.
4Laktasyon dönemi
Anne sütü ile beslenen bebeklere anne sütüyle beslenen bebekler üzerindeki etkisi klinik
çalışmalarda değerlendirilmemiştir. Kontrendikasyon oluşturulmamıştır.
Üreme yeteneği / Fertilite
Veri bulunmamaktadır.
4.7. Araç ve makine kullanımı üzerindeki etkiler
Araç ve makine kullanma yeteneği üzerine etkilerini inceleyen herhangi bir çalışma
bulunmamaktadır.
Bazı istenmeyen etkiler (bkz. Bölüm 4.8) araç ve makine kullanma yeteneğini etkileyebilir.
4.8. İstenmeyen etkiler
Sıklık sınıflandırması aşağıdaki gibidir:
Çok yaygın (≥1/10); yaygın (≥1/100 ile <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle tahmin
edilemiyor
Enfeksiyonlar ve enfestasyonlar
Yaygın olmayan: Moniliyaz, rinit.
Metabolizma ve beslenme hastalıkları
Yaygın: Anoreksi.
Psikiyatrik hastalıkları
Yaygın: İnsomnia, sinirlilik, irritabilite.
Sinir sistemi hastalıkları
Yaygın: Baş ağrısı, sersemlik.
Seyrek: Anormal ağlama, somnolans.
Çok seyrek: Optik nevrit, fasiyal paralizi, Guillain-Barré sendromu, dissemine sklerozun
alevlenmesi
Vasküler hastalıkları
Yaygın: Hematom.
Gastrointestinal hastalıkları
Yaygın: Abdominal ağrı, diyare, kusma.
Seyrek: Bulantı.
5Deri ve deri altı doku hastalıkları
Yaygın: Eritematöz döküntü, eritem.
Yaygın olmayan: Pitriazis rozea, döküntü, makülopapüler döküntü.
Kas-iskelet bozukluklar, bağ doku ve kemik hastalıkları
Seyrek: Miyalji, artrit.
Üreme ve meme hastalıkları
Yaygın olmayan: Yenidoğan sarılığı.
Genel bozukluklar ve uygulama bölgesine ilişkin hastalıkları
Çok yaygın: Enjeksiyon bölgesinde ağrı.
Yaygın: Ateş, endürasyon, ödem, hassasiyet, enflamasyon.
Seyrek: Halsizlik, yorgunluk.
Araştırmalar
Seyrek: Transaminazlarda geçici artış
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr ; eposta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Veri bulunmamaktadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup:Viral aşılar, Hepatit B aşısı
ATC kodu: J07BC01
HEBİVAC Pediyatrik ile farelerde plazma kaynaklı HBsAg'ye (referans NIBSC: kodlanmış
85/65) göre daha yüksek antikor titreleri ve daha düşük ED değerleri gözlenmiştir. Ayrıca
50
HEBİVAC Pediyatrik’in potensini değerlendirmek için gerçekleştirilen bir karşılaştırma
testinde ticari olarak mevcut bir aşıya göre yüksek antikor titreleri elde edilmiştir (Tablo
1, 2).
6Tablo 1. Farelerde rHBsAg potens testi
Referans
HEBİVAC Pediyatrik
(NIBSC: kodlanmış 85/65)
rekombinant HBsAg aşısı
plazma-türevli HBsAg aşısı
ED
50
0,13 0,09
(mcg /mL)
Tablo 2. Kobaylarda rHBsAg potens testi
Ticari Hepatit B aşısı HEBİVAC Pediyatrik
(rekombinant HBsAg aşısı) (rekombinant HBsAg aşısı)
GMT*
32,76 58,87
(mIU/mL)
*GMT : Geometrik Ortalama Titrasyonu
0-, 1- ve 2-ay ve 0-, 1- ve 6-ay aralıklarla uygulanan rekombinant DNA maya-türevli hepatit B
aşısının (HEBİVAC Pediyatrik) immünojenisitesini ve güvenliliğini değerlendirmek ve
plazma- türevli bir HBV aşısı ile rekombinant HBV aşısı ile aşılamadan sonra antikor
titrelerini karşılaştırmak için, sağlıklı Korelilerin dahil olduğu 5 klinik çalışma
gerçekleştirilmiştir. Ayrıca, HEBİVAC Pediyatrik’in immünojenisitesini ve güvenliliğini
değerlendirmek için Vietnam'da küçük çaplı bir klinik çalışma da yapılmıştır.
Bu çalışmalarda birkaç farklı parametre karşılaştırılmıştır: yaş ve cinsiyet dağılımındaki
farklılık, sero dönüşüm oranı, deneysel aşı grubu (HEBİVAC Pediyatrik) ve kontrol aşı grubu
(plazma kaynaklı aşı) arasındaki geometrik ortalama titreleri ve ayrıca HEBİVAC Pediyatrik
grubundaki güvenlilik verileri.
Cinsiyet ve yaş dağılımındaki küçük farklılıklar gözlendiğinde, gruplar arası immünojenisite
arasında karşılaştırma yapabilme kabiliyeti üzerinde hiçbir sonuç çıkmamıştır. Aynı aşılama
programı kıyaslandığında iki grup arasında immünojenisitede bir fark bulunmazken, 0-, 1- ve 6
aylık programların uzun süreli immünojenisite için 0-, 1- ve 2 aylık programlardan daha iyi
olduğu düşünülmüştür. Rekombinant HBV aşısının immünojenitesi, sero dönüştürme oranları
ve antikor titresi seviyeleri göz önüne alındığında, plazmadan türetilen HBV aşısı kadar iyi
olduğu görülmüştür.
Bu çalışmalar sırasında HBsAg seropozitifliği veya klinik hepatit atağı gözlenmemiştir.
Aşılamadan sonra çalışma gruplarında gözlenen advers reaksiyonlar hafif ve semptomlar
geçicidir.
7Genel olarak, mevcut veriler, HEBİVAC Pediyatrik’in (mayadan türetilen rekombinant hepatit
B aşısı) hepatit B'ye karşı bağışıklamanın hem 2- hem de 6 aylık takvimler için etkili
olduğunu ve aşının uygunluğuna göre 2- ve 6 aylık zaman çizelgesi aralarında seçim
yapılmasını mümkün kıldığını göstermektedir. HEBİVAC Pediyatrik’in güvenliliği ve
immünojenitesi tüm yaş gruplarında gösterilmiştir.
5.2. Farmakokinetik özellikler
Geçerli değildir.
5.3. Klinik öncesi güvenlilik verileri
HEBİVAC Pediyatrik’in toksisitesi, sıçan ve farede tek dozlu çalışmalarda (oral ve
intraperitoneal) ve sıçanda (cilt altı) 4 haftaya kadar tekrarlanan doz çalışmalarında
incelenmiştir. HEBİVAC Pediyatrik’in mutajenik potansiyeli Ames bakteriyel mutasyon
testinde, kromozomal aberasyon testinde ve mikronükleus testinde test edilmiştir. Fare-sıçan
sistemlerinde ve kobay-guinea domuz sisteminde pasif kutanöz anafilaksi (PCA) testinin yanı
sıra kobayda aktif sistemik anafilaksi olmak üzere bir dizi antijenisite çalışması yapılmıştır. Ek
olarak, tavşanlarda HEBİVAC Pediyatrik’in lokal irritasyon testi yapılmıştır.
Akut çalışmalarda, fareler ve sıçanlar, tek bir oral veya intraperitonal 0, 0,125, 0,25, 0,5, 1 veya
2 mg/kg vücut ağırlığı dozunu almıştır. Erkek ve dişi farelerde LD değerleri > 2 mg/kg (50
50
ml/kg) idi ve sıçanlarda da aynıydı. Test materyalinin neden olduğu ölüm oranında veya
ağırlıkta değişiklik olmamıştır. Klinik bulgu ve nekropsideki herhangi bir anormallik de kontrol
grubunda da gözlenmiştir, bu nedenle test materyalinin kendisinin neden olduğu spesifik
reaksiyonlar olmadıkları düşünülmüştür. Sonuç olarak, HEBİVAC Pediyatrik’in sıçanlar ve
fareler üzerindeki akut toksikolojik etkisi ihmal edilebilir düzeydedir.
Subakut çalışmalarda, sıçanlar subkutan yolla 4 haftalık tedaviyi (haftada 5 kez), 0, 50, 100
veya 200 mcg/kg dozlarında almıştır. Klinik bulgular, vücut ağırlığı, besin tüketimi, su tüketimi,
hematoloji, kan biyokimyası, nekropsi ile ilgili brüt bulgular ve organ ağırlıkları açısından
toksikolojik olarak anlamlı bir değişiklik görülmemiştir. Sonuç olarak, tedaviye bağlı önemli
anormallikler gözlenmemiştir.
İn vitro çalışmalarda HEBİVAC Pediyatrik’in genetik hasarı tetikleme potansiyeli
araştırılmıştır. Sonuçlar, HEBİVAC Pediyatrik’in mutajenik potansiyelinin olmadığını
göstermiştir.
Ames yöntemine göre Salmonella typhimurium’da ters mutasyonların indüksiyonu, metabolik
aktivasyonlu ve metabolik aktivasyon olmaksızın, 10-2000 ng / plaka arasında değişen
HEBİVAC Pediyatrik konsantrasyonlarında gerçekleştirilmiştir. Herhangi bir
konsantrasyonda HEBİVAC Pediyatrik, ters mutasyonlu kolonilerin sayısında bir artışa neden
olmamıştır.
Kromozomal aberasyonun indüksiyonu, 5, 10 ve 20 mcl/ ml'lik bir HEBİVAC Pediyatrik
8konsantrasyon aralığında Çin hamster hücre akciğer fibroblast kültürlerinde değerlendirilmiştir.
Kromozomal aberasyon gözlenmemiştir.
Kemik iliği hücrelerinde mikronükleus oluşumunun indüksiyonu, sıçanda 0,1, 0,2 ve 0,4
mg/kg’lık HEBİVAC Pediyatrik konsantrasyonlarında değerlendirildi. HEBİVAC Pediyatrik
ile tedavi edilen gruplarda mikronükleuslarda önemli bir artış görülmemiştir.
Bir sıçan / fare pasif kutanöz anafilaksi (PCA) testinde, HEBİVAC Pediyatrik ile duyarlı hale
getirilmiş farelerden alınan serum, teste tabi tutulan sıçanlarda yanıt vermemiştir. Gine pigi aktif
anafilaksi testinde, HEBİVAC Pediyatrik, idrar veya defekasyon gibi hafif anafilaktik
yanıtları indükleme potansiyeli göstermiştir. Gine pigi - gine pigi pasif kutanöz anafilaksi
(PCA) testinde, HEBİVAC Pediyatrik ile duyarlı hale getirilen kobaylardan alınan serum,
teste tabi tutulan kobaylarda hiçbir yanıt vermemiştir. Sonuç olarak, HEBİVAC Pediyatrik,
PCA testi kullanılarak yapılan çalışmalarda antijenisite göstermemiş ve kobay aktif anafilaksi
testinde antijenite açısından düşük bir potansiyel göstermiştir.
Tavşandaki lokal irritasyon testinde, Draize yöntemini takiben HEBİVAC Pediyatrik’in
Primer Tahriş Edici İndeksi (P.I.I.), deney koşulları altında 0’dır ve HEBİVAC Pediyatrik cilt
tahrişi özelliği olmadığı sonucuna varılmıştır.
6. FARMASÖTİK ÖZELLİKLER
6.1. Yardımcı maddelerin listesi
Alüminyum hidroksit jel (Alüminyuma eşdeğer)
Monobazik potasyum fosfat
Dibazik sodyum fosfat
Sodyum klorür
Enjeksiyonluk su
6.2. Geçimsizlikler
Geçerli değildir.
6.3. Raf ömrü
36 ay
6.4. Saklamaya yönelik özel tedbirler
2-8°C arası sıcaklıkta (buzdolabında) saklanmalıdır. Dondurulmamalıdır. Açıldıktan sonra hemen
kullanılmalıdır. Işıktan korunarak saklanmalıdır.
96.5. Ambalajın niteliği ve içeriği
Primer ambalaj: Kauçuk tıpalar ile kapatılmış 3 mL'lik şeffaf Tip-I cam flakon
Sekonder ambalaj: Karton kutu içerisinde 3 mL'lik şeffaf Tip-I cam flakonlarda 10 mcg/0.5
ml'lik solüsyon içeren 10 adet flakon
6.6. Beşeri tıbbi üründen arta kalan maddelerin imhası ve diğer özel önlemler
Kullanmadan önce flakon iyice çalkalanmalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Turk İlaç ve Serum Sanayi A.Ş.
Büğdüz Mah. Enver Paşa Cad. No: 8
06750 Akyurt/Ankara
Tel: (0312) 837 67 67
Faks: (0312) 844 21 06
E-posta: info@turkilac.com.tr
8. RUHSAT NUMARASI
2022/504
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 08.09.2022
Ruhsat yenileme tarihi:
10. KÜB’ÜN YENİLENME TARİHİ
---
10