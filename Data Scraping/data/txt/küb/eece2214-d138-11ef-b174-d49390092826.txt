KISA ÜRÜN BİLGİSİ
1. BEŞERİ TIBBİ ÜRÜNÜN ADI
METFULL 500 mg efervesan tablet
2. KALİTATİF VE KANTİTATİF BİLEŞİMİ
Etkin madde:
Metformin 500 mg
Yardımcı maddeler:
Potasyum Hidrojen Karbonat 487 mg
Yardımcı maddeler için 6.1‟e bakınız.
3. FARMASÖTİK FORMU
Efervesan tablet.
Beyaz renkte, düz yüzeyli, yuvarlak efervesan tabletler.
4. KLİNİK ÖZELLİKLER
4.1. Terapötik endikasyonlar
METFULL, insüline bağımlı olmayan (Tip II) diyabette, özellikle diyet ile kontrol altına
alınamayan şişman diyabetiklerde kullanılır. METFULL tek başına ya da diğer oral antidiyabetik
ajanlarla veya insülin ile beraber kullanılabilir. 10 yaşından büyük çocuklarda ve yetişkinlerde,
METFULL tek başına ya da insülin ile kombinasyon olarak kullanılabilir. Sadece diyetin yetersiz
kalmasından sonra ilk seçenek tedavi olarak metfrominle tedavi edilen Tip II diyabetli hastalarda
diyabetik komplikasyonlarda azalma görülmüştür.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler:
Standart başlangıç dozu olarak yemekler ile birlikte veya yemekten sonra günde 2-3 kez bir tablet
METFULL 500 mg, 850 mg veya 1000 mg‟dır.
110-15 gün sonra kan glukoz düzeyleri temel alınarak doz ayarlaması yapılmalıdır. Düşük doz
gastrointestinal tolerabilitesini geliştirilebilir. Yüksek doz metformin alan hastlarda iki 500
mg‟lık METFULL tableti 1000 mg METFULL tableti ile değiştirilebilir. Metforminin önerilen
maksimum dozu günde 3 gr‟ dır.
Diğer bir oral antidiyabetik ajandan geçiş yapılacaksa; diğer ilaç kesilmeli ve yukarıda belirtilen
dozlarda metformine başlanmalıdır.
İnsülin ile birlikte kullanımı:
Daha iyi kan glukoz kontrolü sağlamak için metformin ve insülin birlikte kullanılabilir.
METFULL 500 mg veya 850 mg günde 2-3 kez standart başlama dozuyla verilirken, insülin dozu
kan glukoz ölçümleri temel alınarak ayarlanır.
Uygulama şekli:
METFULL‟ü bir bardak suda eritiniz. Sonra bardağı tamamıyla içiniz.
Özel popülasyonlara ilişkin ek bilgiler:
Böbrek yetmezliği:
METFULL, serum kreatinin seviyeleri 135 mikromol/l (1,52 mg/dl)‟nin üzerindeki erkek
hastalarda veya 110 mikromol/l (1,24 mg/dl)‟nin üzerindeki kadın hastalarda kullanılmamalıdır.
(Bkz. Bölüm 4.3 Kontrendikasyonlar).
Karaciğer yetmezliği:
Metformin alındığında laktik asidoz riski söz konusu olduğundan, fonksiyonel karaciğer
yetmezliği olan hastalarda METFULL kullanımı tavsiye edilmemektedir (bkz. Bölüm 5.2
Farmakokinetik özellikler, Karaciğer yetmezliği).
Pediyatrik popülasyon:
Monoterapi ve insülin ile kombinasyon:
METFULL, 10 yaşından büyük çocuklarda ve ergenlerde kullanılabilir.
Başlangıç dozu olarak, genelde günde bir kez 500mg veya 850mg yemeklerle veya yemeklerden
sonra önerilmektedir.
210-15 gün sonra kan glukoz ölçümlerine dayanarak doz ayarlanması yapılmaktadır. Yavaş olarak
doz artışı yapıldıktan sonra gastrointestinal dayanıklılığında gelişme gösterebilir. Önerilen
maksimum metformin hidroklorür dozu günlük 2g, 2 ya da 3 e bölünerek alınabilir.
Geriyatrik popülasyon:
Yaşlı kişilerde, böbrek fonksiyonlarını azaltma potansiyeli nedeniyle metformin dozu, böbrek
fonksiyonları temel alınarak ayarlanmalıdır. Gerekli olduğu sürece, düzenli olarak böbrek
fonksiyon değerlendirmeleri yapılmalıdır.
4.3. Kontrendikasyonlar
 Metformin hidroklorür veya bileşimindeki diğer maddelere hassasiyet
 Böbrek yetersizliği veya bozukluğu (serum kreatin düzeyi erkeklerde > 1.5 mg/dL ve
kadınlarda > 1.4 mg/dL)
 Diyabetik ketoasidoz, diyabetik prekoma
Böbrek fonksiyonlarını değiştirmek potansiyeli olan akut durumlar
 Dehidratasyon
 Ciddi infeksiyon
 Şok
 İyotlu kontrast maddelerin intravasküler uygulanması
Doku hipoksisine yol açabilecek akut veya kronik hastalıklar
 Kardiyak veya respiratuar yetersizlik
 Yakın geçmişte myokard enfarktüsü
 Şok
Hepatik yetersizlik
Akut alkol intoksikasyonu, alkolizm
Süt verme
4.4. Özel kullanım uyarıları ve önlemleri
Laktik asidoz
Metformin birikmesine bağlı olarak meydana gelebilen laktik asidoz nadir ancak ciddi bir
metabolik komplikasyondur. Laktik asidozun bildirildiği hastalar belirgin böbrek yetmezliği olan
3diyabet hastalarıdır. Laktik asidozun insidansı; kontrolünü kötü yapılmış diyabet, ketosiz, uzun
süreli açlık, aşırı alkol alımı, karaciğer yetmezliği ve hipoksi ile giden risk arttırıcı durumların iyi
kontrol edilmesi ile azaltılabilir.
Tanısı
Laktik asidoz, takiben koma gelişimine yol açan asidoza bağlı dispne, karın ağrısı ve hipotermi
ile karakterizedir. Kan pH‟sında azalma, 5 mmol/l‟nin altında plazma laktat seviyesi, artmış
anyon açığı ve laktat/piruvat oranı diagnostik laboratuvar bulgularıdır. Metabolik asidozdan
şüpheleniliyorsa tıbbi ürünle yapılan tedavi hemen kesilmeli ve hasta derhal hastaneye
yatırılmalıdır (bkz. Bölüm 4.9 Doz aşımı ve tedavisi).
Böbrek fonksiyonlarının izlenmesi
Metformin böbrek yolu ile atıldığından, tedaviye başlamadan önce ve daha sonra serum kreatinin
düzeyleri belirlenmelidir.
Yaşlı kişilerde böbrek fonksiyonlarının azalması sık görülür ve asemptomatiktir. Böbrek
fonksiyonlarının azalabileceği durumlarda, örneğin NSAID tedavisine başlanacağı zaman ve
diüretik veya antihipertansif tedavi başlanırken özellikle dikkat edilmelidir.
İyodlu kontrast maddelerinin uygulanması
Radyolojik görüntülemede intravasküler iyodlu kontrast maddelerin uygulanması, böbrek
yetersizliğine neden olabileceğinden metformin kullanımı uygulamadan önce veya uygulamadan
sırasında kesilmeli ve ancak 48 saat sonra böbrek fonksiyonlarının değerlendirilip, normal
bulunmasını takiben başlanmalıdır.
Cerrahi uygulamalar
Metformin hidroklorür, genel anestezi uygulanan cerrahi girişimden 48 saat önce kesilmeli ve
girişimin 48 saat sonrasına kadar tekrar başlanmamalıdır.
Ayrıca, metformin, tek başına hipoglisemiye neden olmasa da, insülin veya sülfonilürelerle
birlikte kullanılacaksa dikkat edilmesi gerekir.
Pediyatrik popülasyon
Metfromin ile tedaviye başlamadan önce, Tip II diyabet mellitus tanısı doğrulanmış olması
gerekir.
4Bir yıl süren kontrol edilmiş klinik çalışmalarda gelişme çağında çocuklarda ve ergenlik
döneminde metforminin etkisinin olmadığı belirlenmiştir. Fakat uzun dönem verilere dayanarak,
spesifik noktalar mevcuttur. Bundan dolayı, çocuklarda, özellikle ergenlik öncesi çocuklarda
metformin ile tedavi esansında parametreler üzerinde metformin etkisi takip edilmesi
önerilmelidir.
10-12 yaş arası çocuklarda
10-12 yaş arası 15 hastada yürütülen kontrol edilmiş klinik çalışmalara dayanmaktadır. Daha
büyük çocuklarda ve ergenlerde, farklılık göstermemesine metforminin etkinlik ve güvenirlik
verilerine rağmen, 10 ile 12 yaş arası çocuklarda dikkatli kullanılması önerilmektedir.
Diğer önlemler
Tüm hastalar günlük doz kullanımında, düzenli olarak karbonhidrat dağılımı içeren diyetlerine
devam etmelidirler. Kilo fazlası olan hastalarda enerji kısıtlamalı diyetlerine devam etmeleri
gerekir.
Tip II diyabet hastalığı için düzenli olarak olağan laboratuar testleri takip edilmelidir.
Metformin yalnız başına hipoglisemiye neden olmaz, ama insülin ya da sülfonilürelerle birlikte
kullanıldığı zaman hipoglisemiye neden olabilir.
Potasyum uyarısı
Bu tıbbi ürün her dozunda 189,93 mg potasyum ihtiva eder. Bu durum, böbrek fonksiyonlarında
azalma olan hastalar ya da kontrollü potasyum diyetinde olan hastalar için göz önünde
bulundurulmalıdır.
4.5. Diğer tıbbi ürünlerle etkileşimler ve diğer etkileşim şekilleri
Önerilmeyen kombinasyonlar:
Alkol:
Akut alkol intoksikasyonunda, özellikle açlık veya malnütrisyon ve karaciğer yetersizliği
durumlarında laktik asidoz riski artar.
İyotlu kontrast maddeler:
İyotlu kontrast maddelerin intravasküler yoldan uygulanması, metformin birikimi ve laktik asidoz
riski ile sonuçlanan böbrek yetersizliğine neden olabilir.
5Metformin kullanımı uygulamadan önce veya uygulama sırasında kesilmeli ve ancak 48 saat
sonra böbrek fonksiyonlarının tekrar değerlendirilip, normal bulunmasını takiben başlanmalıdır.
Birlikte kullanımda dikkat edilmesi gereken ilaçlar:
Glukokortikoidler (sistemik veya lokal uygulama), beta-2 agonistleri ve diüretiklerin intrensek
hiperglisemik aktiviteleri vardır. Bu konuda hasta uyarılmalıdır ve özellikle tedavinin
başlangıcında daha sık kan glukoz ölçümleri yapılmalıdır. Eğer gerekliyse diğer ilaç ile tedavi
sırasında ve diğer ilacın kesilmesinden sonra antidiyabetik ilacın dozu ayarlanmalıdır.
ACE-inhibitörleri kan glukoz düzeylerini düşürebilir. Eğer gerekliyse diğer ilaç ile tedavi
sırasında ve diğer ilacın kesilmesinden sonra antidiyabetik ilacın dozu ayarlanmalıdır.
4.6. Gebelik ve laktasyon
Genel tavsiye
Gebelik kategorisi B‟dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
METFULL için gebeliklerde maruz kalmaya iliskin klinik veri mevcut değildir. Hayvanlar
üzerinde yapılan çalışmalar, gebelik/embriyonal/fetal gelişim/doğum ya da doğum sonrası
gelişim ile ilgili olarak doğrudan ya da dolaylı olarak zararlı etkileri olduğunu göstermemektedir
(bkz. 5.3 - Klinik öncesi güvenlilik verileri).
Gebe kadınlara verilirken tedbirli olunmalıdır.
Gebelik dönemi
İnsanlarda metforminin gebelik sırasında kullanımının güvenli olup olmadığı saptanmamıştır.
Deney hayvanları ile yapılan çalışmalar değerlendirildiğinde, embriyo veya fetus gelisimi,
gestasyon süreci ve doğum öncesi veya doğum sonrası gelişme üzerine direkt ya da dolaylı olarak
zararlı bir etkisinin olmadığını göstermiştir. Bununla birlikte hayvan çalışmaları insanların
vereceği yanıt yönünden belirleyici olmadığından gebelikte metformin kullanımı tavsiye edilmez.
Laktasyon dönemi
Metforminin insan sütüyle atılıp atılmadığı bilinmemektedir. Hayvanlar üzerinde yapılan
çalışmalar, metforminin sütle atıldığını göstermektedir. Emzirmenin durdurulup
durdurulmayacağına ya da METFULL tedavisinin durdurulup durdurulmayacağına/tedaviden
kaçınılıp kaçınılmayacağına ilişkin karar verilirken, emzirmenin çocuk açısından faydası ve
METFULL tedavisinin emziren anne açısından faydası dikkate alınmalıdır.
6Üreme yeteneği /Fertilite
Üreme yeteneği üzerindeki etkileri ile ilgili bilgi bulunmamaktadır.
4.7. Araç ve makine kullanımı üzerindeki etkiler
Metformin tek başına kullanıldığında hipoglisemiye neden olmadığından araç ve makine
kullanımı üzerine etkisi yoktur. Ancak, metformin diğer antidiyabetik ajanlarla (sülfonilüreler,
insülin, repaglinid) birlikte kullanıldığında hastalar hipoglisemi oluşma riskine karşı
uyarılmalıdır.
4.8. İstenmeyen etkiler
Bu reaksiyonlar, sistem organ sınıfına ve görülme sıklığına (çok yaygın [≥ 1/10], yaygın [≥ 1/100
ila < 1/10], yaygın olmayan [≥ 1/1,000 ila < 1/100], seyrek [≥ 1/10,000 ila < 1/1,000], çok seyrek
[< 1/10,000] veya sıklığı bilinmeyen) göre verilmektedir.
- Sinir sistemi bozuklukları;
Yaygın: Ağız kuruluğu
- Gastrointestinal bozukluklar: (Gastrointestinal belirtiler arasında bulantı, kusma, ishal, karın
ağrısı ve iştah kaybı yer alır. Bu belirtiler sıklıkla daha yüksek dozlarda ve tedavinin
başlangıcında meydana gelmekte ve çoğu vakada kendiliğinden iyileşmektedir.)
Çok yaygın: Kusma, mide bulantısı, diyare, karın ağrısı ve iştahsızlık
- Deri ve deri altı doku hastalıkları:
Çok seyrek: Ürtiker, eritem, prürit
- Metabolizma ve beslenme hastalıkları: (Metformin ile yapılan uzun süreli tedavi, B vitamini
12
emiliminde azalmayla ilişkilendirilmiştir; bu durum çok seyrek olarak klinik açıdan B vitamini
12
eksikliğiyle sonuçlanabilir (örneğin, megaloblastik anemi)
Çok seyrek: Laktik asidoz, Vitamin B eksikliği
12
7- Hepato-biliyer hastalıkları:
Çok seyrek: Karaciğer fonksiyon bozuklukları, hepatit
Pediyatrik Popülasyon:
10-16 yaş arası çocuklarda, bir yıl boyunca yayınlanmış ve satış sonrası veriler ile kontrol edilmiş
kliniksel çalışmalara dayanarak, yan etkiler yetişkinlerde görülen yan etkiler ile benzerlik
göstermektedir.
4.9. Doz aşımı ve tedavisi
İleri derecedeki metformin doz aşımı tıbbi aciliyeti olan ve hastanede tedavi edilmeyi gerektiren
laktik asidoza yol açabilir. Doz aşımı oluştuğunda, hastanın klinik durumuna göre belirlenecek
uygun destekleyici tedaviye başlanmalıdır. Laktat ve metformini uzaklaştırmanın en etkili
yöntemi hemodiyalizdir.
85 grama kadar çıkan miktarlarda alınan metformin ile hipoglisemi görülmezken, aynı
koşullardalaktik asidoz meydana gelmiştir. Metformin, iyi hemodinamik koşullar altında 170
ml/dakika‟ya kadar çıkan bir klerensle diyaliz yoluyla uzaklaştırılabilir.
5. FARMAKOLOJİK ÖZELLİKLER
5.1. Farmakodinamik Özellikler
Farmakoterapötik özellikler
Farmakoterapotik grup: Biguanidler
ATC kodu: A10BA
Etki mekanizması:
Metformin hem bazal, hem de postprandial plazma glukoz düzeylerini düşüren antihiperglisemik
etkilere sahip bir biguaniddir. İnsülin salgısını stimüle etmemekte ve böylece hipoglisemiye
neden olmamaktadır.
Metformin üç mekanizma ile etki edebilmektedir:
- Glukoneogenez ve glikojenolizin inhibisyonuyla hepatik glukoz üretimini azaltarak
- Kaslarda insülin duyarlılığını hafif derecede artırarak, periferik glukoz alımı ve kullanımını
iyileştirerek
8- İntestinal glukoz emilimini geciktirerek.
Metformin glikojen sentaza etki ederek intrasellüler glikojen sentezini stimüle etmektedir.
Metformin spesifik membran glukoz taşıyıcısı tiplerinin taşıma kapasitesini artırmaktadır
(GLUT-1 ve GLUT-4).
İnsanlarda glisemi üzerindeki etkisinden bağımsız olarak metforminin lipid metabolizması
üzerinde de olumlu etkileri vardır. Bu kontrollü, orta veya uzun süreli klinik çalışmalarda
terapötik dozlarda gösterilmiştir: Metformin toplam kolesterol, LDL kolesterol ve trigliserid
düzeylerini düşürmektedir.
Klinik etkinlik:
Prospektif, randomize çalışmada (UKPDS) tip 2 diyabetli hastalarda yoğun kan glukoz
kontrolünün uzun vadeli yararı gösterilmiştir. Tek başına diyetle tedavinin başarısız olmasının
ardından metforminle tedavi edilen aşırı kilolu hastalarda elde edilen bulguların analizi:
- Metformin grubunda sadece diyete karşı (43.3 olay/1.000 hasta-yılı), p=0.0023; ve kombine
sulfonilüre ve insulin monoterapi gruplarına karşı (40.1 olay/1,000 hasta-yılı), p=0.0034
diyabetle ilişkili komplikasyona yönelik mutlak riskte anlamlı azalma meydana gelmiştir.
- Diyabetle ilişkili mortaliteye yönelik mutlak riskte anlamlı azalma gözlenmiştir: metformin 7.5
olay/1000 hasta-yılı, sadece diyet 12.7 olay/1.000 hasta-yılı, p=0.017
- Genel mortaliteye yönelik mutlak riskte anlamlı azalma gözlenmiştir: Sadece diyete karşı [(20.6
olay/1.000 hasta-yılı) (p=0.011)] ve kombine sulfonilüre ve insülin monoterapi gruplarına karşı
[18.9 olay/1.000 hasta-yılı (p=0.021)m] metformin 13.5 olay/1.000 hasta-yılı.
Miyokard enfarktüsüne yönelik mutlak riskte anlamlı azalma gözlenmiştir: metformin 11
olay/1.000 hasta-yılı, sadece diyet 18 olay/1.000 hasta-yılı, (p=0.01).
5.2. Farmakokinetik özellikler
Genel özellikler
Emilim:
Oral metformin uygulamasının ardından, 2.5 saat içinde t değerine erişilmektedir. 500 mg
maks
metformin tabletin mutlak biyoyararlanımı sağlıklı deneklerde yaklaşık %50 ila %60‟tır. Oral
dozun ardından dışkıyla atılan emilmemiş fraksiyon %20 ila %30 oranındadır.
9Oral uygulamanın ardından, metformin emilimi doyurulabilirdir ve tamamlanmamıştır.
Metformin emilim farmakokinetiğinin doğrusal olmadığı düşünülmektedir. Mutad metformin
dozlarında ve dozlam programlarında, kararlı durum plazma konsantrasyonlarına genellikle 24-
48 saat içinde erişilmekte ve bunlar genellikle 1 μg/ml‟den düşük olmaktadır. Kontrollü klinik
çalışmalarda maksimum metformin plazma düzeyleri (C ) maksimum dozlarda dahi 4 μg/ml‟i
maks
geçmemiştir. Gıda alımı metformin emilimini boyutunu azaltmakta ve bir miktar
geciktirmektedir. 850 mg‟lık bir dozun uygulamasının ardından, %40 daha düşük plazma pik
konsantrasyonu, %25 daha düşük EAA değeri ve pik plazma konsantrasyonuna kadar geçen
sürede 35 dakikalık bir gecikme gözlenmiştir. Bu bulgunun klinik anlamlılığı bilinmemektedir.
Dağılım:
Plazma proteinine bağlanma önemsiz düzeydedir. Metformin eritrositlere bağlanmaktadır. Pik
kan düzeyleri, pik plazma düzeylerinden düşüktür ve hemen hemen aynı zamanda görülmektedir.
Kırmızı kan hücreleri büyük ihtimalle dağılımın ikinci kompartmanını temsil etmektedir.
Ortalama dağılım hacmi (Vd) 63 - 276 litredir.
Metabolizma:
Metformin değişmemiş halde idrarla atılmaktadır. İnsanlarda herhangi bir metabolite
rastlanmamıştır.
Eliminasyon:
Metforminin renal klerensi > 400 ml/dak‟dır; bu da metforminin glomerüler filtrasyon ve tübüler
sekresyonla elimine edildiğini göstermektedir. Oral uygulamayı takiben, belirgin terminal
eliminasyon yarı ömrü yaklaşık 6.5 saattir. Böbrek fonksiyonlarında bozukluk varsa, renal
klerens kreatininle orantılı olarak azalmakta ve dolayısıyla eliminasyon yarı ömrü de uzayarak
plazma metformin düzeylerinin artmasına neden olmaktadır.
Doğrusallık/Doğrusal Olmayan Durum:
Oral uygulamanın ardından, metformin emilimi doyurulabilirdir ve tamamlanmamıştır.
Metformin tabletin, 500 mg - 1550 mg ile 850 mg - 2550 mg‟a kadar olan dozları kullanılarak
yapılan çalışmalar, doz arttıkça doz orantısallığında azalma göstermektedir. Metformin emilim
farmakokinetiğinin doğrusal olmadığı düşünülmektedir.
10Hastalarda karakteristik özellikler
Pediyatrik popülasyon:
Tek doz çalışma: Çocuklarda 500 mg‟lık tek dozu takip eden farmakokinetik profil, sağlıklı
erişkinlerde gözlenenle benzer bulunmuştur.
Çoklu doz çalışma: Tüm veriler sadece tek bir çalışmadan elde edilmiştir. Çocuklarda ve
ergenlerde, 7 gün boyunca günde iki kez 500 mg dozlarında tekrarlanan uygulamanın
neticesinde, maksimum plazma konsantrasyonu (C ) ve sistemik maruziyet (EAA ), 14 gün
maks 0-t
boyunca günde iki kez 500 mg dozunda ilaç alan erişkin diyabetiklerle kıyaslandığında %33-%40
daha düşüktür. Dozlar, kan glukoz düzeyleri kontrollerine göre bireysel olarak ayarlandığı için,
bu sonuçların klinik uygunluğu kısıtlıdır.
Böbrek yetmezliği olan hastalar:Böbrek fonksiyonlarında azalma (ölçülen kreatinin klerensi esas
alınarak) olan hastalarda, metforminin plazma ve kan yarı ömrü uzamakta, renal klerensi ise
kreatinin klerensindeki düşüşle orantılı olarak azalmaktadır. Böbrek yetmezliği veya böbrek
fonksiyon bozukluğu olan hastalarda (serum kreatin düzeyi erkeklerde > 1,5 mg/dL ve kadınlarda
> 1,4 mg/dL ) kullanılmamalıdır.
Karaciğer yetmezliği olan hastalar: Karaciğer yetmezliği olan hastalar üzerinde gerçekleştirilmiş
herhangi bir metformin farmakokinetik çalışması bulunmamaktadır.
Yaşlılarda: Sağlıklı yaşlılar üzerinde metformin ile yapılmış kontrollü farmakokinetik
çalışmalarından elde edilen sınırlı veriler, sağlıklı genç deneklerle karşılaştırıldığında toplam
plazma klerensinin azaldığını, yarı ömrün uzadığını ve Cmaks „ın arttığını göstermektedir. Elde
edilen bu verilere dayanarak, yaşlılıkla birlikte metformin farmakokinetiğnde meydana gelen
değişikliğin büyük ölçüde renal fonksiyonlardaki değişiklikten kaynaklandığı gözlenmektedir.
Kreatin klerensi ölçümü renal fonksiyonların azalmadığını gösterdiği durumların dışında,
metformin tedavisine 80 yaş üstü hastalarda başlatılmamalıdır.
Cinsiyet: Metforminin farmakokinetik parametreleri, normal denekler ve tip 2 hastaları arasında
önemli derecede fark göstermemiştir (erkek=19, kadın=16). Benzer şekilde, tip 2 diyabet
hastaları üzerinde yapılan kontrollü klinik deneylerde, metformin hidroklorürün antihiperglisemik
etkisi erkek ve kadında karşılaştırılabilir çıkmıştır.
Irk: Metforminin ırka göre farmakokinetik parametreleri üzerine yapılmış herhangi bir çalışma
bulunmamaktadır.
115.3. Klinik öncesi güvenlik verileri
Klinik öncesi güvenlik verileri bilinen güvenirlik, farmakoloji, tekrarlanan doz toksisite,
genotoksisite, karsinojenik potensiyal ve reprodüktif toksisite çalışmalarına dayanarak herhangi
bir tehlike olmadığı ispat edilmiştir.
6. FARMASÖTİK ÖZELLİKLER
6.1. Yardımcı maddelerin listesi
Sitrik Asit Anhidr
Potasyum hidrojen karbonat
PEG 6000
P.V.P.K-30
Sukraloz (E 955)
Limon aroması
6.2. Geçimsizlikler
Geçerli değil.
6.3. Raf ömrü
24 ay
6.4. Saklamaya yönelik özel tedbirler
25ºC‟nin altındaki oda sıcaklığında ve kuru yerde saklayınız.
Her kullanımdan sonra tüpün kapağını kapatmayı unutmayınız.
6.5. Ambalajın niteliği ve içeriği
100 efervesan tablet plastik tüp içinde / silikajelli plastik kapak ve karton kutuda kullanma
talimatı ile beraber ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
127. RUHSAT SAHİBİ
Vitalis İlaç San. Tic. A.Ş.
General Ali Rıza Gürcan Cad. Merter İş Merkezi
Bağımsız Bölüm No:2/2
Güngören/İSTANBUL
Tel: 0 212 481 20 95
Fax: 0 212 481 20 95
e-mail: info@vitalisilac.com.tr
8. RUHSAT NUMARASI (LARI)
228/92
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 30.12.2010
Ruhsat yenileme tarihi:
10. KÜB’ün YENİLENME TARİHİ
13