1 
 KULLANMA TALİMATI  
 
DOSTINEX® 0.5 mg tablet  
Ağızdan  alınır.  
 
• Etkin madde: Her tablet  0,5 mg kabergolin içerir.  
• Yardımcı maddeler:  Laktoz  (anhidrus),  lösin.  Ürün,  sığır kaynaklı  laktoz  (susuz)  
hammaddesi  içermektedir.  
 
 
 
Bu Kullanma  Talimatında:  
 
1. DOSTINEX  nedir  ve ne için kullanılır?  
2. DOSTINEX’i  kullanmadan  önce dikkat edilmesi gerekenler  
3. DOSTINEX  nasıl kullanılır?  
4. Olası  yan etkiler  nelerdir?  
5.  DOSTINEX'in  saklanması  
 
Başlıkları yer almaktadır.  
 
1. DOSTINEX nedir ve ne için kullanılır?  
 
DOSTINEX kabergolin etken  maddesini  içermektedir  ve dopamin agonistleri olarak  
adlandırılan  bir ilaç sınıfına  aittir.  Dopamin beyinde  doğal  olarak  üretilir  ve beyine  mesajların  
iletilmesinde yardımcı olur.  
 
DOSTINEX,  nemi  çekme  özelliğine  sahip  çocuk  kilitli polipropilen (PP) kapaklı,  yüksek  
yoğunluklu polietilen  (HDPE)  şişelerde  bulunur.  Ambalaj  2 veya 8 çentikli tablet içerir.  Tabletler 
çentik ile ikiye bölünebilmektedir.  
 
DOSTINEX bebek  doğduktan,  ölü doğumdan,  düşükten veya  kürtajdan  hemen  sonra  ya da 
bebeğin  emzirilmemesi  gereken  durumlarda  süt üretimini (laktasyon)  engellemek  için 
kullanılır.  Ayrıca  bebeğinizi  emzirmekten  kesmeniz gerektiğinde  de kullanılabilir.  
 
DOSTINEX yüksek düzeylerde  prolaktin  üretilmesiyle  sonuçlanabilecek  hormonal  
bozukluğun  neden  olduğu diğer  rahatsızlıkların  tedavisinde  de kullanılabilir.  Bu durum  adet 
görememeyi,  az sıklıkta  veya  çok hafif  adet görmeyi,  yumurtlamanın  gerçekleşmediği  ve   
emzirme olmaksızın memelerden süt salınımı olduğu adetleri kapsar. Ayrıca erkeklerde ve 
kadınlarda beyinde yer alan ve hormonları kontrol eden hipofiz bezindeki tümörlerin neden 
olduğu veya bilinme yen sebeplerden kaynaklanan yüksek prolaktin düzeylerini kapsar.  
 Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz,  çünkü sizin  için önemli  bilgiler içermektedir.  
• Bu kullanma talimatını saklayınız.  Daha  sonra tekrar  okumaya  ihtiyaç duyabilirsiniz.  
• Eğer  ilave sorularınız olursa, lütfen  doktorunuza veya eczacınıza  danışınız.  
• Bu ilaç kişisel olarak  sizin için reçete edilmiştir,  başkalarına vermeyiniz.  
• Bu ilacın  kullanımı sırasında,  doktora veya  hastaneye  gittiğinizde  doktorunuza bu 
ilacı kullandığınızı  söyleyiniz.  
• Bu talimatta  yazılanlara  aynen  uyunuz . İlaç hakkında size önerilen  dozun dışında 
yüksek  veya  düşük doz kullanmayınız.  2 
 Kabergolin,  kanda  prolaktin  düzeyini  azaltmak  için dopaminin etkisini taklit eder.  Prolaktin,  
memede süt üretimini uyaran  hormondur.  
 
DOSTINEX yalnızca yetişkinlerde  kullanılmalıdır.  16 yaşın  altındaki çocuklar  için uygun 
değildir.  
Daha iyi hissetmez veya  kötüleşirseniz doktorunuza  veya  eczacınıza danışmalısınız.  
 
2. DOSTINEX’i  kullanmadan önce dikkat edilmesi  gerekenler 
DOSTINEX’i  aşağıdaki  durumlarda  KULLANMAYINIZ  
Eğer,  
• Kabergolin,  ergot  alkaloitleri olarak  adlandırılan  diğer  ilaçlar  (örn.  pergolid,  bromokriptin,  
lisurid,  ergotamin  veya  ergometrin)  ya da bu ilaçtaki diğer  bileşenlerin  herhangi  birine  
karşı  aşırı duyarlı  (alerjik)  iseniz  (diğer  bileşenler  laktoz ve lösindir); 
• Şiddetli karaciğer hastalığınız  varsa;  
• Gebelik  toksemisi (zehirlenmesi)  olarak  bilinen  vücutta  yaygın  şişkinlik  (ödem)  ve idrarda 
protein  görülmesi ile  birlikte yüksek kan basıncınız varsa;  
• Duyu ve düşüncelerin  bozulduğu  psikiyatrik  hastalıkların  (psikoz)  tedavisinde  kullanılan 
ilaç grubu olan antipsikotiklerle  tedavi  ediliyorsanız  veya  doğumla  ilişkili psikiyatrik 
hastalık  öykünüz  varsa  (puerperal  psikoz);  
• Gebeyseniz veya  emziriyorsanız; 
• DOSTINEX ile  uzun süre tedavi  edilecekseniz  ve kalp kapakçıklarınızda  sertleşme ve iltihap  
varsa  (kardiyak  valvülopati)  
• Karın  içi, akciğer veya  kalbinizi etkileyen  bağ doku artışı (fibrotik  reaksiyonlarınız) varsa  veya 
olduysa  
 
DOSTINEX’i  aşağıdaki  durumlarda  DİKKATLİ KULLANINIZ  
 
Aşağıdaki  rahatsızlıklardan  herhangi  birisi varsa  veya  olduysa,  DOSTINEX almadan  önce 
doktorunuza  veya  eczacınıza danışınız:  
• Kalp  ve kan damarlarıyla  ilgili hastalığınız varsa (kardiyovasküler hastalık); 
• El ve ayaklarda görülen  dolaşım  bozukluğuna bağlı üşüme  (Raynaud  sendromu);  
• Aç   kaldığınızda    karında   sıkıntı   veren    ağrı (peptik   ülser)  veya mide ve  bağırsaklarda 
kanamanız  oluyorsa (gastrointestinal kanama);  
• Ciddi zihinsel hastalığınız,  özellikle ruhsal bozukluk öykünüz  varsa;  
• Azalmış  karaciğer  fonksiyonu;  
• Böbrek  fonksiyonlarında  anormallik  veya böbrek  hastalığı; 
• Doğumdan sonra kan  basıncınızda  artma oluyorsa;  
• Kalbinizi,  akciğerlerinizi  veya  karnınızı etkileyen  bağ dokusu artışı (fibrotik  reaksiyonlar) 
oluşursa.  DOSTINEX ile uzun süre tedavi  edildiğiniz  durumda,  hekiminiz  tedaviye 
başlamadan  önce  kalbinizin,  akciğerlerinizin  ve böbreklerinizin  iyi durumda  olup 
olmadığını kontrol  edecektir.  Ayrıca  tedavi  başlamadan  önce  ve tedavi  sırasında  düzenli    
aralıklarla    bir   ekokardiyogram  (kalbin  ultrason    testi)  çekilmesi ni isteyecektir.  Bağ 
dokusu artışı (fibrotik  reaksiyonlar ) oluştuğu takdirde  tedavinin  kesilmesi gerekecektir.  
• Kan basıncınız  düşükse (postüral  hipotansiyon)  veya  kan basıncınızı düşüren  herhangi  bir 
ilaç alıyorsanız.  
 
Yeni doğum yaptıysanız, belirli koşullar için daha fazla risk altında olabilirsiniz. Bunlar yüksek 
tansiyon, kalp krizi, havale ( konvülsiyon ), felç veya ruh sağlığı sorunlarını içerebilir. Bu nedenle 
doktorunuzun tedavi süresince tansiyonunuzu düzenli olarak kontrol etmesi gerekecektir. 3 
 Yüksek tansiyon, göğüs ağrısı veya alışılmadık derecede şiddetli veya kalıcı baş ağrısı (görme 
problemi olsun veya olmasın) yaşarsanız, derhal doktorunuzla konuşun.  
 
Siz veya  aileniz/bakıcınız  sizin  için normal  olmayan  şekilde  davranmak  için arzu ve istek 
geliştirdiğinizi ve size veya  başkalarına zarar  verebilecek  belli aktiviteleri yapmak  için istek,  
dürtü veya  cezbedici  unsurlara  karşı  gelemediğinizi fark ederseniz doktorunuza  bildiriniz.  
Bunlar  dürtü kontrol  bozuklukları  olarak  adlandırılır  ve bağımlılık  derecesinde kumar  oynama,  
aşırı yemek  yeme  veya  para harcama,  anormal  derecede yüksek cinsel  dürtü veya  cinsel  
düşünce  ve duygularda  artışı içerebilir.  Bu durumda doktorunuzun  dozunuzu değiştirmesi veya 
kesmesi  gerekebilir.  
 
Hormonal  bozukluklar  için DOSTINEX ile uzun sureli tedavi  alan kadınların  smear  testlerini 
içeren  düzenli  jinekolojik  muayeneden geçmeleri  önerilmektedir.  DOSTINEX tabletlerini 
aldığınız  süre boyunca  doktorunuz  tıbbi durumunuzu izlemeye devam edecektir.  
 
Bu uyarılar,  geçmişteki  herhangi  bir dönemde  dahi olsa sizin  için geçerliyse lütfen  
doktorunuza danışınız.  
 
DOSTINEX’in  yiyecek  ve içecek  ile kullanılması 
 
Bulantı veya  kusma  hissini azaltmaya yardımcı  olması için DOSTINEX'i  yemekle birlikte 
veya yemekten  sonra  almanız önerilir  (Ayrıntılar için  Bölüm 3'e  bakınız).  
 
Hamilelik  
 
İlacı kullanmadan önce doktorunuza veya eczacınıza  danışınız.  
 
Gebeyseniz,  gebe  olabileceğinize  dair kuşkularınız  varsa  veya  gebe  kalmayı  planlıyorsanız  
DOSTINEX almadan  önce  doktorunuza  veya  eczacınıza danışınız.  Ayrıca  DOSTINEX almayı  
bıraktıktan  sonra  en az bir ay boyunca  gebe  kalmamaya dikkat  etmelisiniz.  Eğer DOSTINEX 
tedavisi alırken  hamile  kalırsanız,  DOSTINEX almayı  bırakın  ve doktorunuzu  bilgilendirin.  
DOSTINEX doğuşsal  anormalliklere  yol açabileceğinden  hamileliğiniz  sırasında  kullanırken  
doktorunuz  hamileliğinizi bu yönden gözlemleyecektir.  
 
Hamilelerde kullanılmamalıdır.  
 
Tedaviniz  sırasında  hamile  olduğunuzu fark ederseniz  hemen  doktorunuza veya  eczacınıza  
danışınız.  
 
Emzirme  
 
İlacı kullanmadan önce doktorunuza veya eczacınıza  danışınız.  
 
DOSTINEX bebeğinize süt üretmenize engel  olacağı  için, emzirmeyi  planlıyorsanız  
DOSTINEX kullanmamalısınız.  DOSTINEX kullanmanız  gerekiyorsa,  bebeğinizi  beslemek  
için başka bir yöntem kullanmalısınız.  
 Araç ve makine  kullanımı  
 DOSTINEX bazı durumlarda  hiçbir  uyarı  belirtisi veya  farkındalık  olmadan  uyku hali 
(somnolans) ve ani uyku vakalarına neden olabilir. DOSTINEX tedavisi sırasında araç veya 4 
 makine  kullanmamanız  ya da zihinsel uyanıklık veya  koordinasyon  gerektiren  aktivitelere  
katılmamanız  önerilir.  Böyle  bir durumda  DOSTINEX tedavinizin  devam  edip edemeyeceğine 
doktorunuz  karar verecektir.  
 
DOSTINEX’in   içeriğinde   bulunan  bazı  yardımcı   maddeler   hakkında   önemli  bilgiler  
 
DOSTINEX, laktoz içerir.  Doktorunuzca   bazı  şekerleri   tolere  edemeyeceğiniz   veya 
sindiremeyeceğiniz söylendiyse, bu ilacı almadan  önce doktorunuzla konuşun.  
 
Diğer ilaçlar ile birlikte  kullanımı  
 
DOSTINEX'in  etkililiğini azaltan  ilaçlar arasında aşağıdakiler sayılabilir: 
- Ruhsal     bozuklukların    tedavisinde     kullanılan    ilaçlar  (örn.  klorpromazin,  haloperidol  
gibi antipsikotik  ilaçlar); 
- Bulantı ve kusma  için kullanılan  ilaçlar (örn.  domperidon, metoklopramid).  
 
Kanınızdaki  DOSTINEX miktarını yükselterek  yan etkileri artırabilen  ilaçlar  arasında  
aşağıdakiler sayılabilir: 
- Parkinson hastalığı ilaçları (örn.  ropinirol,  pramipeksol,  apomorfin);  
- Şiddetli migren  ağrıları için kullanılan  ilaçlar  (örn.  pergolid,  bromokriptin,  lisurid,  
ergotamin,  dihidroergotamin,  ergometrin  veya metiserjid); 
- Antibiyotikler (örn.  eritromisin).  
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya  son 
zamanlarda  kullandınız  ise lütfen  doktorunuza veya  eczacınıza  bunlar  hakkında bilgi veriniz.  
 
3. DOSTINEX nasıl  kullanılır?  
 
• Uygun  kullanım  ve doz/ uygulama sıklığı için talimatlar:  
 
Bu ilacı tam olarak  doktorunuz  veya  eczacınız size nasıl anlattıysa  öyle alın. Emin  değilseniz 
doktorunuz veya  eczacınıza danışınız.  
 
Bulantı veya  kusma  hissini azaltmaya yardımcı  olması için DOSTINEX'i  yemekle  birlikte veya 
yemekten  sonra  almanız önerilir.  
 
• Süt üretimini  (laktasyon)  önlemek  için: Doğumdan sonra  ilk günde  1 mg (iki adet 
0,5 mg tablet).  
• Emzirmeye başlandıysa  kesmek  için: İki gün boyunca  12 saatte  bir 0,25 mg (yarım  
DOSTINEX 0,5 mg tablet) . 
• Diğer  durumlarda  prolaktin düzeylerini  azaltmak  için: Başlangıçta  bir haftaya 
yayılacak şekilde  0.5 mg'lık bir  tablet almalısınız (iki doz olarak  alınır)  (örneğin,  pazartesi  
günü bir tabletin  yarısı ve Perşembe günü diğer  yarısı).  Dozunuz  haftada 4.5 mg’lık  
maksimum doza  kadar  veya  tedaviye  tam olarak  yanıt  verene kadar  artırılacaktır.  
Maksimum  doz günde  3 mg’ı aşmamalıdır.  
 
Tableti kullandığınız  ilk günlerde,  oturmaya,  ayakta durmaya  veya  uzanmaya çalışırken  
pozisyonunuzu yavaşça değiştirmeniz  önerilir; aksi takdirde  ilaç siz pozisyon değiştirirken  
başınızın  dönmesine  neden  olacak  şekilde  kan basıncınızı düşürebilir.  Ayrıca,  baş dönmesi  
riskini artırabileceği  için alkolden ve uyku haline  yol açan  diğer ilaçlardan  da kaçınmanız 
önerilir.  5 
  
Tedavi  sırasında,  özellikle  de tedavinin  ilk birkaç  gününde,  doktorunuzun  kan basıncınızı  
kontrol  etmesi  gerekebilir.  Serviks  (rahim  ağzı)  veya  rahim  duvarınızdaki  hücrelerde 
jinekolojik  değerlendirme yapılması  da gerekebilir.  
 
• Uygulama yolu ve metodu:  
 
Ağızdan  alınır.  
Bulantı veya  kusma  hissini azaltmaya yardımcı  olması için DOSTINEX'i  yemekle birlikte veya 
yemekten  sonra  almanız önerilir.  
 
• Değişik  yaş grupları:  
 
Çocuklarda  kullanımı:  
DOSTINEX’in  güvenlik ve etkililiği 16 yaşından  küçük  hastalarda  saptanmamıştır.  
 
DOSTINEX yalnızca yetişkinlerde  kullanılmalıdır.  16 yaşın  altındaki çocuklar  için uyg un 
değildir.  
 
Yaşlılarda  kullanımı:  
Mevcut  önerilen  kabergolin endikasyonları  nedeniyle  yaşlılarda  deneyim kısıtlıdır.  
 Mevcut  veriler herhangi bir özel  riske işaret  etmemektedir.  
 
• Özel  kullanım  durumları:   
Böbrek  yetmezliği:  
Özel  bir kullanım  önerisi  yoktur.  
 
Karaciğer yetmezliği:  
DOSTINEX ile uzun süreli tedavi  görüyorsanız  ve ciddi  karaciğer  yetmezliğiniz  varsa,  
doktorunuz  düşük dozlarda DOSTINEX kullandıracaktır.  
 
Eğer  DOSTINEX’in  etkisinin  çok güçlü veya  zayıf olduğuna dair bir izleniminiz  var ise 
doktorunuz  veya eczacınız  ile konuşunuz.  
 
Kullanmanız gerekenden daha fazla  DOSTINEX kullandıysanız:  
 
Çok fazla  DOSTINEX  tableti aldıysanız,  hemen  doktorunuzla  irtibata  geçiniz  veya  en yakın  
hastanenin  acil servisine  başvurunuz.  
 
Aşırı  doz belirtileri bulantı,  kusma,  mide  şikayetleri,  ayakta kan basıncında  düşme,  
konfüzyon,  psikoz  veya  halüsinasyonlardır.  
 
DOSTINEX’i  kullanmayı  unutursanız : 
Bir dozu almayı  unutursanız,  bir sonraki  dozu normal  şekilde  alınız  ve tabletlerinizi almayı  
hatırlamakta sorun yaşıyorsanız bunu doktorunuza  söyleyiniz.  
 
Unutulan dozları dengelemek için  çift doz almayınız.  
 6 
 DOSTINEX ile tedavi  sonlandırıldığındaki  oluşabilecek  etkiler:  
 
Doktorunuz size DOSTINEX'i  ne kadar  süre kullanmanız  gerektiğini söyleyecektir.  Doktorunuz 
söylemeden  ilacı bırakmamalısınız.  
 
Bu ilacı nasıl almanız  gerektiğine  ilişkin  başka  sorularınız  varsa,  bunları  doktorunuza  veya 
eczacınıza sorunuz.  
 
4. Olası yan etkiler nelerdir?  
 
Tüm  ilaçlar  gibi DOSTINEX’in  içeriğinde  bulunan maddelere  duyarlı  olan kişilerde  yan etkiler 
olabilir.  
 
Aşağıdakilerden biri olursa,  DOSTINEX’i  kullanmayı  durdurunuz  ve DERHAL  
doktorunuza  bildiriniz veya  en yakın hastanenin acil bölümüne başvurunuz:  
 
• Anormal  veya olağan dışı düşünceler  (bilinmiyor ). 
• Kalp  kapağı  ve ilgili bozukluklar,  örn. perikardiyumda  sıvı sızıntısı (perikard  efüzyonu)  
veya  iltihap  (perikardit).  Bu çok yaygın bir yan etkidir  (10 kişide  1'den daha  fazlasında 
görülür).  Erken  belirtiler şunlardan  biri veya  daha  fazlası  olabilir: Nefes  almada güçlük,  
nefes  darlığı,  kalp çarpıntısı,  bayılma  hissi,  göğüs  ağrısı,  sırt ağrısı,  pelvik  (kasık  
veya  karnın alt bölgesinde)  ağrı veya  bacaklarda şişlik. Bunlar;  akciğerleri,  kalbi/kalp  
kapaklarını  veya  sırtın  alt bölümünü etkileyebilen  pulmoner  fibroz  adlı rahatsızlığın  
ilk belirtileri olabilir.  
• Yaygın  bir kaşıntılı döküntü,  hırıltılı veya  hırıltısız  solunum  güçlüğü,  bayılma  hissi,  
vücutta  veya  dilde  açıklanamayan  şişlik  ya da bu ilacı aldıktan  hemen  sonra  görülen 
ve kendinizi  kötü hissetmenize  neden  olan diğer  belirtilerin  gelişimi alerjik  bir 
reaksiyonun göstergesi  olabilir  (yaygın olmayan) . 
 
Bunların  hepsi  çok ciddi  yan etkilerdir.  
Eğer bunlardan  biri sizde  mevcut  ise, sizin DOSTINEX’e  karşı ciddi alerjiniz var demektir.  
Acil tıbbi müdahaleye veya  hastaneye yatırılmanıza gerek  olabilir.  
 
Aşağıdakilerden herhangi  birini  fark ederseniz hemen  doktorunuza  bildiriniz  veya  
size en  yakın hastanenin acil bölümüne başvurunuz:  
• Aşağıdaki  (sıklığı bilinmeyen ) belirtileri içeren  kendinize  veya  başkalarına zarar 
verebilecek  güdülerinize,  dürtülerinize veya  arzularınıza gem  vuramama:  
o Ciddi  kişisel veya  ailevi sonuçlarına  rağmen  güçlü  kumar  oynama  isteği.  
o Cinsel ilginin  size veya  karşınızdakinde  endişe  yaratacak  denli  değişmesi,  
azalması,  agresifleşmesi,  örneğin cinsel  güdülerde artış.  
o Kontrol  edilemez şekilde  alışveriş  ve para harcama.  
o Aşırı  yeme  (kısa  süre içerisinde  bol miktarda  yemek)  veya  oburluk 
(normalden fazla  yemek  veya  açlığı bastırmak  için gereken  miktardan  
çok daha  fazla  yemek).  
Bunların hepsi ciddi yan etkilerdir. Acil tıbbi müdahale gerekebilir . 
Yan etkiler aşağıdaki  kategorilerde gösterildiği şekilde sıralanmıştır.   
Çok yaygın  : 10 hastanın  en az birinde  görülebilir.  
Yaygın   : 10 hastanın  birinden  az, fakat  100 hastanın  birinden fazla görülebilir.  7 
 Yaygın  olmayan:  100 hastanın  birinden az, fakat  1000 hastanın birinden fazla  görülebilir.  
Seyrek   :1000 hastanın  birinden az, fakat  10000 hastanın  birinden  fazla  görülebilir.  
Çok seyrek   : 10000 hastanın  birinden  az görülebilir.  
Bilin miyor   : Eldeki verilerden  hareketle  tahmin  edilemiyor.  
 
Çok yaygın:  
• Sersemlik  hissi,  
• Bulantı,  
• Baş ağrısı,  
• Baş dönmesi,  
• Denge bozukluğundan kaynaklanan baş dönmesi  duygusu (Vertigo),  
• Mide  ağrısı,  
• Hazımsızlık,  
• Mide  tabakalarında iltihap,  
• Halsizlik,  
• Vücut  gücünde kayıp,  
• Yorgunluk.  
 
Yaygın:  
• Kabızlık,  
• Bulanık  görme,  
• Doğumdan sonra herhangi bir  belirti vermeyebilen  düşük kan basıncı,  
• Meme ağrısı,  
• Depresyon,  
• Uyku bozuklukları,  
• Gün içinde aşırı uyku hali/uyuklama,  
• Kusma,  
• Düşük  kan basıncı,  
• Ateş basması  
 
Yaygın  olmayan:  
• Saç dökülmesi,  
• Şiddetli kaşınma,  
• Aşırı  duyarlılık  reaksiyonları,  
• Nefes  darlığı,  
• Baygınlık,  
• Burun  kanaması,  
• Bacak  krampları,  
• Dokularda sıvı toplanması nedeniyle şişlik (ödem),  
• Döküntü,  
• Kalp  atışının  düzensiz veya  güçlü  olması  (çarpıntı),  
• Uyuşma ve karıncalanma  hissi,  
• Regl dönemi  kesilip  yeniden başlayanlarda hemoglobin düşüşü,  
• Geçici  kısmi görme kaybı  
• El ve ayaklarda üşüme  
 
Seyrek:  
• Karında ağrı 
 
 8 
 Çok seyrek:  
• Plevral  fibrozis  (akciğerlerdeki küçük hava keselerinin  duvarlarının kalınlaşıp sertleşmes i) 
 
Bilinmiyor:  
• Anormal  karaciğer  testleri ve karaciğer  fonksiyonuna  bağlı  anormal  kan testleri,  
• Solunum problemleri  ile yetersiz oksijen  alımı,  
• Kanda bazı enzim  seviyelerinin  artması,  
• Anormal  görme,  
• Aniden uykuya  dalma nöbetleri,  
• Gerçekte olmayan  şey görme  veya işitme  (halüsinasyon),  
• Hayal  ve kuruntu (delüzyonlar),  
• Psikotik bozukluk  (Duygu  ve düşüncelerin bozulduğu psikiyatrik  durum).  
• Göğüs  ağrısı  
• Titreme (tremor)  
 
Eğer  bu kullanma talimatında  bahsi  geçmeyen  herhangi  bir yan etki ile 
karşılaşırsanız  doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma  Talimatında  yer alan veya  almayan  herhangi  bir yan etki meydana  gelmesi  
durumunda  hekiminiz,  eczacınız  veya  hemşireniz  ile konuşunuz.  Ayrıca  karşılaştığınız  yan 
etkileri www.titck.gov.tr  sitesinde  yer alan "İlaç  Yan Etki Bildirimi"  ikonuna  tıklayarak  ya 
da 0 800 314 00 08 numaralı  yan etki bildirim  hattını arayarak  Türkiye  Farmakovijilans  
Merkezi'ne (TÜFAM)  bildiriniz.  Meydana  gelen  yan etkileri bildirerek  kullanmakta  
olduğunuz  ilacın  güvenliliği hakkında  daha  fazla bilgi edinilmesine katkı sağlamış  olacaksınız.  
 
5. DOSTINEX 'in saklanması  
 
DOSTINEX’i çocukların göremeyeceği, erişemeyeceği yerlerde ve ambalajında  saklayınız.  
25˚C ’nin altında ki oda sıcaklığında  saklayın ız. Nemden  korumak için şişenin ağzını  sıkıca 
kapatın.  DOSTINEX şişeleri kapaklarında  nem çekici özelliği olan madde  içerir.  Bu madde  
çıkarılmamalıdır.  
 
Son kullanma  tarihi  ile uyumlu  olarak  kullanınız.  
 
Ambalajdaki  son kullanma  tarihinden  sonra DOSTINEX’i  kullanmayınız.  
Son kullanma  tarihi geçmiş  veya  kullanılmayan  ilaçları çöpe  atmayınız!  Çevre  ve Şehircilik  
Bakanlığınca belirlenen  toplama sistemine veriniz.  
 
Ruhsat  Sahibi : 
Pfizer PFE İlaçları A.Ş.Muallim  Naci Cad. No:55 34347 Ortaköy -İSTANBUL  
 
Üretim  yeri:  
Pfizer  Italia S.r.l.,  Ascoli  Piceno - İTALYA  
 
Bu kullanma talimatı …………… tarihinde  onaylanmıştır.  