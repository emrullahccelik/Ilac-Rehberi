KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak
belirlenmesini sağlayacaktır. Sağlık mesleği mensuplarının şüpheli advers reaksiyonları
TÜFAM’a bildirmeleri beklenmektedir. Bakınız Bölüm 4.8 Advers reaksiyonlar nasıl
raporlanır?
1. BEŞERİ TIBBİ ÜRÜNÜN ADI
GENIVIG HUMAN İMMÜNOGLOBULİN (pH 4) 5 g/100 mL IV infüzyon için çözelti
içeren flakon
2. KALİTATİF VE KANTİTATİF BİLEŞİM
Etkin madde:
Her bir flakon, 5g insan plazma proteini (IgG) içerir. [1 mL çözelti 0.05 g insan plazma
proteini içerir (% 5)].
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Sadece intravenöz infüzyon için çözelti içeren flakon.
4. KLİNİK ÖZELLİKLER
4.1.Terapötik endikasyonlar
1. İmmün yetmezlik durumlarında replasman tedavisi için;
a) Antikor üretiminin bozulduğu primer (Konjenital) immün yetmezliklerde,
b) Şiddetli veya tekrarlayan enfeksiyonlar gelişen, antimikrobiyal tedavinin yetersiz kaldığı
ve kanıtlanmış spesifik antikor yetmezliği (SAE)* olan ya da serum IgG düzeyi <4 g/L
olan hastalarda sekonder immün yetmezliklerde (SİY) kullanılır.
* Kanıtlanmış SAE: lgG antikor titresinde pnömokokal polisakkarit ve polipeptit antijen
aşılarına en az 2 kat artış sağlanamaması
2. İmmünomodülatuar etki için;
a) Kanama riski yüksek olan veya cerrahi müdahale öncesi trombosit sayısının hızla
yükseltilmesi gereken immün trombositopeni (ITP) olgularında,
b) Guillain- Barré sendromunda,
c) Kawasaki hastalığında,
d) Multifokal motor nöropati hastalığında,
e) Kronik Enflamatuar Demiyenilizan Polinoröpatinin tedavisinde
(KIDP)
1/13f) Bulber tutulumu olan Myastenia Gravis tedavisinde uygulanır.
4.2.Pozoloji ve uygulama şekli
Replasman tedavisi immün yetmezlikler konusunda deneyimli bir uzman hekimin
denetiminde başlatılmalı ve izlenmelidir.
Pozoloji/ uygulama sıklığı ve süresi:
Pozoloji ve uygulama sıklığı endikasyona göre değişir.
Replasman tedavisinde hastanın farmakokinetik ve klinik yanıtına bağlı olarak dozun
bireysel şekilde ayarlanması gerekebilir.
Primer immün yetmezliklerde replasman tedavisi
Doz, bir sonraki infüzyondan önce ölçülen serum IgG düzeyinin en az 500-600 mg/dL
düzeyinde kararlı olarak sürdürülmesini sağlayacak şekilde ayarlanmalıdır. Bu dengenin
sağlanabilmesi için tedavinin başlangıcından itibaren 3-6 ay gereklidir.
Önerilen başlangıç dozu bir seferde verilen 0.4-0.8 g/kg infüzyonu takiben her 3-4 haftada
bir uygulanan en az 0.2 g/kg’dır.
Serum immünoglobulin düzeyinin 500-600 mg/dL olacak şekilde sabit tutulabilmesi için
gereken doz ortalama 0.2-0.8 g/kg düzeyindedir.
Kararlı serum düzeyi sağlandıktan sonra doz aralığı 3 ile 4 hafta arasında değişir.
Hastanın klinik yanıtı ile birlikte kararlı serum düzeyleri ölçülmeli ve değerlendirilmelidir.
Klinik yanıta bağlı olarak (ör, enfeksiyon sıklığı) daha yüksek kararlı serum düzeylerinin
sağlanması amacıyla doz ve/veya doz aralığının ayarlanması düşünülebilir.
Sekonder immün yetmezlikte replasman tedavisi:
Sekonder immün yetmezlikte replasman tedavisinde tavsiye edilen doz 3-4 haftada bir
uygulanan 0,2-0,4 g/kg'dır.
Primer immüntrombositopenide:
İki alternatif doz şeması vardır:
• Birinci gün 0.8-1 g/kg dozunda uygulanır; doz, 3 gün içerisinde bir kez tekrarlanabilir
veya
• 2-5 gün süreyle 0.4 g/kg/gün dozunda uygulanır.
Relaps olduğunda tedavi tekrarlanabilir.
Guillain Barré Sendromu:
5 gün süreyle 0.4 g/kg/gün dozunda uygulanır.
2/13Kawasaki Hastalığı:
8-12 saat süreyle tek doz olarak uygulanan 2g/kg’dır ve asetil salisilik asit ile kombine
olarak verilir.
Multifokal Motor Nöropati (MMN) hastalığında:
Başlangıç dozu: 2-5 gün süreyle bölünmüş dozlarda toplam 2 g/kg
İdame dozu:2-6 haftada bir 1-2 g/kg
Kronik inflamatuvar demiyelinizan polinöropati (KIDP):
Önerilen başlangıç dozu: 2-5 ardışık günde bölünmüş dozlarda toplam 2 g/kg’dır. Yanıt
alınamaması durumunda 3 haftada bir 1 g/kg total doz 1-2 günde verilir ve 2 ay sonunda
yanıt alınamazsa tedavi kesilir.
İdame dozu: başlangıç tedavisine yanıt alınmışsa 3 haftada bir 0,4-1 g/kg total doz 1-2
günde uygulanır. Maksimum yarar elde edilen doz önerilir ve doz doktor tarafından
belirlenir. En düşük etkin idame dozu belirlenene kadar doz azaltılır ve uygulama sıklığı
ayarlanır.
Myastenia Gravis:
Diğer özel tedavilere cevap vermeyen kritik fazda 5 gün süreyle 0,4 g/kg/gün dozunda
uygulanır.
Pediyatrik popülasyon
Çocuklar ve adölesanlardaki (0-18 yaş) pozoloji her bir endikasyon için erişkinlerden farklı
değildir ve yukarıda belirtilen durumlardaki klinik sonlanımlara göre ayarlanır.
Uygulama Şekli:
İntravenöz yoldan uygulanır.
İnsan normal immünglobulini ilk 30 dakikada 0.3 mL/ kg/saat hızıyla intravenöz olarak
uygulanmalıdır. Hasta tarafında iyi tolere edilirse uygulama hızı kademeli olarak
maksimum saatte 4.8 mL/kg’a kadar arttırılabilir (bkz. Bölüm 4.4). Sınırlı sayıda hastadan
elde edilen klinik veriler, yetişkinlerdeki 4.8 mL/kg/saat’lik bir infüzyon hızını iyi tolere
edebilen primer immün yetmezlik (PID) hastalarının, 7.2 mL/kg/saat infüzyon hızını tolere
edebildiklerini göstermiştir. Kullanımla ilgili daha ayrıntılı bilgi için lütfen Bölüm 4.4’e
bakınız.
Eğer infüzyon öncesi seyreltme gerekli olursa IVIG, 50 mg/mL’lik son konsantrasyona
ulaşana kadar (%5 immünglobulin) % 5 glukoz çözeltisi ile seyreltilebilir. Seyreltme
konusunda ayrıntılı bilgi için Bölüm 6.6’ya bakınız.
İnfüzyonla ilişkili yan etki görülmesi durumunda infüzyon hızı azaltılmalı ya da infüzyon
durdurulmalıdır.
3/13Özel Popülasyonlara İlişkin Ek Bilgiler
Böbrek/Karaciğer yetmezliği:
IVIG tedavisi uygulanan hastalarda akut böbrek yetmezliği vakaları bildirilmiştir. Böbrek
yetmezliği riski bulunan hastalarda, IVIG preparatları uygulanabilir en düşük infüzyon
hızında ve dozda kullanılmalıdır (Bkz. Bölüm 4.4).
Karaciğer yetmezliği olan hastalarla ilişkin ek bir bilgi bulunmamaktadır.
Pediyatrik popülasyon:
Yukarıda bahsedilen her durumda pozoloji vücut ağırlığına göre ve klinikte alınan yanıta
göre verildiğinden, çocuklarda ve adölesanlarda (0-18 yaş) pozoloji değişmez.
Geriyatrik popülasyon:
IVIG tedavisi uygulanan hastalarda akut böbrek yetmezliği vakaları bildirilmiştir. Bu
vakaların çoğunda kişinin 65 yaşın üzerinde olması dahil belirli risk faktörlerinin olduğu
bildirilmiştir.
Ayrıca IVIG uygulaması ile yüksek riskli hastalarda tromboembolik olaylar arasında
bağlantıyı gösteren klinik kanıtlar mevcuttur. Bu nedenle ileri yaş dahil trombotik olay
açısından risk faktörlerini taşıyan hastalarda IVIG reçetelenip infüzyonu uygulanırken
dikkatli hareket edilmeli, uygulanabilir en düşük infüzyon hızında ve dozda kullanılmalıdır
(Bkz. Bölüm 4.4)
4.3.Kontrendikasyonlar
- Özellikle IgA eksikliği olan hastalarda, dolaşımında IgA antikorları olan kişilerde,
- İnsan immünglobulinine ya da yardımcı maddelerinden herhangi birine karşı aşırı
duyarlılığı olanlarda kontrendikedir (bkz. Bölüm 6.1).
4.4.Özel kullanım uyarıları ve önlemleri
Sadece intravenöz infüzyonla kullanılır.
4/13GENİVİG HUMAN İMMÜNOGLOBULİN, insan plazmasından elde edilmektedir.
İnsan plazmasından elde edilen ilaçlar, virüsler teorik olarak Varyant Creutzfeldt-
Jacob (v-CJD) gibi, çeşitli hastalıklara yol açabilen enfeksiyon yapıcı ajanlar
içerebilirler. GENİVİG HUMAN İMMÜNOGLOBULİN’ de Varyant Creutzfeldt-
Jacob hastalığının bulaşma riski teorik olarak minimum iken, klasik Creutzfeldt-
Jacob hastalığının bulaşma riski hiçbir kanıtla desteklenmez. Alınan önlemlere
rağmen, bu tür ürünler halen potansiyel olarak hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya
inaktivasyonu ile azaltılmıştır. Bütün bu önlemlere rağmen, bu ürünler hala
potansiyel olarak hastalık bulaştırabilirler. Ayrıca, henüz bilinmeyen enfeksiyon
yapıcı ajanların bu ürün içerisinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüsler için etkili
önlemlerin alınmasına dikkat edilmelidir. Parvovirüs B19 gibi zarflı olmayan
virüslere karşı alınan tedbirler sınırlı sayıda olabilir. Parvovirüs B19 enfeksiyonu,
gebelikte (fetal infeksiyon) ve immün yetmezlik ya da kırmızı kan hücre üretiminde
artış olan hastalarda tehlikeli olabilir (hemolitik anemi gibi).
Doktor bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
GENİVİG HUMAN İMMÜNOGLOBULİN kullanılması gerekiyorsa hekim tarafından,
hastalık yapıcı etkenlerin hastaya bulaşmasını önlemek için uygun aşıların (Hepatit A,
Hepatit B vb.) yaptırılması önerilebilir.
Hastalar açısından GENİVİG HUMAN İMMÜNOGLOBULİN her uygulandığında,
hastayla ürünün seri numarası arasındaki bağlantının korunabilmesi için, ürünün adı ve seri
numarası kaydedilmelidir.
GENIVIG HUMAN İMMÜNOGLOBULİN % 10 maltoz içerir; gerektiğinde % 5’lik
glukoz çözeltisi ile seyreltilebilir. Böyle durumlarda diyabetli hastalarda dikkatli
olunmalıdır.
Şiddetli asit-baz metabolik bozuklukları olan hastalara dikkatli verilmelidir.
Bazı şiddetli yan etki reaksiyonları infüzyon hızıyla ilişkilidir. 4.2. Uygulama metodu
başlığı altında verilen önerilen infüzyon hızı yakından izlenmelidir. İnfüzyon periyodu
boyunca semptomlar bakımından hastalar yakından takip edilmeli ve dikkatlice
gözlenmelidir.
Hastaların periyodik olarak böbrek fonksiyon testleri ve idrar çıkışları, akut renal
yetmezlik gelişmesini gözlemede önemlidir. Kan üre nitrojeni/serum kreatinini dahil renal
fonksiyon infüzyona başlamadan önce, daha sonra düzenli aralıklarla değerlendirilmelidir.
Renal fonksiyonda kötüleşme görüldüğünde ilacın kesilmesi düşünülmelidir (Özel
popülasyonda kullanım kısmına bakınız).
5/13Olası trombotik olay meydana gelebilir. Trombotik olaylar için bilinen risk faktörleri olan
hastalar izlenmelidir. Hiperviskozite riski yüksek olan hastalarda kan viskozitesinin temel
değerlendirmesi yapılmalıdır. Tromboz riski taşıyan hastalar için minimum dozda yavaş
infüzyon gereklidir.
Özellikle yüksek dozlarda veya hızlı transfüzyonlar sırasında aseptik menenjit sendromları
ortaya çıkabilir.
Olası hemolitik anemi oluşabilir. Hemolitik ve hemolitik anemisi olan hastaların klinik
belirti ve semptomları izlenmelidir.
4.5.Diğer tıbbi ürünler ile etkileşim ve diğer etkileşim şekilleri
İnsan immünoglobulini ayrı olarak infüze edilmeli ve diğer intravenöz ilaçlarla birlikte
verilmemelidir:
- Canlı virüs aşıları:
İmmünglobulin uygulaması kızamık, kızamıkçık, kabakulak ve suçiçeği gibi canlı virüs
aşılarının etkinliğini en az 6 haftalık bir periyod boyunca ve 3 aya kadar bozabilir. Bu
ürünün alınmasından sonra, canlı virüs aşıları ile aşılama öncesi 3 aylık bir aralık
verilmelidir. Kızamıkta bu hasar 1 yıla kadar kalıcı olabilir. Bu nedenle kızamık aşısı alan
hastalarda antikor durumları kontrol edilmelidir.
- Serolojik testlerle karışma:
İmmünoglobulin enjeksiyonu sonrası hastanın kanında değişik pasif aktarılmış
antikorlardaki geçici artış serolojik testlerde hatalı pozitif sonuçlara yol açabilir. A, B, D
gibi eritrosit antijenlerine karşı antikorların pasif geçişi kırmızı hücre allo-antikorları (ör;
Coombs testi), retikülosit sayısı ve haptoglobulin için bazı serolojik testlerle karışabilir.
Özel popülasyonlara ilişkin ek bilgiler:
Özel popülasyonlara ilişkin etkileşim çalışması yapılmamıştır.
Pediyatrik popülasyon:
Pediyatrik popülasyonlara ilişkin etkileşim çalışması yapılmamıştır.
Geriyatrik popülasyon:
Geriyatrik popülasyonlara ilişkin etkileşim çalışması yapılmamıştır.
4.6.Gebelik ve laktasyon
Genel tavsiye
Gebelik kategorisi: C
6/13Çocuk doğurma potansiyeli bulunan kadınlar/ Doğum kontrolü (Kontrasepsiyon)
GENIVIG HUMAN İMMÜNOGLOBULİN’in çocuk doğurma potansiyeli bulunan
kadınlarda kullanımına ilişkin yeterli veri mevcut değildir.
Gebelik dönemi
Hayvan üzerinde yapılan çalışmalar gebelik/embriyonal/fötal gelişim/doğum ya da doğum
sonrası gelişim üzerindeki etkileri bakımından yetersizdir. İnsanlara yönelik potansiyel risk
bilinmemektedir.
İmmünoglobulinlerin gebe kadınlarda kullanımının emniyeti kanıtlanmamıştır. Gerekli
olmadıkça gebelik döneminde kullanılmamalıdır. Hasta, hamile kaldığında veya hamilelik
kararı aldığında doktorunu bilgilendirmesi gerektiği konusunda uyarılmalıdır.
Human immünoglobulin gebelik sırasında yalnız olası yararları fetüs üzerindeki olası
zararlarından fazla ise kullanılmalıdır.
Laktasyon dönemi
GENIVIG HUMAN İMMÜNOGLOBULİN’in hamilelerde güvenli kullanımı kontrollü
klinik çalışmalarla değerlendirilmemiştir. Bu nedenle emziren annelerde dikkatli
kullanılmalıdır. İmmünoglobulinler anne sütü ile atılmaktadır (süte geçmektedir). Ancak
immünoglobulinlerin emzirilen çocuk üzerinde herhangi bir olumsuz etkisi
öngörülmemektedir. Aksine, anne sütüne geçerek yenidoğana koruyucu antikorların
geçmesine katkıda bulunabilir.
Üreme yeteneği/ Fertilite
Hayvan üreme çalışmaları yürütülmemiştir. Hamile kadına verildiğinde fötal hasara neden
olup olmadığı ve üreme kapasitesini etkileyip etkilemediği bilinmemektedir.
4.7.Araç ve makine kullanımı üzerindeki etkiler
İmmünoglobulinlerin araç ve makine kullanım becerisi üzerine etkileri hakkında çalışmalar
yapılmamıştır.
4.8.İstenmeyen etkiler
Klinik çalışmalarda aşağıdaki advers etkiler human immünoglobulin ile ilgili muhtemel ya
da olası olarak gözlenmiştir. Şu terimler ve sıklık dereceleri kullanılmıştır:
Çok yaygın (≥1/10); yaygın (≥ 1/100 ila ≤1/10); yaygın olmayan (≥1/1000 ila ≤1/100);
seyrek (≥1/10,000 ila ≤1/1,000); çok seyrek (≤1/10,000), bilinmiyor (elde edilen verilerden
hareketle tahmin edilemiyor) olarak sınıflandırılır.
Kan ve lenf sistemi hastalıkları
Bilinmiyor:
Lökopeni
Nötropeni
7/13Granülositopeni
Plazma viskozitesinin artması
Hemolitik reaksiyon
Bağışıklık sistemi hastalıkları
Bilinmiyor:
Anafilaktik tepki
Anafilaktoid reaksiyon
Transfüzyon reaksiyonu
Anafilaktik şok
Metabolizma ve beslenme hastalıkları
Bilinmiyor:
Hiperglisemi
Psikiyatrik hastalıkları
Bilinmiyor:
Ajitasyon
Psikojeni
Uyuşukluk
Sinir sistemi hastalıkları
Bilinmiyor:
Baş dönmesi
Koma
Bilinç kaybı
Titreme
İstemsiz kas kasılması
Hipoestezi
Epileptik nöbetler
Aseptik menenjit
Kardiyak hastalıkları
Yaygın:
Hipertansiyon
Hipotansiyon
Taşikardi
Bilinmiyor:
Siyanoz
Çarpıntı
Aritmi
Vasküler hastalıkları
Bilinmiyor:
Flebit
Tromboz
Kalp krizi
8/13İnme
Pulmoner emboli
Solunum, göğüs bozuklukları ve mediastinal hastalıkları
Bilinmiyor:
Dispne
Polipne
Apne
Hırıltı
Gırtlak ödemi
Solunum yetmezliği
TRALI (transfüzyona bağlı akut akciğer hasarı)
Hipoksemi
ARDS (akut solunum sıkıntısı sendromu)
Pulmoner ödem
Bonkospazm
Gastrointestinal hastalıkları
Yaygın:
Mide bulantısı
Kusma
Karın ağrısı
İshal
Deri ve deri altı doku hastalıkları
Yaygın:
Döküntü
İnfüzyon bölgesi reaksiyonları
Kaşıntı
Ürtiker
Bilinmiyor:
Makülopapül
Eritematöz döküntü
Lokal cilt reaksiyonu
Epidermoliz
Eritem
Dermatit (büllöz dermatit gibi)
Artan terleme
Stevens-Johnson sendromu
Böbrek ve idrar hastalıkları
Bilinmiyor:
Böbrek fonksiyon hasarı
Genel bozukluklar ve uygulama bölgesine ilişkin hastalıklar
Yaygın:
Baş ağrısı
9/13Yorgunluk
Titreme
Ateş
Ağrı
Sırt ağrısı
Bilinmiyor:
Yüksek ateş
Göğüs ağrısı
Rahatsızlık
Solgunluk
Halsizlik
Peri-orbital ödem
Ödem
Vücut ağrıları
Yukarıdaki bu advers reaksiyonlar arasında, çok hızlı infüzyon hızı veya bireysel
farklılıklarla ilişkili olabilen, infüzyon sırasında çok az hastada geçici baş ağrısı, çarpıntı,
mide bulantısı ve diğer advers reaksiyonlar meydana gelmiştir. Reaksiyonların çoğu
hafiftir ve enjeksiyondan sonraki bir saat içinde ortaya çıkar, bu nedenle hastaların genel
durumunu ve yaşamsal belirtilerini zamanında gözlemlemek ve gerektiğinde enjeksiyonu
yavaşlatmak veya askıya almak önerilmektedir. Genel olarak, bu reaksiyonlar özel bir
tedavi olmaksızın otomatik olarak ortadan kalkabilir. Birkaç hasta enjeksiyondan sonra bu
reaksiyonlara sahip olabilir ve genellikle 24 saat içinde iyileşmektedir. Ek olarak, birkaç
hastada zaman zaman döküntü, kaşıntı ve diğer anafilaktik reaksiyonlar görülebilir. Bir kez
meydana geldiğinde, infüzyon derhal durdurulmalı ve alerjik reaksiyonlara göre derhal
tedavi edilmelidir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35
99)
4.9.Doz aşımı ve tedavisi
Doz aşımı, renal yetmezliği olan hastalar veya yaşlı hastalar dahil özellikle riskli hastalarda
aşırı sıvı yüklenmesi ve hiperviskoziteye neden olabilir. Diyaliz gerektirebilir. Tedavi
semptomatik olarak yapılmalıdır.
10/135. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: İmmün serum ve immünoglobulinler: İntravenöz uygulama için
normal insan immünglobulinleri.
ATC Kodu: J06BA02
Etki mekanizması:
Human immünoglobulin enfeksiyon ajanlarına karşı geniş spektrumlu antikorlardan
başlıca, immünglobulin G (IgG) içerir. Bunlar normal popülasyonda mevcut olan IgG
antikorlarıdır. Genellikle, 1000 vericiden az olmayan plazma havuzundan hazırlanır.
İmmünoglobulin G alt sınıflarının dağılımı doğal insan plazmasına yakından orantısaldır.
Bu ilaç ürününün yeterli dozları anormal düşük immünoglobulin G düzeylerini normal
aralığa getirir. Yerine koyma tedavisinden başka endikasyonlardaki etki mekanizması tam
olarak aydınlatılamamıştır, fakat immünomodülatör etkisi bulunmaktadır.
5.2.Farmakokinetik özellikler
Genel özellikler
İlaç intravenöz uygulama sonrası alıcının kan dolaşımında hemen ve tam olarak mevcuttur.
İntravenöz immünoglobulin farmakokinetiği, kullanıldığı endikasyona göre, popülasyon
içi ve popülasyonlar arası değişkenlik gösterir.
Emilim:
Human İmmünoglobulin intravenöz yolla uygulandığından tek doz sonrası absorbsiyon
tam ve hızlıdır. İntravenöz uygulama sonrası human immünoglobulin serum
konsantrasyonu 1-7 gün boyunca başlangıçta hızlı, takiben dereceli bir azalma gösterir.
Dağılım:
Plazma ve damar dışı sıvı arasında rölatif olarak süratle dağılır. Damar içi ve dışı
kompartmanlar arasında dengeye yaklaşık olarak 3-5 gün sonra erişilir. Sağlıklı insanlarda
ortalama yarılanma ömrü 21 gündür; % 48 damarlar içi dağılır. Human immünoglobulin
çok kompartmanlı ilk-geçiş kinetiğine göre dağılım gösterir.
Biyotransformasyon:
Human immünoglobulin yarılanma ömrü yaklaşık 28 gündür. Bu yarılanma ömrü özellikle
primer immün yetmezlikte hastadan hastaya değişir. IgG ve IgG-kompleksleri
retiküloendoteliyal sistem hücrelerinde yıkılır. Katabolizma hızı % 6.3/gün’dür.
Eliminasyon:
Düşük moleküler ağırlıklı fragmanlar ve bağlı moleküller başlıca idrar ve feçesle atılır.
Eliminasyon yarı ömrü yaklaşık 28-29 gün olup, metabolitler aktif değildir.
Doğrusallık/ Doğrusal olmayan durumlar:
11/13Human immünoglobulin atılımı dozla orantılı olarak lineardir.
Hastalardaki karakteristik özellikler:
Human immünoglobulin tek doz çalışmasında (bkz. Klinik öncesi güvenlilik verileri)
yaşlılarda ve böbrek yetmezliği olan hastalarda daha yüksek plazma konsantrasyonu ve
yavaş eliminasyon göstermiştir.
Karaciğer yetmezliği olan hastalarda ve çocuklarda ise, plazma konsantrasyonları normal
bulunmuştur.
İntravenöz immünglobulin ürünleri ile birlikte, akut renal yetmezlik, osmotik nefroz ve
ölüm bildirilmiştir. Önceden renal yetmezliği olan hastalar, diyabetli olanlar, yaşı 65’den
büyük olanlar ya da nefrotoksik ilaç kullananlar intravenöz immünglobulin kullanımıyla
oluşacak akut renal yetmezliğe daha yatkındır. Böbrek ve karaciğer yetmezliği olan
hastalarda bu ilaç minimum konsantrasyonda ve pratik olarak minimum infüzyon hızında
verilmelidir.
5.3. Klinik öncesi güvenlilik verileri
4.7 g/kg tek bir doz intravenöz immünglobulinin intravenöz yolla Rhesus maymunlarına
verilmesiyle yapılan toksisite çalışmasında 14 gün boyunca dış epidermis, hareketlilik,
ruhsal özellik ve feçesin görünüşü gözlenmiştir. Uygulama öncesi ve uygulamadan 7 ila 14
gün sonra hematolojik, biyokimyasal ve diğer testler yapılmıştır. Görünür bir toksisite
gözlenmemiştir. Klinik çalışmalarda intravenöz immünglobulinle yapılan tedaviyle kronik
toksisite, genotoksisite, karsinojenite riski ve fertilite üzerine hasar gözlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Maltoz
Enjeksiyonluk su
Hidroklorik asit (pH ayarlayıcısı)
6.2.Geçimsizlikler
İntravenöz infüzyon sırasında, intravenöz olarak uygulanan diğer tıbbi ilaçlar ile
karıştırılmamalıdır.
6.3. Raf ömrü
36 aydır.
6.4. Saklamaya yönelik özel uyarılar
Bu ürün, 2-80C arası sıcaklıklarda (buzdolabında), ışıktan ve nemden korunarak
saklanmalıdır.
GENIVIG HUMAN İMMÜNOGLOBULİN içeren flakon taşınma ya da saklama sırasında
kesinlikle dondurulmamalıdır. Ürün donmuş ise çözüp kullanılmamalıdır.
12/13Son kullanım tarihi geçmiş, kırık flakon, yabancı madde, çökelek ya da bulanıklık
mevcutsa ürün kullanılmamalıdır.
GENIVIG HUMAN İMMÜNOGLOBULİN ağzı açıldıktan sonra hemen kullanılmalıdır.
Ürün birkaç kere ya da ikinci bir insan tarafından kullanılmamalıdır. Flakon açıldıktan
sonra kullanılmayan kısmı saklanmamalıdır (bkz. Bölüm 6.6).
Bu ürün ve/veya ambalajı herhangi bir bozukluk içeriyorsa kullanılmamalıdır.
6.5. Ambalajın niteliği ve içeriği
Halojenlenmiş butil kauçuk tıpa ve borosilikat camdan yapılmış enjeksiyonluk flakon.
Ticari ambalaj kutusunda 100 mL çözelti içeren, 1 adet flakon.
6.6. Tıbbi ürünlerden arta kalan maddelerin imhası ve diğer özel önlemler
Sadece tek bir kullanım içindir. Kullanılmamış her bir çözelti atılmalıdır. Kullanılmamış
olan ürünler ya da atık materyaller “Tıbbi Atıkların Kontrolü Yönetmeliği” ve “Ambalaj ve
Ambalaj Atıklarının Kontrolü Yönetmeliği” ne uygun olarak imha edilmelidir. Çevreyi
korumak amacıyla kullanılmayan GENIVIG HUMAN İMMÜNOGLOBULİN şehir
suyuna veya çöpe atılmamalıdır. Kullanılmamış olan ürünler ya da atık materyaller, yerel
düzenlemelere uygun olarak atılmalıdır.
7. RUHSAT SAHİBİ
GEN İLAÇ VE SAĞLIK ÜRÜNLERİ SAN. VE TİC. A.Ş.
Mustafa Kemal Mah., 2119. Sok. No:3, D:2-3, 06520,
Çankaya/ANKARA.
Tel: 0312 219 62 19
Faks: 0312 219 60 10
8.RUHSAT NUMARASI
32
9.İLK RUHSAT TARİHİ/RUHSAT YENİLEME TARİHİ
İlk ruhsat tarihi: 21/04/2008
Ruhsat yenileme tarihi: 13.08.2014
10. KÜB’ÜN YENİLENME TARİHİ
13/13