KISA ÜRÜN BİLGİSİ
1. BEŞERİ TIBBİ ÜRÜNÜN ADI
LAKTATLI RINGER SOLÜSYONU (MEDIFLEKS TORBADA)
2. KALİTATİF VE KANTİTATİF BİLEŞİM
Etkin maddeler:
Her 100 ml çözelti:
Sodyum laktat: 0.31 g
Sodyum klorür: 0.60 g
Potasyum klorür: 0.03 g
Kalsiyum klorür: 0.02 g
Çözeltideki elektrolit konsantrasyonları mEq/l (mmol/l):
- Sodyum: 130 (130)
- Kalsiyum: 3 (1.5)
- Klorür: 109 (109)
- Potasyum: 4 (4)
- Laktat: 28 (28)
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
İntravenöz infüzyon ve steril irigasyon için steril ve apirojen çözelti
4. KLİNİK ÖZELLİKLER
4.1. Terapötik endikasyonlar
- Sıvı kayıplarında ve hiponatremi durumundaki parenteral sıvı tedavisinde
(Organizmadaki büyük sıvı kayıplarında ekstraselüler sıvıların bileşiminde değişiklik
yapmadan hastadaki sıvı ve elektrolit dengesini sağlar):
• İzotonik sodyum ve sıvı replasmanı amacıyla.
• Ekstraselüler sıvı hacminin düzeltilerek organizmadaki sıvı ve elektrolit
gereksiniminin karşılanmasında.
- Organizmadaki asit-baz dengesinin asit tarafa kaydığı durumlarda (metabolik
asidozda hem asidoz halini ortadan kaldırır, hem de böyle vakalarda mevcut olan
ekstraselüler sıvı kaybını karşılar):
• Metabolik asidoz.
1• Diyabet ketozu.
• Çocuk diyareleri.
• Ağır enfeksiyon hastalıkları.
• Hafif böbrek yetmezliği.
• Kaşeksi.
• Ketojenik diyetler ve asitleştirici ilaçlar.
- İrigasyon amaçlı kullanımı:
• Yara ve kesilerin irigasyonunda
• Diagnostik amaçlı artroskopik incelemelerde
• Tedavi amaçlı devamlı ya da aralıklı irigasyonlarda
• Açık kalp cerrahisinde “Priming Solüsyon” olarak
• Transplantasyonlarda ya da açık kalp ameliyatlarında peroperatuvar bölgesel
hipotermi sağlamak için slush solüsyon olarak.
4.2. Pozoloji ve uygulama şekli
Pozoloji / Uygulama sıklığı ve süresi:
İntravenöz infüzyonla uygulamada:
Uygulanacak doz ve infüzyon hızı hastanın yaşına, ağırlığına, klinik ve biyolojik
durumuna (asit-baz dengesine) ve birlikte uygulanan tedaviye göre hekim tarafından
ayarlanır.
Genel olarak doktor tarafından başka türlü önerilmediyse erişkin, adölesan ve yaşlılarda
24 saatte 1 – 3 litre önerilir.
Uygulama sıklığı hastanın klinik durumuna göre hekim tarafından ayarlanır. Erişkin ve
yaşlılarda genelde saatte kilo başına 5-10 ml verilebilir. Kalp hastalığı v.b. durumlar
yoksa verilme hızı saatte kilo başına 30 ml'ye kadar arttırılabilir.
Ameliyatlarda ve gereksinim durumunda infüzyon hızı ve uygulanan toplam hacim
arttırılabilir.
Kan kayıplarında genel olarak normal kan hacmini sağlamak için, kaybedilen kan
miktarının 3-5 katı LAKTATLI RINGER SOLÜSYONU gerekir.
Uygulama şekli:
Uygulama steril apirojen setlerle intravenöz yoldan yapılır. İntravenöz uygulamayla
ilgili ayrıntılar için bölüm 6.6’ya bakınız.
İrigasyon amaçlı uygulamada:
Doz: Uygulamanın ya da operasyonun gerektirdiği miktarlarda ve hekimin arzu ettiği
dozlarda kullanılır.
Uygulama şekli:
- Kesi ve yaraların irigasyonunda: Kullanılacağı bölgeye doğrudan dökme şeklinde
kullanılır.
2- Artroskopik inceleme ve girişimlerde: Uygulama steril apirojen setlerle
intraartiküler yoldan yapılır.
- Priming çözeltisi olarak kullanımda: Kalp-akciğer makinasına doğrudan dökme
şeklinde kullanılır.
- Slush solüsyon olarak kullanımda: Torba içinde yarı donmuş hale (slush) getirilerek
bölgesel hipotermi sağlanması istenilen bölgeye doğrudan dökme şeklinde
kullanılır.
Özel popülasyonlara ilişkin ek bilgiler:
Böbrek / Karaciğer yetmezliği:
Bu popülasyona özel gerçekleştirilen bir çalışma bulunmadığından, bu hasta grubu için
özel bir dozaj önerisi bulunmamaktadır.
Karaciğer yetmezliği olan hastalarda laktat metabolizması bozulabileceğinden,
LAKTATLI RINGER SOLÜSYONU alkalileştirici etkisini gösteremeyebilir.
Pediyatrik popülasyon:
Uygulanacak doz ve infüzyon hızı, erişkinlerdeki gibi hastanın ağırlığına, klinik ve
biyolojik durumuna ve birlikte uygulanan tedaviye göre hekim tarafından ayarlanır.
Bu popülasyonda genel olarak 24 saatte 20-100 ml/kg dozunda önerilir ve bu doz vücut
ağırlığına göre aşağıdaki şekilde ayarlanır:
10 kg’dan hafif bebekler: 100 ml/kg/gün
10 ile 20 kg arası bebek ve çocuklar: 1000 ml + 10 kg üzeri her kilo için 50 ml/kg/gün
20 kg’dan ağır çocuklar: 1500 ml + 20 kg üzeri her kilo için 20 ml/kg/gün
Yanıklı çocuklarda ilk 24 saatte ortalama 3.4 ml/kg/yanık oranı dozunda ve ikinci gün
6.3 ml/kg/yanık oranı dozunda uygulanması önerilir.
Şiddetli kafa travması geçirmiş çocuklarda ortalama doz 2.850 ml/m2'dir.
Geriyatrik popülasyon:
Uygulanacak doz ve infüzyon hızı, erişkinlerdeki gibi hastanın ağırlığına, klinik ve
biyolojik durumuna ve birlikte uygulanan tedaviye göre hekim tarafından ayarlanır.
4.3. Kontrendikasyonlar
- Karaciğer hastalıkları ve anoksik durumlar gibi laktat metabolizmasının ağır
derecede bozulduğu haller.
- Addison hastalığı (Hiç tedavi edilmemiş vakalarda ya da kriz esnasında
potasyumsuz çözeltiler tercih edilmelidir).
- Ağır metabolik asidoz.
- Metabolik veya respiratuvar alkaloz.
- Laktik asidoz.
- Ekstraselüler hiperhidrasyon veya hipervolemi.
- Ağır böbrek yetmezliği (oligüri/anüri ile birlikte olan)
- Dekompanse kalp yetmezliği
3- Hiperkalemi.
- Hipernatremi.
- Hiperkalsemi.
- Hiperkloremi.
- Genel ödem ve asitli siroz.
- Dijital tedavisi ile birlikte kullanım (Bkz. 4.5. Diğer tıbbi ürünler ile etkileşimler ve
diğer etkileşim şekilleri).
- 28 günlükten küçük yenidoğan bebeklerde, diğer kalsiyum içeren çözeltiler gibi
LAKTATLI RINGER SOLÜSYONU'nun da seftriakson ile birlikte kullanımı - ayrı
infüzyon hatlarından uygulansalar bile - kontrendikedir (yenidoğanın kan akımında
fatal seftriakson-kalsiyum tuzu presipitasyonu nedeniyle)
Erişkinler dahil 28 günlükten büyük hastalarda seftriakson, LAKTATLI RINGER
SOLÜSYONU dahil kalsiyum içeren çözeltilerle, aynı infüzyon hattından (örn., Y-
tipi bir konektörden) eş zamanlı kullanılmamalıdır. Ardışık uygulamalar için aynı
uygulama seti kullanılacaksa, uygulama öncesinde set geçimli çözeltilerle iyice
yıkanmalıdır.
- LAKTATLI RINGER SOLÜSYONU, sodyum laktata aşırı duyarlılığı olduğu
bilinen hastalarda kontrendikedir.
- Elektrokoter kullanımının gerekli olduğu operasyonlarda, elektrolit içeren irigasyon
çözeltileri kullanılmamalıdır.
4.4. Özel kullanım uyarıları ve önlemleri
İntravenöz çözeltilerin uygulanması, serum elektrolit konsantrasyonunda dilüsyon, aşırı
hidrasyon, konjestif durumlar veya pulmoner ödem oluşturacak şekilde sıvı ve/veya
solüt yüklenmesine yol açabilir. Dilüsyon riski elektrolit konsantrasyonuyla ters
orantılıdır. Periferik ve pulmoner ödeme yol açabilen konjestif durumların gelişme riski
ise çözeltideki elektrolit konsantrasyonuyla doğru orantılıdır.
Kardiyak ya da pulmoner yetmezlikli hastalarda yüksek hacimli infüzyonlar özel
dikkatle uygulanmalıdır.
Sodyum klorür içeren çözeltiler hipertansiyon, kalp yetmezliği, periferik ya da
pulmoner ödem veya böbrek fonksiyonlarının bozuk olduğu durumlarda, preeklampsi,
aldosteronizm ya da sodyum birikimiyle seyreden diğer durum ve tedavilerde dikkatle
kullanılmalıdır (Aynı zamanda Bkz. Bölüm 4.5).
Potasyum tuzları içeren çözeltiler kalp hastalarında ve renal veya adrenokortikal
yetmezlik, akut dehidratasyon ve ciddi yanık durumlarındaki aşırı doku yıkımı gibi
hiperkalemiye yatkınlık yaratan durumlarda dikkatli kullanılmalıdır.
LAKTATLI RINGER SOLÜSYONU bileşimindeki potasyum miktarı plazmanınkine
benzer olmasına rağmen, şiddetli potasyum yetersizliği durumlarında yararlı bir etki
oluşturacak düzeyde olmadığından, çözelti bu amaçla kullanılmamalıdır.
Kalsiyum klorür iritandır; bu nedenle uygularken damar dışına çözelti çıkmamasına
dikkat edilmelidir.
Kalsiyum tuzları içeren çözeltiler böbrek işlevleri bozuk ya da sarkoidoz gibi D
vitamini düzeylerinin yüksek olduğu hastalarda dikkatli kullanılmalıdır. Ayrıca
4böbreklerinde kalsiyum taşı hikayesi bulunan hastalarda kullanımdan kaçınılmalıdır.
Eş zamanlı olarak kan transfüzyonu da yapılacaksa, içeriğindeki kalsiyumun
koagülasyona yol açabilme riski nedeniyle kanla birlikte aynı infüzyon sisteminden
uygulanımı önerilmez.
LAKTATLI RINGER SOLÜSYONU infüzyonu içerdiği laktat iyonları nedeniyle
metabolik alkaloz durumuna yol açabilir.
Karaciğer yetmezliği olan hastalarda laktat metabolizması bozulabileceğinden,
LAKTATLI RINGER SOLÜSYONU alkalileştirici etkisini gösteremeyebilir.
Bu çözeltinin kullanımı sırasında hastanın klinik durumu ve laboratuvar parametreleri
(kan ve idrardaki elektrolit ve glukoz düzeyleri ile asit-baz dengesi) düzenli aralıklarla
izlenmelidir. Hiperkalemi riski olan hastalarda özellikle plazma potasyum düzeyleri
açısından yakın monitorizasyon gerekir.
İrigasyon amaçlı kullanım sırasında da uygulamalar sırasında sistemik dolaşıma
geçebileceğinden konjestif kalp yetmezliği, son dönem böbrek yetmezliği, sodyum
kaynaklı ödemle seyreden klinik tablolarda ve kortikosteroid kullanan hastalara
uygulamada dikkat gerekir.
Çözeltiye eklenecek herhangi bir başka ilaçla olabilecek bir geçimsizlik riskini en aza
indirmek için, karıştırma işleminden hemen sonra, uygulamadan önce ve uygulama
sırasında belirli aralarla infüzyonu yapılacak son karışımda herhangi bir bulanıklık veya
çökelme olup olmadığı kontrol edilmelidir.
Uygulama kontrollü bir infüzyon pompasıyla yapılacaksa, torbanın tümüyle
boşalmadan önce pompanın çalışmasının durmuş olduğuna dikkat edilmelidir; aksi
halde hava embolisi oluşabilir.
Primer torbada kalmış olabilecek hava nedeniyle oluşabilecek hava embolisinden
kaçınmak için esnek plastik torbaları seri bağlantılı olarak kullanmayınız.
Akış hızını arttırmak amacıyla uygulama sırasında torbanın sıkılması, uygulamadan
önce torba içindeki hava tam olarak boşaltılmadığı durumlarda hava embolisine yol
açabilir.
Hava yollu bir intravenöz uygulama setinin, hava yolu açıkken kullanılması hava
embolisiyle sonuçlanabilir. Hava yollu intravenöz uygulama setleri, hava yolu açıkken
plastik torbalardaki çözeltilerin infüzyonunda kullanılmalıdır.
Laktat glukoneogenez için bir substrattır. Tip 2 diyabetli hastalarda LAKTATLI
RINGER SOLÜSYONU kullanılırken bu durum dikkate alınmalıdır.
Pediyatrik hastalarda kullanım
• Çocuklarda LAKTATLI RINGER SOLÜSYONU'nun etkinlik ve güvenli kullanımı
uygun ve iyi kontrollü çalışmalarla araştırılmamıştır; ancak tıbbi literatürde
elektrolitli çözeltilerin pediyatrik popülasyonda kullanımını gösteren bilgiler
bulunmaktadır.
• Laktat içeren çözeltiler yenidoğan ve 6 aydan küçük bebeklerde özel dikkatle
uygulanmalıdır.
Geriyatrik hastalarda kullanım
Geriyatrik hastalarda infüzyon çözeltilerinin tipi ile uygulama hızı ve hacmini
belirlerken, bu yaş grubunda kalp, böbrek, karaciğer ve diğer hastalıklar ile ilaç
kullanımının daha sık olduğu dikkate alınmalıdır.
5Çözelti, steril setler aracılığıyla intravenöz yoldan uygulanır. İntravenöz uygulamada
kullanılan setlerin 24 saatte bir değiştirilmesi önerilir.
Yalnızca çözelti berraksa, ambalajı ve kapakları sağlamsa kullanınız.
4.5. Diğer tıbbi ürünler ile etkileşimler ve diğer etkileşim şekilleri
Çözeltinin içerdiği sodyumla ilişkili etkileşimler:
- Sodyum ve su retansiyonuyla ilişkili (ödem ve hipertansiyonla birlikte)
kortikoidler/steroidler ve karbenoksolon.
Çözeltinin içerdiği potasyumla ilişkili etkileşimler:
- Potasyum tutucu diüretikler (tek başına ya da kombine olarak amilorid,
spironolakton, triamteren).
- Anjiyotensin dönüştürücü enzim inhibitörleri ve muhtemelen anjiotensin II reseptör
antagonistleri.
- Takrolimus, siklosporin (plazmadaki potasyum konsantrasyonunu arttırırlar ve
hiperkalemik etkilerin artacağı böbrek yetmezliği durumlarında potansiyel olarak
fatal hiperkalemiye neden olabilirler).
Çözeltinin içerdiği kalsiyumla ilişkili etkileşimler:
- Etkileri kalsiyum varlığında artan ve ciddi ya da fatal kardiyak aritmilere neden
olabilen dijitalis grubundan glikozitler.
- Kalsiyumla birlikte uygulandıklarında hiperkalsemiye yol açabilecek tiyazid grubu
diüretikler ya da D vitamini.
- Kalsiyumla birlikte uygulandıklarında emilimleri azalan bifosfonatlar, florür, bazı
florokinolonlar ve tetrasiklinler.
- Kalsiyumla birlikte uygulandığında fatal olabilen seftriakson-kalsiyum tuzu
presipitasyonu riski nedeniyle seftriakson (Bkz. bölüm 4.3. Kontrendikasyonlar).
Çözeltinin içerdiği laktatla (bikarbonata metabolize olur) ilişkili etkileşimler:
- Laktat metabolizması sonucu oluşan bikarbonat idrarı alkali hale getirdiğinden
salisilatlar, barbitüratlar ve lityum gibi asidik ilaçların böbreklerden atılımları artar.
- Sempatomimetik ilaçlar (örn efedrin, pseudoefedrin) ve stimülan ilaçlar
(deksamfetamin sülfat, fenfluramin hidroklorür) gibi alkali ilaçların ise
eliminasyonları yavaşladığından yarı ömürleri uzar.
4.6. Gebelik ve laktasyon
Genel tavsiye
Gebelik kategorisi: C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-
veya/doğum /ve-veya/ doğum sonrası gelişim üzerindeki etkiler bakımından yetersizdir
(bkz. kısım 5.3). İnsanlara yönelik potansiyel risk bilinmemektedir.
6Gebelik dönemi
LAKTATLI RINGER SOLÜSYONU ile hayvan üreme çalışmaları
gerçekleştirilmemiştir. LAKTATLI RINGER SOLÜSYONU’nun gebe kadınlara
uygulandığında fetusta hasara ya da üreme yeteneğinde bozulmaya yol açıp açmayacağı
da bilinmemektedir. LAKTATLI RINGER SOLÜSYONU gebe kadınlarda ancak çok
gerekliyse kullanılmalıdır.
Laktasyon dönemi
Bu ilacın anne sütüne geçip geçmediği bilinmemektedir. Birçok ilacın anne sütüne
geçtiği bilindiğinden emzirmekte olan annelerde LAKTATLI RINGER SOLÜSYONU
dikkatle kullanılmalıdır.
Kalsiyumun plasentadan geçtiği ve süte dağıldığı gözönünde tutulmalıdır.
Çözeltiye herhangi bir ilaç katılacaksa, kullanılan ilacın özelliği ve bu ilacın gebelik ve
laktasyondaki kullanımı ayrıca değerlendirilmelidir.
Üreme yeteneği / Fertilite
Bilinen herhangi bir etkisi yoktur.
4.7. Araç ve makine kullanımı üzerindeki etkiler
İnfüzyon yoluyla uygulanan çözeltilerin kullanımı sırasında araç kullanımı pratik
yönden mümkün değildir. Kullanıldıktan sonra araç ve makinea kullanma üzerinde
bilinen bir etkisi yoktur.
4.8. İstenmeyen etkiler
Uygulama tekniğine bağlı görülebilen advers etkiler arasında febril reaksiyonlar,
enjeksiyon yerinde enfeksiyon, enjeksiyon yerinde başlayarak yayılan venöz tromboz ya
da flebit, ekstravazasyon ve hipervolemi bulunur.
LAKTATLI RINGER SOLÜSYONU kullanımı sırasında görülen istenmeyen etkiler ve
görülen advers ilaç reaksiyonlarının sıklık ve şiddeti bilinmemesine rağmen, aynı
bileşimdeki %5 oranında dekstroz katılmış çözelti ile görülen advers ilaç
reaksiyonlarının sıklık ve şiddeti sınıflandırması şu şekildedir: Çok yaygın (≥1/10);
yaygın (≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila
<1/1.000), çok seyrek, izole raporlar dahil (<1/10.000); bilinmiyor (eldeki verilerden
hareketle tahmin edilemiyor).
Bağışıklık sistemi hastalıkları
Çok yaygın: Alerjik reaksiyonlar veya lokalize ya da yaygın ürtiker, deride
döküntü ve eritem ve kaşıntı/pruritis gibi anafilaktik/anafilaktoid
semptomlar; deride şişkinlik, göz çevresi, yüz ve/veya larinks
ödemi (Quincke ödemi)
Metabolizma ve beslenme hastalıkları
Yaygın: Elektrolit bozuklukları
Psikiyatrik hastalıklar
Yaygın: Anksiyete
7Çok seyrek: Panik atak
Sinir sistemi hastalıkları
Yaygın olmayan: Laktata bağlı alkaloz tarafından uyarılan kasılmalar
Kardiyak hastalıklar
Çok yaygın: Hiperhidrasyon ve kalp yetmezliği (kalp hastalığı ya da
pulmoner ödemi olan hastalarda).
Yaygın: Taşikardi, bradikardi.
Solunum, göğüs bozuklukları ve mediastinal hastalıklar
Çok yaygın: Nazal konjesyon, öksürük, hapşırma, bronkospazm ve/veya nefes
alıp vermede zorluk
Yaygın: Göğüste sıkışma hissi, göğüs ağrısı (taşikardi ve bradikardiyle
beraber)
Deri ve deri altı doku hastalıkları
Çok yaygın: Kaşıntı (LAKTATLI RINGER SOLÜSYONU kullanan
hastaların yaklaşık %10 kadarında pruritis bildirilmiştir).
Seyreltilerek uygulanan ek ilaçların da advers etkilere yol açabileceği konusunda uyanık
olunmalıdır. Böyle bir durumda, uygulanan ek ilacın ürün bilgisine bakılmalıdır.
İstenmeyen etkilerin görülme durumunda infüzyon kesilmeli, hasta değerlendirilmeli,
uygun terapötik önlemler alınmalı ve gerekli görüldüğünde torbada kalan çözelti
inceleme için saklanmalıdır.
4.9. Doz aşımı ve tedavisi
Aşırı dozda ya da çok hızlı uygulanması, özellikle böbreklerden sodyum atılımının
bozuk olduğu durumlarda ödem riskine neden olacak şekilde su ve sodyum
yüklenmesine yol açabilir. Bu durumda renal diyaliz tedavisine gerek duyulabilir.
Potasyumun aşırı miktarlarda uygulanımı özellikle böbrek yetmezlikli hastalarda
hiperkalemiye yol açabilir. Hiperkaleminin semptomları arasında ekstremitelerde
parestezi, kaslarda zayıflık, paralizi, kardiyak aritmiler, kalp bloku, kardiyak arest ve
mental konfüzyon bulunur. Hiperkalemi kalsiyum, insülin (glukozla birlikte), sodyum
bikarbonat, iyon değiştirici reçineler ya da diyalizle tedavi edilebilir.
Aşırı kalsiyum verilmesi hiperkalsemiye neden olabilir. Hiperkalseminin semptomları
arasında anoreksi, bulantı, kusma, konstipasyon, karın ağrısı, kas zayıflığı, mental
rahatsızlıklar, polidipsi, poliüri, nefrokalsinoz, renal taş oluşumu ve daha ağır
durumlarda kardiyak aritmiler ve koma bulunur. Kalsiyum tuzlarının çok hızlı infüzyonu
ağızda tebeşirimsi tada, özellikle yüzde olmak üzere vücutta ani kızarmaya ve periferik
vazodilatasyona neden olabileceği gibi hiperkalseminin bir çok başka semptomuna da
yol açabilir. Hafif asemptomatik hiperkalsemi kalsiyum ve hiperkalsemiye katkıda
bulunan D vitamini gibi ilaçların uygulanımına son vermekle düzelir. Eğer hiperkalsemi
ağır ise loop diüretikleri, hemodiyaliz, kalsitonin, bifosfonat ve trisodyum edetat gibi
tedavilere acilen başlamak gerekir.
Sodyum laktatın aşırı dozda verilmesi özellikle böbrek yetmezliği olan hastalarda
8hipokalemi ve metabolik alkaloza yol açabilir. Semptomları arasında mizaç
değişiklikleri, halsizlik, soluk kesilmesi, kaslarda zayıflık ve kalp atımlarında düzensizlik
bulunur. Özellikle hipokalsemik hastalarda kaslarda hipertonisite, seyirme ve tetani
görülebilir. Bikarbonat aşırı dozuna bağlı metabolik alkalozun tedavisi esas olarak sıvı
ve elektrolit dengesinin uygun bir şekilde düzeltilmesinden oluşur. Kalsiyum, klorür ve
potasyum eksikliklerinin tamamlanması özellikle önemlidir.
Aşırı doz, çözeltiye eklenen ilaçlara bağlı ise, aşırı doza bağlı belirti ve semptomlar bu
eklenen ilacın özelliklerine bağlıdır.
Tedavi sırasında yanlışlıkla doz aşılırsa, uygulamaya son verilmeli ve hasta uygulanan
ilaçla ilişkili belirti ve semptomlar açısından izlenmelidir. Gerektiğinde semptomatik ve
destek tedavileri uygulanmalıdır.
5.FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İntravenöz çözeltiler / Elektrolit dengesini etkileyen
çözeltiler
ATC kodu: B05B / B05BB01
LAKTATLI RINGER SOLÜSYONU’nun farmakodinamik özellikleri, bileşenlerinin
(sodyum, potasyum, kalsiyum, klorür ve laktat) farmakolojik özelliklerinden oluşur.
Sodyum gibi iyonlar, sodyum pompası (Na-K-ATPaz) gibi çeşitli transport
mekanizmalarını kullanarak hücre zarından geçerler. Sodyum, nörotransmisyon,
kardiyak elektrofizyoloji ve renal metabolizmada önemli rol oynar.
Sodyum, ekstraselüler sıvının başlıca katyonudur. Serumda normal sodyum düzeyi 135-
145 mEq/l'dir. Vücut sıvılarının temel düzenleyicisi olan sodyum düzeyleri bir çok
mekanizma ile oldukça sabit olarak bu düzeylerde tutulur. Örneğin serum sodyum
düzeyleri yükseldiğinde, antidiüretik hormon salgılanması azalarak, böbreklerden
sodyum atılımı olurken; sodyum düzeyleri azaldığında antidiüretik hormon salgılanması
artar ve sodyumun serum düzeyleri korunmaya çalışılır.
Sodyum etkisini primer olarak vücuttaki suyun dağılımı, sıvı dengesi ve vücut
sıvılarının ozmotik basıncının kontrolü ile gösterir. Sodyum aynı zamanda klorür ve
bikarbonat ile birlikte vücut sıvılarının asit-baz dengesinin düzenlenmesiyle de
ilişkilidir.
Serumdaki normal düzeyleri 100-106 mEq/l olan ekstraselüler sıvının başlıca anyonu
olan klorür, sodyum metabolizmasını yakından izler ve vücudun asit-baz dengesinde
olan değişiklikler klorür konsantrasyonunda olan değişiklikler ile yansıtılır.
Klorür, kemik dokuda düşük miktarlarda ve bağ dokusunun bazı bileşenlerinde, örneğin
kolajen dokuda yüksek miktarlarda bulunur. İntraselüler klorür eritrosit ve gastrik
mukozada yüksek konsantrasyonda bulunur. Anyon ve katyonların dengesi böbreklerle
regüle edilir. Klorür geri emilimi, genellikle sodyumun geri emilimini takip eder.
Potasyum intraselüler sıvının ana katyonudur, asit baz dengesinin idamesi, izotonisite,
hücrenin elektrodinamik özellikleri için gereklidir. Potasyum birçok enzimatik
reaksiyon için önemli bir reaktivatördür; sinir impulslarının iletilmesi, kalp ve iskelet
kaslarının kontraktilitesi, gastrik sekresyonlar, renal fonksiyonlar, doku sentezi ve
9karbonhidrat metabolizması gibi birçok fizyolojik süreç için yaşamsal öneme sahiptir.
Serumda normal potasyum düzeyi 3-4.5 mEq/l'dir. Potasyum düzeyleri yükseldiğinde
böbrekler bu iyonu hızla vücuttan uzaklaştırır.
Potasyum eksikliği; nöromüsküler işlevin bozulması, barsak dilatasyonu ve ileus ile
kendini gösterir.
LAKTATLI RINGER SOLÜSYONU klorür, laktat ve ekstraselüler sıvıdaki diğer
önemli katyonları içerdiğinden, parenteral sıvı tedavisinde kullanılabilecek uygun
çözeltilerden biridir. Organizmadaki büyük sıvı kayıplarında ekstraselüler sıvıların
bileşiminde değişiklik yapmadan, hastadaki sıvı ve elektrolit dengesi bu çözeltiyle
sağlanabilir.
Organizmadaki asit-baz dengesinin asit tarafa kaydığı durumlarda, tedavinin esası
ekstraselüler sıvıdaki bikarbonat düzeylerini yükseltmektir. Sodyum bikarbonatın
doğrudan doğruya verilmesi tehlikeli olabileceğinden bu amaçla daha çok laktatlı
çözeltiler kullanılmaktadır. Laktat iyonları karaciğerde metabolize edilerek bikarbonat
iyonlarının yerini alırlar; bu şekilde plazmadaki bikarbonat seviyesini yükseltirler.
LAKTATLI RINGER SOLÜSYONU metabolik asidozda, hem asidoz halini ortadan
kaldırır, hem de böyle vakalarda daima mevcut olan ekstraselüler sıvı kaybını karşılar.
5.2. Farmakokinetik özellikler
LAKTATLI RINGER SOLÜSYONU’nun farmakokinetik özellikleri, bileşenlerinin
(sodyum, potasyum, kalsiyum, klorür ve laktat) farmakokinetik özelliklerinden oluşur.
Emilim:
İntravenöz yoldan uygulanan ilaçlar içindeki etkin maddeler uygulamadan hemen sonra
maksimum plazma konsantrasyonlarına ulaşır.
Dağılım:
Radyoaktif olarak işaretlenmiş sodyum (24Na) enjeksiyonu sonrası yarılanma ömrü,
enjekte edilen sodyumun %99'u için 11-13 gün ve kalan % 1'i için bir yıldır. Dağılım
dokulara göre değişir: kas, karaciğer, böbrek, kıkırdak ve deride hızlı, eritrosit ve
nöronlarda yavaş, kemikte ise çok yavaştır.
Ekstraselüler sıvıdaki potasyum hücre içine, hücre dışındaki konsantrasyonunun 40
katına ulaşana kadar aktif transport ile girer. Glukoz, insülin ve oksijen potasyumun
hücre içine girişini kolaylaştırır. Sağlıklı erişkinlerde plazma potasyum konsantrasyonu
3.5-5 mEq/l aralığındadır. Yeni doğanlarda plazma düzeyi 7.7 mEq/l'ye kadar çıkabilir.
Bununla beraber potasyumun plazma düzeyleri, hücre içi potasyum düzeylerini tam
olarak yansıtmadığından plazma düzeyler normal olduğu halde hücresel hipokalemi
olabilir. Ekstraselüler sıvıdaki pH değişiklikleri de plazma potasyum
konsantrasyonunun değişmesine neden olur. Plazma pH'ındaki 0.1 ünitelik değişiklik
ters orantılı olarak plazma potasyum konsantrasyonunda 0.6 mEq/l değişikliğe neden
olur.
Klorür, normalde kemik dokuda düşük miktarlarda ve bağ dokusunun bazı
bileşenlerinde, örneğin kolajen dokuda yüksek miktarlarda bulunur. Bunun yanında
eritrosit ve gastrik mukozada da yüksek konsantrasyonda bulunur. Ekstraselüler sıvının
başlıca anyonu olan klorürün vücuttaki düzeyleri, sodyumun konsantrasyon değişiklikleri
ile yakından ilişkilidir. Sodyum metabolizmasındaki anormalliklerde genellikle klorür
konsantrasyonunda da değişiklikler görülür.
10Kalsiyum hem hücre içi, hem de hücre dışı düzeyde hayatın devamı için önemli bir
katyondur. Gereksinime göre ya plazmada kalır ya da dokulara dağılır. Kalsiyum
plasenta ve anne sütüne de geçer.
Laktat serumda oksidasyonla bikarbonata dönüşür. Karaciğere dağılan laktat ise
karaciğerde glukoneogenezle metabolize olarak bikarbonata dönüşmektedir.
Biyotransformasyon:
Sodyum, potasyum, kalsiyum ve klorür herhangi bir biyotransformasyona uğramazlar.
Gereksinime göre ya vücut sıvı ve dokularına dağılır ya da elimine edilirler.
Laktat ise, yaklaşık 1-2 saat içinde hem oksidasyonla hem de özellikle karaciğerde
glukoneogenezle metabolize olarak bikarbonat oluşur.
Eliminasyon:
Sodyum esas olarak renal yolla atılır fakat aynı zamanda büyük çoğunluğu renal yolla
geri emilir. Az miktarda sodyum ise feçes ve ter ile atılır. Aşırı terleme olmadıkça deri
ile itrah önemsizdir.
Sodyum metabolizmasını yakından izleyen klorür iyonu da esas olarak idrarla atılır.
Böbreklerden klorür geri emilimi, genellikle sodyumun geri emilimini takip eder.
Bunun yanında ter yoluyla da bir miktar atılmaktadır.
Potasyumun %80-90'ı böbrekler ile atılır. Geri kalanı dışkı ile ve çok az bir kısmı da
terleme ile atılır. Potasyum glomerüllerde filtre edilir, proksimal tüblerden geri emilir
ve distal tübüllerde Na-K değişimi ile sekrete edilir. Potasyumun tübüler sekresyonu,
hidrojen iyon değişimi, asit-baz dengesi ve adrenal hormonlardan da etkilenir.
Kalsiyum esas olarak feçes ile atılır; az miktarda ter bezleri ile de atılmaktadır.
Doğrusallık/doğrusal olmayan durum :
LAKTATLI RINGER SOLÜSYONU önerilen doz aralığında doğrusal farmakokinetik
gösterir.
5.3. Klinik öncesi güvenlilik verileri
Çözeltinin bileşenleri insan ve hayvan plazmasının fizyolojik bileşenleri olduğundan ve
klinik uygulama durumunda toksik etkilerin görülmesi beklenmediğinden karsinojen,
mutajen potansiyeli ile fertilite üzerindeki etkilerini değerlendirmek amacıyla
LAKTATLI RINGER SOLÜSYONU ile çalışmalar yapılmamıştır.
Çözelti içine katılan ilaçların emniyeti ayrı olarak dikkate alınmalıdır.
6. FARMASÖTİK ÖZELLİKLER
6.1. Yardımcı maddelerin listesi
Hidroklorik asit
Sodyum hidroksit
Enjeksiyonluk su
116.2. Geçimsizlikler
Çözeltiye eklenecek ilacın geçimliliği önceden değerlendirilmelidir. Geçimlilik
verilerinin bulunamaması durumlarında çözelti herhangi bir ilaç ile karıştırılmamalıdır.
LAKTATLI RINGER SOLÜSYONU içine geçimli bir ilaç eklendikten hemen sonra
kullanılmalıdır.
İlaç eklenmesi sonrası renk değişikliği ve/veya çökelme, çözünmeyen bileşiklerin ya da
kristalleşmenin olup olmadığını kontrol ederek eklenen ilacın geçimli olup olmadığına
karar vermek, uygulamayı yapan hekimin sorumluluğundadır. Çözeltiye eklenecek ilacın
geçimli olup olmadığına eklenecek ilacın prospektüsünden faydalanarak karar verilmeli;
çözeltiye ilaç eklemeden önce LAKTATLI RINGER SOLÜSYONU’nun pH’sında
(pH= 5-7) çözünebilir ve stabil olduğu doğrulanmalıdır.
Bir rehber olarak aşağıda LAKTATLI RINGER SOLÜSYONU ile geçimsiz ilaçların
bazıları verilmektedir:
LAKTATLI RINGER SOLÜSYONU ile geçimsiz ilaçlardan bazıları:
- Amino kaproik asit
- Amfoterisin B
- Kortizon asetat
- Dietilstilbestrol
- Etamivan
- Etil alkol
- Fosfat ve karbonat içeren çözeltiler
- Oksitetrasiklin
- Thiopental sodyum
- Versenat disodyum
LAKTATLI RINGER SOLÜSYONU ile kısmen geçimsiz ilaçlardan bazıları:
- Tetrasiklin 12 saat süreyle stabildir.
- Ampisilin sodyumun %2 - %3’lük konsantrasyonları 4 saat, %3’den daha yüksek
konsantrasyonlarıysa 1 saat stabildir.
- Minosiklin 12 saat süreyle stabildir.
- Doksisiklin 6 saat süreyle stabildir
6.3. Raf ömrü
2 yıl.
Kullanım sırasında raf ömrü:
Mikrobiyolojik açıdan, uygulamaya hazırlama işleminin kontrollü ve valide edilmiş
aseptik koşullarda yapılmadığı durumlarda, hazırlandıktan hemen sonra kullanılmalıdır.
Hemen kullanılmadığı durumlarda saklama koşulunun ve süresinin belirlenmesi ilaç
eklenmesi/seyreltmesini yapanın sorumluluğundadır.
6.4. Saklamaya yönelik özel tedbirler
Özel bir muhafaza şartı yoktur, 25 °C'nin altındaki oda sıcaklığında saklanmalıdır.
6.5. Ambalajın niteliği ve içeriği
12500, 1000 ve 2000 ml’lik Medifleks torbalarda.
Ürünün setli ve setsiz olmak üzere iki formu bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Tek kullanımlıktır. Kısmen kullanılmış çözeltiler saklanmamalıdır.
Kısmen kullanılmış torbalar yeniden hastaya uygulanan sistemlere bağlanmamalıdır.
Kullanma Talimatı
Kullanım öncesi çözelti kontrol edilmelidir.
Uygulama steril apirojen setlerle intravenöz yoldan (irigasyon solüsyonu olarak
kullanılacaksa intraartiküler yoldan ya da doğrudan dökerek) yapılır.
Yalnızca berrak, partikülsüz ve ambalaj bütünlüğü bozulmamış ürünler
kullanılmalıdır.
Uygulama seti ürüne iliştirildikten sonra uygulamaya en kısa sürede başlanmalıdır.
Torbadaki rezidüel havaya bağlı olarak meydana gelebilecek bir hava embolisini
önlemek için, başka infüzyon sıvılarıyla seri bağlantı yapılmamalıdır.
Çözelti steril uygulama seti aracılığıyla aseptik teknik kullanılarak uygulanmalıdır.
Sisteme hava girmemesi için uygulama setinden, kullanım öncesi sıvı geçirilmelidir.
Ek ilaçlar, aseptik koşullarda bir iğne yardımı ile infüzyon öncesi ve sırasında katılabilir.
Oluşan son ürünün izotonisitesi parenteral uygulama yapılmadan önce belirlenmiş
olmalıdır.
Hastaya uygulamadan önce eklenmiş ilacın çözeltiyle tümüyle karışmış olması
gereklidir. Ek ilaç içeren çözeltiler, ilaç eklenmesinden hemen sonra kullanılmalıdır;
daha sonra kullanılmak üzere saklanmamalıdır.
Çözeltiye ek ilaç katılması ya da yanlış uygulama tekniği, ürüne pirojen
kontaminasyonuna bağlı ateş reaksiyonuna neden olabilir. Advers reaksiyon görülmesi
durumunda infüzyona hemen son verilmelidir.
Açmak için:
1. Dış ambalajın sağlamlığını ve sızıntı olup olmadığını kontrol ediniz; ambalaj hasar
gördüyse kullanmayınız.
2. Koruyucu dış ambalajı yırtarak açınız.
3. Koruyucu ambalaj içindeki torbanın sağlam olup olmadığını sıkarak kontrol ediniz.
4. Torba içindeki çözeltinin berraklığını ve içinde yabancı madde içermediğini kontrol
ediniz.
Uygulama hazırlıkları:
1. Torbayı asınız.
2. Uygulama ucundaki koruyucu kapağı çıkarınız.
3. Uygulama setinin spaykını, uygulama ucuna sıkıca batırınız. Çözeltinin set içinden
geçirilerek hastaya uygulanması için setin kullanım talimatına uyulmalıdır.
Ek ilaç ekleme:
Dikkat: Tüm parenteral çözeltilerde olduğu gibi, ürüne eklenecek tüm maddeler ürünle
geçimli olmalıdır. Ürüne ekleme yapılacaksa, hastaya uygulamadan önce son
13karışımında geçimlilik kontrol edilmelidir.
Uygulama öncesi ilaç ekleme
1. İlaç uygulama ucu dezenfekte edilir.
2. Eklenecek ilaç 19-22 gauge kalınlığındaki bir iğnesi olan enjektörle ilaç uygulama
ucundan uygulanır.
3. Çözelti ve içine eklenen ilaç iyice karıştırılır (Potasyum klorür gibi yoğun ilaçlarda
torbanın uygulama çıkışına, yukarı pozisyondayken hafifçe vurularak karışması
sağlanır).
Dikkat: İçine ek ilaç uygulanmış torbalar saklanmamalıdır.
Uygulama sırasında ilaç ekleme
1. Setin klempi kapatılır.
2. İlaç uygulama ucu dezenfekte edilir.
3. Eklenecek ilaç 19-22 gauge kalınlığındaki bir iğnesi olan enjektörle ilaç uygulama
ucundan uygulanır.
4. Çözelti askısından çıkarılır ve ters çevrilir. Bu pozisyondayken torbanın uygulama
çıkışı ve enjeksiyon girişine hafifçe vurularak çözelti ve ek ilacın karışması
sağlanır.
5. Torbayı eski konumuna getirerek klemp açılır ve uygulamaya devam edilir.
7. RUHSAT SAHİBİ
Adı : Eczacıbaşı Baxter Hastane Ürünleri Sanayi ve Ticaret A.Ş.
Adresi : Cendere Yolu Pırnal Keçeli Bahçesi
34390 Ayazağa –İSTANBUL
Tel : (0212) 329 62 00
Faks : (0212) 289 92 75
8. RUHSAT NUMARASI(LARI)
155/7
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 08.02.1991
Ruhsat yenileme tarihi: 08.02.1996 / 08.02.2001 /08.02.2006
10. KÜB’ÜN YENİLENME TARİHİ
---------
14