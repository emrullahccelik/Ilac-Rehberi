KISA ÜRÜN BİLGİSİ
1. BEŞERİ TIBBİ ÜRÜNÜN ADI
SPASMEX® 30 mg film tablet
2. KALİTATİF VE KANTİTATİF BİLEŞİM
Etkin madde: 30 mg trospiyum klorür
Yardımcı maddeler:
Laktoz……………………………100 mg
Yardımcı maddeler için 6.1’e bakınız.
3. FARMASÖTİK FORM
Film tablet.
Beyaz-beyazımsı, kokusuz, yuvarlak ve bir yüzü çentikli, bikonveks film tabletler.
Bir yüzünde tabletlerin yarıya bölünmesine imkan veren kırılma çentiği (SNAP-TAB)
bulunmaktadır. Tablet iki eşit doza bölünebilir.
4. KLİNİK ÖZELLİKLER
4.1. Terapötik endikasyonlar
-Aşağıdaki durumlarda görülen idrara çıkma sıklığında artış (pollaküri)’nin semptomatik
tedavisinde endikedir.
- Non-hormonal ve non-organik vejetatif mesane fonksiyon bozuklukları (semptomatik
irritable mesane, duyusal urge inkontinans).
- Medulla spinalisin supranükleer lezyonlarına sekonder olarak gelişen spastik nörojen
mesane (detrusor hiperrefleksisi), detrusor ve sfinkter dissinerji varlığında mesane,
tercihen hastanın kendisinin uyguladığı intermitant kateterizasyon yolu ile, içinde residüal
idrar kalmaksızın boşaltılmalıdır. Eğer mesane tamamen boşaltılmamış ise SPASMEX
alınmamalıdır.
Not: Vejetatif mesane bozukluklarında tedavi öncesinde mesane disfonksiyonunun nedeni
açığa kavuşturulmalıdır. Öncelikle nedene yönelik tedavi gerektirir. Üriner sistem infeksiyonu
ve mesane karsinoma varlığı araştırılmalıdır.
4.2. Pozoloji ve uygulama şekli
Pozoloji/ uygulama sıklığı ve süresi:
Dozaj hastalığın şiddetine ve hastanın tedaviye verdiği cevaba göre değişir.
Trospiyum Klorür’ün önerilen günlük dozu 45 mg’dır. Hastanın ilaca bireysel cevabı ve
tolerabilitesi göz önünde bulundurulduktan sonra günlük doz hekim tarafından 30 mg’a
azaltılabilir. O zaman doz aşağıdaki tabloya göre düzenlenmelidir.
1/9Günlük doz Doz/ Gün Eşdeğer doz miktarı
45 mg Günde 3 defa ½ film-kaplı tablet 15 mg trospiyum klorür
veya
(önerilen Sabahları 1 film-kaplı tablet ve 30 mg trospiyum klorür
günlük doz) Akşamları ½ film-kaplı tablet 15 mg trospiyum klorür
30 mg Günde 2 defa ½ film-kaplı tablet 15 mg trospiyum klorür
Uygulama şekli:
Önerilen günlük doz, her iki günde bir 1 x 15 mg (½ tablete karşılık gelir) veya 1 – 2 x 15
mg’dır (1 – 2 x ½ tablete karşılık gelir). Her bir dozaj, bireysel etkililik ve tolere edilebilirlik
ölçülerek tanımlanmalıdır. 30 mg film kaplı tabletler, aşağıdaki resimde gösterildiği gibi her
biri 15 mg içeren iki eşit parçaya bölünebilir.
45 mg standart günlük dozu yarıya indirmek için alternatif olarak 15 mg trospiyum klorür
içeren bölünebilir tabletlerin reçete edilmesi düşünülmelidir.
Tedaviye devam edilmesi gerekliliği 3-6 aylık düzenli aralıklarla izlenmelidir.
Şekilde gösterildiği gibi tabletler iki eşit parçaya bölünebilir. Bunu yapmak için, tablet sert bir
yüzeye konulur ve tableti eşit büyüklükte iki parçaya bölmek için başparmak ile (kısa, güçlü
baskı uygulanır) kırma çentiğine bastırılır.
Film kaplı tabletler veya her parçası, yemeklerden önce aç karnına yeterli miktarda sıvı ile
çiğnenmeden yutulmalıdır.
Özel popülasyonlara ilişkin ek bilgiler:
Böbrek yetmezliği: Orta veya ciddi böbrek yetmezliği olan hastalarda (kreatinin klirensi 10
ile 50 mL/dk/1.73 m2) böbrek yetmezliğinin şiddetine göre başlangıç dozu azaltılmalıdır.
Şiddetli böbrek yetmezliği olan hastalar ilacı yemekle birlikte almalıdır.
2/9Karaciğer yetmezliği:
Karaciğer fonksiyonunda hafif ila orta derecede bozukluğu olan hastalarda doz ayarlaması
gerekli görülmemektedir.(Child-Pugh 5-6 veya 7-9) (bkz. bölüm 5.2 Farmakokinetik
özellikler).
Şiddetli karaciğer fonksiyon bozukluğu (Child-Pugh > 10; sınıf C) olan hastalar için
çalışmalar yapılmamıştır, yani bu vakalarda tedavi önerilemez.
Pediyatrik popülasyon: SPASMEX 12 yaşın altındaki çocuklarda yeterli veri olmadığından
önerilmemektedir.
Geriyatrik popülasyon: Yaşlılarda özel bir doz ayarlamasına gerek yoktur.
4.3. Kontrendikasyonlar
- Etkin madde trospiyum klorüre veya içeriğinde bulunan yardımcı maddelerden herhangi
birine karşı aşırı duyarlılığı olan hastalarda,
- İdrar retansiyonu olan hastalarda,
- Dar açı glokomu olan hastalarda,
- Taşiaritmide,
- Myastenia gravis’te
- Ciddi kronik enflamatuvar bağırsak hastalığında (ülseratif kolit veya Crohn hastalığı)
- Şiddetli mide-bağırsak durumlarında (toksik megakolon dahil)
- Diyaliz gerektiren renal bozukluk (Kreatinin klirensi < 10 mL/dk/1.73 m2)
4.4. Özel kullanım uyarıları ve önlemleri
Trospiyum klorür aşağıdaki rahatsızlıkları olan hastalarda dikkatli şekilde kullanılmalıdır:
- Gastrointestinal yolda tıkanıklık (ör. pilorik stenoz),
- İdrarın dışarı çıkış yolunda tıkanıklık, artık idrar riskiyle birlikte,
- Otonom nöropati,
- Reflü özofajiti ile birlikte hiatus hernisi,
-Ve aynı zamanda hızlı kalp atım hızının olması istenmeyen hastalar ör. tiroid hiperaktivitesi,
koroner kalp hastalığı ve kalp yetmezliği olan hastalar.
Şiddetli karaciğer fonksiyon bozukluğu olan hastalarda trospiyum klorür kullanımına ilişkin
herhangi bir veri bulunmadığından, bu hastalarda kullanılması önerilmez. Karaciğer
fonksiyonunda hafif ila orta derecede bozukluğu olan hastalarda dikkatli olunmalıdır.
Trospiyum klorür esas olarak böbrekler aracılığıyla atılmaktadır. Böbrek fonksiyonları ciddi
şekilde bozulmuş olan hastalarda plazma seviyelerinde kayda değer artışlar olduğu
gözlenmiştir. Bu nedenle hafiften orta dereceliye kadar bile bozulmuş böbrek fonksiyonu olan
bu hasta grubunda tedavi ancak dikkatli şekilde başlatılmalıdır.
Tedaviye başlamadan önce pollaküri ile idrar sıkışmasına (urge) neden olan kalp veya böbrek
hastalıkları, polidipsi, üriner organların enfeksiyonu ve tümörleri gibi organik nedenler
araştırılmalıdır.
Trospiyum klorür tedavisi ile yüz, dudaklar, dil ve/veya larinksin anjiyoödemi bildirilmiştir.
Bir vakada, anjiyoödem ilk doz sonrasında oluşmuştur. Üst hava yolunun şişmesi ile ilişkili
olan anjiyoödem hayatı tehdit edici olabilir. Dil, hipofarenks veya larinksin şişmesi
3/9durumunda trospiyum klorür kullanımına derhal son verilmeli ve açık bir hava yolu sağlamak
için derhal uygun tedavi ve/veya gerekli önlemler alınmalıdır.
SPASMEX her dozunda 100.0 mg laktoz içerir. Nadir kalıtımsal galaktoz intoleransı, laktaz
eksikliği veya glikoz-galaktoz malabsorbsiyonu olan hastalar SPASMEX’i kullanmamalıdır.
Pediyatrik popülasyon
SPASMEX 12 yaşından küçük çocuklara önerilmemektedir.
4.5. Diğer tıbbi ürünler ile etkileşimler ve diğer etkileşim şekilleri
Aşağıdaki etkileşimler görülebilir:
- Amantadin, trisiklik antidepresanlar, kinidin, antihistaminler ve disopiramidinin
antikolinerjik etkisi ve β- sempatomimetiklerin taşikardik etkisi artabilir.
- Prokinetiklerin etkisi azalabilir. (örn. metoklopramid ve sisaprid)
Trospiyum klorür gastrointestinal motiliteyi ve sekresyonu etkilediğinden, aynı anda alınan
ilaçların alınımının değişmeyeceği göz ardı edilemez.
Guar, kolestiramin ve kolestipol gibi maddeleri içeren ilaçların eşzamanlı alınması sırasında
trospiyum klorür rezorpsiyonunun azalacağı göz ardı edilemez. Bu nedenle, bu maddeleri
içeren ilaçların eşzamanlı olarak kullanılması önerilmemektedir.
Trospiyum klorürle bağlantılı metabolik etkileşimlerin araştırılmaları in vitro olarak ilaç
maddelerinin metabolizmasına dahil olan sitokrom P-450 enzimleri kullanılarak (P450 1A2,
2A6, 2C6, 2C9, 2C19, 2D6, 2E1, 3A4) yapılmıştır. Trospiyum klorürün metabolik aktiviteler
üzerindeki etkisi belirlenememiştir. Trospiyum klorürün sadece küçük bir oranda metabolize
olması ve bir ester hidrolizinin sadece ilgili metabolik yolağı temsil ettiği gerçeğine bağlı
olarak, metabolizma sonucu hiçbir etkileşim beklenmemektedir.
Bunun yanında, ne klinik çalışmalar ne de farmakovijilans klinik olarak ilgili etkileşimleri
belirten verileri ortaya koyamamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Çocuk doğurma potansiyeli bulunan kadınlarda trospiyum klorür kullanımıyla ilgili herhangi
bir veri yoktur.
Gebelik dönemi
Hayvanlar üzerinde yapılan çalışmalar, gebelik/ ve-veya/ embriyonal/fetal gelişim/ ve-veya /
doğum/ ve-veya doğum sonrası gelişim üzerindeki etkiler bakımından yetersizdir (bkz. bölüm
5.3). İnsanlara yönelik potansiyel risk bilinmemektedir.
SPASMEX gerekli olmadıkça gebelik döneminde kullanılmamalıdır.
Hayvan çalışmalarında, trospiyum klorürün gebelik, embriyonik/fetal gelişme, doğum veya
postnatal gelişme üzerinde direkt veya indirekt zararlı etkisinin olduğu hakkında hiçbir kanıt
bulunmamıştır (bkz. bölüm 5.3). Yine de, SPASMEX insanlarda gebelik sırasında kullanımı
konusunda hiçbir bir tecrübenin bulunmaması nedeniyle ancak endikasyonun yakından
incelenmesinden sonra kullanılmalıdır.
4/9Laktasyon dönemi
Bu ilacın insanlarda laktasyon sırasında kullanımı konusunda hiçbir tecrübenin bulunmaması
nedeniyle ancak endikasyonun yakından incelenmesinden sonra kullanılmalıdır.
Üreme yeteneği /Fertilite
SPASMEX icin, üreme yeteneği/fertiliteye iliskin klinik veri mevcut değildir.
4.7. Araç ve makine kullanımı üzerindeki etkiler
Görme bozukluğuna bağlı olarak araç ve makine kullanım yeteneğini azaltabilir.
4.8. İstenmeyen etkiler
Yan etkilerin değerlendirilmesi sırasında, aşağıdaki sıklıklar tanımlanmıştır:
Çok yaygın (≥1/10)
Yaygın (≥1/100 ila <1/10)
Yaygın olmayan (≥1/1 000 ila <1/100)
Seyrek (≥1/10.000 ila <1/1.000)
Çok seyrek (<1/10 000)
Bilinmiyor (eldeki verilerden hareketle tahmin edilemiyor)
SPASMEX ile tedavi sırasında gözlenen yan etkiler esas olarak ağız kuruluğu, dispepsi veya
kabızlık gibi tipik antikolinerjik etkilerden kaynaklanır.
30 mg trospiyum klorürün kullanıldığı kontrollü bir klinik çalışmada, en az bir olası nedensel
bağlantı ile ≥ %1 sıklıkta şu yan etkiler gözlenmiştir: ağız kuruluğu (%4.1), mide ağrısı
(%2.4), kabızlık (%2.1), mide bulantısı (%1.2), baş dönmesi (%1.2) ve baş ağrısı (%1.1).
Trospiyum klorür içeren ilaçların piyasaya sürülmesinden sonra, gösterilen sıklıklara ve
sistem organ sınıflarına göre aşağıdaki tabloda yer alan yan etkiler gözlemlenmiştir:
Sistem organ Çok Yaygın Yaygın Seyrek Bilinmiyor
sınıfı yaygın (≥1/100 to olmayan (≥1/10,000 to (mevcut
(≥1/10) <1/10) (≥1/1,000 to <1/1,000) verilerden
<1/100) tahmin
edilemez)
Bağışıklık Anaflaksi Stevens-
sistemi Johnson-
hastalıkları Syndromu
(SJS), Toksik
epidermal
nekroliz
(TEN).
Göz hastalıkları Akomodasyon
bozuklukları
(özellikle
hiperop ve
yeterince
düzeltilmemiş
hastalarda)
5/9Sistem organ Çok Yaygın Yaygın Seyrek Bilinmiyor
sınıfı yaygın (≥1/100 to olmayan (≥1/10,000 to (mevcut
(≥1/10) <1/10) (≥1/1,000 to <1/1,000) verilerden
<1/100) tahmin
edilemez)
Kardiyak Taşikardi Taşiaritmi
hastalıkları
Solunum göğüs Dispne
bozuklukları ve
mediastinal
hastalıkları
Gastrointestinal Ağız Dispne, İshal, şişkinlik
hastalıkları kuruluğu kabızlık,
karın ağrısı,
mide
bulantısı
Deri ve deri altı Deri döküntüleri Anjiyoödem,
doku
hastalıkları
Böbrek ve idrar İdrar yapmada İdrar retansiyonu
yolu hastalıkları rahatsızlık
(örn. artık idrar
oluşumu)
Genel Zayıflık, göğüs
bozukluklar ve ağrıları
uygulama
bölgesine ilişkin
hastalıklar
Araştırmalar Transaminazlarda
hafif ila orta
derecede artış
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
İnsanlara oral yoldan verilen trospiyum klorürün en yüksek tekli dozu 360 mg’dır. Ağız
kuruluğu, taşikardi ve idrara çıkma bozuklukları gözlenmiştir. Trospiyum klorürle ciddi doz
aşımı veya intoksikasyon bugüne kadar bildirilmemiştir.
Doz aşımının beklenen belirtileri görmede bulanıklık, taşikardi, ağız kuruluğu ve deride
kızarma gibi artan antikolinerjik semptomlardır.
Doz aşımının görülme şekline göre, aşağıdaki önlemler alınmalıdır:
- Gastrik lavaj ve rezorpsiyonun azaltılması (örn. aktif kömür)
- Glokomlu hastalarda pilokarpinin lokal uygulanması
- İdrar retansiyonu durumunda kateterizasyon
6/9- Ciddi durumlarda bir parasempatomimetik uygulanması (örn. neostigmin)
- Yetersiz yanıt, taşikardi ve/veya dolaşımla ilgili instabilite olduğu durumlarda beta (ß)
blokerlerin uygulanması (örn. ECG altında 1 mg propranolol i.v. ile başlayarak ve kan
basıncı gözetimi)
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İdrar sıklığı ve inkontinans için ilaçlar, ürolojik ilaç.
ATC kodu: G04BD09
Trospiyum klorür, parasempatolitik bileşiklerden biri olan nortropanolden geliştirilen bir
kuaterner amonyum türevidir. Konsantrasyonuna göre, ilaç, post sinaptik bağlanma
bölgelerinde (antikolinerjik) endojen transmiter asetil kolin ile rekabet eder. İlacın, M1 ve
M3- reseptörlerine afinitesi yüksek, M2- reseptörlerine afinitesi daha düşüktür ve ihmal
edilebilir düşük oranda nikotinik respetörlere bağlanır.
Trospiyum klorürün doku ve organların düz adaleleri üzerindeki gevşetici etkisi (muskarinik
reseptörlerle iletilenler) bulunmaktadır. Trospiyum klorür, mide- barsak ve idrar yollarında
düz adale tonusunu azaltır.
Bronş, salya ve ter salgısını inhibe eder ve akomodasyonu bozar. Bugüne kadar merkezi sinir
sistemi üzerine etkisi görülmemiştir.
5.2. Farmakokinetik özellikler
Genel özellikler
Dağılım:
Oral yoldan alındıktan 4 - 6 saat sonra, trospiyum klorür maksimum kan seviyelerine ulaşır.
Plazma protein bağlama oranı %50-80’dir.
Biyotransformasyon:
Sistemik olarak mevcut olan trospiyum klorürün büyük kısmı böbrek sistemi aracılığıyla
değişmeden atılmaktadır. Küçük bir kısmı esterin hidroliziyle oluşan bir metabolit olan spiro-
alkol (yaklaşık %10) şeklinde atılmaktadır.
Eliminasyon:
Eliminasyon yarı ömrü çok değişkendir ve oral uygulamadan sonra 5 ile 18 saat arasında
değişmektedir. Birikme olmamaktadır. Büyük oranda idrarla değişmeden atılır. Küçük bir
bölümü (%10) spiro-alkol metaboliti olarak atılmaktadır.
Doğrusallık/Doğrusal olmayan:
Tekli doz olarak 20 ile 60 mg doz aralığında plazma seviyeleri uygulanan doza lineerdir.
Hastalardaki Karakteristik Özellikler
Farmakokinetik veriler yaşlı hastalarda veya cinsiyetler arasında herhangi bir büyük farklılık
olduğunu ortaya koymamıştır.
Şiddetli renal bozukluğu olan hastaları kapsayan bir çalışmada (Kreatinin klirensi 8-32 mL/
dak) ortalama AUC’nin 4 kat ve C ’ın 2 kat arttığı bulunmuştur. Yarılanma ömrü sağlıklı
max
kişilere oranla iki kat artmıştır. Hafif derecede böbrek yetmezliği olan hastalarda yapılan
herhangi bir çalışma bulunmamaktadır.
7/9Karaciğer fonksiyonunda hafif ila orta derecede bozukluğu olan hastalarda yapılan bir
farmakokinetik çalışmanın sonuçları, bu hasta grubunda doz ayarlaması gerekliliğini ortaya
koymamıştır.
5.3. Klinik öncesi güvenlilik verileri
a) Mutajenik ve karsinojenik potansiyel:
Trospiyum klorüre bağlı in-vitro ve in-vivo çalışmalarda hiçbir mutajenik etki görülmemiştir.
Sıçan ve fareleri kapsayan uzun süreli karsinojenik çalışmalarda karsinojenik potansiyele dair
bir bulgu bulunmamaktadır.
b) Üreme toksisitesi
Sıçanlarda ve tavşanlarda yürütülen embriyotoksisite çalışmaları teratojenik veya diğer
embriyotoksik etkiler hakkında hiçbir kanıt ortaya koymamıştır. Sıçanlardaki fetal gelişim,
partürasyon, yavrunun postnatal gelişimi ve fertilite bozulmamıştır.
Sıçanlarda, trospiyum klorür plasenta bariyerini geçmekte ve anne sütüne salgılanmaktadır.
İnsanlarda gebelik ve laktasyon sırasında kullanımına ilişkin bir tecrübe bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Laktoz
Mikrokristalin selüloz
Mısır nişastası
Sodyum nişasta glikolat
Stearik asit
Kolloidal anhidr silika
Povidon (K25)
Hipromelloz
Titanyum dioksit
6.2. Geçimsizlikler
Bilinen bir geçimsizliği yoktur.
6.3. Raf ömrü
60 ay.
6.4. Saklamaya yönelik özel tedbirler
Son kullanma tarihi geçtikten sonra kullanılmaz.
25 C’nin altındaki oda sıcaklığında saklayınız.
6.5. Ambalajın niteliği ve içeriği
Blister ambalaj:
Termoform folyo: 0.25 mm PVC folyo ( Genotherm ZA 52), beyaz
Üst folyo: 0.02 mm aluminyum folyo ısıyla kapatılabilir.
8/96.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
Er-Kim İlaç Sanayi ve Ticaret A.Ş.
Beşiktaş-İstanbul
Tel: (0212) 275 39 69
Faks: (0212) 211 29 77
e-mail: erkim@er-kim.com.tr
8. RUHSAT NUMARASI
27.09.2001-110/100
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 27 Eylül 2001
Ruhsat yenileme tarihi: 3 Aralık 2011
10. KÜB’ÜN YENİLENME TARİHİ
9/9