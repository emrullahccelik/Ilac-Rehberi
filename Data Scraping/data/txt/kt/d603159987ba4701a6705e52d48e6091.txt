1/10 
 
 KULLANMA TALİMATI  
 
BEMATORİN -T 0,3 mg + 5 mg /1 mL göz damlası , çözelti  
Göze uygulanır.  
Steril  
 
Etkin madde: Her 1  mL göz damlası  0,3 mg bimatoprost ve 5 mg timolol e eşdeğer  6,83 mg 
timolol maleat  içermektedir.  
Yardımcı madde(ler):  Benzalkonyum klorür, disodyum hidrojen fosfat heptahidrat, sitrik asit 
monohidrat, sodyum klorür, sodyum hidroksit, hidroklorik asit, enjeksiyonluk  su. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedi r.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında :  
 
1. BEMATORİN -T nedir ve ne için kullanılır?  
2. BEMATORİN -T’yi kullanmadan önce dikkat edilmesi gerekenler  
3. BEMATORİN -T nasıl kullanılır?  
4. Olası yan etkiler nelerdir?  
5. BEMATORİN -T’nin saklanması  
 
Başlıkları yer almaktadır.  
 
1. BEMATORİN -T nedir ve ne için kullanılır?  
BEMATORİN -T, gözdeki yüksek basıncı kontrol etmek için kullanılan çözelti şeklinde bir göz 
damlasıdır. İçinde 3 m L çözelti bulunan şişelerde sunulur.  
Her ikisi de gözdeki basıncı düşüren iki farklı etkin madde (bimatoprost ve timolol) içerir. 
Bimatoprost bir prostaglandin analoğu olan prostamidler adlı bir ilaç grubuna aittir. Timolol ise 
beta-blokörler olarak adlandırılan ilaç grubunda yer alır.  
Gözlerinizde, gözün iç kısmını besleyen berrak, suya benzer bir sıvı bulunmaktadır. Sıvı sabit 
bir biçimde gözden boşaltılır ve bunun yerine yeni sıvı yapılır. Sıvının yeterince hızlı 
boşaltılamadığı durumda, gözün içindeki basınç artar ve görmenizde hasar  oluşması ile 
2/10 
 
 sonuçlanabilir (glokom olarak adlandırılan bir hastalık). BEMATORİN -T, sıvı üretimini 
azaltarak ve boşaltılan sıvının miktarını artırarak gözün içindeki basıncı düşürür.  
BEMATORİN -T göz damlası, yaşlılar dahil yetişkinlerin gözlerindeki yükse k basıncı tedavi 
etmek için kullanılır. Bu yüksek basınç, glokoma neden olabilir. Doktorunuz, beta -blokörler 
veya prostaglandin analoglarını içeren diğer damlalar kendi başlarına yeterince etkili 
olmadığında size BEMATORİN -T’yi reçeteleyecektir.  
 
2. BEMATORİN -T’yi kullanmadan önce dikkat edilmesi gerekenler  
BEMATORİN -T’yi aşağıdaki durumlarda KULLANMAYINIZ  
Eğer;  
 Bimatoprost, timolol, beta -blokörlere ya da BEMATORİN -T’nin diğer bileşenlerinden 
herhangi birine karşı alerjiniz (aşırı duyarlılığınız) varsa  
 Astım ve/veya  ciddi süreğen tıkayıcı (obstrüktif)  akciğer hastalığı (hırlama, nefes almada 
güçlük ve/veya uzun süren öksürüğe neden olabilen ciddi akciğer hastalığı) gibi akciğer 
hastalığınız veya başka türde solunum problemleriniz varsa veya geçmişte olduysa,  
  
 Düşük kalp atım hızı, kalp bloğu veya kalp yetmezliği gibi kalple ilişkili sorunlarınız varsa  
kullanmayınız.  
 
BEMATORİN -T’yi aşağıdaki durumlarda DİKKATLİ KULLANINIZ  
Bu ilacı almadan önce halihazırda ya da geçmişte aşağıdakilere maruz kaldıysanız doktorunuz a 
söyleyiniz;  
 Koroner kalp hastalığı (belirtilere göğüs ağrısı veya darlığı, nefessiz kalma ya da tıkanma 
dahil olabilir), kalp yetmezliği, düşük kan basıncı  
 Yavaş kalp atımı gibi kalp atım hızı bozuklukları  
 Nefes alma sorunları, astım veya kronik tıkayıcı  (obstrüktif) akciğer hastalığı  
 Zayıf kan dolaşımı hastalığı (Raynaud hastalığı ya da Raynaud sendromu gibi)  
 Tiroid bezinin aşırı aktif olması, çünkü timolol tiroid hastalığının belirtilerini ve bulgularını 
maskeleyebilir  
 Diyabet  (şeker hastalığı) , çünkü timolol düşük kan şekeri düzeylerinin (hipoglisemi) 
belirtilerini ve bulgularını maskeleyebilir  
 Şiddetli alerjik reaksiyonlar  
 Karaciğer ya da böbrek sorunları  
 Göz yüzeyi sorunları. Göz için kullanılan beta -blokör ilaçlar göz kuruluğunu tetikleyebilir.  
 Gözd eki basıncı azaltmak için yapılan cerrahi işlem sonrası göz küresinin içindeki 
tabakalardan birinin ayrılması  
 Maküler ödemin (görmenin kötüleşmesine sebep olan göz içindeki retinanın şişmesi) 
bilinen risk faktörleri, örneğin ka tarakt  cerrahisi  
 Diğer beta -blokör ilaçlar kullanıyorsanız ya da geçmişte kullandıysanız, çünkü bu ilaçlar 
BEMATORİN -T ile beraber kullanıldığında düşük tansiyona ya da anormal düşük kalp atım 
hızına sebep olabilir.  
 Göz içinde iltihabınız varsa, çünkü iltihabınız kötüleşebilir.  
3/10 
 
 Cerrah i anesteziden önce doktorunuza BEMATORİN -T kullandığınızı söyleyiniz, çünkü 
timolol anestezi esnasında kullanılan bazı ilaçların etkilerini değiştirebilir.  
 
BEMATORİN -T’nin kullanılması nedeniyle kirpikler uzayabilir ve kirpikler ile göz kapağı 
çevresindek i deri koyulaşabilir. İrisin (gözünüzün renkli kısmı) rengi de zaman içinde 
koyulaşabilir. Bu değişiklikler kalıcı olabilir. Sadece tek göz tedavi ediliyorsa değişiklik daha 
belirgin olabilir.  BEMATORİN -T cilt yüzeyiyle temas etmesi halinde tüylenmeye sebe p 
olabilir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
BEMATORİN -T’nin yiyecek ve içecek ile kullanılması  
BEMATORİN -T’nin herhangi bir yiyecek ya da içecek ile etkileşime girdiği bilinmemektedir.  
 
Hamilelik  
İlacı kullanmadan önce doktorunuza veya eczacınıza danışınız.  
Hamileyseniz, hamile olabileceğinizi düşünüyorsanız ya da hamile kalmayı planlıyorsanız 
doktorunuzu bilgilendiriniz.  
 BEMATORİN -T’nin hamile kadınlarda kullanımına ilişkin yeterli veri mevcut değildir.  
BEMATORİN -T, doktorunuz tavsiye etmediği sürece hamilelik sırasında kullanılmamalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız  
Emziriyorsanız BEMATORİN -T kullanmayınız, çünkü timolol anne sütüne geçebilir. Emzirme 
döneminde herhangi bir ilaç almadan önce doktorunuza danışınız.  
 
Araç ve makine kullanımı  
BEMATORİN -T bazı hastalarda bulanık görmeye neden olabilir. Bulgular geçene dek araç ya 
da makine kullanmayınız.  
 
BEMATORİN -T’nin içeriğinde bulunan bazı yardımcı maddeler hakkında önemli 
bilgiler  
BEMATORİN -T içindeki koruyucu madde (benzalkonyum klorür) g öz irritasyosnuna  neden 
olabilir. Yumuşak kontakt lenslerle temasında kaçınınız. Uygulamadan önce kontakt lensi 
çıkartınız ve lensi takmak için en az 15 dakika bekleyiniz.  
Yumuşak kontakt lenslerin renklerin in bozulmasına neden olduğu bilinmektedir.  
Benzal konyum klorür ayrıca, özellikle kuru göz veya kor nea (gözün ön kısmındaki şeffaf 
tabaka) hastalığınız varsa, gözde tahrişe sebep olabilir . Bu damlayı kullandıktan sonra 
gözünüzde anormal göz hissi, batma veya acı hissederseniz doktorunuza danışınız.  
4/10 
 
 Diğer ilaçlar ile birlikte kullanımı  
BEMATORİN -T, glokom tedavisinde kullanılan diğer göz damlaları dahil, kullandığınız diğer 
ilaçları etkileyebilir ya da diğer ilaçlardan etkilenebilir.  
BEMATORİN -T’nin, tansiyon düşürücü ilaç, kalp ilacı veya diyabet ilacı il e eş zamanlı 
kullanılması durumunda, düşük kan basıncı ve/veya kalp atış hızında belirgin yavaşlama gibi 
etkiler görülebilir.  
BEMATORİN -T’nin içeriğindeki etkin maddelerden biri olan timolol ile;  kinidin (kalp ile ilgili 
rahatsızlıklar ya da sıtma tedavis inde kullanılır) ya da fluoksetin ve paroksetin gibi depresyon 
tedavisinde kullanılan ilaçları n eş zamanlı kullanılması durumunda, kalp atım hızında azalma, 
depresyon gibi etkiler görülebilir . 
 
BEMATORİN -T’nin adrenalin (epinefrin) ile eş zamanlı kullanılm ası durumunda nadiren 
gözbebeğinde büyüme görülebilir.  
 
Bu ilaçları  kullanıyorsanız ya da kullanmayı düşünüyorsanız doktorunuza bilgi veriniz.  
 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bu nlar hakkında bilgi veriniz.  
 
3. BEMATORİN -T nasıl kullanılır?  
Uygun kullanım ve doz/uygulama sıklığı için talimatlar:  
BEMATORİN -T’yi her zaman doktorunuzun önerdiği şekilde kullanınız.  
İlacınızın etkisi ile ilgili herhangi bir şüpheniz varsa doktorunuz ya da eczacınızla konuşunuz.  
Tavsiye edilen doz sabahları veya akşamları tedavi edilmesi gereken göz(ler)e günde 1 kez bir 
damladır. Her gün aynı zamanda kullanınız.  
BEMATORİN -T’nin etkisini gösterebilmesi için her gü n kullanılması gereklidir.  
 
Uygulama yolu ve metodu:  
İlk kullanım öncesinde şişenin kapağındaki kurcalamaya karşı güvenlik bandı bozulmuş ise 
ürünü kullanmayınız.  
 
 
BEMATORİN -T’yi sadece gözlerinize uygulayınız.  
 BEMATORİN -T’nin şişesini alınız.  
 Şişenin kapağını açınız.  
5/10 
 
  Kapağın altında bulunan halkayı çıkarınız (bkz. Resim 3 ve Resim 4).  
 Kapağı halka olmadan tekrar kapatınız. Kapak içerisindeki plastik pin şişenin ucunu 
delecektir (bkz. Resim 5)  
 
 
1. Ellerinizi yıkayınız. Başınızı arkaya doğru eğini z ve tavana bakınız.  
2. Alt göz kapağınızı küçük bir cep oluşacak şekilde aşağıya doğru yavaşça çekiniz.  
3. Şişeyi ters çeviriniz ve tedavi uygulanması gereken her bir göze birer damla gelecek şekilde 
sıkınız.  
4. Göz kapağınızı bırakınız ve gözlerinizi kap alı tutunuz.  
5. Damla uyguladığınız hasta gözünüzü kapalı tutarken, kapalı gözün köşesi üzerine (gözün 
burun ile kesiştiği nokta) parmağınızı koyup 2 dakika süreyle basılı tutunuz. Bu BEMATORİN -
T’nin vücudunuzun diğer kısımlarına geçmesine engel olacaktır.  
 
Damla gözünüzün içine damlamazsa tekrar deneyiniz.  
Mikrop bulaşmasına engel olmak için lütfen damlalığın ucunu gözle ya da başka herhangi bir 
yüzeyle temas ettirmeyiniz. Kullanım sonrasında kapağı kapatınız.  
BEMATORİN -T’yi başka bir göz ilacıyla birlikte kullanıyorsanız, ilaçlar en az 5 dakika ara ile 
uygulanmalıdır.  
Herhangi bir göz merhemi ya da göz jeli en son kullanılır.  
 
Değişik yaş grupları:  
Çocuklarda kullanımı:  
BEMATORİN -T çocuklarda ve 18 yaşın altındaki ergenlerde  kullanılmamalıdır.  
 
Yaşlılarda kullanımı:  
Yaşlılarda doz ayarlaması gerekmez.  
 
Özel kullanım durumları:  
Böbrek/Karaciğer yetmezliği:  
Karaciğer ya da böbrek yetmezliği olanlarda incelenmemiş olduğundan, bu rahatsızlıklar sizde 
var ise, BEMATORİN -T’yi dikkatli kullanınız.  
 
Eğer BEMATORİN -T’nin etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
 
 
6/10 
 
 Kullanmanız gerekenden daha fazla BEMATORİN -T kullandıysanız:  
Kullanmanız gerekenden daha fazla BEMATORİN -T kullandıysanız herhangi ciddi bir zararın 
oluşması olası değildir. Bir sonraki dozunuzu normal zamanında damlatınız.  
BEMATORİN -T’den kullanmanız gerekenden fazlasını kullanmışsanız bir doktor veya eczacı 
ile konuşunuz.  
 
BEMATORİN -T’yi kullanmayı unutursanız  
Unutulan dozları dengelemek için çift doz damlatmayınız . 
Unuttuğunuz dozu anımsar anımsamaz bir damla damlatınız ve daha sonra düzenli uygulama 
biçimiyle devam ediniz.  
 
BEMATORİN -T ile tedavi sonlandırıldığında ki oluşabilecek etkiler  
BEMATORİN -T’nin  etkisini gösterebilmesi için her gün kullanılması gereklidir. Bu nedenle 
ilacınızın kullanımına doktorunuza danışmadan son vermeyiniz.  
 
4. Olası yan etkiler nelerdir?  
Tüm ilaçlar gibi BEMATORİN -T’nin içeriğinde bulunan maddelere duyarlı olan kişilerde yan 
etkiler olabilir. Genellikle etkiler ciddi olmadığı sürece damlanızı kullanmaya devam 
edebilirsiniz. Eğer endişe ediyorsanız doktorunuz veya eczacınızla konuşunuz. Doktorunuzla 
konuşmadan BEMATORİN -T kullanmayı durdurmayınız.  
 
Asağıdakilerden  biri olursa, BEMATORİN -T’yi kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
- Deride döküntü, kızarıklık ve kaşıntı, nefes darlığı, şişme ve gözde kızarıklık dahil  alerjik 
reaksiyonlar.  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
BEMATORİN -T’ye karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
 
Yan etkiler aşağıdaki kategorilerde gösterildiği şek ilde sıralanmıştır:  
Çok yaygın   :10 hastanın en az birinde görülebilir.  
Yaygın   :10 hastanın birinden az, fakat 100 hastanın birinden fazla görülebilir.  
Yaygın olmayan   :100 hastanın birinden az, fakat 1 .000 hastanın birinden fazla görülebilir.  
Seyrek   :1.000 hastanın birinden az , fakat 10.000 hastanın birinden fazla  
görülebilir.  
Çok seyrek   :10.000 hastanın birinden az görülebilir  
Bilinmiyor: Eldeki verilerden hareketle tahmin edilemiyor  
 
Çok yaygın:  
Gözdeki etkiler:  
-  Konjunktival hiperemi (gözde kızarıklık )  
 
7/10 
 
 Yaygın:  
Gözdeki etkiler:  
- Yanma hissi 
- Gözde prurit ( kaşıntı )  
- Batma hissi  
- Konjunktiva iritasyonu (gözün saydam tabakasının tahrişi)  
- Göz kuruluğu  
- Göz kapağında eritem ( kızarıklık ) ve prurit (kaşıntı)   
- Göz akıntısı (gözde yapışkanlık ) 
- Gözde yabancı cisim hissi  
- Noktalı keratit (göz yüzeyinde iltihaplı ya da iltihapsız küçük yaralar ) 
- Korneal erozyon (gözün ön kısmında yüzeysel hasar)  
- Göz ağrısı  
- Fotofobi ( ışık hassasiyeti )  
- Görüş keskinliğinde bozulma (net görmede zorluk )  
- Kirpik uzaması  
- Gözde  iritasyon  (tahriş )  
- Göz yaşarması  
- Görme bozukluğu  
- Blefarit (göz kapaklarının iltihabı)  
- Göz kapağında ödem (şiş göz kapakları )  
- Blefaral pigmentasyon (göz kapağı renginin koyulaşması )  
- Perioküler deri hiperpigmentasyonu   (göz çevresindeki deride koyulaşma )  
- Hirsutizm (g öz çevresinde tüylenme ) 
 
Vücuttaki etkiler:  
- Rinit (burun akıntısı)  
- Baş ağrısı  
 
Yaygın olmayan:  
- Gözdeki etkiler:   
- Gözde anormal his  
- İritis ( gözün renkli kısmında iltihap )  
- Göz kapağında ağrı  
- Astenopi ( göz yorgunluğu )  
- Trikiyazis (k irpiklerin ters dönmesi )  
- Konjunktival ödem ( konjunktiva da (gözün şeffaf tabakası) şişlik)  
- İris hiperpigmentasyonu  (iris rengi nin koyulaşması)   
- Göz kapağı girintisinde derinleşme (ç ökmüş görünen gözler )  
- Göz kapağında sarkma  
- Göz k apağında çekme (göz yüzeyinden uzaklaşması sonucu göz kapağının tam 
kapanmaması)   
- Göz kapağı derisinde gerginlik  
8/10 
 
 - Kirpiklerin koyulaşması  
 
Vücuttaki etkiler:  
- Dispne (kesik kesik soluma)  
 
Bilinmiyor:  
Gözdeki etkiler:  
- Sistoid maküler  ödem (görüşün bozulması ile sonuçlanan gözdeki retinanın şişmesi)  
- Gözde şişme  
- Bulanık görme  
- Gözde rahatsızlık hissi    
 
Vücuttaki etkiler:  
- Bronkospazm (nefes almada zorluk/hırıltı)  
- Alerjik dermatit, anjiyoödem, göz alerjisi belirtileri dahil alerjik re aksiyonlar  (şişme, gözde 
kızarıklık ve deride döküntü)  
- Tat alma duyusunda değişiklik  
- Baş dönmesi  
- Bradikardi (kalp atış hızında yavaşlama)  
- Hipertansiyon (yüksek tansiyon)  
- İnsomni (uyumada zorluk)  
- Kâbus görme  
- Astım  
- Alopesi (saç dökülmesi)  
- Ciltte renk değişikliği (göz etrafında)  
- Yorgunluk  
 
Timolol veya bimatoprost içeren göz damlaları kullananan hastalarda ilave istenmeyen etkiler 
görülmüştür ve bundan dolayı BEMATORİN ile de görülebilirle r. Göze uygulanan diğer ilaçlar 
gibi timolol  de kana geçer. Bu “intravenöz (damar içi)” ve/veya “oral (ağız yolu)” kullanılan 
beta-blokör ilaçlarla görülenlere benzer istenmeyen etkilere sebep olabilir. Göz damlası 
kullandıktan sonra istenmeyen etki oluşması ihtimali, ilaçların örneğin ağızla veya e njeksiyonla 
alınmasına göre daha düşüktür. Listelenen istenmeyen etkilere, göz hastalıklarının tedavisinde 
bimatoprost ve timolol kullanıldığında görülen reaksiyonlar dahildir.  
 
Bilinmiyor:  
- Anafilaksi  dahil  sistemik  alerjik  reaksiyonlar  (hayatı  tehdit  edici olabilen,  şişme  
ve solunum zorluğu ile seyreden ciddi alerjik reaksiyonlar)  
- Libidonun  azalması  (cinsel  istekte  azalma)  
- Cinsel  işlev  bozukluğu  
- Depresyon  
- Bellek  kaybı  
- Halüsinasyon  
- Miyastenia  gravis  adlı kas hastalığının  belirti  ve semptomlarında  artış 
9/10 
 
 - Senkop  (baygınlık)  
- Serebrovasküler  olay (inme)  
- Parestezi  (karıncalanma  hissi)  
- Serebral  iskemi  (beyin  kan akımında  bozukluk)  
- Korneal  duyarlılıkta  azalma  (göz yüzeyinde  his azalması)  
- Diplopi  (çift görme)  
- Ptozis  (göz kapağı  düşüklüğü)  
- Filtrasyon  cerrahisini  takiben  koroidal  ayrılma  (gözdeki  basıncı  azaltmak  için 
geçirilen ameliyat sonrası göz küresi içindeki tabakalardan birinin ayrılması)  
- Keratit  (göz yüzeyinde  iltihap)  
- Kardiyak  ya da konjestif  yetmezlik  (kalp  yetmezliği)  
- Atriyoventriküler  blok,  kardiyak  arest  ya da aritmi  (kalp  atımında  bozukluk  ya da durma)  
- Palpitasyonlar  (düzensiz  kalp atışı)  
- Ödem  (vücutta  aşırı sıvı (genelde  su) birikimi)  
- Göğüs  ağrısı  
- Hipotansiyon  (düşük  tansiyon)  
- Kan damarlarında  daralmaya  bağlı  olarak  el, ayak ve  ekstremitelerde  soğukluk  
- Raynaud  fenomeni  (hava  değişimine  (sıcak/soğuk)  veya  strese  maruz  kalma  sonrasında  
el ve ayak parmaklarında renk değişikliğine neden olan hastalık)  
- Öksürük  
- Bulantı  ya da kusma  
- İshal  
- Karın  ağrısı  
- Ağızda  kuruma  
- Dispepsi  (hazımsızlık)  
- Deri döküntüsü  
- Psöriyazis  formunda  döküntü  ya da psöriyazisin  alevlenmesi  (deride  kırmızı  pullu  
plakalar)  
- Hipoglisemi  (düşük  kan şekeri)  
- Miyalji  (kas ağrısı)  
- Blefarospazm  (göz kırpmada  artış)  
- Retinal  hemoraji  (gözün  arka kısmında  kanama)  
- Üveit  (gözün  içinde  iltihap)  
- Asteni  (genel  zayıflık  hali) 
- Anormal  karaciğer  fonksiyon  testleri  
- Astımın  kötüleşmesi  
- Kronik  Obstruktif  Akciğer  Hastalığı’nın  (KOAH)  kötüleşmesi   
 
Fosfat içeren diğer göz damlaları ile görülen istenmeyen etkiler  
BEMATORİN -T her 3 mL’lik  çözeltide 2,85 mg fosfat içerir (0,95 mg/ mL’ye karşılık gelir).  
Gözün üzün  ön kısmındaki  şeffaf tabakada (kornea) ciddi bir hasar  varsa;  fosfat çok seyrek 
vakada,  tedavi sırasında kalsiyum birikmesine bağlı olarak korneada bulanık plakalar 
gelişm esine seb ep olabilir.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
10/10 
 
 etkileri www.titck.gov.tr  sitesinde yer alan “İlaç Yan Etki Bildirimi ” ikonuna tıklayarak ya da 
0 800 314  00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM) ’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında da ha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. BEMATORİN -T’nin saklanması  
BEMATORİN -T’yi çocukların göremeyeceği, erişemeyeceği yerlerde ve ambalajında 
saklayınız.  
 
25°C altında oda sıcaklığında saklayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra BEMATORİN -T’yi kullanmayınız.  
 
Açıldıktan sonra 25°C altındaki oda sıcaklığında saklanmak koşuluyla 4 hafta içerisinde 
kullanılmalıdır.  
 
Açıldıktan sonra çözeltilere mikrop bulaşabilir. Bu da göz enfeksiyonlarına yol açabilir. Bu 
nedenle şişe, içinde çözelti olmasına rağmen açıldıktan 4 hafta sonra atılmalıdır. Hatırlatıc ı 
olması açısından kutu üzerine şişeyi açtığınız tarihi yazabilirsiniz.  
 
Çevreyi korumak amacıyla kullanmadığınız BEMATORİN -T’yi şehir suyuna veya çöpe 
atmayınız. Bu konuda eczacınıza danışınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  
Deva Holding A.Ş.  
Küçükçekmece/İSTANBUL  
Tel: 0212 692 92 92  
Faks: 0212 697 00 24  
E-mail:deva@devaholding.com.tr  
 
Üretim  yeri:  
Deva Holding  A.Ş 
Kartepe/KOCAELİ  
 
Bu kullanma talimatı ../../…. tarihinde onaylanmıştır.  
