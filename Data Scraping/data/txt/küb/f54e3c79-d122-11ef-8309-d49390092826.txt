KISA ÜRÜN BİLGİSİ
1.BEŞERİ TIBBİ ÜRÜNÜN ADI
LOCASALENE 0,2mg/g +30mg/g merhem
2.KALİTATİF VE KANTİTATİF BİLEŞİM
Etkin madde:
1 g merhemde;
Flumetazon pivalat 0.2 mg
Salisilik asit 30 mg
Yardımcı maddeler:
Propilen glikol 50 mg
Lanolin 50 mg
Yardımcı maddeler için 6.1’e bakınız.
3.FARMASÖTİK FORM
Sarımsı homojen merhem
4.KLİNİK ÖZELLİKLER
4.1 Terapötik endikasyonlar
LOCASALENE
• Kortikosteroidlere yanıt veren, özellikle hiperkeratoz ile seyreden subakut ve kronik
inflamatuvar deri hastalıklarında kullanılır.
4.2.Pozoloji ve uygulama şekli
Pozoloji/uygulama sıklığı ve süresi:
LOCASALENE kapalı pansuman uygulanmadığı durumlarda, hastalığın şiddetine bağlı olarak
günde bir veya iki kez ve kapalı pansuman varlığında, günde bir kez uygulanmalıdır.
Uygulama şekli:
Haricen kullanılır. LOCASALENE tedavi edilecek bölgeye ince bir tabaka halinde hafifçe
ovularak uygulanmalıdır. Ayrıca kapalı pansuman da yapılabilir.
LOCASALENE göze uygulanmamalıdır (bkz. Bölüm 4.4).
Psoriasis veya kronik egzama gibi kronik deri hastalıklarında tedavi aniden kesilmemelidir.
Özel popülasyonlara ilişkin ek bilgiler:
Böbrek yetmezliği:
Şiddetli böbrek yetmezliği olan hastalarda salisilatların ve flumetazon pivalatın emilme
olasılığı nedeniyle, LOCASALENE’in geniş deri yüzeylerine tekrarlanan uygulamalarından
kaçınılmalıdır (bkz. Bölüm 4.4).
Karaciğer yetmezliği:
LOCASALENE’in karaciğer yetmezliği olan hastalarda kullanımına ilişkin bilgi
bulunmamaktadır. LOCASALENE karaciğer yetmezliği olan hastalarda dikkatli
kullanılmalıdır.
1Pediyatrik popülasyon:
Bebeklerde (2 yaş altı): LOCASALENE yeni doğanlarda ve bebeklerde deri hastalıklarının
tedavisi için uygun değildir.
Çocuklarda ve ergenlerde (2-17 yaş arası): LOCASALENE’in çocuklarda ve ergenlerde
güvenliliği ve etkililiği henüz kanıtlanmamıştır.
Geriyatrik popülasyon:
LOCASALENE’in geriyatrik popülasyonda kullanımına ilişkin özel bir durum
bulunmamaktadır.
4.3.Kontrendikasyonlar
• Etken maddeye veya genel olarak kortikosteroidlere, salisilik aside veya diğer salisilatlara
veya 6.1’ de listesi verilen yardımcı maddelerden herhangi birine karşı aşırı duyarlılık,
• Piyoderma, impetigo, frengi ve deri tüberkülozu gibi bakteri enfeksiyonlarında,
• Su çiçeği, aşı sonrası deride döküntüler, herpes simplex, herpes zoster, verrucae
vulgaris,verracae planae, condylomata, molluscum contagiosum gibi viral enfeksiyonlarda,
• Mantar ve maya enfeksiyonlarında,
• Uyuz gibi parazit enfeksiyonlarında,
• Yara gibi ülser tipi deri rahatsızlıklarında,
• Rozasea hastalığında,
• Perioral dermatit,
• Atrofik deride,
• Akne vulgaris olduğunda,
• İktiyoz hastalığında,
• Göze uygulamalarda.
• Atopik dermatiti olan hastalarda kapalı pansuman kontrendikedir.
4.4.Özel kullanım uyarıları ve önlemleri
Sadece haricen kullanım içindir.
LOCASALENE’in yüksek dozlarda, geniş bölgelere veya kapalı pansuman şeklinde
uygulandığı ender durumlarda, gerek adrenokortikal supresyona yol açabilen flumetazonun
emiliminde gerekse salisilik asidin emilimindeki yüksek düzeyde artış göz önünde
bulundurularak hasta düzenli olarak tıbbi gözetim altında tutulmalıdır.
Böbrek yetmezliği olan hastalarda salisilatların emilme olasılığına karşı LOCASALENE’in
geniş bölgelere tekrar eden uygulamalarından kaçınılmalıdır.
İlacın kapalı pansuman şeklinde uygulanması kısa süreli tedaviler için yapılmalı ve uygulama
hastalıklı derinin küçük bölgeleriyle sınırlandırılmalıdır.
Kapalı pansuman uygulanması bileşenlerin emilimini yükselterek muhtemel sistemik etkilerin
oluşmasına neden olabilir. Geniş lezyonların varlığında bir seferde sadece tek kısım tedavi
tavsiye edilir. Böylece vücut sıcaklığının artmasıyla termik homeostazinin değişimi ve
tedavinin kesilmesini gerektiren durumlar önlenir. Transparan yapışkan plastik filmler
yanıcıdırlar ve kullanılan malzemenin değiştirilmesini gerektiren bireysel hassasiyetler
oluşturabilirler.
2Adrenokortikal fonksiyonda orta düzeyde bir azalma bildirildiğinden LOCASALENE özellikle
geniş yüzeylerde kullanıldığında ve/veya kapalı pansuman uygulandığında sistemik yan etki
riski (örn., Cushing Sendromu) göz önünde bulundurulmalıdır.
Hastanın yaşı ne olursa olsun LOCASALENE ile özellikle yüz derisinin uzun süreli
tedavisinden kaçınılmalıdır.
Yüz derisi, saçlı deri ve genital organların derisi kortikosteroidlere özellikle duyarlıdır. Bu
nedenle genellikle bu bölgelerin zayıf kortikosteroidler ile tedavi edilmesi önerilmektedir.
LOCASALENE, yüksek riskli sistemik absorpsiyon ve advers etkiler nedeniyle derileri daha
duyarlı olan küçük çocuklarda dikkatle kullanılmalıdır.
Çocuklarda adrenokortikal supresyon oldukça hızlı olabilir. Çocuklarda ayrıca büyüme
hormonu salgılanması suprese olabilir. Bu nedenle, uzun süreli uygulamanın gerektiği
durumlarda, plazma kortizol düzeyleri ile birlikte kilo ve boyun düzenli olarak kontrol edilmesi
önerilir.
Kontrol edilemeyen ve şiddetli bakteri, viral veya mantar enfeksiyonu olan yerlerde ek olarak
uygun bir tedavi yapılmalıdır. Eğer bu başarısız olursa kortikosteroid tedavisi kesilmelidir.
Psoriasisin topikal kortikosteroidler ile tedavisi, nükslerin de görülebildiği (genellikle ilacın
birden kesilmesinde), tolerans ve jeneralize püstüler psoriasis gelişmesine neden olabilir. Eğer
topikal kortikosteroidler psoriasiste kullanılırsa, hastanın dikkatli bir şekilde gözetimi
önemlidir. Ürünün özellikle uzun süreli topikal olarak kullanımı duyarlılık oluşumuna neden
olabilir.
Şiddetli böbrek yetmezliği olan hastalarda LOCASALENE sadece ciddi gereksinin durumunda
kullanılmalıdır ve salisilatların emilme olasılığı nedeniyle, LOCASALENE’in geniş deri
yüzeylerine tekrarlanan uygulamalarından kaçınılmalıdır. Böbrek yetmezliği olan hastalarda
topikal salisilik asit kullanımına bağlı hipoglisemi bildirilmiştir.
Salisilik asit içeren topikal preparatların çok uzun süren kullanımı özellikle pediyatrik
popülasyonda salisilizm semptomları ile sonuçlanabilir. Salisilat toksisitesi, geniş alanlar
üzerinde uzun süreli kullanımdan sonra ortaya çıkabilir. Salisilik asit iritan bir maddedir ve
dermatite neden olabilir.
Kronik dermatoz türlerinin uzun süreli tedavisinden sonra steroid bağımlılığı ile sonuçlanabilen
yoksunluk sendromu ortaya çıkabilir.
Konjonktivanın kontamine olma olasılığı ve buna bağlı olarak glokom simpleks ve subkapsüler
katarakt gelişme riski nedeniyle göz kapaklarına uygulanmamalıdır.
Şiddetli iritasyon veya duyarlılık gelişirse tedavi kesilmelidir.
Bir hafta içinde herhangi bir düzelmenin olmaması durumunda tedavi durdurulmalıdır; bu gibi
durumlarda patojenlerin tanımlanması ve uygun tedavinin başlatılması önerilir.
3LOCASALENE’in saça, kumaşlara (yatak örtüsü, kıyafetler) ya da diğer materyallere temas
etmesi renk kaybına neden olabilir.
Yüze, kasık ve koltuk altına uygulanmamalıdır (advers etki riski artmaktadır).
LOCASALENE akut eksüdasyon durumlarında veya eksüdasyon riski taşıyan subakut
durumlarda kullanılmamalı ve mukozaya uygulanmamalıdır.
Sistemik ve topikal kortikosteroid kullanımı görme bozukluklarına neden olabilir. Eğer hasta
bulanık görme gibi belirtiler veya başka görme bozukluğu belirtileri sergiliyorsa, sistemik ve
topikal kortikosteroid kullanımından sonra bildirilen katarakt, glokom veya santral seröz
koryoretinopati gibi nadir hastalıkların hastada gelişmesi olasılığına karşı, hasta bir göz
uzmanına yönlendirilmelidir.
LOCASALENE propilen glikol içerir. Propilen glikol deri iritasyonuna sebebiyet verebilir.
LOCASALENE lanolin içerir. Lanolin lokal deri reaksiyonlarına (örn., kontakt dermatite)
sebebiyet verebilir.
4.5. Diğer tıbbi ürünler ile etkileşimler ve diğer etkileşim şekilleri
LOCASALENE’in diğer ilaçlarla bugüne kadar bildirilen bir etkileşimi veya geçimsizliği
bulunmamaktadır.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
LOCASALENE’ in çocuk doğurma potansiyeli olan ve doğum kontrolü uygulamayan
kadınlarda kullanımına dair herhangi bir veri bulunmamaktadır.
Gebelik dönemi
Kortikosteroidler (özellikle LOCASALENE değil) plesantayı geçebilirler. LOCASALENE’ in
hamile kadınlarda kullanımıyla ilgi sınırlı bilgi bulunmaktadır. Kortikosteroidlerin (özellikle
LACOSALENE değil) güvenlik değerlendirmeleri ile ilgili hayvan deneyleri,
kortikosteroidlerin embriyo ve/veya fetüs üzerinde teratojenik potansiyeli ve başka istenmeyen
etkileri olduğunu göstermektedir. Hayvanlar üzerinde yapılan araştırmalar üreme toksisitesinin
bulunduğunu göstermiştir (bkz. Bölüm 5.3). İnsanlara yönelik potansiyel risk bilinmemektedir.
LOCASALENE’ in gebe kadınlarda kullanımına ilişkin yeterli veri mevcut değildir.
LOCASALENE, gerekli olmadıkça gebelik döneminde kullanılmamalıdır. LOCASALENE
ancak ilacın gebe kadına olan potansiyel yararı fetüse olan riskinden fazla olduğu durumlarda
uygulanmalıdır. Bununla birlikte gebelik sırasında LOCASALENE’in fazla miktarda geniş
deri yüzeyine, özellikle kapalı pansuman yapılarak uygulanmasından veya uzun süreli
kullanımından kaçınılmalıdır.
Laktasyon dönemi
LOCASALENE topikal olarak uygulandığında flumetazon pivalat ve salisilik asit etkin
maddelerinin ve/veya metabolitlerinin anne sütüne geçip geçmediği bilinmemektedir. Bu
nedenle, önlem olarak emziren anneler LOCASALENE kullanmamalıdır.
4Emzirme döneminde, zayıf ya da orta derecede potent kortikosteroidler (sınıf 1 ve 2) kısa
sürelerle ve küçük deri yüzeylerine uygulanabilir. Geniş deri yüzeylerine ya da yaralı deriye
uzun süreli kutanöz uygulama sırasında emzirme önerilmemektedir.
Üreme yeteneği/Fertilite
Üreme yeteneği üzerine klinik ya da klinik dışı çalışma mevcut değildir.
4.7.Araç ve makine kullanımı üzerindeki etkiler
Sistemik ve topikal kortikosteroid kullanımı görme bozukluklarına neden olabilir. Eğer hasta
bulanık görme gibi belirtiler veya başka görme bozukluğu belirtileri sergiliyorsa, araç ve
makine kullanımından kaçınmalıdır.
4.8.İstenmeyen etkiler
Aşağıdaki istenmeyen etkiler, spontan vaka raporları ve literatürdeki vakaları içeren
LOCASALENE ile ilgili pazarlama sonrası verilerden elde edilmiştir. Bu reaksiyonlar
büyüklüğü belli olmayan bir popülasyondan gönüllü olarak bildirilen etkiler olduğundan,
etkilerin sıklığım güvenilir bir şekilde değerlendirmek mümkün değildir. Bu nedenle bu etkiler
bilinmiyor olarak sınıflandırılmıştır.
LOCASALENE ile ilgili bildirilen istenmeyen etkiler aşağıda sistem organ sınıfına göre
listelenmektedir. Her bir sistem organ sınıfında istenmeyen etkiler azalan ciddiyetlerine göre
verilmektedir.
İstenmeyen etkilerin sınıflandırılmasında şu terimler ve sıklık dereceleri kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Enfeksiyon ve enfestasyonlar
Yaygın olmayan: Parazit, mantar ve bakteriyel enfeksiyonların maskelenmesi
Bilinmiyor: Enfeksiyonlara karşı lokal direncin düşmesi nedeniyle ortaya çıkan sekonder
enfeksiyonlar
Endokrin hastalıkları
Bilinmiyor: Cushing sendromu (bkz. Bölüm 4.4), adrenal supresyon
Göz hastalıkları
Seyrek: İntraoküler basınç artışı
Yaygın olmayan: Bulanık görme (bkz. bölüm 4.4)
Deri ve deri altı doku hastalıkları
Yaygın: Epidermis ve dermiste incelme gibi deri atrofileri, perioral dermatit, atrofik striae,
telenjiektazi, kanamaya eğilim
Yaygın olmayan: Deride depigmentasyon, püstüler sedef (sedeften püstüler sedefe geçiş dahil)
Seyrek: Hipertrikozis, milia, folikülit kontakt dermatit, granuloma inguinale
Bilinmiyor: Alerjik dermatit, kuruluk, follikülit, deride maserasyon, isilik, purpura, akne, deri
atrofısi (flumetazon pivalat etkin maddesine bağlı olarak)
Genel bozukluklar ve uygulama bölgesine ilişkin hastalıklar
Bilinmiyor: Uygulama yerinde iritasyon, yanma hissi, kaşıntı, döküntü ve dermatit, yara
iyileşmesinin gecikmesi
5Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr. e-posta:
tufam@titck.gov.tr;tel:0 800 314 00 08; faks:0 312218 35 99).
4.9.Doz aşımı ve tedavisi
LOCASALENE kullanımına bağlı akut zehirlenme durumu bildirilmemiştir. Akut zehirlenme
ihtimali, çocukların kazayla LOCASALANE yemesi gibi nadir durumlarda meydana gelebilse
de, göz ardı edilebilir.
Bu durumda gastro-intestinal düzensizlikler, kusma ve bulantı meydana gelebilir. Aşırı dozda
LOCASALENE kullanımı adrenal supresyona (andrenal bezlerin yeterli miktarda steroid
hormonu üretememesi durumu), Cushing sendromuna (kortizol hormonunun anormal derecede
yüksek olmasından kaynaklı bozukluk), salisilizme (aspirin ve diğer salisilatlar gibi bazı
antiinflamatuvar ilaçlardan kaynaklı zehirlenme) neden olabilir ve “Bölüm 4.8 İstenmeyen
etkiler” başlığı altında verilen yan etkiler ağırlaşabilir.
Bilinen spesifik bir antidotu yoktur. Semptomatik tedavi uygulanır.
5.FARMAKOLOJİK ÖZELLİKLER
5.1.Farmakodinamik Özellikler
Farmakoterapötik grup: Kortikosteroidler, Dermatolojik Preparatlar/ Kortikosteroidler, Orta
Güçlü (Diğer Kombinasyonlar)
ATC kodu: D07XB01
Etki mekanizması:
Kortikosteroidler antiinflamatuvar ve vazokonstrüktif etkiye sahiptir. Kortikosteroidler
inflamatuvar reaksiyonu ve çeşitli deri hastalıklarının sıklıkla kaşıntı benzeri semptomlarını,
altta yatan hastalığı iyileştirmeden baskılarlar.
Flumetazon sentetik difluoro glukokortikoiddir. Flumetazon pivalat, lokal uygulama için
hazırlanmış orta derecede potent glukokortikoiddir. Antiinflamatuvar, antialerjik,
vazokonstrüktif ve antiproliferatif etki gösterir.
Salisilik asit keratolitik ve skuamolitik etkilidir, bunun yanı sıra hafif şiddette antibakteriyel ve
antimikotik özellik gösterir. Ayrıca derinin koruyucu asit örtüsünün stabilizasyonunu sağlar.
Salisilik asit, glukokortikoidin derinin daha derin tabakalarına penetrasyonunu kolaylaştırır.
5.2.Farmakokinetik Özellikler
Genel Özellikler
Flumetazon pivalat:
Emilim:
Flumetazon pivalatın en uygun koşullarda bile perkütan emilimi çok azdır. Salisilik asidin
ilavesiyle flumetazon pivalatın perkütan emilimi artar.
Dağılım :
Bilgi bulunmamaktadır.
Bivotransformasvon:
Bilgi bulunmamaktadır.
6Eliminasvon:
Bilgi bulunmamaktadır.
Salisilik asit:
Emilim:
LOCASALENE’den salisilik asidin sadece çok küçük miktarlarda emildiği gözlenmiştir.
LOCASALENE hasta derinin geniş yüzeyine topikal uygulandığında dahi, ölçülen toplam
plazma konsantrasyonları sistemik toksik reaksiyonlara neden olacak ilaç konsantrasyonunun
altında bulunmuştur.
Dağılım :
Bilgi bulunmamaktadır.
Bivotransformasvon:
Bilgi bulunmamaktadır.
Eliminasvon:
Bilgi bulunmamaktadır.
5.3. Klinik öncesi güvenlilik verileri
Teratojenite
Flumetazon pivalat sıçanlarda 0.05 mg/kg gibi düşük oral dozlarda embriyotoksik ve
fetotoksiktir. Bazı topikal kortikosteroidlerin hayvanlarda teratojenik olduğu gösterilmiştir.
Salisilik asidin, 30 mg/kg’dan başlayan oral doz düzeylerinin yavrular üzerinde olası postnatal
gelişimsel etkileri olduğu ve sıçanlarda 75 mg/kg’dan başlayan oral dozlarda teratojenik olduğu
gösterilmiştir.
Mutajenite
Flumetazon pivalat mutajenik potansiyel açısından test edilmemiştir. Diğer kortikosteroidlerin
mutajenisitesi ile ilgili bilgiler, bu ilaç sınıfının minimal mutajenik potansiyele sahip olduğuna
işaret etmektedir. Salisilik asidin mutajenik potansiyeli, tüm in vivo çalışmaların negatif olduğu
göz önüne alındığında çok düşüktür.
Karsinojenisite
Flumetazon pivalat karsinojenik potansiyel açısından test edilmemiştir. Başka bir topikal
yoldan uygulanan kortikosteroid olan flutikazon propiyonat, oral ve topikal uygulamayı takiben
karsinojenisite açısından negatif bir sonuç ortaya koymuştur. Salisilik asidin, farelerde %4’e
kadar olan dermal konsantrasyonda fotokarsinojenik olmadığı bulunmuştur.
6.FARMASÖTÎK ÖZELLİKLER
6.1.Yardımcı maddelerin listesi
Propilen glikol
Lanolin
Beyaz parafin
76.2.Geçimsizlikler
Bilinen herhangi bir geçimsizliği bulunmamaktadır.
6.3.Raf ömrü
60 ay
6.4.Saklamaya yönelik özel tedbirler
30 0C’nin altındaki oda sıcaklığında saklayınız. Sıcaktan koruyunuz.
6.5.Ambalajın niteliği ve içeriği
15 ve 30 g’lık döner kapaklı alüminyum laklı tüplerde
6.6.Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
7.RUHSAT SAHİBİ
Avixa İlaç San. ve Tic. Ltd. Şti.
İkitelli Osb Mahallesi YTÜ İkitelli
Teknopark Sk. YTÜ Teknopark Apt. No: 1/134
Başakşehir/İstanbul
Tel : (0212) 429 03 33/34
Faks: (0212) 429 03 32
8.RUHSAT NUMARASI
2020/119
9.İLK RUHSAT TARİHİ/RUHSAT YENİLEME TARİHİ
İlk ruhsat tarihi: 27.05.2020
Ruhsat yenileme tarihi:
10.KÜB’ÜN YENİLENME TARİHİ
8