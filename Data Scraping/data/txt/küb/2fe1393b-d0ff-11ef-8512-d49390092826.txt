KISA ÜRÜN BİLGİSİ
1. BEŞERİ TIBBİ ÜRÜNÜN ADI
EMETRİL® 1 mg film kaplı tablet
2. KALİTATİF VE KANTİTATİF BİLEŞİM
Etkin madde: Bir film kaplı tablet 1 mg granisetrona eşdeğer miktarda 1,12 mg granisetron
hidroklorür içerir.
Yardımcı madde(ler):
Laktoz monohidrat (inek sütünden elde edilen) 71,18 mg
Sodyum nişasta glikolat 2 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet.
Beyaz renkli, oblong, film kaplı tabletler.
4. KLİNİK ÖZELLİKLER
4.1 Terapötik endikasyonlar
EMETRİL, sitostatik tedaviye (radyoterapi veya kemoterapi) bağlı olarak ortaya çıkan akut ve
gecikmiş bulantı ve kusmanın önlenmesi ve tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Kemoterapiye bağlı bulantı ve kusma
- Yetişkinler: Kemoterapiyi takiben günde iki kez bir film kaplı tablet (1 mg) veya 2 mg günde
bir kez bir haftaya kadar kullanılır. Başlangıç EMETRİL dozu terapiye başlamadan bir saat
içinde alınmalıdır.
Radyoterapiye bağlı bulantı ve kusma
- Yetişkinler: Radyoterapiyi takiben bir haftaya kadar günde bir kez 2 mg. Başlangıç EMETRİL
dozu terapiye başlamadan bir saat içinde alınmalıdır.
- Çocuklar: Çocuklarda radyoterapi kaynaklı bulantı ve kusmaların önlenmesi ve tedavisinde
EMETRİL kullanımını önermek için yeterli bilgi bulunmamaktadır.
1Uygulama şekli:
Ağızdan alınan film kaplı tabletler bir miktar suyla bütün olarak yutulur.
Özel popülasyonlara ilişkin ek bilgiler:
Böbrek yetmezliği:
Doz ayarlaması gerekmez.
Karaciğer yetmezliği:
Hepatik yetmezliği olan hastalarda, yükselen bir yan etki insidansı olduğuna dair kanıt
bulunmamaktadır. Kinetiği baz alınarak, doz ayarlamasına gerek yokken, granisetron bu hasta
grubunda belli bir dikkatle kullanılmalıdır (bkz. Bölüm 5.2).
Pediyatrik popülasyon:
Granisetronun çocuklarda kullanımına ilişkin güvenlilik ve etkililik verileri bulunmamaktadır.
Geriyatrik popülasyon:
Doz ayarlaması gerekmez.
4.3 Kontrendikasyonlar
Granisetron veya diğer yardımcı maddelerden (bkz. Bölüm 6.1) herhangi birine karşı aşırı
duyarlılığı olduğu bilinen hastalarda kullanımı kontrendikedir.
4.4 Özel kullanım uyarıları ve önlemleri
Diğer 5-HT antagonistlerde olduğu gibi, granisetron kullanan hastalarda EKG değerlerinde
3
QT uzamasını da içeren değişiklikler rapor edilmiştir. Bu değişiklikler, önceden aritmisi veya
kardiyak ileti bozuklukları olan hastalarda klinik sonuçlara sebep olabilmektedir. Bu nedenle,
kardiyotoksik kemoterapi alan ve/veya eş zamanlı elektrolit anormallikleri olan kardiyak
komorbiditeli hastalarda dikkatli olunmalıdır.
5-HT antagonistlerde (örneğin; dolasetron, ondansetron) çapraz duyarlılık raporlanmıştır.
3
Uzun QT sendromu/Torsades de Pointes’e neden olabilir. Bu nedenle tanısı konmuş veya
şüpheli konjenital uzamış QT sendromu veya Torsades de Pointes hastalarında
kullanılmamalıdır.
EMETRİL bağırsak hareketlerini azaltabileceğinden, subakut intestinal obstrüksiyon belirtileri
olan hastalar, EMETRİL uygulamasını takiben izlenmelidir.
5-HT antagonistlerinin tek başına, veya çoğunlukla diğer serotonerjik ilaçlarla (seçici serotonin
3
geri alım inhibitörleri – selective serotonin reuptake inhibitors: SSRI – serotonin noradrenalin
geri alım inhibitörleri – serotonin noradrenaline reuptake inhibitors: SNRI – dahil)
2kombinasyon halinde kullanımında serotonin sendromu raporlanmıştır. Serotonin sendromu
benzeri semptomları olan hastalarda, uygun gözlemin yapılması tavsiye edilmektedir.
Yardımcı madde olarak laktoz monohidrat içermektedir. Nadir kalıtımsal galaktoz intoleransı,
Lapp laktaz yetmezliği ya da glukoz-galaktoz malabsorpsiyon problemi olan hastaların bu ilacı
kullanmamaları gerekir.
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında
“sodyum içermez”.
Pediyatrik popülasyon:
Granisetron film kaplı tabletin pediyatrik popülasyonda kullanımına ilişkin yeterli klinik veri
yoktur.
4.5 Diğer tıbbi ürünler ile etkileşimler ve diğer etkileşim şekilleri
Diğer 5-HT antagonistlerde olduğu gibi, granisetron kullanan hastalarda EKG değerlerinde QT
3
uzamasını da içeren değişiklikler rapor edilmiştir. Bu değişiklikler, QT aralığını uzattığı ve/veya
aritmojenik olduğu bilinen ilaçlarla aynı zamanda tedavi edilen hastalarda klinik sonuçlara sebep
olabilir.
Sağlıklı gönüllülerle yapılan çalışmalarda, granisetronun; benzodiazepinler (lorazepam),
nöroleptikler (haloperidol) ya da anti-ülser ilaçları (simetidin) ile etkileşiminin bulunmadığı
görülmüştür. İlave olarak, emetojenik kanser ilaçları ile herhangi bir ilaç etkileşmesi
görülmemiştir.
Anestezi hastaları ile etkileşim çalışması yapılmamıştır.
Serotonerjik ilaçlar (örneğin SSRI ve SNRI’ler): 5-HT antagonistleri ve diğer serotonerjik
3
ilaçlarla (SSRI ve SNRI’ler dahil) eş zamanlı kullanımı takiben serotonin sendromu vakaları
raporlanmıştır.
Özel popülasyonlara ilişkin ek bilgiler
Uygulanabilir değildir.
Pediyatrik popülasyon:
Uygulanabilir değildir.
4.6 Gebelik ve laktasyon
Genel tavsiye
Gebelik kategorisi: B.
3Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanıldığında üreme kapasitesini etkileyip
etkilemediği bilinmemektedir.
Gebelik dönemi
Granisetron için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir. EMETRİL gebelik sırasında, anneye sağlayacağı faydalar fetusun maruz
kalacağı potansiyel riski karşıladığı takdirde kullanılmalıdır.
Laktasyon dönemi
Gebe kadınlarda yapılmış çalışma yoktur ve EMETRİL’in anne sütüne geçip geçmediği
bilinmemektedir. EMETRİL’in olası etkilerine karşı önlem almak amacıyla, emzirme döneminde
kullanılması önerilmemelidir.
Üreme yeteneği /Fertilite
Sıçanlarda yapılan deneysel çalışmalarda, üreme performansı veya verimliliğe karşı hiçbir
istenmeyen etki görülmemiştir.
4.7 Araç ve makine kullanımı üzerindeki etkiler
Yapılan çalışmalarda, granisetronun araç ve makine kullanımı üzerine etkisini gösteren hiçbir
veri bulunmamaktadır.
4.8 İstenmeyen etkiler
Aşağıda granisetron ve diğer 5-HT antagonistleri ile ilişkili klinik çalışmalardan ve pazarlama
3
sonrası verilerden elde edilen advers reaksiyonlar listelenmektedir.
Sıklık kategorileri aşağıdaki şekildedir:
Çok yaygın (≥1/10)
Yaygın (≥1/100 ile <1/10)
Yaygın olmayan (≥1/1.000 ile <1/100)
Seyrek (≥1/10.000 ile <1/1.000)
Çok seyrek (<1/10.000)
Bilinmiyor (eldeki verilerden hareketle tahmin edilemiyor)
Bağışıklık sistemi hastalıkları:
Yaygın olmayan: Anafilaksi gibi aşırı duyarlılık reaksiyonları, ürtiker
Psikiyatrik hastalıklar:
Yaygın: İnsomnia
4Sinir sistemi hastalıkları:
Çok yaygın: Baş ağrısı
Yaygın olmayan: Ekstrapiramidal reaksiyonlar, Serotonin sendromu (bkz. Bölüm 4.4 ve Bölüm
4.5)
Kardiyak hastalıklar:
Yaygın olmayan: QT uzaması
Gastrointestinal hastalıklar:
Çok yaygın: Konstipasyon
Yaygın: Diyare
Hepato-bilier hastalıklar:
*
Yaygın: Karaciğer transaminazlarında artışlar
Deri ve deri altı doku hastalıkları:
Yaygın olmayan: Döküntü
*
Karşılaştırıcı tedavi alan hastalarda benzer sıklıkta görülmüştür.
Diğer 5-HT antagonistlerde olduğu gibi, granisetron kullanan hastalarda EKG değerlerinde
3
QT uzamasını da içeren değişiklikler rapor edilmiştir. (bkz. 4.4 ve 4.5).
Granisetron ve diğer serotonerjik ilaçların eş zamanlı kullanımını takiben, diğer 5-HT
3
antagonistleriyle olduğu gibi, serotonin sendromu vakaları (bozulmuş mental durum, otonom
disfonksiyon ve nöromuskuler anormallikler) raporlanmıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
EMETRİL için spesifik bir antidot yoktur. Doz aşımında semptomatik tedavi uygulanmalıdır.
38,5 mg’a kadar aşırı dozda granisetron hidroklorürün tek bir enjeksiyon şeklinde uygulanması
semptomsuz bildirilmiştir veya yalnızca hafif bir baş ağrısı bildirilmiştir.
55. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Antiemetikler ve Bulantıya Karşı Kullanılan İlaçlar, Serotonin (5-HT )
3
antagonistleri
ATC kodu: A04AA02
5-hidroksitriptamin (5-HT ) serotonin reseptörleri periferik olarak vagal sinir uçlarında ve
3 3
santral olarak area postremada kemoreseptör trigger zonda bulunurlar. Kemoterapi kaynaklı
kusma sırasında, mukozal enterokromafin hücreleri 5-HT reseptörlerini uyaran serotonini
3
serbest bırakırlar. Bu da vagal afferent boşalmaya neden olarak kusmayı indükler.
EMETRİL potent bir antiemetiktir ve 5-HT reseptörlerinin oldukça selektif antagonistidir.
3
Radyoligand bağlama çalışmaları granisetronun 5-HT ve dopamin D tipi reseptörler de dahil
2
olmak üzere diğer reseptörlerin bağlanma yüzeylerine affinitesinin önemsiz olduğunu
göstermiştir.
Etkinlik:
Kemoterapiye bağlı bulantı ve kusma
İ.V. ve oral olarak uygulanan granisetronun yetişkinlerde kanser kemoterapisine bağlı bulantı
ve kusmayı önlediği gösterilmiştir.
Radyasyon kaynaklı bulantı ve kusma
Yetişkinlerde oral yolla uygulanan granisetronun tüm vücuda veya karın bölgesine ışın
uygulaması sonucu görülen bulantı ve kusmaları önlemede etkili olduğu gösterilmiştir.
Çocuklardaki etkinliği kontrollü klinik çalışmalarla kanıtlanmamıştır.
Post-Operatif Bulantı ve Kusma
Granisetronun yetişkinlerde oral yoldan alındığında post-operatif bulantı ve kusmanın
önlenmesinde ve tedavisinde etkili olduğu görülmüştür.
Granisetronun Farmakolojik Özellikleri
Sitokrom P-450’deki aktivitesi üzerinden nörotropik ve diğer etkin maddelerle etkileşim
gösterdiği raporlanmıştır (bkz. Bölüm 4.5).
İn vitro çalışmalarda, sitokrom P-450 ailesinden 3A4’ün (ana narkotik ajanların
metabolizmasında yer alır) granisetron tarafından modifiye edilmediği görülmüştür. İn vitro
granisetronun ketokonazol tarafından halka oksidasyonunun engellendiği görülmesine rağmen,
klinik anlam taşıdığı düşünülmemektedir.
5-HT reseptörü antagonistlerinde QT uzaması gözlenmiş olmasına rağmen (bkz. Bölüm 4.4),
3
bu etki normal hastalarda klinik anlam taşıyacak sıklıkta ve büyüklükte değildir. Hastalar QT
6uzamasına neden olduğu bilinen ilaçlar ile tedavi edilirken, EKG ve klinik abnormalitelerin
gözlenmesi gerekmektedir (bkz. Bölüm 4.5).
5.2 Farmakokinetik özellikler
Genel özellikler
Emilim:
Granisetron absorpsiyonu hızlı ve tamdır, oral biyoyararlanım ilk geçiş metabolizması
nedeniyle yaklaşık olarak %60’a düşer. Besinler genellikle oral biyoyararlanımı etkilemez.
Dağılım:
Granisetron yaklaşık ortalama 3 L/kg’lık bir dağılım hacmi ile geniş oranda dağılır. Plazma
proteinlerine yaklaşık %65 oranında bağlanır.
Biyotransformasyon:
Biyotransformasyon, N-demetilasyon ve konjugasyonu takip eden aromatik halka oksidasyonu
yoluyladır. İn vitro karaciğer mikrozomlarıyla yapılan çalışmalarda, granisetron
metabolizmasının majör yolunun, ketokonazol tarafından inhibe edilmesinin, metabolizmanın
sitokrom P-450 3A alt grubu aracılığıyla olabileceğini göstermiştir.
Eliminasyon:
Eliminasyon başlıca karaciğer metabolizması yoluyla olur. İdrarla atılan metabolitlerin doza
göre oranı %47 iken değişmemiş granisetronun oranı %12’dir. Kalanı feçesle metabolitleri
halinde atılır. Plazma yarı ömrü hastalarda oral ve i.v. yollarla verildiğinde yaklaşık 9 saattir ve
kişiler arası farklılıklar gösterebilir.
Doğrusallık / Doğrusal olmayan durum:
Granisetronun farmakokinetiği, tavsiye edilen klinik dozların, oral yolla 2,5, i.v. yolla 4 katına
kadar alındığında lineer farmakokinetikten sapma göstermemektedir. Yapılan çalışmalar, 3 mg
granisetronun i.m. enjeksiyon sonrası sistemik dağılımının, 5 dakikalık i.v. infüzyondan daha
yavaş olduğunu göstermiştir (düşük C ve geç T ile de işaret edildiği gibi). Diğer taraftan,
maks maks
bu iki farklı yoldan uygulanan granisetronun farmakokinetiği gerçekte farklılık göstermez.
Hastalardaki karakteristik özellikler
Böbrek yetmezliği: Ağır böbrek yetmezliği olan hastalardan elde edilen veriler, tek bir
intravenöz dozdan sonraki farmakokinetik parametrelerin sağlıklı insanlardakine yakın
olduğunu göstermiştir.
Karaciğer yetmezliği: Neoplastik karaciğer tutulumu nedeniyle karaciğer yetmezliği bulunan
hastalarda, bir i.v. dozun toplam plazma klerensi, karaciğer tutulumu olmayan hastalara göre
yaklaşık yarıya inmiştir. Bu değişikliğe rağmen, doz ayarlaması gerekli değildir.
7Geriyatrik popülasyon: Yaşlı hastalarda, tek bir i.v. dozdan sonra farmakokinetik parametreler
yaşlı olmayan hastalar için bulunan aralık içindedir.
Pediyatrik popülasyon: Bu film kaplı tabletlerin çocuklarda kullanılması önerilmez.
5.3 Klinik öncesi güvenlilik verileri
Granisetronun klinik öncesi verileri, güvenlik farmakolojisi, tekrarlayan doz toksisitesi, üreme
toksisitesi ve genotoksisite açısından insanlar için bir tehlike teşkil etmediğini göstermektedir.
Granisetronun karsinojenisite çalışmaları, insanlarda önerilen doz kullanıldığında bir tehlike
teşkil etmediğini göstermektedir. Fakat daha yüksek dozda ve uzun süreli kullanımda
karsinojenisite riski göz ardı edilmemelidir. İnsan kardiyak iyon kanalı klonlarında yapılan
çalışma, granisetronun HERG potasyum kanallarını tıkama yoluyla kardiyak polarizasyonu
etkileme potansiyeli olduğunu göstermiştir. Granisetronun hem sodyum hem potasyum
kanallarını tıkadığı gözlenmiştir ve PR, QRS ve QT aralıklarının uzamasıyla depolarizasyon ve
polarizasyonu etkileme potansiyeli vardır. Bu veri, bu sınıftaki ajanların EKG’de ortaya
çıkarabileceği değişikliklerin (özellikle QT ve QRS uzaması) moleküler mekanizmalarını
aydınlatmaktadır. Fakat, kardiyak frekansta, kan basıncında veya EKG çıktısında modifikasyon
yoktur. Değişiklikler gözlenirse de, genelde klinik anlam taşımazlar.
6. FARMASÖTİK ÖZELLİKLER
6.1 Yardımcı maddelerin listesi
Tabletler:
• Laktoz monohidrat
• Mikrokristalin selüloz
• Sodyum nişasta glikolat
• Magnezyum stearat
Film kaplama karışımı:
• Hidroksipropil metil selüloz
• Titanyum dioksit
• Polietilen glikol 400
6.2 Geçimsizlikler
Bilinen herhangi bir farmasötik geçimsizliği bulunmamaktadır.
6.3 Raf ömrü
24 ay.
86.4 Saklamaya yönelik özel tedbirler
25°C'nin altındaki oda sıcaklığında saklayınız. Işıktan koruyunuz.
6.5 Ambalajın niteliği ve içeriği
EMETRİL 1 mg film kaplı tablet, PVC/PE/PVDC-Al blisterde, 10 adet.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Gensenta İlaç Sanayi ve Ticaret A.Ş.
Büyükdere Cad. Ali Kaya Sok. No: 5
Levent, Şişli, İstanbul
8. RUHSAT NUMARASI
229/95
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 11.03.2011
Ruhsat yenileme tarihi: 05.03.2019
10. KÜB’ÜN YENİLENME TARİHİ
9