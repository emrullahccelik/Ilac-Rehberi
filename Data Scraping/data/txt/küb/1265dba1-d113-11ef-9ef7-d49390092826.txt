KISA ÜRÜN BİLGİSİ
1. BEŞERİ TIBBİ ÜRÜNÜN ADI
TABCAL-D3 500 mg / 440 I.U. film kaplı tablet
2. KALİTATİF VE KANTİTATİF BİLEŞİM
Etkin madde:
Kalsiyum karbonat 1250 mg (500 mg elementer kalsiyum)
D3 vitamini (Koyun yününden elde edilen) 440 I.U. (11 mcg)
Yardımcı maddeler:
Yardımcı maddelerin tam listesi için 6.1’e bakınız.
3. FARMASÖTİK FORM
Film kaplı tablet
Beyaz oblong, bikonveks film kaplı tablet
4. KLİNİK ÖZELLİKLER
4.1.Terapötik endikasyonlar
• D3 vitamini ve kalsiyum eksikliğinin önlenmesi ve tedavisi
• D3 vitamini ve kalsiyum yetersizliğine bağlı olarak ortaya çıkan osteoporoz ve osteomalazi
gibi hastalıkların önlenmesi ve ek tedavisinde endikedir.
4.2.Pozoloji ve uygulama şekli
Pozoloji / uygulama sıklığı ve süresi
Doktor tarafından başka şekilde tavsiye edilmediği takdirde;
12 yaş üzeri çocuklar ve erişkinler günde 1-2 film kaplı tablet kullanabilir.
Uygulama şekli
Film kaplı tabletler bir bardak (200 ml) su ile yemeklerden yarım saat önce veya sonra alınır.
Özel popülasyonlara ilişkin ek bilgiler
Böbrek / Karaciğer yetmezliği:
Böbrek fonksiyon bozukluğu ve/veya böbrek taşı ile birlikte veya tek başına ciddi hiperkalsiüri
olanlarda kontrendikedir.
Hafif ve orta derecede böbrek yetmezliği, hafif hiperkalsiürisi veya böbrek taşı hikayesi olan
hastalarda dikkatli kullanılması, idrar ve plazma kalsiyum düzeylerinin düzenli olarak izlenmesi
önemli olabilir.
Kronik böbrek yetmezliği olan hastalarda alüminyum veya magnezyum içeren antiasitlerin birlikte
kullanılması, alüminyum veya magnezyumun kan düzeylerini artırabilir.
Karaciğer yetmezliği olanlarda yalnız doktor tavsiyesi ile kullanılabilir.
1 / 10Pediyatrik Popülasyon: Çocuklarda kullanım ile ilgili deneyim yoktur.
Geriyatrik Popülasyon: Sadece doktor tavsiyesi ile kullanılabilir.
4.3.Kontrendikasyonlar
• Bileşenlerinden bir veya birden fazlasına karşı aşırı duyarlılığı
• Hiperkalsemi ve/veya hiperkalsemi ile neticelenen sarkoidoz, kötü huylu kemik hastalıkları
ve primer hipertiroidi,
• Şiddetli hiperkalsiüri
• Böbrek fonksiyon bozukluğu
• D vitamini hipervitaminozu
• Nefrolityaz, nefrokalsinoz
• Hiperkalsemi ve/veya hiperkalsiürinin eşlik ettiği uzun süreli immobilizasyon
• Kanda fosfat seviyesi yüksekliğinde
• Birincil hiperparatiroidizm
• Kalsitriol (1,25 (OH) 2-kolekalsiferol) veya diğer D vitamini metabolitleri ile tedavi
durumunda;
• Yaygın plazmositom;
• Kemik metastazları durumunda;
• Kalsiyum ürolitiyazis durumunda (idrar yollarında taş oluşumu);
olan hastalarda kontrendikedir.
4.4.Özel kullanım uyarıları ve önlemleri
TABCAL-D3 ile uzun süreli tedavi boyunca serum ve üriner kalsiyum seviyeleri takip edilmeli ve
serum kreatinin ölçümleri yoluyla böbrek fonksiyonları izlenmelidir. İzleme özellikle yaşlı
hastalarda ve kardiyak glikozitler veya diüretikler ile eşzamanlı tedavide önemlidir. Hiperkalsemi
veya böbrek işlevlerinde bozulma belirtileri görülmesi durumunda doz azaltılmalı veya tedaviye
ara verilmelidir. Üriner kalsiyumun 7.5 mmol/24 saat’i (300 mg/24 saat) aşması halinde tedavinin
azaltılması veya tedaviye geçici olarak ara verilmesi önerilir.
• D vitamini içeren diğer ilaçları reçete ederken D vitamini dozunu (440 I.U.) göz önünde
bulundurunuz. İlave D vitamini veya kalsiyum tedavisi tıbbi gözetim altında yapılmalıdır.
Bu durumlarda, serum ve üriner kalsiyum seviyeleri düzenli olarak izlenmelidir.
• TABCAL-D3, D vitamininin aktif metabolitlerine dönüştürülmesinin artma riski nedeniyle
sarkoidoz hastalarına dikkatle reçete edilmelidir. Bu hastalarda üriner ve serum kalsiyum
seviyeleri izlenmelidir.
• TABCAL-D3 hiperkalsemi veya bozulmuş böbrek fonksiyonu olan hastalarda dikkatli
kullanılmalı ve kalsiyum ve fosfat düzeylerine etkisi izlenmelidir. Yumuşak doku
kalsifikasyonu riski dikkate alınmalıdır. Şiddetli böbrek yetmezliği olan hastalarda
kolekalsiferol formundaki D vitamini normal olarak metabolize edilmez ve diğer D vitamini
formları kullanılmalıdır (bkz. Bölüm 4.3, kontrendikasyonlar).
2 / 10• Hareketsizliğe bağlı osteoporozlu hastalarda TABCAL-D3 dikkatle alınmalıdır. Çünkü bu
hastalarda hiperkalsemi oluşma riski yüksektir.
• Eşlik eden diğer yüksek dozda D vitamini kaynaklı ve/veya kalsiyum içerikli ilaç alımının
veya gıda tüketiminin (örneğin süt) neden olduğu hiperkalsemi ile eşzamanlı seyreden bir
alkaloz durumunda (örneğin antiasitler gibi bazik maddelerin birlikte kullanımının neden
olduğu), akabinde böbrek yetmezliği ve yumuşak doku kalsifikasyonuna neden olacak olan
bir süt alkali sendromu (Burnett sendromu) riski bulunmaktadır. Bu hastalarda, kan ve
idrardaki kalsiyum seviyeleri ile birlikte böbrek fonksiyonları da izlenmelidir.
• Böbrek yetmezliği olan hastaların D vitamini metabolizmasında bozulma söz konusudur ve
bu hastalar kolekalsiferol ile tedavi görürse, kalsiyum ve fosfat homeostazı üzerindeki
etkiler izlenmelidir.
4.5.Diğer tıbbi ürünler ile etkileşimler ve diğer etkileşim şekilleri
Her bir bileşen için literatürde çeşitli potansiyel etkileşimler bildirilmektedir. Bu nedenle, başka
herhangi bir ilaç alan veya tıbbi tedavi gören hastalar bu tıbbi ürünü almadan önce bir doktora
danışmalıdır.
İlaç etkileşimleri:
Kalsiyum:
Kalsiyum gibi divalent katyonlar, belirli maddelerle kompleksler oluşturarak her iki maddenin de
düşük absorpsiyonuna yol açarlar. Bu etkileşimler sindirim kanalında meydana geldiğinden,
kalsiyumun diğer ilaçlardan ayrı olarak alınması, etkileşim potansiyelini en aza indirecektir. Aksi
belirtilmedikçe, bu ilaçların kalsiyum takviyesinden en az 2 saat önce veya 4 - 6 saat sonra ayrı
olarak alınması genellikle yeterlidir.
Kompleksler oluşturan maddeler şunlardır:
• Antibiyotikler ve antiviraller (örn. Proteaz İnhibitörleri) absorbsiyonu azaltabileceklerinden
en az 3 saat arayla alınmalıdır.
• Kalsiyum karbonat, birlikte uygulanan tetrasiklin preparatlarının emilimini engelleyebilir.
Bu nedenle tetrasiklin preparatları, kalsiyum karbonatın alınmasından en az iki saat önce
veya dört ila altı saat sonra verilmelidir. Kalsiyum ile eşzamanlı olarak uygulandığında
kinolon antibiyotiklerin emilimi bozulabilir. Kinolon antibiyotikler, kalsiyum alımından iki
saat önce veya altı saat sonra alınmalıdır.
• Levotiroksin içeren ilaçların kalsiyum ile birlikte alındığında emilimi bozulduğundan, iki
ilacın en az 2 saat ara verilerek alınması gerekmektedir
• Fosfatlar, bifosfonatlar ve florürler. Hastalar, bifosfonatları kalsiyumdan en az üç saat önce,
ancak tercihen günün farklı bir saatinde almalıdır.
• Eltrombopag
3 / 10Kalsiyum ve/veya D Vitamini:
• Tiyazid diüretikleri: Tiyazid diüretikleri idrar yoluyla kalsiyum atılımını azaltır. Yüksek
hiperkalsemi riski nedeniyle serum kalsiyumu, tiyazid diüretikleriyle eşzamanlı kullanımı
sırasında düzenli olarak izlenmelidir.
• Kardiyak glikozitleri ve Kalsiyum Kanal Blokerleri: Hiperkalsemi, digoksin gibi kardiyak
glikozitlerle birlikte ölümcül kardiyak aritmi riskini arttırır ve atriyal fibrilasyonda
verapamil gibi kalsiyum kanal blokerlerinin etkinliğini azaltır. Aynı anda kalsiyum ve/veya
D vitamini ile bu ilaçları birlikte alan kişilerde serum kalsiyum düzeylerinin takip edilmesi
önerilir. Hastalar elektrokardiyogram (EKG) ve serum kalsiyum düzeyleri açısından
izlenmelidir.
D Vitamini:
• Bazı ilaçlar D vitamininin gastrointestinal absorpsiyonunu azaltabilir. D vitamininden en
az 2 saat önce veya 4-6 saat sonra, bu ilaçların D vitamininden ayrı olarak alınması, bu
etkileşimi en aza indirecektir. Bu ilaçlar şunlardır;
- İyon değiştirici resinler (örn. kolestiramin)
- Laksatifler (örn. mineral yağ, senna gibi stimulant laksatif)
- Orlistat
- Parafin
• Karbamazepin, fenitoin veya barbitüratlar: Karbamazepin, fenitoin veya barbitüratlar, D
vitamini metabolizmasını aktif olmayan metabolitine artırarak D3 vitamininin etkisini
azaltır.
• Glukokortikosteroidler ile birlikte kullanımı, D vitamininin etkisini azaltabilir.
Gıda ve Gıda Takviyesi etkileşimleri:
Kalsiyum:
• Oksalik asit, fitik asit: Ispanak ve raventte bulunan oksalik asit ve tam taneli tahıllarda
bulunan fitik asit, kalsiyum absorpsiyonunu inhibe edebilir. Yüksek oksalik asit ve fitik asit
konsantrasyonlarına sahip gıdalar aldıktan sonraki 2 saat içinde kalsiyum ürünleri alınması
tavsiye edilmez.
• Kalsiyum tuzları, demir, çinko ve stronsiyum ranelatın emilimini azaltabilir. Sonuç olarak,
demir, çinko veya stronsiyum ranelat preparatları TABCAL-D3'ten en az iki saat önce veya
sonra alınmalıdır.
Özel popülasyonlara ilişkin ek bilgiler:
Etkileşim çalışması yapılmamıştır.
Pediyatrik Popülasyon:
Etkileşim çalışması yapılmamıştır.
4 / 10Geriyatrik popülasyon:
Etkileşim çalışması yapılmamıştır.
4.6.Gebelik ve laktasyon
Genel tavsiye: Gebelik kategorisi C’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Doğum kontrol yöntemleri üzerine bir etkisi bulunmadığına ve kullanırken doğum kontrolü
uygulamasının gerekliliğine dair bir veri bulunmamaktadır.
Gebelik dönemi
Sınırlı sayıda gebelikte maruz kalma olgularından gelen veriler, kalsiyum + vitamin D
kombinasyonun gebelik üzerinde ya da fetüsün/yeni doğan çocuğun sağlığı üzerinde advers etkileri
olduğunu göstermemektedir. Bugüne kadar herhangi önemli bir epidemiyolojik veri elde
edilmemiştir. Hayvanlar üzerinde yapılan çalışmalar, üreme toksisitesinin bulunduğunu
göstermiştir. İnsanlara yönelik potansiyel risk bilinmemektedir.
Bu Kalsiyum + Vitamin D kombinasyonu tavsiye edilen dozlarda kullanıldığı müddetçe gebelik
döneminde genellikle güvenli kabul edilir. Ancak yine de gebelikte yalnızca klinik olarak endike
olduğunda ve doktor tavsiyesi ile kullanılmalıdır. Kronik doz aşımı fetüs ve yeni doğan için zararlı
olabileceğinden dolayı önerilen doz aşılmamalıdır.
Gebelik süresince günlük gıda veya gıda takviyeleri ile toplamda alınan günlük miktar 1500 mg
kalsiyumu ve 1200 IU D vitaminini aşmamalıdır.
Hayvanlarda, gebelik sırasında D vitamini doz aşımının teratojenik etkilerinin bulunduğu
gösterilmiştir. Önerilen dozlarda kullanıldığında insanlar için teratojenik olduğuna dair kanıt
yoktur.
Gebelik döneminde muhtemel aşırı D vitamini alımına bağlı olarak yenidoğanda gelişen doğumsal
hiperkalsemi, fetusta pek çok yan etkiye sebep olabilir; retinopati, mental ve gelişim geriliği ile
karakterize, paratiroid hormonun baskılanması, hipokalsemi, kasılma, nöbetler ve valvüler aort
stenoz sendromu gibi.
Laktasyon dönemi
Bu Kalsiyum + Vitamin D kombinasyonu ürün tavsiye edilen dozlarda kullanıldığı müddetçe
laktasyon döneminde genellikle güvenli kabul edilir. Ancak yine de laktasyonda klinik olarak
endike olduğunda ve doktor tavsiyesi ile kullanılmalıdır.
Laktasyon süresince günlük gıda veya gıda takviyeleri ile toplamda alınan günlük miktar 1500 mg
kalsiyumu ve 1200 IU D vitaminini aşmamalıdır.
Kalsiyum ve D vitamini anne sütü ile atılmaktadır (süte geçmektedir.) Bu emzirilen çocuğa
kalsiyum veya D vitamini verileceği durumlarda göz önünde bulundurulmalıdır.
5 / 10Üreme Yeteneği/Fertilite:
Bugüne kadar, vitamin D ve/veya kalsiyumun insanlarda üremeye ilişkin advers etki gösterdiğini
kanıtlayan bir bilgi bulunmamaktadır.
4.7.Araç ve makine kullanımı üzerindeki etkiler
TABCAL-D3 kullanımının araç ve makine kullanımı üzerine herhangi bir etkisi bildirilmemiştir.
4.8.İstenmeyen etkiler
Çok yaygın (1/10); yaygın (1/100 ila <1/10); yaygın olmayan (1/1.000 ila <1/100); seyrek
(1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor)
Bağışıklık sistemi hastalıkları:
Bilinmiyor: Alerjik reaksiyon, anafilaktik reaksiyon, anafilaktik şok. Anjioödem veya laringeal
ödem gibi aşırı duyarlılık reaksiyonları.
İlgili laboratuvar ve klinik belirtilerle ilgili nadiren görülen aşırı duyarlılık reaksiyonları astım
sendromu, cilt ve/veya soluk borusunu, gastrointestinal kanalı ve/veya kardiyovasküler sistemi
etkileyen hafif ila orta düzey reaksiyonları içerir. Semptomlar kaşıntı, ürtiker, ödem, prurit,
kardiyo-respiratuvar distresi içerebilir. Çok nadiren de olsa anafilaktik şok dahil şiddetli
reaksiyonlar bildirilmiştir.
Metabolizma ve beslenme hastalıkları
Yaygın olmayan: Hiperkalsemi, hiperkalsiüri.
Gastrointestinal hastalıklar:
Bilinmiyor: Kabızlık, flatulans, bulantı, kusma, karın ağrısı, ishal, gastrointestinal ve abdominal
ağrı
Çok seyrek: Genellikle sadece aşırı dozda görülür, bkz. 4.9: Süt-alkali sendromu
Deri ve deri altı doku hastalıkları
Seyrek: Döküntü, kaşıntı, ürtiker.
Özel popülasyonlara ilişkin ek bilgiler:
Böbrek yetmezliği
Böbrek yetmezliği olan hastalarda hiperfosfatemi, nefrolitiazis ve nefrokalsinozis riski yüksektir.
4.9. Doz aşımı ve tedavisi
TABCAL-D3’ün, tavsiye edildiği gibi kullanıldığında aşırı doz durumuna yol açabildiğine ilişkin
herhangi bir kanıt bulunmamaktadır.
6 / 10Aşırı doz ilgili raporların büyük bir çoğunluğu, yüksek dozlu tek vitamin ve/veya multivitamin
preparatlarının eşzamanlı alımıyla ilişkilidir.
Kalsiyum ve D vitamininin toplam alımının, Kalsiyumun 2500 mg’ı ve D vitamininin 4000
IU/gün’ü aşacak şekilde olması toksisiteye neden olabilir.
Özellikle duyarlı hastalarda, akut veya uzun süreli kalsiyum ve D vitamini doz aşımı, D vitamini
hipervitaminozu, hiperkalsemi, hiperkalsiüri ve hiperfosfatemiye sebep olan böbrek yetmezliği,
süt-alkali sendromu, vasküler ve yumuşak doku kalsifikasyonuna, örneğin nefrolitiyazise yol açan
kalsinoza neden olabilir.
Süt-alkali sendromu, büyük miktarlarda kalsiyum ve emilebilen alkali tüketen hastalarda ortaya
çıkabilir. Semptomlar sık idrara çıkma, baş ağrısı, devam eden iştah kaybı, mide bulantısı veya
kusma, sıra dışı yorgunluk veya halsizlik, hiperkalsemi, alkaloz ve böbrek yetmezliği.
Doz aşımı hipervitaminoza ve hiperkalsemiye yol açabilir. Hiperkalsemi semptomları arasında
anoreksiya, susama, bulantı, kusma, kabızlık, karın ağrısı, kas güçsüzlüğü, yorgunluk, zihinsel
rahatsızlıklar, polidipsi, poliüri, kemik ağrısı, nefrokalsinoz, böbrek taşları ve ciddi vakalarda,
kardiyak aritmiler yer alabilir. Aşırı hiperkalsemi koma ve ölümle sonuçlanabilir. Kalıcı olarak
yüksek kalsiyum seviyeleri, geri dönüşümsüz böbrek hasarına ve yumuşak doku kalsifikasyonuna
yol açabilir.
Aniden başlayan baş ağrısı, konfüzyon gibi karakteristik olmayan başlangıç semptomları ve
kabızlık, ishal, mide bulantısı ve kusma gibi gastrointestinal rahatsızlıklar akut aşırı doz belirtisi
olabilir.
Bu semptomların ortaya çıkması halinde tedavi kesilmeli ve bir sağlık uzmanına danışılmalıdır.
Hiperkalseminin tedavisi: Kalsiyum ve D vitamini tedavisi kesilmelidir. Tiyazid diüretikler,
lityum, A vitamini, D vitamini ve kardiyak glikozitlerle tedavi de kesilmelidir. Bozulmuş bilinçli
hastalarda midenin boşaltılması. Rehidrasyon ve şiddete göre, loop diüretikler, bisfosfonatlar,
kalsitonin ve kortikosteroidler ile izole veya kombine tedavi. Serum elektrolitleri, böbrek
fonksiyonu ve diürez izlenmelidir. Ağır vakalarda EKG ve santral venöz basınç izlenmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Mineral desteği (Kalsiyum, D vitamini ve / veya diğer ilaçlar ile
kombinasyonlar)
ATC Kodu: A12AX
D vitamini kalsiyumun bağırsak emilimini artırır.
Kalsiyum ve D3 vitamini (kolekalsiferol) uygulaması, kalsiyum eksikliğinden kaynaklanan ve
artan kemik rezorpsiyonuna neden olan paratiroidoid hormonun (PTH) artmasına karşı koyar.
D vitamini eksikliğinden muzdarip bakım evindeki hastalar klinik bir çalışmasında, altı ay boyunca
iki tablet kalsiyum 500 mg / D vitamini 400 IU günlük alımının D3 vitamininin 25-hidroksile
metabolitinin değerini ve azalmış sekonder hiperparatiroidizm ve alkalin fosfatazlarını normalize
ettiğini göstermiştir.
7 / 1084 ± 6 yaşlarında 3270 bakım evindeki kadın hastayı içeren 18 aylık çift kör, plasebo kontrollü bir
çalışmada, Vitamin D (800 IU / gün) ve kalsiyum fosfat (1200 mg / gün elementel kalsiyuma
karşılık gelen) takviyesi alanların PTH sekresyonunda anlamlı bir düşüş göstermiştir. 18 ay sonra,
“tedavi amaçlı” bir analiz kalsiyum-D vitamini grubunda 80 kalça kırığını ve plasebo grubundaki
110 kalça kırığını göstermiştir (p = 0.004). 36 ay sonra yapılan bir takip çalışmasında kalsiyum-D
vitamini grubunda (n = 1176) en az bir kalça kırığı olan 137 kadın ve plasebo grubunda 178 (n =
1127, p <0.02) görülmüştür.
5.2.Farmakokinetik özellikler
Genel Özellikler
İnsan sağlığı ve sağlıklı halin devamı, doğal olarak vitamin ve eser elementlerin sürekli olarak alımı
ve yönetilmesine bağlıdır ve bunların emilimi, vücutta dağılımı, metabolizasyonu ve eliminasyonu
spesifik fizyolojik mekanizmalar tarafından gerçekleştirilir.
Kalsiyum
Emilim:
Gastrointestinal yoldan emilen kalsiyum miktarı, yutulan dozun yaklaşık % 30'udur.
Dağılım ve metabolizma:
Vücuttaki kalsiyumun % 99'u kemiklerin ve dişlerin sert yapısındadır. Geriye kalan % 1, hücre içi
ve sıvı dışı sıvılarda bulunur. Toplam kan-kalsiyum içeriğinin yaklaşık % 50'si fizyolojik olarak
aktif iyonize edilmiş formdadır, yaklaşık % 10'u sitrat, fosfat veya diğer anyonlara
kompleksleştirilmiştir, geriye kalan % 40'ı esasen albümin olan proteinlere bağlanmıştır.
Eliminasyon:
Kalsiyum dışkı, idrar ve ter ile giderilir. Renal atılım glomerüler filtrasyon ve kalsiyum tübüler
reabsorpsiyona bağlıdır.
D vitamini
Emilim:
D3 vitamini ince bağırsakta emilir.
Dağılım ve metabolizma:
Kolekalsiferol ve metabolitleri, kanda spesifik bir globüline bağlanarak dolaşır. Kolekalsiferol,
karaciğerde hidroksilasyon ile aktif form 25-hidroksikolekalsiferole dönüştürülür. Daha sonra
böbrekler içinde 1,25 hidroksikolekalsiferole dönüştürülür. 1,25 hidroksikolekalsiferol, kalsiyum
emilimini arttırmaktan sorumlu olan metabolittir. Metabolize olmayan D vitamini adipoz ve kas
dokularında depolanır.
8 / 10Eliminasyon:
D vitamini, dışkı ve idrarla dışarı atılır.
5.3.Klinik öncesi güvenlilik verileri
Bu ürün ile yapılan spesifik bir çalışma yoktur fakat ayrı ayrı bileşenlerin klinik öncesi güvenilirliği
kapsamlı şekilde belgelenmiştir. İnsan terapötik aralığından çok daha yüksek dozlarda hayvan
çalışmalarında teratojenite gözlenmiştir.
6. FARMASÖTİK ÖZELLİKLER
6.1.Yardımcı maddelerin listesi:
PVP K30
Mikrokristalin selüloz
Kroskarmelloz sodyum
Silikon dioksit
Magnezyum stearat
Opadry 204A180001 White
- Polivinil Alkol
- Talk
- Titanyum Dioksit
- Gliseril Monostearat
- Polisorbat 80
6.2.Geçimsizlikler
Geçerli değildir.
6.3.Raf ömrü
24 ay
6.4.Saklamaya yönelik özel tedbirler
25°C’nin altındaki oda sıcaklığında saklayınız.
6.5.Ambalajın niteliği ve içeriği
28 tabletlik blister
6.6.Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
9 / 107. RUHSAT SAHİBİ
Edis Pharma İlaç San. ve Tic. Ltd. Şti.
Cumhuriyet Mah. Cumhuriyet Cad. No:11/1
Çekmeköy/İstanbul/Türkiye
Tel: (0216) 469 63 09
Faks: (0216) 469 63 15
8. RUHSAT NUMARASI
2022/534
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 20.09.2022
Son yenileme tarihi:
10. KÜB’ÜN YENİLENME TARİHİ
10 / 10