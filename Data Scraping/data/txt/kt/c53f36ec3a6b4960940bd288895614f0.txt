 
1/20 KULLANMA TALİMATI  
 
DESOLETT 150 mcg/30 mcg Tablet 
Ağızdan kullanılır.  
 
• Etkin madde : Desogestrel 150 mikrogram, etinilestradiol 30 mikrogram  
• Yardımcı maddeler : all-rac-α-tokoferol, patates nişastası, silika koloidal susuz, povidon, 
stearik asit, laktoz monohidrat ( ineklerden  elde edilir), saf su, aseton . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında , doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında: 
1.  DESOLETT nedir ve ne için kullanılır?  
2.  DESOLETT’i kullanmadan önce dikkat edilmesi gerekenler  
3.  DESOLETT nasıl kullanılır?  
4.  Olası yan etkiler nelerdir?  
5.  DESOLETT’in saklanması  
Başlıkları yer almaktadır.  
 1. DESOLETT
 nedir ve ne için kullanılır?  
DESOLETT, karton k utu içerisinde, 21 tablet içeren 1 blister şeklinde kullanıma 
sunulmaktadır.  
 Bir yüzünde 5’in üzerinde “TR” baskısı ve diğer tarafında “ORGANON” yazan tabletler 
yuvarlak,  bikonveks (her iki yüzeyi de dışbükey), 6 mm çapında  ve beyaz renktedir. 
 DESOLETT, ağız yoluyla alınan, kombine bir doğum kontrol tabletidir. Hamile  kalmayı 
önlemek amacıyla  kullanılır.  
 Bu düşük dozlu doğum kontrol tableti  kadın cinsiyet hormonlarının iki tipini içerir: Östrojen ve 
progestojen. Bu hormonlar yumurtalıklarınızdan yumurta çıkışını önleyerek gebe kalmanızı 
önler. Ayrıca, DESOLETT rahim ağzında ( serviks ) bulunan sıvıyı  (mukus) daha yoğun hale 
getirerek  spermin rahime ulaşmasını zorlaştırır.  
 DESOLETT 21 günlük bir ilaçtır; 21 gün boyunca her gün bir tablet alırsınız , sonraki  7 gün  
hiç tablet alma zsınız .   
 2. DESOLETT’i kullanmadan önce dikkat edilmesi gerekenler  
Kombine hormonal kontraseptifler (KHK) hakkında bilinmesi gereken önemli konular: 
• Doğru kullanıldıklarında etkisi geri çevrilebilen doğum kontrol yöntemlerinin en 
güvenilirlerinden biridir.  
2/20 • Özellikle kullanımlarının ilk yılında veya 4 hafta ya da daha uzun süreli bir aradan sonra 
tekrar başlanmalarını takiben toplardamar ve atardamarlarda kan  pıhtısı olma riskini az 
miktarda artırırlar.  
• Lütfen dikkatli olunuz ve sizde kan pıhtısı belirtileri olduğunu düşünüyorsanız doktorunuzla görüşünüz (bkz. Bölüm 2 “Kan pıhtıları”)  
• Bazı kadınlar mevcut tıbbi sorunları veya hastalıkları nedeniyle bu tableti almamalıdır. 
DESOLETT’in sizin için uygun olduğundan emin olmak için lütfen bu kullanma talimatını 
okuyunuz.  
• Hamileliği önlemek için DESOLETT’i size söylenen şekilde almanız ve her bir pakete zamanında başlamanız önemlidir. Bir tableti almayı unuttuğunuzda ya da hamile kaldığınızı 
düşündüğünüzde ne yapacağınızı anladığınızdan emin olunuz.  
 Bu tableti almanın yar arları şunlardır:  
• Doğru şekilde kullanıldığında en güvenli, geri dönüşlü doğum kontrol yöntemlerinden biridir.  
• Cinsel yaşamı kesintiye uğratmaz.  
• Adet kanamalarınız daha düzenli, daha hafif ve daha az ağrılı hale gelir  
• Adet kanaması öncesi semptomlarınıza faydası olabilir.  
 DESOLETT sizi, HIV (AIDS) veya Klamidya gibi cinsel yolla bulaşan hastalıklara karşı 
korumaz.  Bu tip koruma sadece prezervatif ile mümkündür.  
 
Hamileliği önlemesi için DESOLETT’in belirtilen şekilde alınması gerekir.  
 DESOLETT kullanmadan önce bilinmesi gerekenler  
Genel bilgiler:  
DESOLETT’i kullanmaya başlamadan önce bölüm 2’de yer alan kan pıhtılarına ait kısmı okumalısınız. Özellikle kan pıhtılarının muhtemel bulgularını okumanız önemlidir – bkz. 
bölüm 2 “Kan pıhtıları”.  
 Bu ilacı kullanmaya  başlamadan  önce  veya kullanmaya devam edip etmemeye karar verirken 
ilacın  yararlarını ve risklerini anlamanız önemlidir. Bu ilaç sağlıklı kadınların çoğu için uygun 
olsa bile , tüm kadınlar için uygun değildir.  
 Bu kull anma talimatında belirtilen hastalıklardan veya risk faktörlerinden herhangi biri sizde 
mevcut ise doktorunuza söyleyiniz . 
 DESOLETT almaya başlamadan önce  
• Doktorunuz size kendiniz ve ailenizin tıbbi sorunları hakkında sorular soracak ve kan basıncınızı ölçecektir. Meme muayenesi gibi başka kontrollerden de geçmeniz gerekebilir.  
 DESOLETT almaya devam ederken  
• Genellikle ilaç yeniden reçetelenirken, doktorunuz tarafından düzenli kontrollerden  
geçirilmeniz gerekecektir.  
• Düzenli servikal yayma (smear)  testleri yaptırmanız gerekecektir.  
• Ayda bir kez memelerinizi ve meme uçlarınızı değişiklikler yönünden tetkik ediniz; 
yumrular veya deride çukurlaşma gibi tuhaf herhangi bir durum görürseniz veya elinizle hissederseniz doktorunuza söyleyiniz.  
3/20 • Bu ilacı alırken bir kan testi yaptırmanız gerekirse  doktorunuza söyleyiniz ; çünkü bu ilaç  
bazı testlerin sonuçlarını etkileyebilir.  
• Bir ameliyat geçirecekseniz,  doktorunuzun mutlaka bilmesi gerekir.  Ameliyattan yaklaşık 
4-6 hafta önce bu ilacı almayı bırakmanız gerekebilir. Kan pıhtısı riskini azaltmak için bu 
gereklidir  (bkz. ‘ Tablet  ve kan pıhtıları’ bölümü). Doktorunuz tableti ne zaman tekrar 
kullanmaya başlayabileceğinizi size söyleyecektir.   
 
DESOLETT’i aşağıdaki durumlarda KULLANMAYINIZ Aşağıdaki durumlardan herhangi biri sizde varsa, DESOLETT kullanmamalısınız. Aşağıdaki durumlardan herhangi biri sizde varsa, doktorunuza söylemeniz gerekir.  Doktorunuz hangi 
farklı doğum kontrol yönteminin uygun olacağını sizinle konuşacaktır. Ayrıca ‘DESOLETT ’i 
aşağıdaki durumlarda dikkatli kullanınız ’ kısmına bakınız.  
• Eğer DESOLETT’in bileşenlerinden herhangi birine karşı aşırı duyarlılığınız ( alerjiniz ) 
varsa.  
• Eğer bacaklarınızın, akciğerlerinizin veya diğer organlarınızın kan damarlarında bir kan pıhtısı (derin ven trombozu – DVT, akciğer embolisi – AE) varsa (veya daha önce olmuşsa).  
• Eğer k an pıhtılaşmasını etkileyen bir rahat sızlığınızın olduğunu biliyorsanız; örn. protein C 
eksikliği, protein S eksikliği, antitrombin -III eksikliği, Faktör V Leiden veya antifosfolipid 
antikorları  
• Eğer bir ameliyat geçirmeniz gerekiyorsa veya uzun süre ayağa kalkıp dolaşamamışsanız 
(bkz. ‘Kan p ıhtıları’ bölümü)  
• Eğer kalp krizi veya inme geçirmişseniz  
• Eğer angina pektoris (şiddetli göğüs ağrısına neden olan ve kalp krizinin ilk belirtileri 
olabilen bir durum) veya geçici iskemik atak (GİA – geçici inme belirtileri) varsa veya daha 
önce olmuşsa  
• Eğer atardamarlarınızda pıhtı oluşma riskini artırabilecek aşağıdaki hastalıklardan herhangi 
biri sizde mevcutsa:  
− kan damarlarının hasar gördüğü ciddi diyabet (şeker hastalığı)  
− çok yüksek kan basıncı  
− kanda çok yüksek yağ seviyeleri (kolesterol ve trigliseritler)  
− hiperhomosisteinemi  (kanda yüksek seviyelerde homosistein [kandaki yaygın amino asit] 
bulunması)  olarak bilinen bir durum  
• Eğer auralı (önceden belirti veren) migren  olarak bilinen bir migren ti pi başağrınız varsa 
veya geçirmişseniz.  
• Eğer sizde şiddetli bir karaciğer hastalığı varsa veya yakın geçmişte yaşadıysanız.  
• Eğer geçmişte karaciğer tümörünüz  olduysa.  
• Eğer sizde kandaki yağlı maddelerin yüksek seviyesine bağlı olarak pankreatit (pankreasın 
iltihaplanması) varsa veya yakın geçmişte yaşadıysanız.  
• Eğer hamileyseniz veya hamile olabileceğinizi düşünüyorsanız.  
• Eğer cinsiyet hormonlarından etkilenen bir kanse riniz (örneğin meme, endometriyum 
(rahim çeperi) veya yumurtalık kanseri ) varsa.  
• Eğer doktorunuz tarafından nedeni açıklanamayan vajinal kanamanız  varsa.  
• Hepatit C hastasıysanız ve ombitasvir / paritaprevir / ritonavir ve dasabuvir veya glekaprevir  
/ pibrentasvir içeren tıbbi ürünler kullanıyorsanız (ayrıca bkz. Bölüm 2, ‘Diğer ilaçlar ile 
birlikte kullanımı’).  
 
→ Bu durumlardan herhangi biriyle karşılaşırsanız  veya ilk kez  DESOLETT kullanırken 
ortaya çıkarlarsa, bir an önce doktorunuzla görüşünüz. DESOLETT almayınız.  
  
4/20 DESOLETT’i aşağıdaki durumlarda DİKKATLİ KULLANINIZ  
Doktorunuza ne zaman danışmalısınız?  
Eğer,  
− Bacaklarınızda kan pıhtısı (örn. derin ven trombozu), akciğerinizde kan pıhtısı (örn. 
akciğer embolisi), kalp krizi veya inme geçirdiğinize işaret edebilecek kan pıhtılaşmasının olası belirtilerini fark ederseniz (bkz. aşağıda ‘Kan pıhtıları’ bölümü),  
acilen tıbbi yardım alınız.  Bu ciddi yan etkilere ait bul guların açıklaması için “Kan pıhtısı nasıl anlaşılır?” bölümüne 
bakınız.  
 Eğer,  
− Yüzde, dilde ve/veya boğazda şişme gibi anjiyoödem semptomları ve/veya yutma güçlüğü 
veya potansiyel olarak nefes alma güçlüğü ile birlikte kurdeşen  yaşarsanız ( bkz. aşağıda " 
Aşağıdakilerden herhangi biri sizin için geçerliyse doktorunuza söyleyiniz ” bölümü) , 
acilen tıbbi yardım alınız.  
 
Aşağıdakilerden her hangi biri sizin için geçerliyse doktorunuza söyleyiniz  
Söz konusu durum DESOLETT kullanırken başlamışsa ya da şiddetlenmişse, doktorunuza 
söylemelisiniz.  
• Geçmişte kalp, dolaşım veya kan pıhtılaşması yla ilgili sorunlar yaşadıysanız.  
• Şeker hastalığınız  (diyabet) varsa.  
• Geçmişte böbrek veya karaciğer sorunlarınız olduysa.  
• Geçmişte şiddetli depresyon geçirdiyseniz.   
• Geçmişte  migren iniz olduysa. 
• Hamileyken ya da tableti kullanırken : 
− tüm vücutta kaşıntı ( pruritus ) 
− enfek siyondan kaynaklı olmayan sarılık  
− safra taşı 
− sistemik lupus eritematozus (SLE)  
− herpes gestationis  adı verilen içi su dolu kabarcık benzeri döküntü. 
− otoskleroz adı verilen bir işitme sorunu. 
− Porfiri , kalıtsal  ve edinilmiş  anjiyoödem  adı verilen diğer seyrek görülen durumlar  
olduysa [Yüzde, dilde ve/veya boğazda şişme gibi anjiyoödem semptomları ve/veya yutma 
güçlüğü veya potansiyel olarak nefes alma güçlüğü ile birlikte kurdeşen yaşarsanız  
derhal  doktorunuz ile görüşmelisiniz. Östrojen içeren ürünler, kalıtsal ve edinilmiş 
anjiyoödem semptomlarına neden olabilir veya semptomları kötül eştirebilir ]. 
• Yüzünüzde kahverengi lekeler  varsa  (kloazma) ; eğer bu lekeler sizde varsa güneş veya 
ultraviyole ışığa maruz kalmaktan kaçınınız.   
• Sizde Crohn hastalığı veya ülseratif kolit (kronik iltihabi bağırsak hastalığı) varsa;  
• Sizde sistemik lupus eritematozus (SLE, doğal savunma sisteminizi etkileyen bir hastalık) 
varsa;  
• Sizde hemolitik üremik sendrom (HÜS, böbrek yetmezliğine yol açan bir pıhtılaşma 
bozukluğu) varsa;  
• Sizde orak hücre hastalığı (kansızlığa yol açan anormal alyuvar üretimi) va rsa,  
• Kanınız daki yağ seviyeleri yükselmişse (hipertrigliseridemi) veya bu durum ailenizde daha 
önce görülmüşse. Hipertrigliseridemi, pankreatit (pankreas iltihabı) gelişme riskinde artışla 
ilişkilendirilmiştir;   
5/20 • Bir ameliyat geçirmeniz gerekiyorsa veya uzu n süre ayağa kalkıp dolaşamamışsanız (bkz. 
‘Kan pıhtıları’ bölümü);  
• Yeni doğum yaptıysanız kan pıhtısı gelişme riski daha yüksektir. Doğumdan sonra 
DESOLETT kullanmaya ne kadar erken başlayabileceğinizi doktorunuza sorunuz.  
• Deri altındaki topl ardamarlarda iltihap varsa (süperfisyel tromboflebit);  
• Toplardamarlarınızda varis varsa.  
 
Bunlardan herhangi biri sizin için geçerliyse doktorunuza söyleyiniz. Tablet  kullanırken 
bunlardan herhangi biri ilk defa gerçekleşirse veya daha kötüleşir ya da tekr arlanırsa da 
doktorunuza söyleyiniz, çünkü DESOLETT almayı durdurmanız gerekebilir.  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 Tablet  ve kan pıhtıları  
KAN PIHTILARI  
 
Dolaşım bozuklukları ile ilgili yan etkilerin ortaya çıkma riski özellikle 35 yaş üzeri ve sigara 
içen kadınlarda yüksektir.  
 DESOLETT gibi kombine hormonal doğum kontrol yönteminin kullanımı, hiçbir kombine hormonal yöntem kullanmamaya kıyasla kan pıhtıs ı oluşma riskinizi artırır. Nadir vakalarda 
kan pıhtısı kan damarını tıkayabilir ve ciddi problemlere neden olabilir.  
 
Kan pıhtıları, 
• toplardamarlarda (‘venöz tromboz’, ‘venöz tromboembolizm’ veya VTE olarak bilinir)  
• atardamarlarda (‘arteriyel tromboz’, ‘arteriyel tromboembolizm’ veya ATE olarak bilinir)  
oluşabilir.  
 
Kan pıhtıları her zaman tamamen iyileşmez. Nadiren, ciddi ve kalıcı etkiler olabilir veya çok 
seyrek olarak ölümcül olabilirler.  
 
DESOLETT nedeniyle zararlı kan pıhtısı oluşma riski nin düşük olduğunu hatırlamak 
önemlidir.  
 
Kan pıhtısı nasıl anlaşılır  
Aşağıdakilerden herhangi birini fark ederseniz acil tıbbi yardım alın.  
 
Bu belirtilerden herhangi biri sizde mevcut mu?  
 Olası rahatsızlık  
• bir bacağın veya bacakta ya da ayaktaki bir damarın şişmesi, 
özellikle aşağıdaki durumlarla birlikteyse:  
− bacakta, yalnızca ayağa kalkarken veya yürürken hissedilebilen ağrı veya hassasiyet  
− bacakta sıcaklığın artması  
− bacağın derisinde renk değişimi (örn. soluklaşma veya kırmızı ya da maviye dönme)  
 Derin ven trombozu   
6/20 • aniden sebebi belli olmayan nefes darlığı veya hızlı nefes alıp 
verme;  
• belli bir nedeni olmayan, kan gelmesiyle birlikte olabilen ani 
öksürük;  
• derin nefes alıp vermeyle artabilen keskin göğüs ağrısı;  
• ciddi sersemlik veya baş dönmesi;  
• hızlı veya düzensiz kalp atımı;  
• karnınızda ciddi ağrı;  
Emin değilseniz bir doktorla görüşünüz çünkü öksürük veya nefes 
darlığı gibi bazı belirtiler solunum yolu enfeksiyonu gibi daha hafif 
durumlarla karıştırılabilir (örn. soğuk algınlığı)  Akciğer embolisi  
Genellikle tek bir gözde görülen aşağıdaki belirtiler:  
• ani görme kaybı veya  
• görme kaybına ilerleyebilen ağrısız görme bulanıklığı  
 Retinal ven trombozu 
(gözde kan pıhtısı)  
• göğüste ağrı, rahatsızlık, basınç, ağırlık  
• göğüste, kollarda veya göğüs kemiğinin altında sıkışma veya 
doluluk hissi 
• tokluk, hazımsızlık veya tıkanıklık hissi,  
• sırt, çene, boğaz, kol ve karna uzanan, üst bedende ağrı,  
• terleme, bulantı, kusma veya sersemlik;  
• aşırı halsizlik, endişe (anksiyete) veya nefes darlığı,  
• hızlı veya düzensiz kalp atımı  
 Kalp krizi  
• özellikle vücudun tek bir tarafında yüz, kol veya bacakta ani 
güçsüzlük veya uyuşma;  
• ani kafa karışıklığı, konuşma veya anlama güçlüğü;  
• gözlerden biri veya her ikisinde ani görme kaybı;  
• ani yürüme güçlüğü, baş dönmesi, denge veya koordinasyon kaybı;  
• sebebi bilinmeyen ani, ciddi ve uzun süreli baş ağrısı  
• Nöbetle birlikte veya nöbet olmadan bayılma veya bilinç kaybı  
 Bazen inme belirtileri, hemen ve tamamen iyileşecek şekilde çok kısa süreli olabilir. Ancak yine de acil tıbbi yardım almalısınız çünkü başka bir inme riskiniz olabilir. 
 İnme (felç)  
• kol ve bacak gibi uzuvlarda şişme ve hafif mavi renk alma;  
• karnınızda ciddi ağrı (akut abdomen)  Diğer  toplardamarları 
tıkayan kan pıhtıl arı 
  
Toplardamarda kan pıhtıları  
Toplardamarda kan pıhtısı oluşursa neler olabilir?  
• Kombine hormonal kontraseptif kullanımı, toplardamarda kan pıhtısı (venöz tromboz) ile 
ilişkilendirilmiştir. Ancak, bu yan etkiler seyrektir. Bu yan etkiler en çok kombine hormonal 
kontraseptif kullanımının ilk yılında görülmüştür.  
• Kan pıhtısı bacakta veya ayakta bir toplardamarda oluşursa derin ven trombozuna (DVT) 
neden olabilir 
• Kan pıhtısı bacaktan ayrılıp akciğere yerleşirse akciğer embolisine neden olabilir   
7/20 • Çok seyrek olarak kan pıhtısı göz gibi başka bir organda oluşabilir (retinal ven trombozu)  
 
Toplardamarda kan pıhtısı oluşma riski ne zaman en yüksektir?  
Toplardamarda kan pıhtısı oluşma riski, ilk kez kombine hormonal kontraseptif kullanıldığında, 
kullanımın ilk yılında en fazladır. Risk ayrıca kombine hormonal kontraseptife 4 hafta veya 
daha uzun süre ara verildikten sonra tekrar başlandığında (aynı ürün veya farklı bir ürün) daha fazla olabilir.  
 İlk yıldan sonra, risk azalır ancak yine de kombine hormonal kontraseptif kullanmadığınız durumdan biraz daha fazladır.  
 DESOLETT kullanmayı bıraktığınızda kan pıhtısı riskiniz birkaç hafta içerisinde normale döner.  
 Kan pıhtısı oluşma riski nedir?  
Risk, doğal VTE riskinize ve kullandığınız kombine hormonal kontrasep tife bağlıdır.  
DESOLETT’le bacakta veya akciğerde kan pıhtısı (DVT veya AE) riski düşüktür.  
• Herhangi bir kombine hormonal kontraseptif kullanmayan ve hamile olmayan 10.000 
kadından, yaklaşık 2’sinde bir yıl içinde kan pıhtısı oluşur  
• Levonorgestrel, norethisteron veya norgestimat içeren kombine hormonal kontraseptif kullanan 10.000 kadından, yaklaşık 5 ila 7’sinde bir yıl içinde kan pıhtısı oluşur  
• Norelgestromin veya DESOLETT gibi etonogestrel içeren kombine hormonal kontraseptif 
kulla nan 10.000 kadından, yaklaşık 9 ila 12’sinde bir yıl içinde kan pıhtısı oluşur  
• Kan pıhtısı oluşma riski kişisel tıbbi hikayenize göre değişir (bkz. aşağıda “Kan pıhtısı 
riskinizi artıran unsurlar” bölümü)  
 
 Bir yıl içinde kan 
pıhtısı oluşma riski  
Hamile olmayan ve kombine hormonal tablet/bant/halka 
kullanmayan kadınlar  10.000 kadından 
yaklaşık 2’si  
Levonorgestrel, noretisteron veya norgestimat  içeren kombine 
hormonal kontraseptif tablet kullanan kadınlar   10.000 kadından 
yaklaşık 5 ila 7’si  
DESOLETT kullanan kadınlar  10.000 kadından 
yaklaşık 9 ila 12’si   
 Toplardamarda kan pıhtısı riskinizi artıran unsurlar  
DESOLETT’le kan pıhtısı oluşma riski düşüktür ancak bazı durumlar riski artırır.  
Eğer:  
• Aşırı kiloluysanız (vücut kitle indeksi veya VKİ 30 kg/m
2 üzerindeyse); 
• Yakın akrabalarınızdan  birinin bacaklarında, akciğerinde veya diğer organlarında genç yaşta 
(örn. 50 yaşın altında) kan pıhtısı olmuşsa. Bu durumda kalıtsal kan pıhtılaşma sorununuz olabilir.  
• Bir ameliyat geçirmeniz gerekiyorsa ya da bir hastalık veya yaralanma nedeniyle uzun süre 
ayağa kalkıp dolaşamamışsanız ya da bacağınız alçıdaysa. Ameliyat olmadan veya hareketliliğiniz  kısıtlanmadan birkaç hafta önce DESOLETT kullanımının bırakılması 
gerekebilir. DESOLETT kullanımını bırakmanız gerekiyorsa tekrar kullanmaya ne zaman başlayabileceğinizi doktorunuza sorunuz. 
• Yaşınız ilerledikçe (özellikle 35 yaşın üzerinde);  
• Birkaç hafta önce doğum yaptıysanız;   
8/20 riskiniz daha yüksektir. 
Bu durumların sayısı arttıkça kan pıhtısı oluşma riskiniz de artar.  
 Özellikle diğer unsurlara sahipseniz, havayolu seyahati (4 saatten fazla) geçici olarak kan pıhtısı oluşma riskinizi artırabilir.  
 Bu durumlardan herhangi biri sizin için geçerliyse emin olmasanız bile doktorunuza söylemeniz önemlidir.  
Doktorunuz DESOLETT’in durdurulması gerektiğine karar verebilir.  
 DESOLETT kullanımı sırasında yukarıdaki durumlardan herhangi biri değişirse, örneğin, yakın akrabalarınızdan birinde sebebi belli olmayan kan damarında pıhtı oluşumu gerçekleşirse veya fazla kilo alırsanız, doktorunuza söyleyiniz.  
 
Atardamardaki kan pıhtıları  
Atardamarda kan pıhtısı oluşursa neler olabilir? 
Toplardamardaki kan pıhtısı gibi, atardamar içerisinde oluşan kan pıhtısı da ciddi sorunlara 
neden olabilir. Örneğin kalp krizine veya inmeye neden olabilir.  
 
Atardamarda kan pıhtısı riskinizi artıran unsurlar  
DESOLETT kullanımıyla kalp krizi veya inme riski oldukça düşüktür ancak aşağıdaki 
durumlarda bu risk artar:  
• Yaşınız arttıkça (35 yaş üzeri);  
• Sigara kullanıyorsanız. DESOLETT gibi kombine hormonal kontraseptif kullanırken 
sigarayı bırakmanız önerilir. Sigara kullanmayı bırakamıyorsanız ve 35 yaş üzerindeyseniz doktorunuz farklı bir doğum kontrol yöntemi kullanmanızı önerebilir;  
• Aşırı kiloluysanız;  
• Kan basıncınız yükse kse; 
• Yakın akrabalarınızdan biri genç yaşta (50 yaşın altında) kalp krizi veya inme geçirdiyse. 
Bu durumda sizin de kalp krizi veya inme geçirme riskiniz daha yüksek olabilir; 
• Sizde veya yakın akrabalarınızdan birinde, kanda yüksek yağ seviyeleri (kolester ol veya 
trigliserit) durumu varsa; 
• Özellikle ‘auranın eşlik ettiği migren  (baş ağrısından önce fark edilen hisler veya 
semptomlar; görsel aura için belirtiler: Kör noktalar, zik -zak görme veya dalgalı görüntüler, 
çakan ışıklar) ’ adı verilen tipte migreniniz varsa;  
• Kalbinizle ilgili bir sorununuz (kalp kapakçığı rahatsızlığı, atriyel fibrilasyon adı verilen ritm 
bozukluğu) varsa;  
• Diyabetiniz (şeker hastalığı) varsa.  
 Bu durumlardan birden fazlası sizde mevcutsa veya her hangi biri ciddiyse, kan pıhtısı oluşma 
riski daha da yüksek olabilir.  DESOLETT kullanımı sıras ında yukarıdaki durumlardan herhangi biri değişirse, örneğin, 
sigara kullanmaya başlarsanız veya yakın akrabalarınızdan birinde sebebi belli olmayan tromboz gerçekleşirse veya fazla kilo alırsanız, doktorunuza söyleyiniz.  
 Tablet  ve kanser  
Bu tablet uzun süre kullanılırsa yumurtalık  ve rahim kanserine yakalanma riskinizi azaltır. 
Bununla birlikte rahim ağzı kanseri ne yakalanma riskiniz biraz artabilir; fakat bunun nedeni  
9/20 tabletin kendisi değil, prezervatifsiz cinsel ilişkiye girmek olabilir. Tüm kadınlar düzenli 
servikal yayma (smear) testleri yaptırmalıdır.   
Meme kanseriniz varsa veya geçmişte yakalandıysanız, tablet kullanmamalısınız. Bu tablet 
meme kanserine yakalanma r iskinizi biraz arttırır. Ne kadar uzun süre tablete devam ederseniz 
bu risk o kadar artar; ancak tableti kesmenizden sonra yaklaşık 10 yıl içinde risk normale döner. Meme kanseri 40 yaşın altındaki kadınlarda ender görüldüğünden, halihazırda ve geçmişte tablet kullanan kadınlarda ilave meme kanseri vakalarının sayısı azdır.  
 Örneğin:  
• Daha önce hiç tablet kullanmamış  10.000 kadından yaklaşık 16’sı 35 yaşına geldiğinde 
meme kanserine yakalanır.  
• Yirmili yaşların başında 5 yıl süreyle tablet kullanmış  10.000 kadından yaklaşık 17-18’i 
35 yaşına geldiğinde meme kanserine yakalanır.  
• Daha önce hiç tablet kullanmamış  10.000 kadından yaklaşık 100’ü 45 yaşına geldiğinde 
meme kanserine yakalanır.  
• Otuzlu yaşların başında 5 yıl süreyle tablet kullanmış  10.000 kadından yaklaşık 110’u 
45 yaşına geldiğinde meme kanserine yakalanır.  
 Meme kanseri riskiniz aşağıdaki durumlarda artar:  
• Daha önce meme kanserine yakalanmış yakın bir akrabanız varsa (anne, kızkardeş, anneanne),  
• Ciddi kilo fazlanız varsa.  
 
Memelerinizde herhangi bir değişiklik fark ederseniz (örneğin, deride çukurlaşma, meme 
uçlarında değişiklikler veya görebildiğiniz veya elinizle hissedebildiğiniz yumrular), mümkün 
olan en kısa zamanda bir doktora başvurunuz. 
 Tablet alınması sarılık ve kans er olmayan karaciğer tümörleri gibi karaciğer hastalıklarıyla 
ilişkilendirilmiştir; ancak bu nadirdir. Çok nadir olarak tablet, uzun süre kullanan kadınlarda karaciğer kanserinin bazı formlarıyla da ilişkilendirilmiştir.  
 Şiddetli mide ağrısı, cildinizde veya gözlerinizde sararma (sarılık) yaşarsanız mümkün 
olan en kısa zamanda bir doktora başvurunuz.  DESOLETT almayı durdurmanız gerekebilir.  
 Psikolojik bozukluklar  
DESOLETT  de dahil olmak üzere  hormonal doğum kontrol hapı  kullanan bazı kadınlar da 
depresyon veya depresif ruh hali  görüldüğü bildiril miştir. Depresyon ciddi olabilir ve bazen 
intihar eğilimli düşüncelere yol açabilir. Eğer r uh hali değişiklikleri ve depresif belirtiler 
yaşarsanız, daha fazla tıbbi yardım için m ümkün olan en kısa sürede doktorunuza başvurunuz. 
 Sağlık  sorunlarınız veya hastalıklarınız varsa doktorunuza söyleyiniz.  
 DESOLETT’in yiyecek ve içecek ile kullanılması  
DESOLETT  kullanırken yiyecek ve içeceklerle ilgili uygulanması gereken özel bir talimat 
yoktur.   Hamilelik  
İlacı kullanmadan önce doktorunuza veya eczacınıza danışınız.  
  
10/20 Hamile iseniz DESOLETT kullanmayınız .  Hamile olduğunuzu düşünüyorsanız, DESOLETT 
kullanmayı durdurmadan önce hamile kaldığınızı doğrulamak için gebelik testi yaptırınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanm adan önce doktorunuza veya eczacınıza danışınız.  
Emzirme döneminde DESOLETT tavsiye edilmemektedir. DESOLETT, anne sütünün 
kalitesini azalttığı  ve bileşimini değiştirdiği  için emzirme etkilenebilir. Bu sebeple, 
DESOLETT kullanımı genel olarak bebeğin tamamen sütten kesilmesine kadar önerilmemektedir. Süt ile birlikte küçük miktarlarda ilacın  salgılanması mümkün olmakla 
birlikte, bu durumun bebeğin sağlığı üzerinde olumsuz bir etkiye sahip olduğuna ilişkin 
herhangi bir kanıt mevcut değildir.  
 Alternatif doğum kontrol yöntemleri hakkında doktorunuza danışınız.  Emziriyor olmanız 
hamile kalmanızı önlemez. 
 
Araç ve makine kullanımı  
DESOLETT  araç ve makine kullanımı üzerinde bilinen bir etkiye sahip değildir.  
 DESOLETT’in içeriğinde bulunan bazı yardımcı maddeler hakkında önemli bilgiler  
Bu ilaç laktoz içermektedir. Eğer daha önceden doktorunuz tarafından bazı şekerlere karşı 
intoleransınız (dayanıksızlığınız) olduğu söylenmişse bu tıbbi ürünü almadan önce 
doktorunuzla temasa geçiniz.  
 Diğer ilaçlar ile birlikte kullanımı  
Bu tableti kullanırken başka bir ilacı veya reçeteli olmasa bile  bitkisel bir ürünü aynı zamanda almanız gerekirse, doktorunuza, eczacınıza veya diş hekiminize DESOLETT kullandığınızı her 
zaman bildiriniz. DESOLETT kullandığınızı bu başka bir ilacı reçeteleyen doktorunuza veya diş hekiminize (veya eczacınıza) de söyleyiniz. Bunun nedeni, DESOLETT ’in diğer ila çların 
ne kadar iyi çalıştığını da etkileyebilmesidir, bu da  etkinin artmasına (örneğin siklosporin) veya 
etkinin azalmasına (örneğin lamotrigin) neden olabil mektedir. Eğer bu ilaçları alıyorsanız, 
tedavinizin ayarlanması gereken durumlarda bunu doktorunuz a hatırlatınız.  Ayrıca ilaçlarınızın 
kullanma talimatlarını okuyarak bunların hormon içeren doğum kontrol ilaçlarıyla birlikte alınıp alınamadığını öğreniniz.  
 Bazı ilaçlar DESOLETT’in gereken şekilde etki etmesini engelleyebilir . Bu, aşağıda 
belirtilen tedavilerde kullanılan ilaçları içerir:  
• Epilepsi (sara) (primidon, fenitoinler, fenobarbital, karbamazepin, okskarbazepin, 
topiramat, felbamat,  modafinil);  
• Tüberküloz  (verem) (rifampisin);  
• HIV (AIDS)  enfeksiyonu (ritonavir, nelfinavir, nevirapin ve efavirenz);  
• Hepatit C virüs enfeksiyonu (örn., boceprevir, telaprevir)  
• Diğer bulaşıcı hastalıklar (örn., griseofulvin)  
• Depresif ruh hali (St. John’s wort (Sarı kantaron otu)  bitkisel tedavisi)  
• Akciğerlerde kan damarlarındaki  yüksek kan basıncı  (bosentan)  
 
Eğer DESOLETT’in etkisini azaltabilecek bir ilaç ya da bitkisel ürün kullanıyorsanız, bir bariyer doğum kontrol yöntemi de kullanılmalıdır. Başka bir ilacın, ilacı kullanmayı bıraktıktan  
11/20 28 gün sonraya kadar DESOLETT üzerinde etkisi olabileceğinden, bu  süre kadar bariyer 
doğum kontrol yöntemi de kullanılması gerekmektedir.  
 Eğer Hepatit C hastasıysanız ve ombitasvir / paritaprevir / ritonavir  ve dasabuvir veya 
glekaprevir / pibrentasvir içeren tıbbi ürünler kullanıyorsanız, DESOLETT'i kullanmayın, 
çünkü bu, karaciğer fonksiyonu kan test sonuçlarında artışa neden olabilir (ALT karaciğer enziminde artış).  
 Doktorunuz, bu tıbbi ürünlerle tedaviye başlamadan önce size başka bir tür kontraseptif  (doğum 
kontrolünde kullanılan bir yöntem)  reçete edecektir.  
 DESOLETT, bu tedavinin tamamlanmasından yaklaşık 2 hafta sonra yeniden başlatılabilir.  Bkz. Bölüm 2, “DESOLETT’i aşağıdaki durumlarda KULLANMAYINIZ”.  Laboratuvar  testleri  
Herhangi bir idrar veya kan tahlili yaptıracaksanız, doktorunuza DESOLETT kullandığınızı 
söyleyiniz, çünkü bazı testlerin sonuçlarını etkileyebilir.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız i se lütfen doktorunuza veya eczacınıza bunlar hakkında bilgi veriniz.  
 3.  DESOLETT nasıl kullanılır?  
Hamileliği önlemek için her zaman DESOLETT’i aşağıda tarif edilen şekilde alınız. Emin 
değilseniz, doktorunuza danışınız.  
 Uygun kullanım ve doz/uygulama sıklığı için talimatlar:  
DESOLETT’i 21 gün boyunca her gün alınız. DESOLETT ambalajında 21 tablet vardır ve paketin üzerinde her bir tabletin  haftanın hangi 
günü alınacağı işaretlenmiştir.  
• Tabletleri her gün yaklaşık aynı saatte alın.  
• Haftanın doğru gününün işaretlendiği tableti alarak başlayın.  
• Ambalajın üzerindeki okların yönünü izleyin. 21 tabletin hepsini bitirinceye kadar her gün 
bir tablet  alın.  
• Her bir tableti bütün olarak, gerekli miktarda  suyla birlikte alın. Tableti çiğnemeyi n. 
 
Ardından 7 günlük tabletsiz dönem gelir.  
Ambalajdaki 21 tabletin hepsini aldıktan sonra,  7 gün boyunca hiç tablet almayacaksınız. Yani, 
eğer bir paketten son tableti bir Cuma günü aldıysanız, sonraki paketteki ilk tableti ertesi 
haftanın Cumartesi gün ü alacaksınız.  
 
Paketteki son tableti aldıktan birkaç gün sonra adet kanamasına benzeyen çekilme kanamanız 
olmalıdır. Bu kanama sonraki tablet paketinize başlama zamanı geldiğinde bitmemiş olabil ir. 
 Tabletlerinizi doğru şekilde almış ve sonraki pakete zamanında başlamışsanız, bu 7 günlük 
tabletsiz dönemde ilave doğum kontrol önlemi almanız gerekmez.  
 
Ardından sonraki pakete başlayınız  
Yedi günlük tabletsiz dönemden sonra kanamanız devam ediyor olsa bile DESOLETT’in 
sonraki paketine başlayınız. Yeni pakete mutlaka zamanında başlayınız.   
12/20 DESOLETT’i doğru şekilde aldığınız sürece, her bir yeni pakete her zaman haftanın aynı günü 
başlayacaksınız.  
 DESOLETT’e  başlama 
Yeni kullanıcılar veya ara verdikten sonra tekrar başlayanlar  İki seçenek mevcuttur:  
− DESOLETT  tabletini bir sonraki adet kanamanızın ilk günü alınız. Bu şekilde başladığınızda 
ilk tabletinizle hamile kalmaya karşı koruma altında olacaksınız.  
− Veya, adet kanamanız başlamışsa, kanamanız durmuş olsun veya olmasın, DESOLETT’ e 5. 
gün başlayınız (adet döneminizin ilk gününü 1. gün kabul ederek). İlk yedi tableti doğru 
şekilde alıncaya kadar, prezervatif gibi ilave bir doğum kontrol önlemi almanız gerekir.  
 Başka  bir doğum kontrol tabletinden  DESOLETT’ e geçiş  
• Halihazırda 21 günlük bir tablet alıyorsanız:  Bir önceki paketin bitiminin ertesi günü 
DESOLETT  almaya başlayınız. İlk tabletinizle birlikte hamile kalmaya karşı koruma altında 
olacaksınız ancak DESOLETT’ in ilk paketini bitirinceye kadar kanama yaşamayacaksınız.  
• Halihazırda 28 günlük bir tablet alıyorsanız:  En son aktif tabletinizden sonraki gün 
DESOLETT  almaya başlayınız. İlk tabletinizle birlikte hamile kalmaya karşı koruma altında 
olacaksınız. DESOLETT ’in ilk paketini bitirinceye kadar kanama yaşamayacaksınız.  
• Sadece progestojen  içeren bir tablet alıyorsanız (mini tablet veya POP ): DESOLETT’e , 
halihazırda o günün mini tabletini  almış olsanız bile, kanamanızın ilk günü başlayınız. 
Hamile kalmaya karşı korunmanız hemen başlayacaktır. Sadece progestojen içeren bir tablet  
alırken genellikle herhangi bir kanama yaşamıyorsanız, o tableti almayı herhangi bir gün 
bırakabilir ve ertesi gü n DESOLETT’e  başlayabilirsiniz. Yedi gün boyunca, prezervatif gibi 
ilave bir doğum kontrol önlemi almanız gerekir.  
 Yalnızca progestojen içeren bir enjeksiyon, implant ya da progestojen salan bir rahim içi araçtan (RİA) DESOLETT’e geçiş  
DESOLETT  kullanmaya bir sonraki injeksiyonunuz geldiğinde ya da implant ya da rahim içi 
aracınız çıkarıldığında başlayınız.  DESOLETT kullandığınız ilk 7 gün, prezervatif gibi, ilave 
bir doğum kontol yöntemi kullandı ğınızdan emin olunuz . 
 Düşük veya abortustan sonr a DESOLETT’ e başlama  
Düşük veya abortus  (bir gebeliğin bilerek sona erdirilmesi)   yaşadıysanız, doktorunuz 
DESOLETT  almaya derhal başlamanızı söyleyebilir. Bu, ilk tabletinizle hamile kalmaya karşı 
koruma altında olduğunuz anlamına gelir.  
 Bebek sahibi olduktan sonra doğum kontrolü  
Çok yakın bir zaman önce bebeğiniz olduysa, doktorunuzdan doğum kontrolü hakkında tavsiye isteyiniz.  
Emzirmiyorsanız:  
• DESOLETT  almaya doğumdan üç hafta sonra başlayabilirsiniz veya,  
• DESOLETT  almaya doğumun üzer inden üç haftadan daha fazla zaman geçtikten sonra 
başlayabilirsiniz ancak ilk yedi tableti doğru şekilde alıncaya kadar, prezervatif gibi ilave bir 
doğum kontrol önlemi almanız gerekir.  
• Doğumdan sonra cinsel ilişkiye girdiyseniz hamile kalmış olma ihtima liniz vardır; 
dolaysıyla prezervatif gibi başka bir doğum kontrol yöntemi  kullanmanız gerekir. Bu 
durumda ilk DESOLETT  tabletinizi bir sonraki adet kanamanızın ilk günü alınız.  
   
13/20 Bir tabletin unutulması  
Bir tableti almayı unutursanız aşağıdaki talimatları izleyiniz:  
 
    
  
 
 
 
 
    
 
 
                
 
 
   
 
 
        12 saatten daha kısa zaman önce  12 saatten daha fazla zaman önce veya 
birden fazla tableti almayı unuttunuz  
 Unutulan tableti ne zaman almanız 
gerekiyordu?  
 BURADAN  
BAŞLAYIN
 
- Geciken tableti hemen ve diğer tabletleri 
normal şekilde alınız. Bu, bir günde iki 
tablet  almanız anlamına gelebilir. 
- Endişelenmeyiniz; hamile kalmaya karşı 
korumanız azalmayacaktır.  
 -En yakın tarihte unutulan tableti hemen 
alınız. 
-Daha önce unutulan tabletler varsa 
bunları pakette bırakınız. 
-Diğer tabletlerinizi normal şekilde alınız. 
Bu, bir günde iki tablet almanız anlamına 
gelebilir. 
-Sonraki 7 gün boyunca ilave önlemler 
alınız (örn., prez ervatif).  
-En yakın tarihte unutulan tabletten sonra pakette kaç adet tablet  kaldığını kontrol 
ediniz . 
 
Pakette 7 veya daha fazla tablet  kalmış  Pakette 7 ’den az  tablet  kalmı ş 
-Sonraki 7 gün boyunca ilave önlemler 
almay ı unutmayınız. 
-Paketi bitirdikten sonra, yeni pakete 
başlamadan önce normal 7 günlük arayı 
bırakınız.  
-Paketinizin ilk haftasında bir veya daha fazla tableti almayı unuttuysanız (1 -7. 
günler) ve o hafta cinsel ilişkiye 
girdiyseniz, gebe kalmış olabilirsin iz. 
Mümkün olan en kısa zamanda 
doktorunuzdan veya eczacınızdan tavsiye isteyiniz. Onlar size acil doğum kontrol 
önlemi almanızı önerebilirler. 
 -Sonraki 7 gün boyunca ilave önlemler 
almayı unutmayınız. 
-Paketi bitirdikten sonra, yeni pakete 
ertesi gün ara bırakmadan başlayınız.  
-İkinci paketi bitirdikten sonra bir çekilme kanamanız olmazsa, diğer pakete 
başlamadan önce gebelik testi yaptırınız.  
-Paketinizin ilk haftasında bir veya daha 
fazla tableti almayı unuttuysanız (1 -7. 
günle r) ve o hafta cinsel ilişkiye 
girdiyseniz, gebe kalmış olabilirsiniz. 
Mümkün olan en kısa zamanda 
doktorunuzdan veya eczacınızdan tavsiye 
isteyiniz. Onlar size acil doğum kontrol 
önlemi almanızı önerebilirler.  
14/20 Bir paketteki tabletlerden  herhangi birini almayı unuttuysanız ve ilk tabletsiz  dönemde 
kanamanız olmazsa, hamile kalmış olabilirsiniz. Doktorunuza başvurunuz veya kendiniz 
gebelik testi yapınız .  
 
Yeni tablet  paketine geç başlarsanız veya “ara verdiğiniz haftayı” yedi günden daha f azla 
uzatırsanız, hamileliğe karşı korunamayabilirsiniz. Son yedi gün içinde cinsel ilişkiye girdiyseniz, tavsiye almak için doktorunuza veya eczacınıza danışınız. Acil doğum kontrol önlemi almanız gerekebilir. Ayrıca yedi gün boyunca ilave bir doğum kontr ol yöntemi 
kullanmanız gerekir (prezervatif gibi).  
 
Tabletin kaybolması  
Bir tableti kaybederseniz,  Kaybolan tablet yerine paketteki en son tableti alabilirsiniz . Ardından diğer tüm tabletleri 
normal günlerinde alınız. Adet döneminiz normalden bir gün daha az sürecek ancak hamile 
kalmaya karşı korunmanız etkilenmeyecektir. Yedi günlük tabletsiz dönemden sonra, yeni bir 
başlangıç gününüz olacak (öncekinden bir gün evvel).  
  
Veya adet döneminizin  başlangıç gününü değiştirmek istemiyorsanız, yedek bir paketten 
bir tablet alınız. Ardından mevcut paketinizdeki diğer tüm tabletleri normal şekilde alınız.  
Başka tabletleri de kaybetme ihtimalinize karşı açılmış yedek paketi saklayabilirsiniz.  
 
Kusma veya ishaliniz olursa  
Mideniz bulanır ve kusarsanız veya çok şiddetli ishal yaşarsanız, vücudunuz da o tabletin 
içerisindeki hormonların olağan miktarı bulunamayacaktır .  
 İlacı aldıktan 3-4 saat sonra kusarsanız, ilaç almamış gibi olursunuz. Bir tabletin unutulması  
halinde bölüm 3. ‘Bir tabletin unutulması’ kısmındaki  talimatları izleyiniz.  
 DESOLETT aldıktan sonra 12 saatten daha uzun süre  şiddetli ishaliniz devam ederse, 12 
saatten daha uzun süre tableti  almamanız durumunda yapmanız gerekenlere dair talimatları 
izleyiniz (bkz. bölüm 3 ‘ Bir tabletin unutulması ’).  
 Mide bulantınız devam ederse veya kötüleşirse doktorunuzla konuşunuz. Kendisi size başka bir doğum kontrol yöntemi  tavsiye edebilir.  
 Bir adet kanamanız gecikti : Hamile kalmış olabilir misiniz?  
Zaman zaman bir çekilme kanamanız gerçekleşmeyebilir. Bu, hamile olduğunuz anlamına gelebilir ancak eğer tabletleri doğru şekilde aldıysanız bu çok düşük bir olasılıktır. Sonraki 
paketinize normal zamanda başlayınız. Hamile kalma açısından kendinizi riske atmış 
olabileceğinizi düşünüyorsanız (örn., tabletlerin unutulması veya başka ilaçların alınması) veya 
ikinci kez kanamanız gerçekleşmezse, bir gebelik testi yaptırmalısınız. Hamile iseniz, DESOLETT  almayı durdurunuz ve doktorunuza başvurunuz.  
 Kullanmanız  gerekenden  fazla tablet almanın zararı yoktur  
Birden fazla tablet almanızın size zarar vermesi ihtimali yoktur ancak bulantı, kusma veya bir 
miktar vajinal kanama yaşayabilirsiniz. Bu semptomlardan herhangi biriyle karşılaşırsanız doktorunuzla konuşunuz.   
15/20 Adet tarihinizi geciktirebilirsiniz  
Adet tarihinizi geciktirmek isterseniz, almakta olduğunuz paketteki tabletleri bitiriniz. Sonraki 
pakete ara vermeden ertesi gün başlayınız. Bu paketi normal şekilde kullanınız. İkinci paketten 
sonra, normal şekilde 7 günlük ara veriniz ve ardından sonraki tablet paketine olağan şekil de 
başlayınız. İkinci paketi kullanırken, tablet aldığınız günlerde bir miktar beklenmeyen kanama 
ya da lekelenme gerçekleşebilir. Endişelenmenize gerek yoktur.   Hamile kalmak istediğinizde  
Bebek sahibi olmayı planlıyorsanız, DESOLETT’i  bıraktıktan sonra  tam bir adet kanaması 
yaşayıncaya kadar başka bir doğum kontrol yöntemi kullanmanız en iyisi olacaktır. Bebeğinizin ne zaman doğacağını size söyleyebilmesi için doktorunuzun en son doğal adet döneminizin tarihini bilmesi gerekir. Ancak hemen hamile kalman ız size veya bebeğinize zarar 
vermeyecektir.  
 Uygulama yolu ve metodu:  
Ağızdan bol su ile alınmalıdır.  
 
Değişik yaş grupları:  
Ergenlerde kullanımı:  
18 yaşından küçük ergenlerde güvenlilik ve etki liliğe dair hiçbir klinik veri yoktur.  18 yaşından 
küçüklerde kullanımı uygun değildir.  
 
Yaşlılarda kullanımı:  
Herhangi bir etkililik ve güvenlilik çalışması yapılmamıştır.  
 Özel kullanım durumları:  
Böbrek /Karaciğer yetmezliği:  
Herhangi bir etkililik ve güvenlilik çalışması yapılmamıştır.  Karaciğer fonksiyon testlerinin 
sonuçları anormal olursa, tedavi bırakılmalıdır.
 
 Eğer DESOLETT’in etkisinin çok güçlü veya zayıf olduğuna dair bir izleniminiz varsa doktorunuz veya eczacınız ile konuşunuz.  DESOLETT ile tedavi sonlandırıldığında oluşabilecek etkiler  
İstediğiniz herhangi bir zamanda DESOLETT kullanımını durdurabilirsiniz. Eğer hamile kalmak istemiyorsanız, diğer doğum kontrol yöntemleri hakkında doktorunuza danışınız.  
 4. Olası yan etkiler nelerdir?  
Tüm ilaçlar gibi, DESOLETT de  yan etkilere yol açabilir ancak bunlar herkeste görülmez. 
Özellikle ciddi veya sürekli olacak şekilde herhangi bir yan etki olursa veya sağlığınızda DESOLETT’le ilgili herhangi bir değişiklik olduğunu düşünürseniz, lütfen dokt orunuzla 
konuşunuz.  Toplardama rlarda veya atardamarlarda kan pıhtısı (venöz tromboembolizm, VTE veya arteriyel 
tromboembolizm, ATE) riskindeki artış, kombine hormonal kontraseptif kullanan tüm kadınlarda mevcuttur. Kombine hormonal kontraseptif kullanımıyla ilgili farklı risklere dair detaylı bilgi için, bkz. bölüm 2, “DESOLETT’i kullanmadan önce dikkat edilmesi gerekenler”.  Aşağıdakilerden biri olursa, DESOLETT'i kullanmayı durdurunuz ve DERHAL doktorunuza bildiriniz veya size en yakın hastanenin acil bö lümüne başvurunuz:   
16/20 Anjiyoödem semptomlarından herhangi biri; şişmiş yüz, dil ve/veya boğaz ve/veya yutma 
güçlüğü veya potansiyel olarak nefes alma güçlüğü ile seyreden kurdeşen.  
 Bunların hepsi çok ciddi yan etkilerdir.  
Eğer bunlardan biri sizde mevcut ise, sizin DESOLETT'e karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
 Ciddi yan etkiler - Aşağıdakilerden herhangi birini fark ederseniz, hemen doktorunuza 
bildiriniz veya size en yakın hastanenin acil bölümüne başvurunuz.  
 Aşağıdaki  ciddi yan etkiler seyrek görülür.  
 Derin ven trombozunun belirtileri aşağıdakileri içerir:  
• Bir bacağın veya bacakta ya da ayaktaki bir damarın şişmesi, özellikle aşağıdaki durumlarla 
birlikteyse:  
− Bacakta, yalnızca ayağa kalkarken veya yürürken hissedilebilen ağrı veya hassasiyet  
− Bacakta sıcaklığın artması  
− Bacağın derisinde renk değişimi (örn. soluklaşma veya kırmızı ya da maviye dönme)  
 Akciğer embolisinin belirtileri şunlardır : 
• Aniden sebebi belli olmayan nefes darlığı veya hızlı nefes alıp verme;  
• Belli bir nedeni olmayan, kan gelmesiyle birlikte olabilen ani öksürük;  
• Derin nefes alıp vermeyle artabilen keskin göğüs ağrısı;  
• Ciddi sersemlik veya baş dönmesi;  
• Hızlı veya düzensiz kalp atımı;  
• Karnınızda ciddi a ğrı; 
 Emin değilseniz bir doktorla görüşünüz çünkü öksürük veya nefes darlığı gibi bazı belirtiler solunum yolu enfeksiyonu gibi daha hafif durumlarla karıştırılabilir (örn. soğuk algınlığı) . 
 Gözde kan pıhtısı ( retin al ven trombozu) belirtileri şunlardır:  
Semptomlar en yaygın olarak bir gözde oluşur:  
• Ani görme kaybı veya  
• Görme kaybına ilerleyebilen ağrısız görme bulanıklığı  
 Kalp krizinin belirtileri şunlardır:  
• Göğüste ağrı, rahatsızlık, basınç, ağırlık;  
• Göğüste , kollarda veya göğüs kemiğinin altında sıkışma veya doluluk hissi ; 
• Tokluk, hazımsızlık veya tıkanıklık hissi ; 
• Sırt, çene, boğaz, kol ve karna uzanan, üst bedende ağrı ; 
• Terleme , bulantı, kusma veya sersemlik;  
• Aşırı halsizlik, endişe  (anksiyete) veya nefes darlığı;  
• Hızlı veya düzensiz kalp atımı  
 
İnmenin belirtileri şunlardır:  
• Özellikle vücudun tek bir tarafında yüz, kol veya bacakta ani güçsüzlük veya uyuşma;  
• Ani kafa karışıklığı, konuşma veya anlama güçlüğü;  
• Gözlerden biri veya her ikisinde ani görme kaybı;  
• Ani yürüme güçlüğü, baş dönmesi, denge veya koordinasyon kaybı;   
17/20 • Sebebi bilinmeyen ani, ciddi ve uzun süreli baş ağrısı ; 
• Nöbetle birlikte veya nöbet olmadan bayılma veya bilinç kaybı . 
 
Bazen inme belirtileri, hemen ve tamamen iyileşecek şekilde çok kısa süreli olabilir. Ancak 
yine de acil tıbbi yardım almalısınız çünkü başka bir inme riskiniz olabilir.  Diğer toplardamarları tıkayan kan pıhtılarının belirtileri şunlardır:  
• Kol ve bacak gibi uzuvlarda şişme ve hafif mavi renk alma;  
• Karnınızda ciddi ağrı (ak ut abdomen). 
 DESOLETT’ e bağlı şiddetli bir alerjik reaksiyonun belirtileri  
• Yüzde, dudaklarda, ağızda, dilde  veya  boğazda şişme.  
 Meme kanseri olası belirtileri şunlardır:  
• Deride  çukurlaşma.  
• Meme ucunda değişikler. 
• Görebildiğiniz veya elinizle hissedebildiğiniz  yumrular.  
 Rahim ağzı kanserinin belirtileri şunlardır:  
• Kan içeren, kokulu vajinal akıntı.  
• Olağandışı v ajinal kanama.  
• Pelvis ağrısı.  
• Cinsel ilişki sırasında ağrı.  
 Ciddi karaciğer sorunlarının belirtileri şunlardır:  
• Karın bölgenizin üst kısmında şiddetli ağrı. 
• Deride veya gözlerde sararma (sarılık ). 
 
Bu belirtilerden herhangi birini yaşamış olabileceğinizi düşünüyorsanız, hemen bir doktora başvurunuz. DESOLETT a lmayı bırakmanız gerekebilir.  
 Olası yan etkiler   
Yan etkiler aşağıdaki kategorilerde gösterildiği şekilde  sıralanmıştır : 
Çok yaygın: 10 hastanın en az 1’inde görülebilir. Yaygın: 10 hastanın 1’inden az, fakat 100 hastanın 1’inden fazla görülebilir . 
Yaygın olmayan: 100 hastanın 1’inden  az, fakat 1.000 hastanın 1’inden fazla görülebilir. 
Seyrek: 1.000 hastanın 1’inden az, fakat 10.000 hastanın 1’inden fazla görülebilir. Çok seyrek: 10.000 hastanın 1’inden az görülebilir . 
Bilinmiyor: Eldeki verilerden hareketle tahmin edilemiyor.  Yaygın  
• Baş ağrısı  (baş ağrısı şiddetli, olağandışı veya uzun süreliyse mümkün olan en kısa zamanda 
bir doktora başvurunuz)  
• Kilo alma  
• Meme sorunları, örneğin memelerde ağrı veya hassasiye t 
• Depresyon veya ruh hali değişiklikleri  
• Mide sorunları , örn., bulantı; kusma.  
   
18/20 Yaygın olmayan  
• Sıvı tutulumu (şişmiş eller, bilek veya ayaklar – sıvı tutulumunun bir belirtisi)  
• Migren  (ilk kez migren yaşıyorsanız ya da migreniniz normalden daha şiddetliyse mümkün 
olan en kısa zamanda bir doktora başvurunuz)  
• Cinsel arzuda düşüş   
• Memede büyüme   
• Kusma   
• İshal   
• Cilt sorunları,  örn., döküntü, kurdeşen 
 
Seyrek  
• Vajinal akıntılarda  değişiklikler - Düzensiz vajinal kanama –  Adet dönemleriniz arasında ki 
kanama uzun sürmemelidir . 
• Toplardamar veya atardamarlarda zararlı kan pıhtıları, örneğin:  
− bacak veya ayakta (Derin ven trombozu -DVT)  
− akciğerde ( Akciğer embolisi -AE) 
− kalp krizi  
− inme  
− geçici iskemik atak (GİA) olarak bilinen mini -felç veya geçici inme benzeri bulgular  
− karaciğer, karın/ba ğırsak, böbrek veya gözde kan pıhtıları . 
Kan pıhtısı oluşma ihtimali, riski artıran diğer durumlardan herhangi birine sahipseniz daha 
yüksek olabilir (kan pıhtısı riskini artıran durumlar ve kan pıhtısı bulgu larıyla ilgili bilgi için 
bkz. Bölüm 2). 
• Aşırı duyarlılık reaksiyonları  
• Cinsel arzuda artış  
• Kontakt lens kullanıldığında  gözde rahatsızlık  
• Cilt sorunları, örn., bacakta çürük benzeri şişlik (eritema nodozum ), kılcal damarlarda kan 
toplanması ile deride aniden oluşan kızarıklıklar ( eritema  multiforme ) 
• Memede akıntı, vajinal akıntı  
• Vücut ağırlığında düşüş  
• DESOLETT’e şiddetli  alerjik reaksiyon  (aşırı duyarlılık)  
• Meme kanseri   
• Rahim ağzı kanseri   
• Ciddi karaciğer problemleri   
• Yüksek kan basıncı   
• Safra taşları  
• Kore (sinir sistemiyle ilgili bir sorundur; kontrol edemediğiniz sarsıntılı hareketlere yol 
açar).  
• Kolestatik sarılık (cildin ve/veya gözlerin sararması)  
• Sistemi k lupus eritematozusda kötüleşme (SLE ; bağışıklık sisteminiz kendi vücudunuza 
saldırdığı zaman ortaya çıkar; eklem ağrısı ve yorgunluk gibi belirtilere neden olur ).  
• Mide ve bağırsak sorunları  örn., pankreatit, Crohn hastalığı, ülseratif kolit (bir çeşit kronik, 
iltihaplı ba ğırsak hastalığı ) 
• Otoskleroz da (bir işitme sorunu) kötüleşme  
• Kan şekeriyle ilgili sorunlar  
• Porfirinin (sık sık idrar çıkma) kötüleşmesi  
• Cilt sorunlarında kötüleşme,  örn., yüzde veya vücutta kahverengi lekeler (kloazma), içi su 
dolu kabarcık benzeri döküntü (herpes gestationis).   
19/20 Bilinmiyor  
• Anjiyoödem, özellikle anjiyoödem öyküsü (ailede) olan hastalarda.  
 
DESOLETT ’e bağlı olabileceğini düşündüğünüz herhangi bir yan etki olduğundan 
endişeleniyorsanız, doktorunuz a veya eczacınız a söyleyiniz. 
Ayrıca onlara DESOLETT kullanırken kötüleşen herhangi bir mevcut durumunuzun olup 
olmadığını da söyleyiniz.  
Adet dönemleriniz arasındaki kanama uzun sürme yecektir.  
Az sayıda kadın DESOLETT kullanırken, özellikle ilk birkaç ay çok az beklenmeyen kanama 
veya lekelenme yaşar. Normalde bu kanama endişelenecek bir durum değildir ve 1-2 gün 
içerisinde kaybolacaktır. DESOLETT’i  normal şekilde almaya devam ediniz; ilk birkaç 
paketten sonra sorun ortadan kalkacaktır.  
  Tabletlerinizi düzenli almadığınız zaman da beklenmedik kanamanız ola bilir; bu nedenle, 
tabletlerinizi her gün aynı saatte almaya gayret ediniz. Ayrıca, başka ilaçlar da bazen beklenmedik kanamaya yol açabilmektedir.  
→ Aşağıdaki tipte ara kanamanız veya lekelenmeniz olursa doktorunuza görünmek için bir 
randevu alınız :  
• İlk birkaç aydan sonra da devam eden.  
• Bir süre DESOLETT aldıktan sonra başlayan.  
• DESOLETT  almayı durdurmanızdan sonra da devam eden.  
 Eğer bu kullanma talimatında bahsi geçmeyen herhangi bir yan etki ile karşılaşırsanız, doktorunuzu ya da eczacınızı bilgilendiriniz . 
 
Yan etkilerin raporlanması  
Kullanma Talimatında yer alan veya yer almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde y er alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 5. DESOLETT’in saklanması  
DESOLETT’i çocukların göremeyeceği, erişemeyeceği yerlerde ve ambalajında saklayınız.  
 Son kullanma tarihiyle uyumlu olarak kullanınız.  
 Ambalajdaki son kullanma tarihinden sonra DESOLETT’i  kullanmayınız/son kullanma 
tarihinden önce kullanınız.  
 25°C altında oda sıcaklığında saklayınız.  
 Nem ve ışığa karşı korumak için ürünü orijinal ambalajında saklayınız.  
 Tabletlerde renk değişikliği, ufalanma veya başka bir fiziksel bozukluk belirtisi görürseniz, 
DESOLETT’i kullanmayınız.  
  
20/20 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi:  
Organon Turkey İlaçları Ltd. Şti. Şişli -İstanbul  
 Üretim Yeri : 
N.V. Organon, Oss – Hollanda  
 Bu kullanma talimatı  ../ ../.. tarihinde onaylanmıştır.  