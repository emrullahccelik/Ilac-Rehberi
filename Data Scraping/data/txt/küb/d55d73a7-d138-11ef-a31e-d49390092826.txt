KISA ÜRÜN BİLGİSİ
1. BEŞERİ TIBBİ ÜRÜNÜN ADI
BONDRONAT 6 mg/6 mL i.v. infüzyon için konsantre solüsyon içeren flakon
2. KALİTATİF VE KANTİTATİF BİLEŞİM
Etkin madde:
Bir flakon, 6 mL infüzyon için konsantre solüsyon içinde, 6 mg ibandronik aside eşdeğer
miktarda 6.75 mg ibandronik asit, monosodyum tuzu, monohidrat içerir.
Yardımcı maddeler:
Sodyum klorür: 51.60 mg
Sodyum asetat: 1.224 mg
Yardımcı maddeler için, 6.1’e bakınız.
3. FARMASÖTİK FORM
İnfüzyon için konsantre solüsyon içeren flakon.
Partikülsüz, renksiz çözelti.
4. KLİNİK ÖZELLİKLER
4.1 Terapötik endikasyonlar
- Bondronat kemik metastazlı meme kanseri hastalarındaki iskelet ile ilgili olayların
(radyoterapi ve cerrahiyi gerektiren komplikasyonlar ve patolojik fraktür)
önlenmesinde,
- Metastazlı veya metastazlı olmayan tümör kaynaklı hiperkalsemi tedavisinde
endikedir.
4.2 Pozoloji ve uygulama şekli
BONDRONAT tedavisi sadece kanser tedavisinde deneyimli doktorlar tarafından
başlatılmalıdır.
Pozoloji/ Uygulama sıklığı ve süresi:
Kemik Metastazlı Meme Kanseri Hastalarındaki İskelet ile İlgili Olayların Önlenmesi
Kemik metastazlı meme kanseri hastalarındaki iskelet ile ilgili olayların önlenmesi için
tavsiye edilen doz, her 3-4 haftada bir verilen 6 mg intravenöz infüzyondur. Doz en az
15 dakikada infüze edilmelidir. İnfüzyon için flakon içeriği, izotonik sodyum klorür
solüsyonuna veya %5’lik dekstroz solüsyonuna eklenmelidir.
Daha kısa infüzyon zamanı (örn. 15 dak) yalnızca normal böbrek fonksiyonu veya hafif
böbrek yetmezliği olan hastalar için kullanılmalıdır.
1/18Kreatin klerensi 50 mL/dak’nın altında olan hastalar için kısa infüzyon zamanını
tanımlayacak hiçbir veri bulunmamaktadır. Hekimler, dozlama hakkında tavsiye ve
hasta gruplarında kullanım için Böbrek Yetmezliği Olan Hastalar bölümüne
bakmalıdır.
Tümöre bağlı olarak gelişen hiperkalsemi tedavisi
BONDRONAT ile tedaviye başlamadan önce, hasta %0.9 sodyum klorürle yeterli
rehidrate edilmelidir. Tümörün tipi ile birlikte, hiperkalseminin şiddeti de dikkate
alınmalıdır. Genel olarak, osteolitik kemik metastazı olan hastalar, hümoral tipte
hiperkalsemisi olan hastalara göre daha düşük dozlara gereksinim duymaktadırlar.
Şiddetli hiperkalsemisi (albümine göre düzeltilmiş serum kalsiyumu* ≥ 3 mmol/L veya
≥ 12 mg/dL) olan çoğu hastada 4 mg’lık tek doz yeterlidir. Orta derecede hiperkalsemisi
olan hastalarda (albümine göre düzeltilmiş serum kalsiyumu < 3 mmol/L veya < 12
mg/dL) 2 mg etkili bir dozdur. Klinik çalışmalarda kullanılan en yüksek doz 6 mg
olmuştur ancak bu doz etkinlik açısından ek bir fayda getirmez.
* Albümine göre düzeltilmiş serum kalsiyumu konsantrasyonları aşağıdaki gibi
hesaplanmaktadır:
Albümine göre düzeltilmiş = serum kalsiyumu (mmol/L) -[0.02 x
serum kalsiyumu (mmol/L) albümin (g/L)]+ 0.8
veya
Albümine göre düzeltilmiş = serum kalsiyumu (mg/dL)+ 0.8 x [4-
serum kalsiyumu (mg/dL) albümin (g/dL)]
Albümine göre düzeltilmiş serum kalsiyumunu mmol/L’yi mg/dL’ye çevirmek
için 4 ile çarpınız.
Çoğu vakada yüksek serum kalsiyum düzeyi normal sınırlara 7 günde indirilebilir.
Nükse kadar geçen medyan süre (albümine göre düzeltilmiş serum kalsiyum
düzeyinin 3 mmol/L’nin üzerine yeniden çıkması) 2 mg ve 4 mg dozlarda 18-19
gündür. Nükse kadar geçen medyan süre 6 mg’lık dozda 26 gündür.
Sınırlı sayıda hasta (n=50) hiperkalsemi için ikinci bir infüzyon almıştır.
Tekrarlayan hiperkalsemi durumunda veya yeterli etkinlik sağlanamadığında,
tedavinin tekrarı düşünülmelidir.
Uygulama şekli:
BONDRONAT, intravenöz infüzyon yoluyla uygulanmalıdır. Bu amaçla,
flakonların içeriği 500 mL izotonik sodyum klorür solüsyonuna (veya 500 mL
%5’lik dekstroz solüsyonu) eklenmeli ve 1-2 saat süresince infüze edilmelidir.
Hazırlanan solüsyonun dikkatsizce arter-içi uygulaması tavsiye edilmediği gibi,
paravenöz uygulama da doku hasarına neden olabilir, BONDRONAT’ın intravenöz
olarak uygulandığından emin olmaya özen gösterilmelidir.
2/18Özel popülasyonlara ilişkin ek bilgiler:
Böbrek/karaciğer yetmezliği:
Hafif derecede böbrek yetmezliği (Kl ≥50 ve <80 mL/dak) olan hastalarda doz
KR
ayarlaması gerekli değildir. Meme kanseri ve metastatik kemik hastalığı olan
hastalardan, iskelet olaylarının önlenmesi için tedavi edilen ve orta derecede böbrek
yetmezliği olan hastalarda (Kl ≥30 ve <50 mL/dak) veya ciddi böbrek yetmezliği
KR
olan hastalarda (Kl <30 mL/dak) aşağıdaki dozlama önerilerine uyulması gerekir
KR
(bkz. bölüm 5)
Kreatinin klerensi
Doz/İnfüzyon zamanı1 İnfüzyon hacmi2
(mL/dak)
≥ 50 Kl <80 6 mg/15 dakika 100 mL
KR
≥ 30 Kl <50 4 mg/1 saat 500 mL
KR
<30 2 mg/1 saat 500 mL
1 Her 3-4 haftada bir uygulama
2 %0.9 sodyum klorür solüsyonu veya %5 dekstroz solüsyonu
Kreatinin klerensi < 50 mL/dak olan kanser hastalarında 15 dakikalık infüzyon
zamanı araştırılmamıştır.
Karaciğer yetmezliği olan hastalarda doz ayarlamasının gerekli olmadığı
beklenmektedir (bkz. bölüm 5.2).
Pediyatrik popülasyon:
Güvenlilik ve etkinlik üzerine yeterli veri bulunmadığından, BONDRONAT 18
yaşın altındaki hastalar için tavsiye edilmemektedir.
Geriyatik popülasyon:
Doz ayarlaması gerekli değildir.
4.3 Kontrendikasyonlar
• BONDRONAT hipokalsemide kontrendikedir (bkz. bölüm 4.4)
• BONDRONAT ibandronik aside veya ilacın içerdiği diğer maddelerden
herhangi birine aşırı duyarlılığı olduğu bilinen hastalarda kontrendikedir.
• Diğer bisfosfonatlara duyarlılığı olduğu bilinen hastalarda önlem alınmalıdır.
• BONDRONAT çocuklarda kullanılmamalıdır.
4.4 Özel kullanım uyarıları ve önlemleri
Klinik deneyim yokluğu nedeniyle BONDRONAT çocuklarda kullanılmamalıdır.
Meme kanserine bağlı kemik metastazı olan hastalarda yapılan randomize plasebo
kontrollü klinik çalışmalar, uzun süreli BONDRONAT tedavisi ile böbrek
fonksiyonlarında herhangi bir bozulma belirtisi göstermemiştir. Bununla birlikte, her bir
hastanın klinik değerlendirmesine bağlı olarak, BONDRONAT ile tedavi edilen
hastalarda böbrek fonksiyonu, serum kalsiyum, fosfat ve magnezyum seviyelerinin
izlenmesi tavsiye edilir.
3/18Klinik veri bulunmadığından, ağır karaciğer yetmezliği olan hastalar için doz önerisi
yapılamamaktadır.
Kalp yetmezliği riski bulunan hastalarda aşırı hidratasyondan kaçınılmalıdır.
Oral yoldan uygulanan bisfosfonatlar üst gastrointestinal mukozada lokal iritasyona
neden olabilirler. Tahriş edici olabilecek bu etkiler ve altta yatan hastalığın kötüleşme
potansiyeli nedeniyle, BONDRONAT aktif üst gastrointestinal sorunları (örn. bilinen
Barrett özofagusu, disfaji, diğer özofajiyal hastalıklar, gastrit, duodenit veya ülserler)
olan hastalara verilirken dikkatli olunmalıdır.
Oral bisfosfonatlarla tedavi gören hastalarda, bazıları ciddi olan ve hastaneye
yatırılmayı gerektiren, nadiren kanamayla veya ardından özofagus darlığı veya
yırtılmasıyla seyreden, özofajit, özofagus ülseri ve özofagus erozyonu gibi advers
olaylar bildirilmiştir. Ciddi özofagus advers olay yaşama riskinin, doz talimatlarına
uymayan ve/veya özofagus iritasyonunu düşündürecek semptomlar geliştirdikten sonra
oral bisfosfonatlar almaya devam eden hastalarda daha yüksek olduğu görülmektedir.
Hastaların doz talimatlarına özellikle dikkat etmesi ve bunlara uyabilmesi gerekir (bkz.
bölüm 4.2).
Hekimler olası özofagus reaksiyonuna işaret eden belirti ve semptomlara karşı dikkatli
olmalıdır, hastalara da disfaji, odinofaji, retrosternal ağrı veya yeni ya da kötüleşen
mide yanması olursa BONDRONAT tedavisini kesip tıbbi yardım almaları gerektiği
belirtilmelidir.
Kontrollü klinik çalışmalarda artan risk gözlenmemiş olsa da, pazarlama sonrasında oral
bisfosfonat kullanımıyla bazıları ciddi ve komplikasyonla birlikte seyreden gastrik ve
duodenal ülserler rapor edilmiştir.
NSAİİ’lar (Non-steroid Antiinflamatuvar İlaçlar) gastrointestinal tahriş ile ilişkilidirler.
Bu nedenle, BONDRONAT ile birlikte başka bir oral ilaç tedavisi uygulandığında
dikkatli olunmalıdır.
Metastatik kemik hastalığı için BONDRONAT tedavisine başlanmadan önce,
hipokalsemi ve diğer kemik ve mineral metabolizması bozuklukları etkin şekilde tedavi
edilmelidir. Tüm hastalar için, yeterli miktarda kalsiyum ve D vitamini alımı önemlidir.
Günlük alımın yetersiz olduğu durumlarda, hastalar kalsiyum ve D vitamini desteği
almalıdırlar. Hipokalsemi gelişebilir ve hastanın serum kalsiyum düzeyleri buna göre
ayarlanmalıdır.
Primer olarak intravenöz uygulanan bisfosfonatlar dahil çeşitli tedavi rejimleri gören
kanserli hastalarda, genellikle diş çekimi ve/veya lokal infeksiyonla (osteomiyelit dahil)
ilişkili çene osteonekrozu vakaları bildirilmiştir. Bu hastaların büyük çoğunluğu aynı
zamanda kemoterapi ve kortikosteroidler de almıştır. Çene osteonekrozu, ayrıca oral
bisfosfonatlarla tedavi edilen osteoporoz hastalarında da rapor edilmiştir.
Beraberinde gelen risk faktörleri (örn. kanser, kemoterapi, radyoterapi,
kortikosteroidler, zayıf oral hijyen) bulunan hastalarda, bisfosfonatlarla tedavi
öncesinde uygun koruyucu diş hekimliği ile dental bir kontrol düşünülmelidir.
4/18Bu hastalar tedavi süresince, invaziv dental prosedürlerden eğer mümkünse
kaçınmalıdır. Bisfosfonat tedavisi sırasında çene osteonekrozu gelişen hastalarda, dental
ameliyat durumu kötüleştirebilir. Dental prosedürlere ihtiyaç duyan hastalar için
bisfosfonat tedavisinin kesilmesinin çene osteonekrozu riskini azalttığına dair veri
bulunmamaktadır. Tedaviyi yapan hekimin klinik kararı, tek tek yarar/risk
değerlendirmesine dayanarak her hastanın tedavisine yol göstermelidir.
Bu tıbbi ürün her mL’sinde 1 mmol (23 mg)’dan daha az sodyum ihtiva eder; yani
esasında “sodyum içermez”.
4.5 Diğer tıbbi ürünlerle etkileşimler ve diğer etkileşim şekilleri
BONDRONAT kalsiyum içeren solüsyonlarla karıştırılmamalıdır.
İlaç-gıda etkileşimleri
Süt ve yiyecekler dahil olmak üzere, kalsiyum ve diğer çok değerli katyonlar
(aluminyum, magnezyum, demir gibi) içeren ürünler, BONDRONAT tabletlerin
absorbsiyonu ile etkileşebilirler. Bu nedenle, bu gibi ürünler (yiyecekler dahil) ilaç
alındıktan en az yarım saat sonra alınmalıdırlar.
BONDRONAT tabletler standart bir öğünün 2 saat sonrasında alındığında
biyoyararlanım yaklaşık % 75 oranında düşer. Bu nedenle, tabletler gece boyunca süren
açlıktan sonra sabah aç karnına alınmalı (en az 6 saat) ve tabletler alındıktan sonra en az
yarım saat bir şey yenilip içilmemelidir (bkz. bölüm 4.2).
Multipl miyelomlu hastalarda, melfalan/prednizolon ile birlikte uygulandığında hiçbir
etkileşim gözlenmemiştir.
Post menopozal kadınlarda yapılan diğer etkileşim çalışmaları, tamoksifen veya hormon
replasman tedavisi (östrojen) ile etkileşim potansiyeli olmadığını göstermiştir.
Sağlıklı erkeklerde ve postmenopozal kadınlarda ranitidinin intravenöz uygulaması,
muhtemelen azalan gastrik asidite sebebiyle, ibandronik asidin biyoyararlanımında %20
oranında artışa neden olmuştur. Ancak bu artış ibandronik asidin biyoyararlanımında
normal değişkenlik sınırları içinde olduğundan, BONDRONAT’ın H -antagonistleri ya
2
da gastrik pH’yı artıran diğer ilaçlarla beraber kullanımı sırasında doz ayarlaması
yapılmasına gerek görülmemiştir.
Dispozisyonla ilişkili klinik olarak anlamlı bir ilaç etkileşimi bulunmamaktadır.
İbandronik asit sadece renal sekresyon ile elimine edilir ve biyotransformasyona
uğramaz. Sekresyon yollarının, diğer etkin maddelerin atılımında rol alan, bilinen asidik
veya bazik transport sistemlerini içermediği gözlenir. Ayrıca, ibandronik asit major
insan hepatik P450 izoenzimlerini inhibe etmez ve sıçanlarda hepatik sitokrom P450
sistemlerini uyarmaz. Terapötik konsantrasyonlarda plazma proteinlerine bağlanma
oranı yaklaşık %87’dir, bu nedenle ibandronik asidin diğer etkin maddelerin yerini alma
olasılığı düşüktür.
Her iki ilaç da serum kalsiyum seviyelerini uzun süreli olarak düşürdüğünden,
bisfosfonatlar aminoglikozidlerle birlikte uygulandığında önlem alınması tavsiye edilir.
5/18Olası simultane hipomagnezemi varlığına karşı ayrıca dikkatli olunmalıdır.
Klinik çalışmalarda BONDRONAT, genel olarak kullanılan antikanser ilaçları,
diüretikler, antibiyotikler ve analjezik ilaçlar ile birlikte klinik bir etkileşim meydana
gelmeden uygulanmıştır.
Etkileşim çalışmaları yalnızca yetişkinlerde yapılmıştır.
Özel popülasyonlara ilişkin ek bilgiler
Özel popülasyonlara ilişkin hiçbir etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin hiçbir etkileşim çalışması yürütülmemiştir.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
Gebelik dönemi
İbandronik asidin gebe kadınlarda kullanımına ilişkin yeterli veri mevcut değildir.
Fareler üzerinde yapılan araştırmalar üreme toksisitesinin bulunduğunu göstermiştir
(bkz. bölüm 5.3). İnsanlara yönelik potansiyel risk bilinmemektedir.
BONDRONAT gebelik döneminde kullanılmamalıdır.
Laktasyon dönemi
İbandronik asidin anne sütüne geçip geçmediği bilinmemektedir. Emziren sıçanlarda
gerçekleştirilen çalışmalar, intravenöz uygulama sonrasında sütte düşük miktarlarda
ibandronik asit varlığını göstermiştir.
BONDRONAT emziren annelerde kullanılmamalıdır.
Üreme yeteneği/ Fertilite
Klinik dışı çalışmalarda, BONDRONAT verildiğinde, üreme performansı ve doğurganlık
değerlendirme parametreleri etkilenmiştir (bkz. bölüm 5.3).
4.7 Araç ve makine kullanımı üzerindeki etkiler
BONDRONAT’ın araç ve makine kullanımı üzerine etkisi ile ilgili yapılmış
herhangi bir çalışma bulunmamaktadır.
4.8 İstenmeyen etkiler
Yan etkiler sıklık başlığı altında en sıktan başlayarak takip eden şekilde sıralanmıştır:
Çok yaygın (≥1/10), yaygın (≥1/100 ve <1/10), yaygın olmayan (≥1/1000 ve <1/100),
seyrek (≥1/10.000 ve <1/1000), ve çok seyrek (<1/10.000).
6/18Tümör kaynaklı hiperkalsemi tedavisi
Tümör kaynaklı hiperkalsemide BONDRONAT güvenlilik profili, bu endikasyonda
yapılan kontrollü klinik çalışmalardan ve tavsiye edilen dozlarda BONDRONAT
uygulanması sonrasında elde edilmiştir. Tedavi, çok yaygın olarak vücut ısısında artış
ile ilişkilendirilmiştir. Zaman zaman, ateş, titreme, kemik ve/veya kas ağrısı benzeri
ağrıdan ibaret olan grip benzeri sendrom bildirilmiştir. Çoğu vakada özel bir tedaviye
gerek kalmadan birkaç saat veya gün sonra belirtiler kaybolmuştur.
Çalışmalarda kaydedilen advers reaksiyonlar aşağıda listelemektedir (olaylar sebep
sonuç ilişkisinin belirlenmesinden bağımsız olarak kaydedilmiştir).
Yapılan kontrollü çalışmalarda tümöre bağlı olarak gelişen hiperkalseminin
BONDRONAT ile tedavi edilmesi sonrasında bildirilen yan etkiler:
Bağışıklık sistemi hastalıkları
Çok seyrek: Aşırı duyarlılık.
Metabolizma ve beslenme hastalıkları
Yaygın: Hipokalsemi
Solunum, göğüs bozuklukları ve mediastinal hastalıklar
Çok seyrek: Bronkospazm. Asetilsalisilik aside duyarlı astım hastalarında diğer
bisfosfonatların uygulanması bronkokonstrüksiyon ile ilişkilendirilmiştir.
Deri ve deri altı doku hastalıkları
Çok seyrek: Anjiyonörotik ödem
Kas-iskelet bozuklukları, bağ dokusu ve kemik hastalıkları
Yaygın: Kemik ağrısı
Yaygın olmayan: Miyalji
Genel bozukluklar ve uygulama bölgesine ilişkin hastalıklar
Çok yaygın: Ateş
Yaygın olmayan: İnfluenza benzeri hastalık, rigor
Araştırmalar
Yaygın: Azalan renal kalsiyum atılımına terapötik ölçüm gerektirmeyen serum
fosfat seviyelerinde düşüş eşlik eder. Serum kalsiyum seviyesi hipokalemik
değerlere düşebilir.
Kemik metastazlı meme kanseri hastalarında iskelet ile ilgili olayların önlenmesi
BONDRONAT’ın kemik metastazlı meme kanseri hastalarındaki güvenlilik profili,
tavsiye edilen dozda i.v. BONDRONAT uygulaması sonrasında ve bu endikasyon için
yapılan kontrollü klinik çalışmayla saptanmıştır.
Tablo 1’de plaseboya oranla aktif ilaç tedavisi gören grupta çalışma ilacıyla uzak,
muhtemel veya olası ilişkisi olan yaygın ve çok yaygın görülen yan etkiler sıralanmıştır.
7/18Tablo 1 Meme kanserine bağlı olarak gelişen metastatik kemik hastalığı olan ve
BONDRONAT 6 mg i.v. tedavisi gören hastalarda yaygın görülen ve plasebodan
fazla görülen yan etkiler
Yan etkiler Plasebo BONDRONAT 6 mg i.v.
(n = 157) (n = 152)
Enfeksiyonlar ve enfestasyonlar
Enfeksiyon Yaygın olmayan Yaygın
Endokrin hastalıkları
Paratiroid bozukluklar Yaygın olmayan Yaygın
Sinir sistemi hastalıkları
Baş ağrısı Yaygın Yaygın
Baş dönmesi Yaygın Yaygın
Tat alma duyusunda bozukluk Bilinmiyor Yaygın
Göz hastalıkları
Katarakt Yaygın olmayan Yaygın
Kardiyak hastalıkları
İleti liflerinin bloke olması Yaygın olmayan Yaygın
Solunum, göğüs bozuklukları ve
mediastinal hastalıklar
Farenjit Bilinmiyor Yaygın
Gastrointestinal hastalıklar
Diyare Yaygın olmayan Yaygın
Dispepsi Yaygın Yaygın
Bulantı Yaygın Yaygın
Gastrointestinal ağrı Yaygın Yaygın
Diş bozuklukları Bilinmiyor Yaygın
Deri ve deri altı doku hastalıkları
Deri bozuklukları Bilinmiyor Yaygın
Ekimoz Bilinmiyor Yaygın
Kas-iskelet bozuklukları, bağ
dokusu ve kemik hastalıkları
Miyalji Yaygın Yaygın
Artralji Yaygın olmayan Yaygın
Eklem bozukluğu Bilinmiyor Yaygın
Osteoartrit Bilinmiyor Yaygın
Genel bozukluklar ve uygulama
bölgesine ilişkin hastalıkları Yaygın Yaygın
Asteni Yaygın Yaygın
Influenza-benzeri hastalık Yaygın Yaygın
Periferal ödem Bilinmiyor Yaygın
Susuzluk hissi
Araştırmalar
Artan Gamma-GT Yaygın olmayan Yaygın
Artan kan kreatinini Yaygın olmayan Yaygın
8/18Yaygın olmayan diğer advers olaylar aşağıdaki gibidir:
Enfeksiyonlar ve enfestasyonlar
Yaygın olmayan: Sistit, vajinit, oral kandidiaz
İyi huylu ve kötü huylu neoplazmlar (kist ve polipler dahil)
Yaygın olmayan: Benign deri neoplazması
Kan ve lenf sistemi hastalıkları
Yaygın olmayan: Anemi, kan diskrazisi
Metabolizma ve beslenme hastalıkları
Yaygın olmayan: Hipofosfatemi, kilo kaybı.
Psikiyatrik hastalıklar
Yaygın olmayan: Uyku bozukluğu, anksiyete, duygu durum etkilenmesi
Sinir sistemi hastalıkları
Yaygın olmayan: Serebrovasküler bozukluklar, sinir kökü lezyonu, amnezi, migren,
nöralji, hipertoni, hiperestezi, ağız çevresinde uyuşukluk, koku duyusunun bozulması
Kulak ve iç kulak hastalıkları
Yaygın olmayan: Sağırlık
Kardiyak hastalıklar
Yaygın olmayan: Miyokard iskemisi, kardiyovasküler bozukluklar, çarpıntı
Vasküler hastalıklar
Yaygın olmayan: Hipertansiyon, lenfoödem, varisli damarlar
Solunum, göğüs bozuklukları ve mediastinal hastalıklar
Yaygın olmayan: Akciğer ödemi, hırıltılı nefes
Gastrointestinal hastalıklar
Yaygın olmayan: Gastroenterit, yutma güçlüğü, gastrit, ağızda ülserasyon, dudak
iltihabı
Hepato-bilier hastalıklar
Yaygın olmayan: Kolelitiyazis
Deri ve deri altı doku hastalıkları
Yaygın olmayan: Döküntü, alopesi
Böbrek ve idrar hastalıkları
Yaygın olmayan: Üriner retansiyon, renal kist
Gebelik, pueperiyum durumları ve perinatal hastalıklar
Yaygın olmayan: Pelvik ağrı
9/18Genel bozukluklar ve uygulama bölgesine ilişkin hastalıklar
Yaygın olmayan: Hipotermi
Araştırmalar
Yaygın olmayan: Kanda alkalen fosfataz artışı.
Yaralanma ve zehirlenme
Yaygın olmayan: Yara, enjeksiyon bölgesi ağrısı
Pazarlama Sonrası Deneyim
Kas-iskelet bozuklukları, bağ dokusu ve kemik hastalıkları
Çok seyrek: Çene osteonekrozu (bkz. bölüm 4.4).
Bisfosfonatlarla tedavi edilen hastalarda çene osteonekrozu vakaları rapor edilmiştir. Bu
vakalar çoğunlukla kanser hastalarında görülmekle birlikte, bazıları da postmenopozal
osteoporoz hastalarında görülmüştür. Çene osteonekrozu genellikle diş çekimi ve/veya
lokal infeksiyonla (osteomiyelit dahil) ilişkilidir. Kanser teşhisi, kemoterapi,
radyoterapi, kortikosteroidler ve zayıf oral hijyen de bilinen risk faktörleridir (bkz.
bölüm 4.4).
4.9 Doz aşımı ve tedavisi
BONDRONAT ile hiçbir doz aşımı vakası bildirilmemiştir.
BONDRONAT doz aşımı tedavisi ile ilgili spesifik bir bilgi yoktur. Ancak oral doz
aşımı, mide rahatsızlığı, mide ekşimesi, ösofajit, gastrit veya ülser gibi üst
gastrointestinal advers olaylar ile sonuçlanabilir. Süt veya antiasidler BONDRONAT’a
bağlanması için verilmelidirler. Özofajiyal tahriş riski nedeniyle hasta kusturulmamalı
ve tamamen dik konumda kalmalıdır.
Standart hemodiyaliz prosedürleri ibandronik asidin belirgin şekilde klerensiyle
sonuçlanır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Bisfosfonatlar
ATC kodu: M05BA06
İbandronik asidin farmakodinamik etkisi, kemik rezorpsiyonunun inhibisyonudur.
Deneysel in-vivo çalışmalarda ibandronik asit, gonadal fonksiyonun durması,
retinoidler ve tümor ya da tümör kaynaklı ürünlerin sebep olduğu deneysel uyarımlı
kemik hasarını engellemiştir. Genç (hızlı büyüyen) sıçanlarda da endojen kemik
rezorpsiyonu inhibe edilmiştir, bu da tedavi edilmeyen hayvanlara kıyasla artan normal
kemik kütlesiyle sonuçlanmıştır.
10/18Hayvan modelleri, ibandronik asidin osteoklastik etkinliğin son derecede güçlü bir
inhibitörü olduğunu doğrulamaktadır. Gelişmekte olan sıçanlarda, tümörle ilgili osteoliz
tedavisinin gerektirdiği dozun 500 katı olan dozlarda bile mineralizasyon bozulmamıştır.
Metastatik kemik hastalığının hayvan modellerinde ibandronik asit, yeni kemik
metastazlarının gelişmesini önlemenin yanı sıra, insan meme kanseri hücreleri tarafından
başlatılan henüz oluşmuş metastazların progresyonunu da baskılamıştır. Direkt anti tümör
etki in vitro olarak ve immün sistemi baskılanmış sıçanlarda da gösterilmiştir. İntraossöz
Walker tümör modelinde, ibandronik asit ile trabeküler bütünlüğün ve kortikal kemiğin
dramatik rezorpsiyonu tamamen inhibe edilmektedir.
İbandronik asit ayrıca subkutan modelde, hiperkalsüriyi inhibe etmiştir. Bu etkiler direkt
olarak osteoklast sayısındaki değişiklikler ve üriner kemik rezorpsiyonu belirteçleri ile
korelasyon halindedir. MCF-7 fare modelinde osteosklerotik metastazların azalması ile de
gösterildiği gibi, tüm modellerde tedavi ne kadar erken başlatılırsa tüm faydalı etkiler o
kadar belirgin olmaktadır. Anti metastatik özellikler, kemik matriksinden salınan
osteoklast kaynaklı tümör büyüme faktörlerinin azalması ile açıklanabilir. Yapılan in vitro
çalışmalarda kemik parçalarının ibandronik asit ile ön tedavisinin, tümör hücrelerinin
bağlanması ve yayılması kadar invazyonlarını da inhibe ettiği görülmüştür. Tedavi
edilmemiş kemik parçalarına tümör hücreleri ile birlikte eklendiğinde ibandronik asit,
taksoidler gibi sitotoksik ajanlarla birlikte ilave etkinlik göstermiştir.
Metastatik kemik hastalığı olan hastalarla yapılan çalışmalar, kemik rezorpsiyonu
markerleri ile kendini gösteren kemik osteolizi üzerine doza bağlı bir inhibitör etkinin ve
iskelet komplikasyonları üzerinde de doza bağlı bir etkinin olduğunu göstermektedir.
Tümör kaynaklı hiperkalsemisi bulunan hastalarla yapılan çalışmalar, ibandronik asidin
tümör kaynaklı osteoliz ve özellikle tümör kaynaklı hiperkalsemi üzerine olan inhibitör
etkisinin, serum kalsiyumundaki düşüş ve üriner kalsiyum atılımı ile karakterize olduğunu
göstermektedir.
Etki Mekanizması
İbandronik asit, kemik dokusu üzerinde etkili olan ve spesifik olarak osteoklast
etkinliğini inhibe eden, bisfosfonatların azot içeren grubuna ait olan çok güçlü bir
bisfosfonattır. Osteoklastların toplanmasını etkilemez. İbandronik asidin kemik dokusu
üzerindeki seçici etkisi, bu bileşiğin kemiğin mineral matriksini temsil eden
hidroksiapatit için olan yüksek afinitesine dayanmaktadır.
İbandronik asit kemik oluşumu üzerinde doğrudan bir etkisi olmaksızın kemik
rezorpsiyonunu azaltır.
Malign hastalığa bağlı olarak gerçekleşen kemik rezorpsiyonu, uygun kemik oluşumu ile
dengelenemeyen aşırı kemik rezorpsiyonu ile karakterizedir. İbandronik asit osteoklast
aktivitesini selektif olarak inhibe ederek kemik rezorpsiyonunu azaltır ve böylece malign
hastalığa bağlı olarak görülen iskelet komplikasyonlarını azaltır.
11/18Klinik/ Etkinlik çalışmaları
Kemik metastazlı meme kanseri hastalarındaki iskelet ile ilgili olayların önlenmesinde
yapılan klinik çalışmalar
Meme kanseri olan hastalardaki metastatik kemik hastalığının BONDRONAT ile tedavisi
96 haftalık randomize plasebo kontrollü faz III çalışma ile değerlendirilmiştir.
Meme kanserli ve radyolojik olarak kanıtlanmış kemik metastazı olan kadın hastalar,
plasebo (158 hasta) veya 6 mg i.v. BONDRONAT (154 hasta) alacak şekilde randomize
edilmişlerdir.
Çalışmanın birincil sonlanım noktası, periyodik iskelet ile ilişkili olay oranıdır (SMPR)
ve bu da, çalışmanın alt kollarından olan aşağıdaki iskelet ile ilgili olayları (SRE) içeren
bir bileşik sonlanım noktasıdır;
- Kemiğe radyoterapi
- Kırıkların tedavisi için kemik ameliyatı
- Vertebral kırıklar
- Vertebral olmayan kırıklar
SMPR analizleri zamana bağlı olup 12 haftalık tek bir periyot içinde oluşan bir veya daha
fazla olayın potansiyel olarak birbiriyle ilgili olabileceği düşüncesinden
kaynaklanmaktadır. Bu nedenle verilen herhangi bir 12 haftalık periyot içinde gerçekleşen
birden fazla sayıdaki olaylar, tek bir olay olarak hesaplanmıştır.
Bu çalışmadan elde edilen veriler 6 mg BONDRONAT i.v.’ nin plaseboya oranla zamana
bağlı iskelet hasarlanma oranı (SMPR) ile ölçülen iskeletle ilgili olayların (SRE)
azalmasında önemli bir avantaj sağladığını göstermiştir (p= 0.004). Ayrıca iskeletle ilgili
olay sayısı da BONDRONAT ile anlamlı bir düşüşe neden olmuştur ve plaseboya oranla
iskelet ilgili olay riskinde %40 azalma meydana gelmiştir (ilgili risk 0.6, p= 0.003).
Etkinlik sonuçları Tablo-2’de özetlenmiştir.
Tablo 2 Etkinlik sonuçları (Metastatik kemik hastalığı olan meme kanserli hastalar)
Tedavi İskelet ile ilişkili olay oranı İskelet ile ilgili olaylar (SRE)
SMPR (hasta başına)
Plasebo ile p Plasebo ile p-
karşılaştırıldığında değeri karşılaştırıldığında değeri
oranda düşüş risk azalması (%)
BONDRONAT
intravenöz
infüzyon 0.29 0.004 40 0.003
(6 mg, her 3-4
haftada bir)
İkincil sonlanım noktaları, kemik ağrısı ölçümü, yaşam kalitesi ve idrardaki kemik
rezorpsiyonu belirteçlerinin ölçülmesini içermektedir.
12/18Plasebo ile karşılaştırıldığında, 6 mg i.v. BONDRONAT uygulamasının kemik
ağrılarında istatistiksel olarak belirgin bir iyileşme sağladığı gösterilmiştir. Tüm çalışma
boyunca ağrı alt sınırın altına düşmüştür ve bu düşüşe analjezik ihtiyacında anlamlı bir
azalma eşlik etmiştir. Plasebo ile karşılaştırıldığında, BONDRONAT ile tedavi edilen
hastalarda yaşam kalitesindeki kötüleşme de belirgin olarak azalmıştır. Bu ikincil
etkinlik sonlanım noktalarının sonuçları Tablo-3’de özetlenmiştir.
Tablo 3 İkincil etkinlik sonuçları (metastatik kemik hastalığı olan meme
kanserli hastalar)
Plasebo BONDRONAT p - değeri
n=158 6 mg
n=154
Kemik ağrısı * 0.21 -0.28 p<0.001
Analjezik kullanımı * 0.90 0.51 p=0.083
Yaşam Kalitesi * -45.4 -10.3 p=0.004
* Başlangıç ve son değerlendirme arasındaki ortalama değişiklik
Plasebo ile karşılaştırıldığında, BONDRONAT ile tedavi edilen hastalarda, kemik
rezorbsiyonunun üriner işaretlerinde (piridinolin ve deoksipiridinolin), istatistiksel olarak
anlamlı olacak şekilde, belirgin bir azalma söz konusudur.
Metastatik meme kanserli 130 hastanın katıldığı bir çalışmada, 1 saat veya 15 dakika
infüze edilen BONDRONAT’ın güvenliliği karşılaştırılmıştır. Renal fonksiyon
göstergelerinde herhangi bir değişiklik gözlenmemiştir. 15 dakikalık infüzyon sonrası
ibandronik asidin genel advers olay profili, uzun süreli infüzyon zamanlarında bilinen
güvenlilik profili ile tutarlıdır ve 15 dakikalık infüzyon zamanının kullanımı ile ilgili
herhangi bir yeni güvenlilik konusu tespit edilmemiştir.
Kreatinin klerensi 50 mL/dak’nın altında olan kanser hastalarında, 15 dakikalık
infüzyon zamanı araştırılmamıştır.
Tümöre bağlı oluşan hiperkalsemi tedavisinde yapılan klinik çalışmalar
Malign hiperkalsemide tümöre bağlı oluşan hiperkalsemi hastalarında yapılan klinik
çalışmalarda, tümöre bağlı oluşan osteoliz ve spesifik olarak tümöre bağlı oluşan
hiperkalsemiye karşı ibandronik asidin inhibitör etkisinin, serum kalsiyumunda ve
üriner kalsiyum atılımında düşüşle karakterize olduğu görülmüştür.
Tedavi için önerilen doz aralığında, yeterli rehidratasyon sonrası, albumine göre
düzeltilmiş serum kalsiyum alt sınırı ≥ 3 mmol/L olan hastalarda yapılan çalışmalarda
gözlenen güven aralıkları ile birlikte yanıt oranları aşağıda açıklanmıştır:
13/18Bu hastalar ve dozlarla, normokalsemiye ulaşmak için gereken medyan süre 4-7 gündür.
Nükse kadar geçen ortalama süre (albumine göre düzeltilmiş serum kalsiyumunun tekrar
3 mmol/L’nin üstüne çıkması) ise 18-26 gündür.
5.2 Farmakokinetik özellikler
Genel özellikler
İki saat boyunca süren 2, 4 ve 6 mg ibandronik asit infüzyonu sonrasında
farmakokinetik özellikler dozla orantılı olmuştur.
Dağılım:
İlk sistemik maruziyet sonrası, ibandronik asit hızla kemiğe bağlanır veya idrarla
atılır. İnsanlarda görülen terminal dağılım hacmi en az 90 L’dir ve kemiğe ulaşan
dozun, dolaşımdaki dozun %40-50’si olduğu tahmin edilmektedir. İnsan
plazmasındaki proteinlere bağlanma oranı terapötik konsantrasyonlarda yaklaşık
%87’dir ve bu nedenle yer değiştirmeye bağlı olarak ortaya çıkan ilaç-ilaç etkileşim
potansiyeli düşüktür.
Biyotransformasyon:
İbandronik asidin hayvanlarda veya insanlarda metabolize olduğuna dair bir kanıt
bulunmamaktadır.
Eliminasyon:
İbandronik asidin sistemik dolaşımdaki kısmı dolaşımdan kemik dokusuna absorbe
edilerek dolaşımdan uzaklaştırılır (%40-50). Geri kalan kısmı değişmemiş olarak
böbrek yoluyla atılır. İbandronik asidin absorbe edilmeyen kısmı feçes ile değişmemiş
olarak atılır.
Gözlenen yarı ömür aralığı geniştir ve doz ile kişinin duyarlılığına bağlıdır; ancak
görünen terminal yarı ömür genellikle 10-60 saat aralığındadır. Bununla birlikte,
14/18başlangıçtaki plazma seviyeleri hızla düşerek, intravenöz veya oral uygulamadan sonra
sırasıyla 3 ila 8 saat içinde doruk değerlerin %10’una ulaşır. Metastatik kemik hastalığı
olan hastalara, 48 hafta boyunca, 4 haftada bir ibandronik asit intravenöz infüzyon
uygulandığında, sistemik akümülasyon gözlenmemiştir.
İbandronik asidin total klerensi düşüktür ve ortalama değerleri 84-160 mL/dak
aralığındadır. Renal klerens (postmenopozal sağlıklı kadınlarda yaklaşık 60
mL/dak), total klerensin %50-60’ı kadardır ve kreatinin klerensi ile ilişkilidir.
Görünen total ve renal klerens arasındaki farkın, kemik tarafından alınan miktarı
yansıttığı düşünülmektedir.
Doğrusallık/doğrusal olmayan durum:
100 mg’lık oral doz ve 6 mg’lık intravenöz doza kadar, ibandronik asidin plazma
konsantrasyonları doza bağlı olarak artar.
Hastalardaki karakteristik özellikler
Cinsiyet:
İbandronik asidin erkekler ve kadınlardaki biyoyararlanımı ve farmakokinetiği
benzerdir.
Irk:
Asyalılar ve beyaz ırk arasında ibandronik asidin dağılımında klinik olarak ilişkili
interetnik farklılıklarla ilgili bir kanıta rastlanmamıştır. Afrika kökenli hastalarla
ilgili çok az veri mevcuttur.
Böbrek yetmezliği olan hastalar:
Farklı derecelerde böbrek yetmezliği olan hastalarda, ibandronik asit maruziyeti
kreatinin klerensi (Kl ) ile ilişkilidir.
KR
Ciddi böbrek yetmezliği olan (ortalama tahmini Kl = 21.2 mL/dak) ve 2 mg tek doz
KR
(15 dakika infüzyon süresi) alan hastalarda ortalama EAA - , sağlıklı gönüllülere
0 24h
kıyasla %110 artmıştır. Tek doz 6 mg intravenöz uygulamadan (15 dakika infüzyon
süresi) sonra, hafif (ortalama tahmini Kl = 68.1 mL/dak) ve orta derede (ortalama
KR
tahmini Kl = 41.2 mL/dak) böbrek yetmezliği olan hastalarda ortalama EAA - ,
KR 0 24h
sağlıklı gönüllülere (ortalama tahmini Kl = 102 mL/dak) kıyasla sırasıyla %14 ve %86
KR
artmıştır. Hafif böbrek yetmezliği olan hastalarda ortalama C artmamış, orta
maks
derecede böbrek yetmezliği olan hastalarda ise %12 artmıştır. Hafif derecede böbrek
yetmezliği (Kl ≥50 ve <80 mL/dak) olan hastalarda dozaj ayarlaması gerekli değildir.
KR
Meme kanseri ve metastatik kemik hastalığı olan hastalarda, iskelet olaylarının
önlenmesi için tedavi edilen ve orta derecede böbrek yetmezliği olan hastalarda (Kl
KR
≥30 ve <50 mL/dak) veya ciddi böbrek yetmezliği olan hastalarda (Kl <30 mL/dak)
KR
dozda ayarlama yapılması önerilir (bkz. bölüm 4.2).
Standart 4 saatlik bir hemodiyaliz prosedüründe ibandronatın yaklaşık %37’si
vücuttan temizlenmiştir.
Karaciğer yetmezliği olan hastalar:
Karaciğer yetmezliği olan hastalarda, ibandronik asidin farmakokinetiğine dair veri
bulunmamaktadır. İbandronik asit metabolize olmadığı, fakat renal atılım ve kemiğe
15/18alım yolu ile temizlendiği için, karaciğerin ibandronik asidin klerensinde belirgin
bir rolü bulunmamaktadır. Bu nedenle, karaciğer yetmezliği olan hastalarda doz
ayarlaması gerekli değildir. Terapötik konsantrasyonlarda ibandronik asidin
proteine bağlanma oranı yaklaşık % 87’dir, bu sebeple şiddetli karaciğer
hastalığında gözlenen hipoproteineminin, serbest plazma konsantrasyonlarında
klinik olarak anlamlı artışlara yol açması mümkün değildir.
Geriyatrik popülasyon:
Çok değişkenli bir analizde yaşın, çalışılan farmakokinetik parametrelerin herhangi
birinin bağımsız bir faktörü olduğu bulunmamıştır. Renal fonksiyon yaşla birlikte
zayıfladığından dikkate alınması gereken tek faktör budur .
Pediyatrik popülasyon:
18 yaşından küçük hastalarda, BONDRONAT’ın kullanımına ilişkin veri
bulunmamaktadır.
5.3 Klinik öncesi güvenlilik verileri
Klinik dışı çalışmalarda klinik kullanımla düşük bağlantı olasılığını işaret eder şekilde,
hayvanlardaki toksik etki maksimum insan maruziyetinin aşıldığı dozlarda görülmüştür.
Diğer bisfosfonatlarla olduğu gibi, sistemik toksisitenin ilk hedef organı böbrek olarak
tespit edilmiştir.
Karsinojenite
Karsinojenik potansiyele dair hiçbir belirti görülmemiştir.
Mutajenite
Genotoksisite testleri sonucunda ibandronik asidin genotoksik potansiyeli olduğuna dair
kanıt bulunamamıştır.
Üreme toksisitesi
Fertilite çalışmalarında, 1.2 mg/kg/gün i.v. ibandronik asit dişi sıçanlarda üreme
yeteneğini bozacak etkiler göstermiş, 1.0-16.0 mg/kg/gün oral dozlarda ve
1.2 mg/kg/gün i.v. dozlarda da implantasyon bölgelerinin sayısında düşüşe neden
olmuştur.
Teratojenite
Oral veya intravenöz olarak tedavi edilen sıçan ve tavşanlarda ibandronik asit için
direkt fetal toksisite veya teratojenik etki gözlenmemiştir.
Diğer
İbandronik asidin, üreme toksisitesi çalışmalarında sıçanlarda görülen yan etkileri,
bisfosfonatlar sınıfında beklenen yan etkilerdir. Bunlar F yeni doğan sıçanlarda,
1
implantasyon bölgelerinin sayısında düşüş, normal doğum güçlüğü (distosi), viseral
varyasyonlarda artış (renal pelvis üreter sendromu) ve diş anormalliklerini içermektedir.
16/186. FARMASÖTİK ÖZELLİKLERİ
6.1 Yardımcı maddelerin listesi
Sodyum klorür
Asetik asit (%99)
Sodyum asetat
Enjeksiyonluk su
6.2 Geçimsizlikler
Potansiyel geçimsizlikleri önlemek için, BONDRONAT infüzyon konsantresi yanlızca
izotonik sodyum klorür solüsyonu veya %5’lik dekstroz solüsyonu ile seyreltilmelidir.
BONDRONAT kalsiyum içeren solüsyonlarla karıştırılmamalıdır.
6.3 Raf ömrü
60 ay.
Seyreltildikten sonra: Ürünü içeren infüzyon solüsyonu 24 saat süresince kimyasal
ve fiziksel olarak stabildir (25°C’nin altındaki oda sıcaklığında saklayınız).
Mikrobiyolojik açıdan, intravenöz infüzyon solüsyon anında kullanılmalıdır. Hemen
kullanılamadığı durumlarda, kullanımdan önceki saklama koşulu ve zamanı,
kullanan kişinin sorumluluğundadır. Seyreltme kontrollü ve valide edilmiş aseptik
şartlarda gerçekleşmediği sürece, kullanıma kadar geçen süre 2-8oC’de 24 saatin
üzerinde olmamalıdır.
6.4 Saklamaya yönelik özel tedbirler
25°C’nin altındaki oda sıcaklığında saklayınız.
Kullanıma hazır hale getirilen ürünün saklama koşulu için 6.3’e bakınız.
6.5 Ambalajın niteliği ve içeriği
BONDRONAT 6 mg/6 mL i.v. infüzyon için konsantre solüsyon içeren flakon,
Tip I cam flakon, Ph. Eur.1 ve 5 adet.
6.6 Beşeri tıbbi üründen arta kalan maddelerin imhası ve diğer özel önlemler
BONDRONAT sadece tek kullanım içindir. Yalnızca partikülsüz, berrak çözeltiler
kullanılmalıdır.
BONDRONAT’ın intravenöz kullanma talimatlarına sıkı bir şekilde uyulmalıdır.
Kullanılmayan çözelti atılmalıdır.
17/18Farmasötik ürünlerin çevreye bırakılmasından kaçınılmalıdır. İlaçlar, atık suları ve evsel
atık ile imha edilmemelidir. Varsa bulunduğunuz yerdeki donanımlı atık toplama
sistemlerini kullanınız.
Kullanılmamış olan ürünler ya da atık materyaller ‘Tıbbi ürünlerin kontrolü
yönetmeliği’ ve ‘Ambalaj Atıklarının Kontrolü yönetmelikleri’ne uygun olarak imha edilmelidir.
7. RUHSAT SAHİBİ
Roche Müstahzarları Sanayi Anonim Şirketi,
Eski Büyükdere Asfaltı, No:17/A 34398
Maslak/İstanbul
Tel: (0212) 366 90 00, Faks: (0212) 285 22 00
8. RUHSAT NUMARASI
120/06
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 24 Kasım 2006
Ruhsat yenileme tarihi: -
10. KÜB’ÜN YENİLENME TARİHİ
18/18