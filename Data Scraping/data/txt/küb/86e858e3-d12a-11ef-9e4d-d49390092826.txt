KISA ÜRÜN BİLGİSİ
1. BEŞERİ TIBBİ ÜRÜNÜN ADI
HYPERIUM 1 mg tablet
2. KALİTATİF VE KANTİTATİF BİLEŞİM
Etkin madde:
1mg Rilmenidin baz miktarına eşdeğer olarak 1.544 mg Rilmenidin(INN) dihidrojen
fosfat.
Yardımcı maddeler:
Laktoz (buzağı kaynaklı): 47 mg
Yardımcı maddeler için 6.1’e bakınız.
3. FARMASÖTİK FORM
Tablet.
Beyaz, bikonveks, iki yüzü de “H” baskılı tablet.
4. KLİNİK ÖZELLİKLER
4.1. Terapötik endikasyonlar
Hipertansiyon
4.2. Pozoloji ve uygulama şekli
Pozoloji / Uygulama sıklığı ve süresi:
Önerilen doz sabah alınmak üzere günde 1 tablet’tir.
Bir ay zarfında yeterli yanıt alınamazsa, günlük doz bir sabah, bir akşam alınmak üzere
(yemeklerin başında) 2 mg’a çıkarılabilir.
Uygulama şekli:
Oral kullanım içindir.
Özel popülasyona ilişkin ek bilgiler
HYPERIUM’un klinik ve biyolojik kabul edilebilirliği iyi olduğundan yaşlı ve
diyabetik hastalarda kullanılabilir.
Böbrek yetmezliği
Böbrek yetmezliği olan hastalarda, kreatinin klirensi 15 ml/dak’dan yüksekse prensip
olarak doz ayarlaması gerekli değildir.
Tedavi sürekli olarak devam ettirilmelidir.
Karaciğer yetmezliği
Karaciğer yetmezliği olan hastalarda doz ayarlamasına gerek yoktur.
Pediatrik popülasyon:
Yeterli veri bulunmadığı için, HYPERIUM’un çocuklarda kullanımı
önerilmemektedir.
1/84.3. Kontrendikasyonlar
- Tablet içeriğindeki etkin madde veya yardımcı maddelerden birine karşı aşırı
duyarlılık,
- Şiddetli depresyon,
- Şiddetli böbrek yetmezliği (kreatinin klirensi < 15 ml/dak).
4.4. Özel kullanım uyarıları ve önlemleri
Uyarılar
Tedavi ani olarak kesilmemeli, doz kademeli olarak azaltılmalıdır.
Önlemler
Tüm antihipertansif ilaçlarda olduğu gibi, yakın geçmişinde vasküler hastalık (inme
veya miyokard infarktüsü) hikayesi olan hastalarda HYPERIUM tıbbi gözetim altında
uygulanmalıdır.
Rilmenidin ile kalp atım hızında azalma ve bradikardi oluşma riski nedeniyle,
bradikardisi olan ya da bradikardi için risk faktörü taşıyan hastalarda (örneğin,
yaşlılarda, hasta sinüs sendromu olan hastalarda, atriyoventriküler blok, önceden var
olan kalp yetmezliği veya kalp hızının aşırı sempatik tonus ile korunduğu herhangi
başka bir durumdaki hastalar) tedavinin başlatılması dikkatle değerlendirilmelidir. Bu
hastalarda, özellikle tedavinin ilk 4 haftasında, kalp hızının izlenmesi önerilir.
Tedavi sırasında alkol tüketimi tavsiye edilmez (Bkz. Bölüm 4.5).
HYPERIUM’un kalp yetmezliğinde kullanılan beta-blokörlerle birlikte kullanımı
önerilmemektedir (Bkz. Bölüm 4.5).
Ortostatik hipotansiyon olasılığı nedeniyle yaşlı hastalar düşme riskindeki artış ile
ilgili bilgilendirilmelidir.
HYPERIUM’un sodyum oksibat ile birlikte kullanımı önerilmez (Bkz. Bölüm 4.5).
Yardımcı maddeler:
Bu ilaç, 47 mg laktoz içermektedir. Nadir kalıtımsal galaktoz intolerans problemleri,
Lapp laktaz yetmezliği veya glukoz-galaktoz malabsorpsiyon problemi olan hastalar,
bu ilacı almamalıdır.
4.5. Diğer tıbbi ürünlerle etkileşimler ve diğer etkileşim şekilleri
Birlikte kullanımı önerilmeyenler:
 Alkol (içecek veya yardımcı madde): Alkol bu maddelerin sedatif etkilerini
artırır. Dikkat bozukluğu araç ve makine kullanmayı tehlikeli kılabilir. Alkollü
içecekler ve alkol içeren ilaçlar kullanılmamalıdır.
 Kalp yetmezliğinde kullanılan beta-blokörler: Sempatik tonusun santral olarak
baskılanması ve santral etkili antihipertansif ajanların vazodilatör etkisi beta-
blokörve vazodilatörlerle tedavi gören kalp yetmezliği olan hastalarda tehlikeli
olabilir.
 Sodyum (oksibat): Artmış merkezi depresyon. Dikkat bozukluğu, araç
sürüşünün ve makine kullanımının tehlikeli olmasına neden olabilir.
2/8Özel dikkat gerektiren birlikte kullanım:
 Beta-blokörler (esmolol hariç): Santral etkili antihipertansif ilaçlarla tedavide
ilacın aniden kesilmesi kan basıncında artışa neden olabilir. Santral etkili
antihipertansif kullanılıyorsa ilacı ani bir şekilde kesmekten kaçınınız. Klinik
izlem gereklidir.
Dikkate alınması gereken birlikte kullanımlar:
 Ürolojik kullanım için alfa-blokörler (alfuzosin, doksazosin, prazosin,
silodosin, tamsulosin, terazosin): Hipotansif etkide artış. Ortostatik
hipotansiyon riskindea rtış.
 Antihipertansif kullanım için alfa-blokörler: Hipotansif etkide artış. Ortostatik
hipotansiyon riskinde artış.
 Diğer sedadif ilaçlar: morfin türevleri: (analjezikler, antitüssif ajanlar ve
replasman tedavileri), nöroleptikler, barbitüratlar, benzodiyazepinler,
benzodiyazepin dışındaki anksiyolitikler (örneğin meprobamat), hipnotikler,
sedatif antidepresanlar (amitriptilin, doksepin, mianserin, mirtazapin,
trimipramin), diğer santral etkili antihipertansif ajanlar, talidomid. Santral
depresyonun artması. Dikkat bozukluğu araç ve makine kullanmayı tehlikeli
kılabilir.
 Nitrat benzeri ajanlar: Özellikle ortostatik olmak üzere hipotansiyon riskinde
artış.
 Ortostatik hipotansiyona neden olabilecek ilaçlar: Ortostatik hipotansiyon
riskinde artış.
Özel popülasyonlara ilişkin ek bilgiler:
Bu konuda yeterli bilgi bulunmamaktadır.
Pediyatrik popülasyon:
Etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / doğum kontrolü (kontrasepsiyon)
Kontrasepsiyon üzerine bilinen bir etkisi yoktur.
Gebelik dönemi
Gebe kadınlarda rilmenidin kullanımından elde edilmiş veri bulunmamaktadır veya
sınırlı sayıda veri bulunmaktadır (300’den az gebelik sonucu).
Hayvan çalışmaları, üreme toksisitesi açısından doğrudan ya da dolaylı zararlı etkiler
göstermemektedir (Bkz. Bölüm 5.3).
Önleyici tedbir olarak, hamilelik süresince HYPERIUM kullanımından kaçınılması
tercih edilir.
Laktasyon dönemi
Rilmenidin ve/veya metabolitlerinin anne sütüne geçip geçmediği bilinmemektedir.
Hayvanlardaki mevcut farmakodinamik/toksikolojik veriler rilmenidin ve/veya
metabolitlerinin süte geçtiğini göstermektedir.
3/8Yenidoğan ve infantlardaki risk gözardı edilemez.
HYPERIUM emzirme döneminde kullanılmamalıdır.
Üreme yeteneği / fertilite
Fare, sıçan ve tavşanlar üzerinde yapılan üreme çalışmalarda fertilite üzerinde
rilmenidine bağlı olarak herhangi bir bozukluk veya olumsuz etki gözlenmemiştir.
4.7. Araç ve makine kullanımı üzerindeki etkiler
Araç ve makine kullanımı üzerine özel bir çalışma yapılmamıştır.
Bununla birlikte, somnolansın yaygın görülen bir advers etki olduğu göz önüne
alındığında, hastalar araç ve makine kullanımı konusunda uyarılmalıdır.
4.8. İstenmeyen etkiler
Kontrollü çalışmalar sırasında 1 mg’lık doz verildiğinde plasebo ile gözlenen yan etki
insidansı mukayese edilebilir durumdadır.
Günde 2 mg HYPERIUM dozu ile kontrollü komparatif çalışmalar klonidin (0.15-0.30
mg/gün), veya alfa metil dopa (500-1000 mg/gün) ile kıyaslandığında HYPERIUM’un
yan etkilerinin bariz şekilde daha az olduğu görülmüştür.
Aşağıdaki istenmeyen etkiler şu frekansa göre sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100);
seyrek (≥1/10000 ila <1/1000); çok seyrek (<1/10000). Bilinmiyor (eldeki verilerden
hareketle tahmin edilemiyor).
Psikiyatrik hastalıklar
Yaygın: Anksiyete, depresyon, uykusuzluk.
Sinir sistemi hastalıkları
Yaygın: Somnolans, baş ağrısı, baş dönmesi.
Kardiyak hastalıklar
Yaygın: Çarpıntı.
Bilinmiyor: Bradikardi.
Vasküler hastalıklar
Yaygın: Ekstremitelerin soğuk olması.
Yaygın olmayan: Ortostatik hipotansiyon, sıcak basması.
Gastrointestinal hastalıklar
Yaygın: Gastralji, ağız kuruluğu, diyare, konstipasyon.
Yaygın olmayan: Bulantı.
Deri ve deri altı doku hastalıkları
Yaygın:Pruritus, deri döküntüleri.
Kas-iskelet bozuklukları, bağ doku ve kemik hastalıkları
Yaygın:Kas krampları.
Üreme sistemi ve meme hastalıkları
Yaygın: Cinsel disfonksiyon.
4/8Genel bozukluklar ve uygulama bölgesine ilişkin hastalıklar
Yaygın: Asteni, yorgunluk, ödem.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)'ne bildirmeleri
gerekmektedir (www.titck.gov.tr; e- posta: tufam@titck.gov.tr; tel: 0 800 314 00 08;
faks: 0312 218 35 99).
4.9. Doz aşımı ve tedavisi
Belirtiler:
Aşırı doz alımı ile ilgili veri sınırlı olmakla birlikte, bu durumda beklenen en muhtemel
semptomlar belirgin hipotansiyon ve dikkat bozukluğu olabilir.
Tedavi:
Tedavi semptomatik olmalıdır. Belirgin hipotansiyon durumunda önerilen tedavi,
gastrik lavaja ilave olarak sempatomimetik ajanların kullanılmasını gerektirebilir.
HYPERIUM zayıf oranda diyaliz edilebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antihipertansif, merkezi etkili antiadrenerjik ajan, imidazolin
reseptör agonisti
ATC kodu: C02AC06
Etki mekanizması:
Antihipertansif özellikli bir okzazolin olan HYPERIUM 1 mg, hemmeduller hem
deperiferal vazomotor yapılar üzerinde etkilidir. Imidazolin reseptörlerine, serebral
alfa-2-adrenerjik reseptörlerden daha fazla afinite göstermesi dolayısıyla alfa-2
agonistlerden ayrılır.
HYPERIUM, genetik olarak hipertansif sıçanlarda, doza bağımlı olarak antihipertansif
etki gösterir. Alfa-2 agonistleri ile görülen santral nörofarmakolojik etkiler,
hayvanlarda sadece antihipertansif etki dozlarının üzerindeki dozlarda görülür.
Özellikle sedatif etki daha az belirgindir.
Farmakodinamik etkiler:
Rilmenidin 1 mg, normal tedavi dozlarında kardiyak fonksiyonları değiştirmemekte,
tuz ve su retansiyonuna neden olmamakta, metabolik dengeyi bozmamaktadır:
- HYPERIUM alımından sonra antihipertansif etkililik 24 saat sürmekte, kalp
debisi değişmeksizin toplam periferik direnç azalmaktadır. Kontraktilite ve kalp
elektrofizyolojisi belirtileri etkilenmemektedir.
- HYPERIUM postüral hipotansiyona sebep olmamakta (özellikle yaşlılarda) ve
egzersiz sırasında kalp hızındaki fizyolojik artış ile etkileşmemektedir.
- HYPERIUM, renal kan akımını, glomerüler filtrasyonu veya filtrasyon
fraksiyonunu değiştirmemekte, böbrek fonksiyonlarını etkilememektedir.
- HYPERIUM glukoz metabolizmasını (insüline bağlı olan veya olmayan diyabet
hastaları dahil) korumakta ve lipid metabolizmasını etkilememektedir.
5/8Klinik etkililik ve güvenlilik:
Antihipertansif aktivite ve nörofarmakolojik etkilerin ayrışımı insanlar üzerinde
yapılan çalışmalar ile de doğrulanmıştır.
Rilmenidin 1 mg’ın sistolik ve diyastolik kan basıncı üzerindeki hem ayakta hem yatar
durumda antihipertansif etkinliği doza bağımlıdır. Plasebo ve referans ürünlerle
mukayeseli olarak yapılan çift-kör çalışmalar ile tedavi dozlarında (günde tek doz 1
mg veya 2 seferde toplam 2 mg) Rilmenidin’in hafif ve orta derecede hipertansiyonda
etkili olduğu ortaya konmuştur. Bu etki 24 saat boyunca ve egzersiz sırasında devam
etmektedir. Bu sonuçlar tolerans geliştirmeksizin, uzun dönemde teyit edilmiştir.
Plasebo kontrollü çift-kör çalışmalarda günde 1 mg doz ile Rilmenidin’in dikkat
testlerini etkilemediği gösterilmiştir. Yan etki (uyku hali, ağız kuruluğu, kabızlık)
insidansının plasebo ile görülenden farklı olmadığı ortaya konmuştur.
Eşdeğer antihipertansif dozda uygulanan referans alfa-2 agonistine karşı yapılan
çalışmalarda da günde 2 mg dozunda Rilmenidin ile yan etki insidansı ve bu etkilerin
şiddetinin anlamlı derecede düşük olduğu gösterilmiştir.
5.2. Farmakokinetik özellikler
Genel özellikler
Emilim: Oral yoldan alındığında emilimi hızlıdır. Tek doz 1 mg Rilmenidin alımdan
sonra maksimum plazma konsantrasyonu olan 3.5 ng/ml’ye, 1.5-2 saatte ulaşılır. İlacın
mutlak biyoyararlanımı, hepatik ilk-geçiş etkisi olmadığından %100’e yakındır. Gıda
alımı biyoyararlanımı etkilemez. Tavsiye edilen terapötik dozda emilim seviyeleri
bakımından bir değişim göstermez.
Dağılım: Plazma proteinlerine %10’dan az oranda bağlanır, dağılma hacmi 5 l/kg’dır
Biyotransformasyon: Rilmenidin çok az metabolize olur. İdrarda eser miktarda
bulunan metabolitler oksazolin halkasının hidrolizi veya oksidasyonundan
kaynaklanmaktadır. Bu metabolitlerin alfa-2 agonist aktivitesi yoktur.
Eliminasyon: Esas olarak böbrekler yoluyla elimine edilir. Alınan dozun % 65’i
değişmeden idrarla elimine olur. Renal klirensi total klirensin 2/3’sine tekabül eder.
Eliminasyon yarı ömrü 8 saattir. Alınan veya tekrarlanan dozajdan etkilenmez. Belirli
antihipertansif aktivite günde 1 mg dozla tedavi edilen hipertansif hastalarda 24 saat
sonra farmakolojik etki süresi bakımından daha uzundur.
Doğrusallık/Doğrusal olmayan durum:
Tekrarlanan alımlar ile 3 gün içinde kararlı duruma ulaşılır; plazma seviyelerinin
incelenmesi, 10 gün süresince kararlı durumun devam ettiğini göstermiştir.
Hastalardaki karakteristik özellikler:
 Uzun süre plazma düzeylerinin istendiği hipertansif hastalarda 2 yıllık tedavide
HYPERIUM’un plazma seviyelerinin sabit olduğu görülür.
 Geriyatrik popülasyon: 70 yaş ve üzerindeki hastalarda yapılan farmakokinetik
çalışmalar eliminasyon yarılanma ömrünün 12 saat olduğunu göstermiştir.
 Karaciğer yetmezliği olan hastalarda: Eliminasyon yarılanma ömrü 11 saattir.
 Böbrek yetmezliği olan hastalarda: Atılımın esas olarak böbrek yoluyla olması
nedeniyle böbrek yetmezliğinin derecesiyle orantılı olarak atılımda bir yavaşlama
6/8görülmüştür. Ciddi böbrek yetmezliği olan hastalarda (kreatinin klirensi 15
ml/dk’dan düşük), ilacın eliminasyon yarılanma ömrü 35 saattir.
5.3. Klinik öncesi güvenlilik verileri
Akut toksisite, tekrarlanan doz toksisitesi, genotoksisite / mutajenisite, kanserojen
potansiyel ve üreme toksisitesi çalışmalarındaki klinik olmayan veriler, insanlar için
herhangi bir risk oluşturmadığını göstermiştir.
Doğum öncesi ve doğum sonrası gelişim (düşük doğum ağırlığı) üzerine istenmeyen
etkiler sadece anne için toksik olan dozlarda görülmüştür.
6. FARMASÖTİK BİLGİLER
6.1. Yardımcı maddelerin listesi
Sodyum nişasta glikolat
Mikrokristalin selüloz (avicel pH 102)
Laktoz (buzağı kaynaklı)
Parafin
Kolloidal silika (aerosol 200)
Magnezyum stearat
Talk
Beyaz balmumu
6.2. Geçimsizlikler
Yoktur
6.3. Raf ömrü
24 ay
6.4. Saklamaya yönelik özel uyarılar
300C’ın altında oda sıcaklığında saklanmalıdır.
6.5. Ambalajın niteliği ve içeriği
Tabletler 20 µm kalınlığında, poliamit /alüminyum /polivinil klorid laminatlarıyla,
(140 µm kalınlığında) sıcak olarak mühürlenebilen alüminyumlardan oluşan
blisterlerde ambalajlanmıştır. Blisterler ise karton kutular içerisindedir. 1 karton kutu
içerisinde 30 tablet bulunmaktadır.
6.6. Beşeri tıbbi üründen arta kalan maddelerin imhası ve diğer özel tedbirler
Özel bir gereksinim yoktur.
Kullanılmamış olan ürünler yada atık materyaller, “Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmeliği”ne uygun
olarak imha edilmelidir.
7. RUHSAT SAHİBİ
LES LABORATOIRES SERVIER – FRANSA lisansı ile
Servier İlaç ve Araştırma A.Ş.
Meydan Sokak, Beybi Giz Kule K: 22/23
34398 Maslak İstanbul
Tel: (212) 329 14 00
Faks: (212) 290 20 30
7/88. RUHSAT NUMARASI
97/54
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 18.08.1995
Son yenileme tarihi: 30.12.2004
10. KÜB’ÜN YENİLENME TARİHİ
8/8