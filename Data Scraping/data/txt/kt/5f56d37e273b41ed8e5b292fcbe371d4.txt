KULLANMA TALİMATI  
 
CİTOL  40 mg f ilm kaplı t ablet  
Ağızdan alınır . 
 
• Etkin madde:  40 mg sitalopram a eşdeğer 49 ,96 mg sitalopram hidrobromür içerir.  
• Yardımcı maddeler : Magnezyum stearat, mikrokristalin selüloz, kurutulmuş nişasta, 
laktoz monohidrat  (sığır sütü), povidon K -90, titanyum dioksit, HPMC E -5, polietilen 
glikol 400 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde bu ilacı kullandığınızı doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek  veya  düşük  doz kullanmayını z. 
 
Bu Kullanma Talimatında: 
1. CİTOL  nedir ve ne için kullanılır?  
2. CİTOL 'ü kullanmadan önce dikkat edilmesi gerekenler  
3. CİTOL  nasıl kullanılır?  
4. Olası  yan etkiler nelerdir?  
5. CİTOL 'ün saklanması  
 
Başlıkları yer almaktadır.  
 
1. CİTOL  nedir ve ne için kullanılır?  
 
CİTOL  film kaplı tabletlerin her biri 40 mg sitaloprama eşdeğer 49 ,96 mg sitalopram 
hidrobromür içerir.  
 
CİTOL  28 ve 56 film kaplı tabletlik ambalajlarda piyasaya sunulmaktadır.  
 
Beyaz renkli, oval, bir yüzü Aİ logolu, diğer yüzü çentikli film kaplı tabletlerdir. Eşit olarak 
iki parçaya bölünebilir. 
 
CİTOL, sığır sütünden elde edilen laktoz monohidrat içerir.  
 
CİTOL  selektif serotonin geri alım inhibitörüdür (SSRI) ve antidepresanlar olarak bilinen bir 
ilaç grubuna aittir.  Beyindeki serotonin sistemine etki ederek serotonin düzeylerini 
yükseltirler. Serotonin sistemindeki bozukluklar depresyon ve depresyonla ilişkili hastalıkların gelişmesinde önemli bir faktördür. Bu ilaçlar hastalığınızın belirtilerine neden olan beyindeki bazı kimyasal dengesizlikleri düzeltmeye yardımcı olurlar.  2  
CİTOL  depresyon tedavisinde ve kendinizi daha iyi hissettiğinizde bu belirtilerin 
tekrarlanmasını önlemede yardımcı olmak için kullanılır.  Ayrıca, CİTOL  tekrarlayan depresyonu olan hastalarda yeni depresif nöbetlerin oluşumunu 
önlemek üzere uzun dönem tedavide  kullanılır.  
 CİTOL , panik atak eğilimi olan hastalarda ve obsesif kompulsif (saplantı -zorlantı) bozukluğu 
(OKB) olan hastalarda belirtilerin hafifletilmesinde yararlıdır.  
 Doktorunuz CİTOL 'ü başka bir amaçla da reçetelendirmiş olabilir. CİTOL 'ün size neden 
reçetelendirildiğine dair herhangi bir sorunuz var ise doktorunuza sorunuz.  
 
2. CİTOL 'ü kullanmadan önce dikkat edilmesi gerekenler  
 
CİTOL 'ü aşağıdaki durumlarda KULLANMAYINIZ  
Eğer,  
• Sitalopram veya CİTOL 'ün içeriğindeki diğer maddelerden herhangi birine alerjiniz  
varsa, 
• Aynı zamanda monoamin oksidaz inhibitörleri (MAOI) olarak bilinen ilaçlardan birini  
kullanıyorsanız. Fenelzin, iproniyazid, izokarboksazid, nialamid, tranilsipromin gibi MAOI grubu ilaçlar, selejilin (Parkinson hast alığının tedavisinde de kullanılır), 
moklobemid (depresyon tedavisinde kullanılır) ve linezolid (bir antibiyotik) gibi ilaçlar,  
• Aynı zamanda pimozid kullanıyorsanız,  
• Doğuştan gelen veya sonradan yaşadığını z anormal kalp ritmi (kalbin nasıl çalıştığını 
değerlendiren bir inceleme olan EKG’de görüntülenir) hikayeniz varsa.  
• Kalp ritmi sorunları için veya kalp ritmini etkileyebilecek ilaçlar alıyorsanız (bkz. “Diğer ilaçlar ile birlikte kullanımı”).  
 Yukarıda belirtilen monoamin oksidaz inhibitörlerinden birini kullanmayı bitirmişseniz, 
CİTOL  tedavisine başlamadan önce 2 hafta beklemeniz gerekecektir. 
 Moklobemid kullanmayı bıraktığınızda CİTOL  tedavisine başlamadan önce mutlaka bir gün 
geçmelidir.  
 CİTOL  kullanmayı bıraktıktan  sonra herhangi bir monoamin oksidaz inhibitörü kullanmaya 
başlamadan önce 1 hafta beklemelisiniz. 
 
CİTOL 'ü aşağıdaki durumlarda DİKKATLİ KULLANINIZ  
Eğer,   
• Mani (taşkınlık) veya panik bozukluğu (aniden ortaya çıkan ve zaman zaman tekrarlayan yoğun sıkıntı ya da korku nöbetleridir) dönemleriniz varsa.  
• Karaciğer veya böbrek fonksiyon bozukluğunuz varsa. Doktorunuzun ilaç dozunuzu 
ayarlaması gerekebilir.  
• Diyabetiniz varsa. CİTOL  tedavisi glise mik kontrolü (kan şekeri kontrolünü) 
etkileyebilir. İnsülin ve/veya oral hipoglisemik (kan şekeri düşürücü) ilaç dozunuzun 
ayarlanması gerekebilir.  3 • Epilepsiniz varsa.  Nöbetler oluşursa veya nöbet sıklığında artış olursa CİTOL  
tedavisinin sonlandırılması  gerekir.  
• Kanama bozuklukları geçmişiniz varsa veya daha önce mide veya bağırsakta kanama 
yaşadıysanız veya hamileyseniz (bkz. "Hamilelik"). 
• Kanınızdaki sodyum seviyesi azalmışsa  
• Elektrokonvülsif (elektroşok tedavisi) tedavi alıyorsanız  
• Yakın zaman da kalp krizi geçirdiyseniz veya kalbinizle ilgili probleminiz varsa veya 
geçmişte yaşadıysanız  
• Dinlenirken kalp atış hızınız düşükse ve/veya uzun süren şiddetli ishal ve kusma (hastalık hali) sonrasında veya diüretik (idrar söktürücü ilaç) kullanımı sonucu tuz kaybınız varsa  
• Ayaktayken hızlı veya düzensiz kalp atışınız, bayılma, düşme veya baş dönmesi gibi kalp hızı fonsiyonunda anormalliklere işaret eden durumlar yaşıyorsanız  
• Bazı glokom (gözde basınç artışı) çeşitleri gibi göz sorunlarını z varsa veya daha 
önceden olduysa.  
 
Manik -depresif (taşkınlık- çökkünlük/iki uçlu duygu durum bozukluğu) hastalığı olan bazı 
hastalar manik döneme girebilirler. Bu, olağandışı ve hızla değişen düşünceler, uygunsuz 
mutluluk ve aşırı fiziksel aktivite ile anlaşılır. Eğer böyle hissediyorsanız doktorunuzla temasa 
geçiniz.  
 
Tedavinin ilk haftalarında, tedirginlik veya yerinde duramama ya da sürekli hareket etme 
ihtiyacı (akatizi) olabilir. Bu belirtileri yaşıyorsanız derhal doktorunuza bildiriniz. 
 
CİTOL  gibi ilaçlar (SSRI'lar / SNRI'lar) cinsel işlev bozukluğu belirtilerine neden olabilir 
(bakınız bölüm 4). Bazı durumlarda, bu belirtiler tedaviyi durdurduktan sonra da devam 
etmiştir.  
 
Bu uyarılar, geçmişteki herhangi bir dönemde dahi olsa sizin için geçerliyse l ütfen 
doktorunuza danışınız.  
 
İntihar düşüncesi ve depresyon veya endişe (anksiyete) bozukluğunda kötüleşme:  
Eğer depresyondaysanız ve/veya endişe (anksiyete) bozukluğunuz varsa, bazen kendinize zarar verme veya kendinizi öldürme düşünceleriniz olabilir. Bu belirtiler, antidepresanların ilk 
kullanılmaya başlandığı zamanlarda artabilir. Çünkü bu ilaçların etkisini göstermeye başlaması, genellikle yaklaşık 2 hafta, fakat bazen daha uzun bir zaman alabilir.  Bu olasılık aşağıdaki durumlarda daha fazladır:  
• Eğer daha önce intihar veya kendinize zarar verme düşünceniz olmuşsa  
• Eğer genç bir yetişkinseniz. Klinik araştırmalardan elde edilen bilgiler, antidepresan 
ile tedavi edilen ve psikiyatrik bozukluğu olan 25 yaşın altındaki yetişkinlerde, intihar davranışı  riskinin artabileceğini göstermiştir.  
 Herhangi bir zamanda kendinize zarar verme veya kendinizi öldürme düşünceniz olursa, doktorunuza bildirin veya hemen bir hastaneye başvurun.  Depresyonunuz veya anksiyete bozukluğunuz olduğunu bir yakınınıza veya yakın bir arkadaşınıza söylemeniz ve onlardan bu talimatları okumalarını istemeniz faydalı olacaktır. 4 Depresyonunuzun veya anksiyete bozukluğunuzun kötüleştiğini düşündüklerinde veya 
davranışlarınızdaki değişimlerden endişe duyduklarında size ve doktorunuza s öylemelerini 
isteyebilirsiniz.  
 
Antidepresan ilaçların özellikle çocuklar ve 24 yaşına kadar olan gençlerdeki kullanımlarının, 
intihar düşünce ya da davranışlarını artırma olasılığı bulunmaktadır. Bu nedenle özellikle tedavinin başlangıcı  ve ilk aylarında ilaç dozunun artırılma/azaltılma ya da kesilme 
dönemlerinde hastanın gösterebileceği huzursuzluk, aşırı hareketlilik gibi beklenmedik davranış değişiklikleri ya da intihar olasılığı gibi nedenlerle hastanın gerek ailesi gerekse tedavi edicilerce yakinen izlenmesi gereklidir. C İTOL , 18 yaş ve üzeri hastalarda depresyon 
tedavisinde, kendinizi daha iyi hissettiğinizde bu belirtilerin tekrarlanmasını önlemede yardımcı olmak için, tekrarlayan depresyonu olan hastalarda yeni depresif nöbetlerin oluşumunu önlemek üzere uzun dönem tedavide, panik atak eğilimi olan hastalarda ve obsesif kompulsif (saplantı -zorlantı) bozukluğu (OKB) olan hastalarda belirtilerin hafifletilmesinde 
kullanılır.  
 
Çocuklar ve 18 yaşın altındaki ergenlerde kullanımı  
CİTOL  genel olarak çocuklar ve 18 yaşın altındaki ergenlerde kullanılmamalıdır. Ayrıca 
bilmelisiniz ki; 18 yaşın altındaki hastalar bu sınıf ilaçları kullandıklarında intihar girişimi, intihar düşüncesi ve düşmanlık (çoğunlukla saldırganlık, zıtlaşma davranı şı ve sinirlilik) gibi 
yan etkilerin riski yüksektir. Buna karşın doktorunuz hasta için en yararlısı olduğunu düşünerek 18 yaşın altındaki hastalara CİTOL  reçete edebilir. Doktorunuz 18 yaşın altındaki 
bir hastaya CİTOL  reçete etmişse ve siz bunu görüşmek istiyorsanız lütfen doktorunuzla 
temasa geçiniz. 18 yaşın altındaki bir hasta CİTOL  kullanırken yukarıda yer alan belirtilerden 
herhangi biri gelişirse veya daha da kötüleşirse doktorunuza haber vermelisiniz. Ayrıca, 
CİTOL'ün bu yaş grubunda büyüme, olgunl aşma ve bilişsel ve davranışsal gelişim ile ilgili 
uzun vadeli güvenlilik etkileri henüz gösterilmemiştir.  Hastalığınıza ili şkin özel bilgi:  
Depresyon veya buna bağlı hastalıkların tedavisinde kullanılan diğer ilaçlarda da olduğu gibi iyileşme hemen sağla namaz. CİTOL  tedavisine başladıktan sonra herhangi bir iyileşme 
hissetmeniz birkaç hafta alabilir.  
 Panik bozukluk tedavisinde herhangi bir iyileşmenin görülmesi genellikle 2- 4 hafta alır.  
Tedavinin başında bazı hastalar artan endişe hissedebilir, tedavi devam ettikçe bu kaybolacaktır. Bu nedenle, doktorunuzun talimatlarını tam olarak takip etmeniz ve doktorunuza danışmadan tedaviyi durdurmamanız veya dozu değiştirmemeniz çok önemlidir.  Bazen depresyon veya panik bozukluk belirtileri , intihar veya kendine zarar verme düşünceleri 
içerebilir. İlacın antidepresan etkisi tam olarak ortaya çıkıncaya kadar bu belirtilerin devam etmesi veya kötüleşmesi mümkündür. Eğer genç bir erişkinseniz (örn. 30 yaşın altındaysanız) ve daha önce antidepresan ilaçlar kullanmadıysanız bu olasılık daha yüksektir.  Bazen yukarıda bahsedilen belirtilerin farkında olmayabilirsiniz. Bu nedenle, bir yakınınız veya arkadaşınızdan davranışınızdaki değişikliklerin olası belirtilerini gözlemlemede size yardımcı olmasını istemeyi faydalı bul abilirsiniz.  
 5 Eğer tedavi sırasında sıkıntılı düşünceleriniz veya hisleriniz olursa veya yukarıda bahsedilen 
belirtilerden herhangi biri oluşursa, derhal doktorunuza bildiriniz veya en yakın hastane ile temasa geçiniz.  
 
CİTOL 'ün yiyecek ve içecek  ile kullanılması  
CİTOL  aç veya tok karnı na alınabilir.  
 
CİTOL 'ün alkolün etkilerini artırmadığı görülmüştür. Yine de CİTOL  tedavisi sırasında alkol 
kullanılmaması tavsiye edilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz veya hamile kalmayı planlıyorsanız doktorunuzu bilgilendiriniz. Hamile kadınlar, doktor tarafından risk/yarar değerlendirmesi yapılmadan CİTOL  kullanmamalıdır.  
 Eğer, hamileliğinizin son üç  ayında ve doğuma kadar CİTOL  kullanırsanız, yeni doğan 
bebeğinizde şu etkilerin görülebileceğini bilmelisiniz: nefes alıp verme güçlüğü, mavimsi bir cilt, nöbetler, vücut sıcaklığı değişimleri, besleme güçlüğü, kusma, düşük kan şekeri, sert veya gevşek ka slar, artmış refleksler, titreme, sinirlilik, aşırı duyarlılık, uyuşukluk hali, sürekli 
ağlama, uykulu olma ve uyuma güçlükleri. Yeni doğan bebeğinizde bu belirtilerden biri olursa derhal doktorunuz ile temasa geçiniz.  
 CİTOL ile tedavi sırasında ağız yolu yla doğum kontrol yöntemi kullanılmasına yönelik veriler 
yetersizdir. Doğum kontrol yöntemleri ile etkileşimine dair veriler yetersizdir. 
 
Doktorunuz ve/veya doğumunuza yardımcı olan kişilerin CİTOL  tedavisinde olduğunuzu 
bilmeleri gerekir. Hamilelik sıras ında, özellikle hamileliğin son 3 ayında, CİTOL  ve benzeri 
ilaçların kullanılması, yeni doğanda kalıcı pulmoner hipertansiyon adı verilen ve bebeğin daha 
hızlı nefes alıp vermesi ve mavimsi görünmesine neden olan ciddi durum riskini artırabilir. Bu 
belirtiler, genellikle bebek doğduktan sonraki ilk 24 saat içinde başlar. Eğer bebeğinizde 
bunlardan biri varsa derhal doktorunuza bildiriniz.  
 
CİTOL’ü hamileliğinizin sonuna doğru alırsanız ve özellikle kanama bozuklukları öykünüz 
varsa, doğumdan kısa bir süre sonra ağır vajinal kanama riski artabilir. Doktorunuz veya ebe 
hemşireniz, size tavsiyede bulunabilmeleri için CİTOL kullandığınızı bilmelidir. 
 
Emzirme  
İlacı kullanmadan önce doktorunuza veya eczacınıza danışınız.  
 
CİTOL  anne sütüne geçmektedir. Emzirme döneminde bu ilaç kullanılmamalıdır. 
 
Doğurganlık  
Sitalopramın hayvan çalışmalarında spermin kalitesini düşürdüğü görülmüştür. Teorik olarak 
bu fertiliteyi etkileyebilir fakat insandaki fertiliteye etkisi ile ilgili yeterli veri yoktur . 
 
 
 
 6 Araç ve makine kullanımı  
CİTOL  genel olarak sersemlik haline neden olmaz. Fakat yine de bu ilacı almaya 
başladığınızda baş dönmesi veya uyku hali hissederseniz, bu etkiler geçinceye kadar araç 
kullanmayınız veya herhangi bir alet veya makine çalıştırmayınız.  
 
CİTOL 'ün içeriğinde bulunan bazı yardımcı maddeler hakkında önemli bilgiler  
CİTOL laktoz monohidrat içermektedir.  Eğer daha önceden doktorunuz tarafından bazı 
şekerlere karşı intoleransınız olduğu söylenmişse bu ilacı almadan önce doktorunuzla temasa geçiniz.  
 Diğer ilaçlar ile  birlikte kullanımı  
Bazı ilaçlar bir diğerinin etkisini etkileyebilir ve bu durum bazen ciddi yan etkilere neden olabilir.  
 Aşağıdaki ilaçları kullanıyorsanız doktorunuza söyleyiniz:  
• Fenelzin, iproniyazid, izokarboksazid, nialamin ve tranilsipromin etkin maddelerini içeren “seçici olmayan monoamin oksidaz (MAO) inhibitörleri (depresyon tedavisinde kullanılır)”. Bu ilaçlardan herhangi birini kullandıysanız, CİTOL  almadan önce 14 gün 
beklemelisiniz. CİTOL  kullanmayı bıraktıktan sonra bu ilaçlardan herhangi birini 
almak için 7 gün beklemelisiniz.  
• Moklobemid (depresyon tedavisinde kullanılır) içeren “geri dönüşümlü seçici MAO -A 
inhibitörleri”  
• Linezolid (bir antibiyotik)  
• Lityum (manik  depresif bozukluk tedavisi ve koruma döneminde kullanılır) ve 
triptofan (bir aminoasittir ve beslenme desteği olarak kullanılır)  
• İmipramin ve desipramin (her ikisi de depresyon tedavisinde kullanılır)  
• Selejilin (Parkinson hastalığında kullanılır) iç eren “geri dönüşümsüz MAO -B 
inhibitörleri”; bunlar yan etki riskini artırır. Selejilin dozu günde 10 mg’ı geçmemelidir.  
• Metoprolol (yüksek tansiyon ve/veya kalp hastalığı için kullanılır); metoprolol kan 
seviyeleri artar fakat buna bağlı metoprolol etki artışı belirtileri veya yan etkileri 
bildirilmemiştir.  
• Sumatriptan ve benzeri ilaçlar (migren tedavisinde kullanılır) ve tramadol ve benzeri 
ilaçlar (şiddetli ağrı için kullanılır); bunlar yan etki riskini artırır. Bu kombinasyonu 
kullanırken olağan dışı  bir belirti ile karşılaşırsanız doktorunuzu görmelisiniz. 
• Simetidin, lansoprazol ve omeprazol (mide ülseri tedavisinde kullanılır), flukonazol (mantar enfeksiyonları tedavi etmek için kullanılır), fluvoksamin (antidepresan) ve tiklopidin (inme riskini azaltmak için kullanılır). Bunlar sitalopramın kan seviyelerinin yükselmesine neden olabilir. 
• Simetidin (mide ülseri tedavisinde kullanılır) yüksek dozlarda kullanıldığında; CİTOL  
kan seviyeleri artabilir fakat CİTOL ’a bağlı yan etki artışı  bildirilmemiştir.  
• Trombosit (kan pulcuğu) fonksiyonunu etkilediği bilinen ilaçlar (ör: bazı antipsikotik ilaçlar, trisiklik antidepresanlar, asetilsalisilik asit (ağrı kesici olarak kullanılır), ibuprofen ve diklofenak gibi non- steroid antienflamatuvar ilaçlar (eklem iltihabı (artrit) 
için kullanılır)); kanama anomalileri riskinde hafif artışa neden olurlar.  
• St John Wort (Sarı kantaron- depresyon için kullanılan bitkisel bir ilaç); CİTOL  ile 
beraber kullanılması yan etki riskini artırabilir.  7 • Meflokin (sıtma tedavisinde kullanılır), bupropiyon (depresyon tedavisinde kullanılır) 
ve tramadol (şiddetli ağrı için kullanılır); bunların nöbet eşiğini düşürme riski olasıdır. 
• Nöroleptikler (şizofreni ve psikoz tedavisinde kullanılır) ve antidepresanlar 
(amitriptilin, imipramin gibi); bunların nöbet eşiğini düşürme riski olasıdır. 
• Sınıf IA ve III antiaritmikler gibi kalp ritmi problemleri için kullanılan veya kalp ritmini etkileyebilecek ilaç lar, antipsikotikler (ör: pimozid, haloperidol), trisiklik 
antidepresanlar, bazı antimikrobiyal bileşikler (ör: sparfloksasin, moksifloksasin, eritromisin IV, pentamidin, özellikle halofantrin olmak üzere anti- sıtma ilaçları), alerji 
hastalıklarına karşı etkili bazı ilaçlar (astemizol, mizolastin).  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3. CİTOL  nasıl kullanılır?  
 
• Uygun kullanım ve doz/uygulama sıklığı için talimatlar:  
Doktorunuz ayrı bir tavsiyede bulunmadıkça, bu talimatları takip ediniz. CİTOL 'ü her zaman 
doktorunuzun belirttiği şekilde kullanınız. Emin değilseniz veya daha fazla bilgiye ihtiyacınız 
varsa doktorunuz veya eczacınız ile konuşmalısınız.  
Erişkinler  
Depresyon  
Normal doz günde 20 mg’dır. Bu doz, doktorunuz tarafından günde en fazla 40 mg’a kadar artırılabilir.  
 Panik bozukluğu Dozu günde 20 mg’a artırmadan önce ilk hafta için başlangıç dozu günde 10 mg’dır. Bu doz, 
doktorunuz tarafından günde en fazla 40 mg’a kadar artırılabilir.  
 Obsesif kompulsif bozukluk (OKB)  
Başlangıç dozu günde 20 mg’dır. Bu doz, doktorunuz tarafından günde en fazla 40 mg’a kadar 
artırılabilir.  
 
• Uygulama yolu ve metodu:  
CİTOL  her gün, günde tek doz olarak ağızdan alınır. 
CİTOL  günün herhangi bir zamanında yemeklerle veya tek başına alınabilir. 
Tabletler, su ile yutulur. Tabletleri çiğnemeyiniz, tatları acıdır.  
 • Değiş ik yaş  grupları:  
Çocuklarda ve ergenlerde (18 yaş altı) kullanımı:  
CİTOL  çocuklara veya ergenlere (18 yaş  altı) verilmemelidir. Daha fazla bilgi için bkz. ‘ 2. 
CİTOL 'ü kullanmadan önce dikkat edilmesi gerekenler’  
 
Yaşlılarda kullanımı (65 yaş  üstü): 
Yaşlı  hastalarda başlangıç dozu, önerilen günlük dozun yarısı (ör: 10 -20 mg) olmalıdır. Yaşlı 
hastalar genel olarak günde 20 mg’dan fazla kullanmamalıdır.   8 • Özel kullanım durumları:  
Böbrek ve karaciğer yetmezliği:  
Hafif veya orta dereceli böbrek bozukluğu ola n hastalarda doz ayarlaması gerekmez.  
Karaciğer ile ilgili yakınmaları olan hastalar günde 20 mg’dan fazla kullanmamalıdır. 
 
Böbrek ve karaciğer işlevi ciddi olarak azalmış hastalarda dikkatli olunmalıdır. 
 Tedavinin süresi:  
Depresyon, panik bozukluk ve OK B için kullanılan diğer ilaçlarda da olduğu gibi, bir iyileşme 
hissetmeniz birkaç hafta sürebilir. Durumunuzda herhangi bir düzelme hissetmeniz biraz zaman alsa da CİTOL  kullanmaya devam ediniz. 
 Doktorunuzla konuşmadan önce ilacı n dozunu kesinlikle değiştirmeyiniz. 
 Tedavi süresi kişiden kişiye değişir, genellikle en az 6 ay’dır. Doktorunuz tavsiye ettiği sürece tabletleri kullanmaya devam ediniz. Kendinizi iyi hissetmeye başlasanız bile , doktorunuz 
söylemeden tabletleri kullanmay ı bırakmayınız. Altta yatan hastalık uzun bir süre devam 
edebilir ve eğer tedaviyi keserseniz çok yakın bir süre içinde belirtileriniz tekrarlayabilir.  
 Tekrarlayan depresyonu olan hastalar, yeni depresif dönemlerin oluşumunu önlemek için, bazen birkaç yıl  devam eden tedaviden fayda görmektedir. 
 Eğer CİTOL ’ün etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  Kullanmanız gerekenden daha fazla CİTOL  kullandıysanız:  
CİTOL ’den kullanmanı z gerekenden fazlasını kullanmışsanız, hemen doktorunuz veya size en 
yakın hastanenin acil bölümü ile temasa geçiniz. Bir rahatsızlık veya zehirlenme belirtisi olmasa da bunu yapınız. Bir doktor veya hastaneye giderseniz, CİTOL  kutusunu yanınıza 
alınız.  
 Aşırı doza bağlı bazı belirtiler hayatı tehdit edici olabilir. Bunlar:  
• Düzensiz kalp atışı  
• Kasılma nöbeti  
• Kalp ritminde değişiklik  
• Sersemlik hali 
• Koma (çevreye tepkinin verilmediği derin bilinç kaybı ve uyandırılamayacak biçimde uyku hali)  
• Kusma 
• Titreme  
• Düşük tansiyon 
• Yüksek tansiyon 
• Bulantı (hastalık hissi)  
• Serotonin sendromu (bkz. “4. Olası yan etkiler nelerdir?”)  
• Huzursuzluk (ajitasyon)  
• Baş dönmesi  
• Gözbebeğinin büyümesi  
• Terleme  9 • Mavimsi cilt  
• Normalden daha hızlı bir şekilde nefes alıp verme (hiperventilasyon)  
 
CİTOL ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  CİTOL ’ü kullanmayı unutursanız  
Bir doz almayı unutursanız ve yatmadan önce hatı rlarsanız hemen alınız. Gece sırasında veya 
ertesi gün önceki dozunuzu almayı unuttuğunuzu hatırlarsanız o dozu almayınız, atlayınız. Ertesi gün, ilacınızı her zamanki vaktinde almaya devam ediniz.  
 Unutulan dozları dengelemek için çift doz almayınız. 
 
CİTOL ile tedavi sonlandırıldığında oluşabilecek etkiler  
Doktorunuz söylemeden CİTOL  kullanmayı bırakmayınız. Tedavi kürünüz tamamlandığında, 
CİTOL  dozunun birkaç hafta içinde kademeli olarak düşürülmesi tavsiye edilir. 
İlacın aniden kesilmesi; baş dönmesi, uyuşma veya karıncalanma hissi, uyku bozuklukları 
(gerçek gibi rüyalar, kabuslar, uyuyamama), endişeli hissetmek, baş ağrıları, hasta hissetmek 
(bulantı), kusma, terleme, huzursuz veya heyecanlı hissetme, titreme, zihin bulanıklığı veya 
şaşkınlık, duygusal veya aşırı hassas hissetme, ishal (yumuşak dışkılama), görme bozuklukları, çalkantı veya vurma şeklinde kalp atışı (palpitasyonlar ) gibi ilacın bırakılmasına bağlı, hafif 
şiddette ve geçici belirtilere yol açabilir. Bu nedenle, tedaviniz tamamlandığında CİTOL ’ün 
aniden kesilmesi yerine birkaç haftada yavaş yavaş azaltılarak bırakılması tavsiye edilir.  
 Bu ürünün kullanımı ile ilgili daha fazla sorunuz var ise doktorunuza veya eczacınıza danışınız.  
4. Olası yan etkiler nelerdir?  Tüm ilaçlar gibi, CİTOL ’ün içeriğinde bulunan maddelere duyarlı olan kişilerde yan etkiler 
olabilir.  
Yan etkiler genellikle tedavi başlangıcından birkaç hafta sonra yok olurlar. Etkilerin 
hastalığınızın belirtileri de olabileceğini ve bunların siz iyileşmeye başladıkça düzeleceklerini 
bilmelisiniz.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az birinde görülebilir . 
Yaygın: 10 hastanın 1'inden az, fakat 100 hastanı n birinden fazla görülebilir. 
Yaygın olmayan: 100 hastanın 1'inden az, fakat 1.000 hastanın birinden fazla görülebilir . 
Seyrek: 1.000 hastanın 1'inden az, fakat 10.000 hastanın birinden fazla görülebilir . 
Çok Seyrek: 10.000 hastanın 1'inden az görülebilir. Bilinmiyor: Eldeki verilerden hareketle tahmin edilemiyor.  Aşağıdakilerden biri olursa, CİTOL ’ü kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Yüksek ateş, huzursuzluk, zihin bulanıklığı, titreme ve ani kas kasılmaları; bu durum, 
değişik antidepresanların birlikte kullanımı ile bildirilen ve serotonin sendromu adı verilen ve seyrek görülen bir durumun işareti olabilir. 10 • Eğer ciltte, dilde, dudaklarda veya yüzde şişme veya nefes alıp verme veya yutkunma 
güçlüğü hissediyorsanız (alerjik reaksiyon).  
• Olağandışı kanamalar (gastrointestinal (mide, bağırsak) kanamalar dahil)  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin CİTOL ’e 
karşı  ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir.  
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
• Hiponatremi (kandaki düşük sodyum seviyesine bağlı yorgunluk, zihin bulanıklığı ve 
kas seğirmesi)  
• Hızlı, düzensiz kalp atımı, bayılma; bunlar hayatı tehdit eden ve Torsades de Pointes 
olarak bilinen bir durumun belirtileri olabilir.  
Bunlar ciddi yan etkilerdir. Acil tıbbi müdahale gerekebilir.  
 
Aşağıdakilerden herhangi birini fark ederseniz, doktorunuza söyleyiniz:  
 
Çok yaygın:  
• Uykulu hissetme  
• Uyuma zorluğu  
• Baş ağrısı  
• Uyku düzeninizdeki değişiklikler  
• Vücut gücü kaybı, güçsüzlük 
• Terleme artışı  
• Ağız kuruluğu (ağız kuruluğu diş çürümesi riskini artırır, bu nedenle dişlerinizi 
normalden daha sık temizlediğinizden emin ol un) 
• Bulantı (hasta hissetme)  
 Yaygın:  
• İştah azalması  
• Huzursuzluk (ajitasyon)  
• Cinsel dürtü azalması  
• Endişe/Kaygı  
• Sinirlilik  
• Zihin bulanıklığı durumu  
• Anormal rüyalar  
• Duygularda azalma, ilgisizlik (apati)  
• Titreme  
• Ellerde veya ayaklarda karıncalanma veya uyuşma  
• Baş dönmesi  
• Dikkat bozukluğu 
• Migren  
• Hafıza kaybı (amnezi)  
• Kulaklarda çınlama  
• Çarpıntı  11 • Esneme  
• Burun tıkanıklığı veya akıntısı (rinit)  
• İshal 
• Kusma  
• Kabızlık  
• Mide ağrısı  
• Mide şişkinliği (gaz)  
• Tükürük artışı (salya akması)  
• Kaşıntı 
• Kas ve eklemlerde ağrı  
• Erkeklerde boşalma ve ereksiyon sorunları  
• Kadınlarda orgazm olamama  
• Yorgunluk 
• Ateş 
• Ciltte batma hissi  
• Kilo azalması  
 
Yaygın olmayan:  
• Ciltte kanama bozuklukları (kolay morarma)  
• İştah artışı 
• Saldırganlık  
• Depersonalizasyon (kişinin vücudunun tümü ya da bir kısmına yabancılaşması şeklinde daha farklı bir algılayış içine girilmesi)  
• Halüsinasyon 
• Mani  
• Baygınlık  
• Genişlemiş gözbebekleri  
• Hızlı kalp atışı 
• Yavaş kalp atışı  
• Kurdeşen  
• Saç dökülmesi  
• Döküntü 
• Işığa duyarlılık  
• İşemede güçlük  
• Aşırı adet kanaması  
• Kol veya ayaklarda şişme  
• Kilo artışı 
 Seyrek :  
• Artan cinsel dürtü  
• Kasılma nöbetleri  
• İstemsiz hareketler  
• Tat alma bozuklukları  
• Kanama  
• Öksürük 
• Hepatit (sarılık; gözlerdeki beyaz kısmın ve cildin sararması ile kendini gösterir)  12 • Kendini iyi hissetmemek (halsizlik)  
 
Bilinmiyor:  
• Kendine zarar verme veya kendini öldürme düşünceleri (bkz. ‘ CİTOL ’ü aşağıdaki 
durumlarda DİKKATLİ KULLANINIZ’)  
• Kanama veya morarma riskini artıran düşük kan pulcuğu (trombosit) seviyesi  
• Aşırı hassasiyet (döküntü)  
• Baş dönmesi veya nefes alıp vermede zorluğa neden olan ciddi alerjik reaksiyon 
• İdrar miktarında artış  
• Hipokalemi (kas zayıflığı, seğirme veya anormal kalp ritmine yol açabilen kanda düşük potasyum seviyesi)  
• Panik atak  
• Diş gıcırdatma  
• Tedirginlik  
• Olağandışı  kas hareketleri veya kas sertliği  
• Akatizi (kasların istem dışı hareketi)  
• Görme bozuklukları  
• Ayağa kalkınca oluşan düşük tansiyon (ortostatik hipotansiyon)  
• Burun kanaması  
• Cilt ve mukoza kanamaları dahil kanama bozuklukları (ekimoz)  
• Doğumdan kısa bir süre sonra şiddetli vajinal kanama (doğum sonrası kanama). Daha 
fazla bilgi için bkz. bölüm 2 "Hamilelik".  
• Cilt veya mukozanın aniden şişmesi  
• Ağrılı ereksiyon  
• Erkeklerde ve emzirmeyen kadınlarda süt gelmesi  
• Düzensiz adet dönemi  
• Anormal karaciğer fonksiyon testleri  
• Anormal kalp ritmi  
• Bu tip ilaçları kullanan hastalarda kemik kırığı riskinde artış bildirilmiştir.  
• Uygunsuz ADH salgısı (İdrar miktarını düzenleme işlevi bulunan hormonun uygunsuz 
salınımı)  
• Elektrokardiyogramda QT Uzaması (Kalp ritim bozukluğuna yol açabilecek bir elektrokardiyogram bulgusu)  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayr ıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da  
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
 
 13 5. CİTOL 'ün saklanması  
 
CİTOL 'ü çocukların göremeyeceği, erişemeyeceği yerlerde ve ambalajında saklayınız.  
 
25oC altındaki oda sıcaklığında saklayınız. 
CİTOL 'ü ambalajı ndaki son kullanma tarihinden sonra kullanmayınız.  
Son kullanma tarihi ayın son gününe atıfta bulunur. 
 
Son kullanma tarihi geçmiş veya kullanılmayan ilaçları çöpe atmayınız! Çevre,  Şehircilik ve 
İklim Bakanlığınca belirlenen toplama sistemine veriniz.   
 
Ruhsat sahibi :  
Abdi İbrahim İlaç San. ve Tic. A.Ş.  
Reşitpaşa Mah. Eski Büyükdere Cad. No:4 34467  
Maslak/Sarıyer/ İstanbul  
 
Üretim yeri:   
Abdi İbrahim İlaç San. ve Tic. A.Ş.  
Esenyurt/İstanbul  
  Bu kullanma talimatı ../../…. tarihinde  onaylanmıştır.  
 