KISA ÜRÜN BİLGİSİ
1. BEŞERİ TIBBİ ÜRÜNÜN ADI
BİOGAİA 1x108 CFU/5 damla, süspansiyon
®
2. KALİTATİF VE KANTİTATİF BİLEŞİM
Etkin madde:
Her 5 damlada, 100 milyon aktif liyofilize Lactobacillus reuteri kültürü içerir.
Yardımcı madde:
Yardımcı maddeler için bölüm 6.1’e bakınız.
3. FARMASÖTİK FORM
Damla.
Renksiz ila hafif sarı, opak, kokusuz ve tatsız yağ süspansiyonu.
4. KLİNİK ÖZELLİKLER
4.1. Terapötik endikasyonlar
BİOGAİA , bozulmuş bağırsak florasında dengeyi sağlayarak, diyare, konstipasyon,
®
abdominal distansiyon, kolik gibi sindirim sistemi bozukluklarının ve immün sistem
bozukluklarının tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Oral yoldan kullanım içindir.
Klinik çalışmalardan elde edilen sonuca göre Lactobacillus reuteri için etkin olan günlük doz
108 (100 milyon) CFU içeren 5 damladır. Şişe iyice çalkalandıktan sonra 5 damla, doğrudan
ağıza damlatılarak, kaşıkla, yiyecek veya içeceklere karıştırılarak, emzirme sırasında meme
ucuna damlatılarak kullanılabilir. BİOGAİA damla, 40°C’tan daha sıcak olan yiyecek ve
®
içeceklerle karıştırılmamalıdır. Yiyecek veya içeceklere karıştırıldığında, karışım
bekletilmeden kullanılmalıdır.
Uygulama şekli:
Yetişkin ve çocuklarda günde 108 CFU içeren 5 damla kullanılır. Bu günlük doz floranın
yeniden dengelenmesi için yeterlidir. Önerilen günlük dozda düzenli olarak kullanıldığında L.
reuteri, gastrointestinal kanalda yeterli miktarda ve stabil seviyede idame edilebilmektedir.
BİOGAİA , günün herhangi bir zamanında, aç ya da tok karnına alınabildiği halde düzenli
®
kullanımı sağlamak amacıyla hastaya kendisi için uygun bir zaman diliminde kullanması
önerilebilir.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek veya karaciğer yetmezliği olan hastalarda BİOGAİA kullanımına ilişkin herhangi bir
®
özellik bulunmamaktadır.
1Pediyatrik popülasyon:
BİOGAİA ’nın yaşa bağlı nedenlerle pediyatrik hastalarda kullanımını sınırlayacak bir neden
®
bildirilmemiştir. Yenidoğanlarda, bebek ve çocuklarda normal yetişkin dozu uygulanabilir.
Geriyatrik popülasyon:
BİOGAİA ’nın yaşa bağlı nedenlerle geriyatrik hastalarda kullanımını sınırlayacak bir neden
®
bildirilmemiştir. Yaşlılarda normal erişkin dozu kullanılabilir.
4.3. Kontrendikasyonlar
Lactobacillus reuteri’ye ya da BİOGAİA ’nın içerdiği yardımcı maddelerden herhangi birine
®
karşı aşırı duyarlılık durumunda kontrendikedir.
4.4. Özel kullanım uyarıları ve önlemleri
BİOGAİA kullanımına ilişkin herhangi bir özel kullanım uyarısı veya önlemi
®
bulunmamaktadır.
4.5. Diğer tıbbi ürünler ile etkileşimler ve diğer etkileşim şekilleri
BİOGAİA ’nın diğer ilaçlarlarla birlikte kullanımına ilişkin yeterli klinik çalışmalar
®
bulunmamakla birlikte, Lactobacillus reuteri insanlarda doğal floranın önemli bir parçası
olduğundan ilaç veya gıdalarla herhangi bir etkileşim beklenmez.
4.6. Gebelik ve laktasyon
Genel tavsiye
Gebelik kategorisi A’dır.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Eldeki veriler, BİOGAİA kullanan doğurma potansiyeli olan kadınlara doğum kontrolü
®
uygulanması gerektiğini göstermemektedir. BİOGAİA ’nın doğum kontrol ilaçları ile
®
etkileşime girmesi beklenmez.
Gebelik dönemi
Hayvan araştırmaları Lactobacillus reuteri’den kaynaklanan teratojenik etkiler veya fetus
üzerinde toksisite ile ilgili bir bulgu göstermemiştir. BİOGAİA ’nın gebelikte kullanımı ile
®
ilgili sınırlı klinik araştırmalar gebelik ve fetus üzerinde zararlı bir etki göstermemiştir.
Laktasyon dönemi
BİOGAİA anne sütüne geçmemektedir. Bununla birlikte, BİOGAİA kullanan annelerin
® ®
duktal kanallarında bulaş yoluyla Lactobacillus reuteri kolonize olabilir. Lactobacillus reuteri
emziren annelerde duktal kanalların doğal florasının önemli bir parçasıdır.
Üreme yeteneği/Fertilite
İnsanlarda fertilite üzerine yapılmış yeterli klinik çalışmalar bulunmamakla birlikte gebelik,
fetal gelişim, doğurma ya da doğum sonrası gelişim üzerine olumsuz etkiler beklenmez.
4.7. Araç ve makine kullanımı üzerindeki etkiler
Araç ve makine kullanımı üzerine herhangi bir etkisi yoktur.
24.8. İstenmeyen etkiler
Klinik araştırmalarda ve pazarlama sonrası elde edilen bilgilere göre Lactobacillus reuteri
insanlarda doğal floranın önemli bir parçası olduğundan herhangi bir istenmeyen etki
beklenmez.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TUFAM)’ne bildirmeleri gerekmektedir.
(www.titck.gov.tr; e-posta:tufam@titck.gov.tr; tel:0 8003140008; faks: 031221835 99)
4.9. Doz aşımı ve tedavisi
Herhangi bir doz aşımı bildirilmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İshal ilaçları, bağırsak antienflamatuvar ve antienfektifleri, ishal ile
ilgili mikroorganizmalar, laktik asit üreten mikroorganizmalar
ATC kodu:A07FA01
L. reuteri insanlarda sindirim sistemi mikroflorasına ait olan bir probiyotiktir. Yenidoğanın
bağırsaklarında kolonize olan ilk ve nadir probiyotiklerdendir. L. reuteri, insanlarda anne sütü
başta olmak üzere ağız, mide, ince bağırsak, kolon gibi farklı yerlerden izole edilmiştir. Anne
sütü ile ilgili yapılan bir klinik çalışmada, doğumdan sonraki 3 ay süreli takipte kontrol edilen
süt örneklerinde laktobasil türlerinin % 40 oranda bulunduğu ve bunların %50‘sinin L. reuteri
olduğu gösterilmiştir. Gıdalar arasında süt ve süt ürünlerinde L. reuteri bulunmaktadır. Fakat
L. reuteri’nin asıl yaşam yeri ya da asıl ait olduğu yer insan bağırsak mikroflorasıdır. L. reuteri
mide asidine safra ve sindirim enzimlerine karşı dirençlidir. L. reuteri, ayrıca salgıladığı adhezif
bazı proteinler aracılığı ile gastrointestinal kanalda mukozaya güçlü bir şekilde tutunur. Buna
bağlı olarak, oral yoldan kullanıldığında L. reuteri tüm gastrointestinal kanal boyunca iyi bir
tutunma ve kolonize olma yeteneği sergiler.
L. reuteri spesifik bir fermentasyon prosesi kullanan ve heterofermentatif olarak adlandırılan
bir laktik asit bakteridir. Dolayısıyla, besinlerdeki karbonhidratı parçalarken aynı zamanda
asetik asit, butirik asit ve laktik asit üretir. Bu maddeler bağırsakta lokal alanlarda düşük pH
ortamı yaratarak küf, maya ve bakteriler üzerine geniş spektrumlu inhibitör etki gösterir.
Bunların yanı sıra, L. reuteri, anaerobik ortamda gliserolü fermente ederek reuterin (β-hidroksi-
propiyonaldehit) üretir. Reuterin bakteri, mantar, maya ve protozoalara karşı geniş spektrumlu
bir inhibitör etki gösterir. İn vitro çalışmalarda reuterinin bağırsak patojenlerinin çoğalmasını
engellediği gösterilmiştir. Laktobasil türleri arasında reuterin sentezleyen tek tür L. reuteri’dir.
İn vitro çalışmalarda L. reuteri’nin konakçının immün sisteminde mikrofold hücrelerinin
sitokin yanıtlarını düzenlediği gösterilmiştir. L. reuteri’nin ayrıca ince bağırsakların distalinde
CD4+ T lenfosit yanıtını artırdığı, interlökin 10 (IL-10) ve immünglobulin A (Ig-A) seviyelerini
anlamlı düzeyde artırdığı görülmüştür. Bu çalışmalarda, L. reuteri’nin diğer probiyotik türleri
ile gerçekleşen sitokin yanıtını da modüle ettiği gösterilmiştir.
3Tüm bu veriler ışığında, L. reuteri’nin ideal bir probiyotik özelliği göstererek gastrointestinal
kanalda lokal olarak etkinlik gösterdiği; bozulmuş olan mikrofloranın yeniden düzenlenmesine;
buna bağlı olarak sindirim sistemi bozukluklarının ve immün sistem bozukluklarının tedavisine
katkıda bulunduğu anlaşılmaktadır.
5.2. Farmakokinetik özellikler
Genel özellikler
BİOGAİA , soğuk liyofilizasyon ile aktivitesi durdurulmuş canlı Lactobacillus reuteri kültürü
®
içerir. Bu yolla, BİOGAİA ’nın içerdiği L. reuteri’nin ambalajı içinde stabilitesi korunurken
®
canlı kalması da sağlanabilmektedir.
Emilim:
L. reuteri herhangi bir şekilde emilmemektedir. Ağız yoluyla uygulandığında tükürük ve nem
ile karşılaşan L. reuteri, tekrar aktif hale gelir. Önerilen dozlarda kullanıldığında, L. reuteri
midenin asidik ortamından, safra ve diğer sindirim enzimlerinden etkilenmeyip tüm
gastrointestinal kanal boyunca kolonize olabilmektedir. Yapılan çalışmalarda L. reuteri’nin
mide, duodenum, ileum ve kolonda kolonize olduğu görülmüştür.
Dağılım:
L. reuteri’nin dağılımı söz konusu değildir.
Biyotransformasyon:
L. reuteri, metabolize olmamaktadır.
Eliminasyon:
Sağlıklı bireylerde oral yoldan uygulandıktan sonra mukoza ve feçeste L. reuteri tespit
edilebilmektedir.
5.3. Klinik öncesi güvenlilik verileri
Bu ürün için geçerli değildir.
6. FARMASÖTİK ÖZELLİKLER
6.1. Yardımcı maddelerin listesi
Ayçiçeği yağı
Orta zincirli trigliserid yağı
Silikon dioksit
6.2. Geçimsizlikler
Bu ürün için geçerli değildir.
6.3. Raf ömrü
24 ay.
6.4. Saklamaya yönelik özel tedbirler
2 - 8°C’de buzdolabında saklayınız. Açıldıktan sonra 4 hafta süresince oda sıcaklığında
saklanabilir.
6.5. Ambalajın niteliği ve içeriği
4Kutuda, beyaz plastik pilfer-proof kapak altında şeffaf beyaz plastik, damlalıklı tıpa bulunan
amber renkli 5 mL’lik cam şişelerde kullanıma sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Biogaia AB/İsveç lisansı ile
EİP Eczacıbaşı İlaç Pazarlama A.Ş.
Büyükdere Cad. Ali Kaya Sok. No:5
Levent, 34394 İstanbul
Tel: 0212 350 80 00
Faks: 0212 350 84 64
8. RUHSAT NUMARASI(LARI)
135/99
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 06.05.2013
Ruhsat yenileme tarihi:
10. KÜB’ÜN YENİLENME TARİHİ
…./…../…….
5