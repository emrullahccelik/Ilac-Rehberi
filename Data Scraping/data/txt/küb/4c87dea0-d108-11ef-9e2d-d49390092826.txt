KISA ÜRÜN BİLGİSİ
1. BEŞERİ TIBBİ ÜRÜNÜN ADI
ANDAZOL® 200 mg film kaplı tablet
2. KALİTATİF ve KANTİTATİF BİLEŞİM
Her film kaplı tablet;
Etkin madde:
Albendazol………………………………………...200 mg
Yardımcı maddeler:
Laktoz monohidrat (sığır sütünden elde edilen)…...167,25 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet.
Beyaz renkli, bikonveks, yuvarlak film kaplı tablet.
4. KLİNİK ÖZELLİKLER
4.1. Terapötik endikasyonlar
ANDAZOL® aşağıdaki enfeksiyonların tedavisinde endikedir:
Nörosistiserkosis: ANDAZOL® Taenia solium’un (domuz tenyası) larva formlarının neden

olduğu aktif lezyonlara bağlı parenkimal nörosistiserkosisin tedavisinde endikedir.
Kist hidatik hastalığı: ANDAZOL® Echinococcus granulosus’un (köpek tenyası) larva

formunun neden olduğu karaciğer, akciğer ve periton kist hidatiğinin tedavisinde
endikedir.
Albendazol ile 28 günlük 3 tedavi siklusundan sonra vakaların yaklaşık % 80-90’da kistler
nonenfeksiyöz hale gelir, %30’unda kistler kaybolur, %40’ında ise kistlerde küçülme(kist
çapında ≥ % 25) görülmektedir.
Kist hidatik hastalarında mümkünse cerrahi tedavi ilk seçenek olmalıdır. ANDAZOL®
preoperatif ve postoperatif olarak 3 kür halinde verildiğinde optimal parazit öldürme oranı
sağlanır.
Klinik çalışmalarda Echinococcus multilocularis’in neden olduğu alveolar kist hidatik
hastalığında albendazolün etkinliği kesin olarak gösterilememiştir.
1 / 13ANDAZOL® bu endikasyonlar dışında insanlarda nematodların (yuvarlak kurtların) ve
sestodların (şeritlerin) neden olduğu aşağıdaki intestinal ve parenkimal helmintiasis
enfeksiyonlarının tedavisinde de endikedir.
Ascariasis: Ascaris lumbricoides (solucan).
Enterobiasis (Oxyuriasis): Enterobius (Oxyuris) vermicularis (kılkurdu, oksiyür).
Kancalı kurt hastalığı: Necator americanus ve Ancylostoma duodenale’nin neden olduğu
hastalığın tedavisinde endikedir.
Strongyloidiasis: Strongyloides stercoralis (iplik kurdu).
Trichuriasis: Trichuris trichiura (kamçı kurdu).
Capillariasis: Capillaria philippinensis.
Trichostrongyliasis: Trichostrongylus türlerinin neden olduğu bu hastalığın tedavisinde
endikedir.
Taeniasis (Şerit hastalığı): Taenia saginata (sığır şeridi), Taenia solium’un (domuz şeridi)
neden olduğu intestinal helmintiasis tedavisinde endikedir.
Trichinosis: Trichinella spiralis’in neden olduğu Trichinosis tedavisinde endikedir.
Chlonorchiasis: Chlonorchis sinensis’in (Çin karaciğer kurdu) neden olduğu klonorkiasis
tedavisinde endikedir.
Giardiasis: Giardia species’in neden olduğu giardiasis tedavisinde endikedir.
4.2.Pozoloji ve uygulama şekli
Pozoloji/uygulama sıklığı ve süresi:
Parazit enfeksiyonun türüne göre albendazol dozu değişiklik göstermektedir. ANDAZOL®
tedavi şeması aşağıdaki şekilde uygulanmalıdır.
Endikasyon Hastanın ağırlığı Doz Tedavi süresi
60 kg veya daha fazla Günde iki kez 400 mg, yemeklerle birlikte 28 gün verilir,
14 gün
Günde 15 mg/kg ikiye bölünerek
verilmez, bu
Kist hidatik 60 kg’ın altında 12 saat ara ile yemeklerle birlikte
şema 3 kez
hastalığı (Maksimum günlük doz 800 mg)
tekrarlanır
NOT: Preoperatif ve postoperatif kullanımda optimal kist sterilizasyonu, kürün 3
kez tekrarıyla elde edilir.
60 kg veya daha fazla Günde iki kez 400 mg, yemeklerle birlikte
Günde 15 mg/kg ikiye bölünerek
Nörosistiserkosis 8 - 30 gün
60 kg’ın altında 12 saat ara ile yemeklerle birlikte
(Maksimum günlük doz 800 mg)
Diğer Helmintiasis Enfeksiyonları:
Büyükler için doz şeması:
Ascariasis, Enterobiasis (Oxyuriasis), Kancalı kurt hastalığı (N.americanus, A.duodenale),
Trichuriasis, Trichostrongyliasis: Tek doz olarak bir kerede 400 mg albendazol (2 adet
ANDAZOL® 200 mg film kaplı tablet) alınır. Tedavi 3 hafta sonra tekrarlanabilir.
2 / 13Taeniasis (T.saginata, T.solium) ve Strongyloidiasis: Günde 1 kere 400 mg albendazol (2 adet
ANDAZOL® 200 mg film kaplı tablet) 3 gün art arda alınır. Tedavi 3 hafta sonra
tekrarlanabilir.
Capillariasis: Günde 2 kez 200 mg albendazol (1 adet ANDAZOL® 200 mg film kaplı tablet)
10 gün süre ile alınır.
Trichinosis: Günde 2 kez 400 mg albendazol (2 adet ANDAZOL® 200 mg film kaplı tablet)
15 gün süre ile alınır.
Chlonorchiasis: Günde 1 veya 2 kez 400 mg albendazol (2 adet ANDAZOL® 200 mg film
kaplı tablet) 7 gün süre ile alınır veya günde 2 kez 10 mg/kg albendazol 7 gün süre ile alınır.
Giardiasis: Günde 400 mg albendazol (2 adet ANDAZOL® 200 mg film kaplı tablet) 3 gün
süre ile alınır.
Uygulama şekli:
ANDAZOL® yeterli miktarda (örn.bir bardak) su ile tok karnına alınmalıdır.
Özel popülasyonlara ilişkin ek bilgiler:
Böbrek yetmezliği:
Veri bulunmamaktadır (Bkz. Bölüm 5.2).
Karaciğer yetmezliği:
Ekstrahepatik obstrüksiyonu olan hastalarda (n=5) maksimum serum konsantrasyonunda 2
kat, eğrinin altındaki alanda ise 7 kat artışın göstermiş olduğu gibi albendazol sülfoksidin
sistemik yararlanımı artmıştır. Albendazol sülfoksidin emilim/dönüşüm ve atılım hızı uzamış
ve ortalama T 10 saat ve serum eliminasyon yarı ömrü 31.7 saat olmuştur. Albendazolün
maks
plazma konsantrasyonları sadece 5 hastanın 1’inde ölçülebilir düzeyde olmuştur.
Pediyatrik popülasyon:
6 yaş altındaki çocuklarda sınırlı sayıda çalışma bulunmaktadır.
Tabletler ezildikten veya çiğnendikten sonra suyla yutulabilir.
Ascariasis, Enterobiasis (Oxyuriasis), Kancalı kurt hastalığı (N.americanus, A.duodenale),
Trichuriasis:
- 2 yaşına kadar olan çocuklarda: Tek doz halinde alınmak üzere, yalnız bir kere 200 mg
albendazol (1 adet ANDAZOL® 200 mg film kaplı tablet). Tedavi 3 hafta sonra
tekrarlanabilir.
- 2 yaşın üstündeki çocuklarda: Büyükler için olan doz şeması uygulanır.
Taeniasis ve Strongyloidiasis:
- 2 yaşına kadar olan çocuklarda: Günde 1 kez 200 mg albendazol (1 adet ANDAZOL® 200
mg film kaplı tablet) 3 gün art arda alınır. Tedavi 3 hafta sonra tekrarlanabilir.
- 2 yaşın üstündeki çocuklarda: Büyükler için olan doz şeması uygulanır.
3 / 13Capillariasis: Günde 2 kere 200 mg albendazol (1 adet ANDAZOL® 200 mg film kaplı tablet)
Trichostrongyliasis: Tek doz olarak 400 mg albendazol (2 adet ANDAZOL® 200 mg film
kaplı tablet)
Kist hidatik: Günde 15 mg/kg albendazol ikiye bölünür, yarısı sabah yarısı akşam verilir.
Günlük maksimal doz 800 mg’ı geçmemelidir (4 adet ANDAZOL® 200 mg film kaplı tablet).
NOT: Preoperatif ve postoperatif kullanımda optimal kist sterilizasyonu kürün (28 gün ilaçlı +
14 gün ilaçsız) 3 kez tekrarı ile elde edilir.
Geriyatrik popülasyon:
65 yaşın üstündeki hastalarda tecrübe sınırlıdır.
Klinik çalışmalarda albendazolün yaş ile farmakokinetiğinin değişkenliği değerlendirilmemiştir.
Yaşlı (79 yaş) ve genç kist hidatik hastasından (n=26) elde edilen verilerin sonucunda,
albendazol farmakokinetiğinin yaş gruplarında benzer olduğu gözlenmiştir.
4.3.Kontrendikasyonlar
ANDAZOL®, benzimidazol grubu maddelerden birine veya tabletteki yardımcı maddelerden
herhangi birine karşı aşırı duyarlılığı olanlarda kontrendikedir.
4.4. Özel kullanım uyarıları ve önlemleri
UYARILAR:
Albendazol tedavisi sırasında nadiren granülositopeni veya pansitopeniye bağlı ölüm
bildirilmiştir. Albendazolün alta yatan karaciğer disfonksiyonu olan veya olmayan hastalarda
kemik iliği supresyonu, aplastik anemi ve agranülositoza neden olduğu gösterilmiştir.
Albendazol ile tedavi süresince tüm hastalarda her 28 günlük tedavi kürünün başında ve
ondan sonra her 2 haftada bir kan sayımı yapılmalıdır. Hepatik ekinokok hastalığı dahil
karaciğer hastalığı olan kişiler albendazol kullanımı nedeniyle pansitopeni, aplastik anemi,
agranülositoz ve lökopeniye yol açan kemik iliği supresyonu bakımından daha fazla risk
altında olabilmektedir. Bu nedenle karaciğer hastalığı olduğu bilinen kişilerin kan değerleri
takip edilmelidir. Kan hücre sayısında klinik olarak belirgin azalma meydana gelen hastalarda
albendazol tedavisi kesilmelidir
Albendazol alternatif bir tedavi şekli olmaması durumunda gebe kadınlarda kullanılmalıdır.
Albendazol tedavisi alan kadınlar, tedavinin bitiminden sonraki ilk 1 ay içerisinde gebe
kalmamaları yönünde uyarılmalıdır. Albendazol tedavisi sırasında hastanın gebe kalması
4 / 13halinde ilaç derhal kesilmelidir. İlaç kullanımı esnasında gebelik gelişirse hasta fetus
üzerindeki olası riskler yönünden bilgilendirilmelidir.
ANDAZOL® laktoz içerir. Nadir kalıtımsal galaktoz intoleransı, Lapp laktoz yetmezliği ya da
glukoz-galaktoz malabsorpsiyon problemi olan hastaların bu ilacı kullanmamaları gerekir.
ÖNLEMLER:
Genel:
Nörosistiserkosis tedavisi gören hastalara uygun steroidal ve antikonvülsan tedavi
uygulanmalıdır. Albendazol tedavisinin ilk haftası boyunca serebral hipertansif epizotları
önlemek için oral veya intravenöz kortikosteroid tedavisi düşünülmelidir.
Diğer paraziter enfeksiyonlar için albendazol tedavisi alan hastalarda, daha önceden var olan
nörosistiserkosis hastalığı ortaya çıkabilir. Beyindeki parazitin ölümünün neden olduğu
inflamatuvar reaksiyon sonucunda hastalarda nörolojik semptomlar (örn; nöbet, intrakraniyal
basınçta artış ve fokal belirtiler) görülebilir. Albendazol tedavisi sonrasında yukarıdaki
belirtilerin görülmesi durumunda, hemen uygun steroid ve antikonvülsan tedavi
başlanmalıdır.
Nadiren retinada sistiserkosis gelişebilir. Nörosistiserkosis tedavisine başlamadan önce
hastada retinal lezyon olup olmadığına bakılmalıdır. Bu tip lezyonlar varsa albendazolün yol
açacağı retinal hasar olasılığına karşı antisistiseral tedavinin gerekliliği değerlendirilmelidir.
Hastanın Bilgilendirilmesi:
Bazı kişiler özellikle de çocuklar tabletleri bütün olarak yutmakta zorlanabilir. Bu durumda

tabletler ezildikten veya çiğnendikten sonra suyla yutulmalıdır.
Albendazol fetusa zarar verebilir. Bunun için gebe kalabilecek yaştaki kadınlarda negatif

gebelik test sonucu alındıktan sonra albendazol tedavisine başlanmalıdır.
Albendazol tedavisi gören kadın hastalar tedavi süresince veya tedavinin bitiminden

sonraki ilk 1 ay içerisinde gebe kalmamaları yönünde uyarılmalıdır.
Albendazol tedavisi sırasında karaciğer ve kemik iliğinin zarar görme potansiyeli mevcut

olduğundan rutin olarak (2 haftada bir) kan sayımı ve karaciğer fonksiyon testleri
yaptırılmalıdır.
Albendazol yemeklerle birlikte alınmalıdır.

Laboratuvar Testleri:
Lökosit sayımı:
Albendazol seyrek olarak (hastaların %1’inden azında) total lökosit sayısında geri dönüşümlü
azalmaya neden olabilir. Nadiren granülositopeni, agranülasitoz veya pansitopeni gibi daha
önemli düşüşler gözlenebilir. Hastalara 28 günlük tedavi kürü başlangıcında ve sonrasında 2
haftada bir kan sayımı yapılmalıdır. Hepatik ekinokok hastalığı dahil karaciğer hastalığı olan
5 / 13kişiler albendazol kullanımı nedeniyle kemik iliği supresyonu bakımından daha fazla risk
altında olabilmektedir. Karaciğer hastalığı olan kişilerin kan değerleri takip edilmelidir. Kan
hücre sayısında klinik olarak belirgin azalma meydana gelen hastalarda albendazol tedavisi
sonlandırılmalıdır.
Karaciğer fonksiyonu:
Klinik çalışmalarda albendazol ile tedavi hastaların yaklaşık %16’sında karaciğer
enzimlerinde hafif veya orta derecede artış ile ilişkilendirilmiştir. Bu durum genellikle ilacın
kesilmesi sonrasında normale dönmüştür. Pazarlama sonrası çalışmalarda, ciddiyeti belli
olmayan akut karaciğer yetmezliği ve hepatit raporları bildirilmiştir.
Tedavi sırasında 28 günlük tedavi kürü başında ve sonrasında 2 haftada bir karaciğer
fonksiyon testleri (ALT, AST) değerlendirilmelidir. Karaciğer enzimleri normal üst limitinin
iki katına çıktığı durumda hastanın durumu değerlendirilerek, albendazol tedavisi
sonlandırılmalıdır. Tedavinin sonlandırılması sonrasında karaciğer enzimleri normal düzeye
dönen hastalarda, albendazol tedavisine başlayıp başlamamak kişisel karara bağlıdır. Bu
hastalarda albendazol kullanımının risk/yarar oranı göz önünde bulundurulmalıdır.
Albendazol tedavisine yeniden başlanan hastalar laboratuvar testleri ile değerlendirilmelidir.
Karaciğer fonksiyon test sonuçları normal olmayan hastalar hepatotoksisite ve kemik iliği
supresyonu bakımından daha fazla risk altındadır. Karaciğer enzimlerinde anlamlı düzeyde
artış veya kan hücre sayısında klinik olarak belirgin bir azalma durumunda tedavi
sonlandırılmalıdır.
Teofilin:
Tek doz albendazol tedavisinin teofilin metabolizmasını inhibe etmediği gösterilmiştir.
Albendazol insan hepatoma hücrelerinde sitokrom P450 1A enzimini indüklediğinden,
albendazol ile teofilin alan hastalarda tedavi süresince ve sonrasında teofilin konsantrasyonu
takip edilmelidir.
4.5. Diğer tıbbi ürünler ile etkileşimler ve diğer etkileşim şekilleri
Deksametazon:
Nörosistiserkosis hastalarında (n=8) albendazol (günde 15 mg/kg/gün) dozuna deksametazon
(8 mg) uygulandığında albendazol sülfoksidin kararlı durum konsantrasyonu % 56 daha
yüksek bulunmuştur.
Prazikuantel:
Prazikuantel (40 mg/kg) ile albendazol tok karnına alan (n=10) hastalarda maksimum plazma
konsantrasyonu (C ile eğri altında kalan alan (EAA), yalnız albendazol alan (n=6) sağlıklı
bireylerde %50 oranında artış gözlenmiştir. Albendazol sülfoksidin ortalama t ve ortalama
maks
6 / 13plazma eliminasyon yarı ömründe değişiklik olmamıştır. Albendazol (400 mg) ile birlikte
verildiğinde prazikuantelin farmakokinetiği değişmemiştir.
Simetidin:
Albendazol ile birlikte simetidin (günde 10 mg/kg/gün) uygulanan kist hidatik hastalarının
(n=7) safra ve kist sıvısı içeriğinde albendazol sülfoksit konsantrasyonlarının yalnızca
albendazol (20 mg/kg/gün) uygulanan hastalara (n=12) kıyasla yaklaşık 2 kat arttığı
gözlenmiştir. Albendazol sülfoksit konsantrasyonları dozlamadan sonraki 4 saat boyunca
değişmemiştir.
Teofilin:
Tek doz albendazol (400 mg) ile teofilin (5.8 mg/kg aminofilin 20 dak. infüzyonu) arasında
farmakokinetik etkileşim bulunmamıştır.
Özel popülasyonlara ilişkin ek bilgiler
Geriyatrik popülasyon:
Veri yoktur.
Pediyatrik popülasyon:
Veri yoktur.
4.6. Gebelik ve laktasyon
Genel tavsiye
Gebelik kategorisi C.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Doğurganlık çağındaki kadınlarda, gebelik testi sonucu negatif olduğunda tedaviye
başlamalıdır. Albendazol tedavisi alan kadınlara, tedavi süresince ve/veya bitiminden sonraki
bir ay içerisinde gebe kalmamaları konusunda uyarılmalıdır.
Gebelik dönemi
ANDAZOL®’ün gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir (bkz. 5.3).
Gebe sıçan ve tavşanlarda albendazolün teratojenik olduğu gösterilmiştir. İnsanlara yönelik
potansiyel risk bilinmemektedir.
ANDAZOL® gebelikte, ancak anneye sağlayacağı faydalar fetus için potansiyel risklere
üstünse kullanılmalıdır.
7 / 13Laktasyon dönemi
Albendazol hayvanlarda sütle atılmaktadır. İnsanlarda süte geçip geçmediği ise
bilinmemektedir. ANDAZOL® emzirme döneminde dikkatle kullanılmalıdır.
Üreme yeteneği / Fertilite
Albendazol erkek ve dişi sıçanlarda fertiliteyi etkilememiştir (bkz. 5.3).
4.7. Araç ve makine kullanımı üzerindeki etkiler
Albendazolün araç ve makine kullanmayı zorlaştıracak bir farmakodinamik etkisi
bulunmamaktadır.
4.8. İstenmeyen etkiler
Advers reaksiyonların sıklığı aşağıdaki gibi sıralanmıştır:
Çok yaygın (≥l/10); yaygın (≥l/100 - <1/10); yaygın olmayan (≥l/1000 - <1/100); seyrek
(≥l/10.000 - <1/1000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Albendazolün yan etki profili kist hidatik ve nörosistiserkosis tedavisi gören gruplarda
değişiktir. Her iki grupta da sıklığı ≥ %1 olan yan etkiler aşağıdaki tabloda gösterilmiştir. Bu
semptomlar genelde hafif olup tedavisiz kaybolur. Tedavinin kesilmesini gerektirenler en çok
lökopeni (%0.7) veya hepatik fonksiyon bozuklukları (%3.8)’dır.
Yan Etki Kist Hidatik Nörosistiserkosis
Anormal karaciğer fonksiyon testi 15.6 < 1.0
Karın ağrısı 6.0 0
Bulantı / Kusma 3.7 6.2
Baş ağrısı 1.3 11.0
Başta hafiflik / Vertigo 1.2 < 1.0
Kafa içi basınç artışı 0 1.5
Meningeal belirtiler 0 1.0
Geri dönüşümlü alopesi 1.6 < 1.0
Ateş 1.0 0
Aşağıdaki yan etkilerin sıklığı ise %1’den azdır.
Kan ve lenf sistemi hastalıkları
Yaygın olmayan : Lökopeni.
Seyrek : Granülositopeni, pansitopeni, agranülasitoz ve trombositopeni
Hepatik ekinokok hastalığı dahil karaciğer hastalığı olan kişiler kemik iliği supresyonu
bakımından daha fazla risk altındadır.
8 / 13Bağışıklık sistemi hastalıkları
Yaygın olmayan : Kaşıntı ve ürtiker dahil aşırı duyarlılık reaksiyonları
Pazarlama sonrası deneyim:
Klinik çalışmalarda raporlanmış olan advers olaylara ek olarak albendazolün dünya çapında
pazarlamasından sonra aşağıdaki olaylar elde edilmiştir. Bu olaylar, bilinmeyen büyüklükte
bir popülasyonun gönüllü olarak raporlamasından elde edildiği için sıklık tahmini
yapılamamaktadır.
Kapsam içine alınan olaylar ciddiyetlerine, raporlanma sıklığına veya albendazol ile olası bir
bağlantısına göre seçilmiştir.
Kan ve lenf sistemi hastalıkları
Aplastik anemi, kemik iliği supresyonu, nötropeni
Hepatobilier hastalıklar
Karaciğer enzimlerinde yükselme, hepatit, akut karaciğer yetmezliği
Deri ve deri altı doku hastalıkları
Eritema multiforme, Stevens Johnson sendromu
Böbrek ve idrar hastalıkları
Akut böbrek yetmezliği
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0312 218 35 99).
4.9. Doz aşımı ve tedavisi
Erkek ve dişi farelerde 5.000 mg/kg’ın üstündeki dozlarda, sıçanlarda 1.300 ve 2.400 mg/kg
arasındaki dozlarda, hamsterlerde 10.000 mg/kg’ın üstündeki dozlarda, tavşanlarda 500 ve
1.250 mg/kg dozları arasında belirgin toksisite ve ölüm görülmüştür. Hayvanlarda diyare,
kusma, taşikardi ve solunum güçlüğü gibi doza bağımlı semptomlar gözlenmiştir.
12 saatte en az 16 gram albendazol almış olan bir hastada doz aşımı bildirilmiş ve herhangi
bir advers etki görülmemiştir. Doz aşımı durumunda semptomatik tedavi ve genel destekleyici
tedbirler uygulanması tavsiye edilir.
9 / 135. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antihelmintik ilaçlar
ATC kodu: P02CA03
Albendazolün ana etki mekanizması tübülin polimerizasyonu üzerindeki inhibitör etkisidir.
Böylelikle sitoplazmik mikrotübüllerin kaybına neden olur.
5.2. Farmakokinetik özellikler
Genel özellikler:
Emilim:
Sudaki düşük çözünürlüğü nedeniyle albendazol gastrointestinal sistemden az miktarda
emilir. Yağlı bir yemekle (ortalama 40 g yağ) birlikte alındığında albendazolün
biyoyararlanımı, aç karnına alınmasına göre 5 kat yüksek bulunmuştur.
Albendazolün (400 mg) 6 kist hidatik hastasına yağlı bir yemekle birlikte oral uygulanmasını
takiben ortalama 1.31 mcg/ml (0.46-1.58 mcg/ml) olarak belirlenen maksimal plazma
konsantrasyonuna 2-5 saatte ulaşılır. Albendazol sistemik dolaşıma girmeden önce süratle
sülfoksit metabolitine dönüştüğünden albendazolün plazmadaki konsantrasyonları ihmal
edilebilir veya tespit edilemeyecek miktardadır.
Dağılım:
Albendazol sülfoksit plazma proteinlerine %70 oranında bağlanır. Vücutta dağılımı yaygındır;
idrar, safra, karaciğer, kist çeperi, kist sıvısı ve serebrospinal sıvıda saptanmıştır. Aynı anda
tayin yapıldığında plazmaya göre konsantrasyonu kist sıvısında 3-10 kat, serebrospinal sıvıda
2-4 kat daha azdır. Sınırlı sayıdaki in vitro ve klinik veri kistlerdeki albendazol sülfoksidin
plazmadakine göre daha yavaş elimine olduğunu göstermektedir.
Biyotransformasyon:
Albendazol karaciğerde süratle ana metaboliti olan albendazol sülfokside ve sonrasında
albendazol sülfon ile idrarda saptanmış olan başlıca diğer oksidatif metabolitlerine dönüşür.
İlacın sistemik antihelmintik etkisini ana metaboliti albendazol sülfoksit yoluyla gösterdiği
kabul edilmektedir.
Albendazol (günde 3 defa 200 mg) 4 haftalık tedavi alan 12 hasta üzerinde yapılan çalışmada,
tedavinin ilk yarısına göre plazma albendazol sülfoksit konsantrasyonu yaklaşık % 20 daha
düşük bulunmuştur. Bu durum albendazolün kendi metabolizmasını indükleyebileceğine
işaret etmektedir.
10 / 13Eliminasyon:
Oral uygulamanın ardından idrarda albendazol saptanmamıştır. Albendazol sülfoksit idrarla
%1’den daha az oranda idrarla atılır, bu nedenle idrarla atılım minör bir eliminasyon yoludur.
Albendazolün safra ve plazma konsantrasyonları, benzer seviyede tespit edilmiştir. Bu
durumda albendazolün önemli bir kısmının safra ile atıldığı sonucu ortaya çıkmaktadır.
Albendazol sülfoksidin ortalama eliminasyon yarı ömrü (25 sağlıklı gönüllü, 14 kist hidatik
ve 8 nörosistiserkosis hastasında) 8-12 saat aralığında bulunmuştur.
Doğrusallık / doğrusal olmayan durum:
İlacın terapötik doz aralığında yağlı bir yemekle birlikte (yağ içeriği 43.1 g) alınmasının
ardından albendazol sülfoksidin plazma konsantrasyonları dozla orantılı olarak arttığı
gözlenmiştir.
Hastalardaki karakteristik özellikler
Böbrek yetmezliği:
Albendazolün farmakokinetiği böbrek fonksiyon bozukluğu olan hastalarda
çalışılmamıştır. Albendazol ve primer metaboliti olan albendazol sülfoksidin renal
eliminasyonu ihmal edilebilir düzeyde olduğundan, böbrek yetmezliği olan hastalarda
klirensin değişmesi beklenmemektedir.
Karaciğer yetmezliği:
Ekstrahepatik obstrüksiyonu olan hastalarda (n=5) maksimum serum konsantrasyonunda 2
kat, eğri altındaki alanda (EAA) ise 7 kat artış olmuş, albendazol sülfoksidin sistemik
yararlanımında artış artmıştır. Albendazol sülfoksidin emilim/dönüşüm ve atılım hızı uzamış
ve ortalama t 10 saat ve serum eliminasyon yarı ömrü 31.7 saat olmuştur. Albendazolün
maks
plazma konsantrasyonları sadece 5 hastanın 1’inde ölçülebilir düzeyde olmuştur.
Pediyatrik hastalar:
Kist hidatik hastalığı olan çocuk (6-13 yaş) hastalara (n=5), aç karnına (n=3) ve tok karnına
(n=2) tek doz olarak 200-300 mg (10 mg/kg) albendazol tedavisinde, albendazol sülfoksidin
farmakokinetiği yetişkinler ile benzer gözlenmiştir.
Geriyatrik hastalar:
Yaşlı (79 yaş) ve genç kist hidatik hastasından (n=26) elde edilen verilerin sonucunda,
albendazol farmakokinetiğinin yaş gruplarında benzer olduğu gözlenmiştir.
5.3. Klinik öncesi güvenlilik verileri
Fare ve sıçanlarda yapılan uzun süreli karsinojenisite çalışmalarında tümör insidansında artış
gözlenmemiştir.
11 / 13Çin hamsteri ve farelerde yapılan genotoksisite testlerinde albendazol genotoksik
bulunmamıştır.
Oral yolla günde 30 mg/kg (mg/m2 cinsinden vücut yüzey alanına dayalı önerilen insan
dozunun 0.32 katı) dozunda verilen albendazol erkek ve dişi sıçanlarda fertiliteyi
etkilememiştir.
Sıçanlara günde 10 ve 30 mg/kg (mg/m2 cinsinden vücut yüzey alanına dayalı önerilen insan
dozunun sırasıyla 0.1 ve 0.32 katı), tavşanlara ise günde 30 mg/kg (mg/m2 cinsinden vücut
yüzey alanına dayalı önerilen insan dozunun 0.6 katı) dozunda albendazol verildiğinde
teratojenik etki (embriyotoksik ve iskelet malformasyonları) gözlenmiştir. 30 mg/kg dozunda
tavşanlarda ayrıca maternal toksisite (% 33 ölüm) gözlenirken farelerde teratojen etki
görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat
Selüloz (E460)
Sodyum nişasta glikolat
Mısır nişastası
Povidon (E1201)
Sodyum lauril sülfat
Sakarin sodyum (E954)
Magnezyum stearat (E572)
Polivinil alkol (E1203)
Titanyum dioksit (E171)
Talk (E553b)
Soya lesitin (E322)
Ksantan zamkı (E415)
6.2. Geçimsizlikler
Mevcut değil.
6.3. Raf ömrü
36 ay.
6.4. Saklamaya yönelik özel tedbirler
25°C’nin altındaki oda sıcaklığında saklanmalıdır.
12 / 136.5. Ambalajın niteliği ve içeriği
2, 6 ve 40 film kaplı tablet içeren alüminyum folyo-PVC/PE/PVDC blister ve karton kutu
ambalaj.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Biofarma İlaç San. ve Tic. A.Ş.
Akpınar Mah. Osmangazi Cad. No:156
34885 Sancaktepe/İstanbul
Telefon: (0216) 398 10 63
Faks: (0216) 398 10 20
8. RUHSAT NUMARASI
166/66
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 08.11.1993
Ruhsat yenileme tarihi: 26.02.2010
10. KÜB’ÜN YENİLENME TARİHİ
…/…/…
13 / 13