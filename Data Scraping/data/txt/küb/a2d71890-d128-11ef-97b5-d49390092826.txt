KISA ÜRÜN BİLGİSİ
1. BEŞERİ TIBBİ ÜRÜNÜN ADI
MEXTU® 500 mg / 20 ml IM/IV/IA Enjeksiyon ve İnfüzyon İçin Çözelti İçeren Flakon
Steril, sitotoksik
2. KALİTATİF VE KANTİTATİF BİLEŞİM
Çözeltinin 1 ml’si 25 mg metotreksat içermektedir.
Her bir flakon (20 ml) içerisinde;
Etkin madde:
Metotreksat 500 mg
Yardımcı maddeler:
Sodyum klorür 98 mg
Sodyum hidroksit ym
Diğer yardımcı maddeler için 6.1’e bakınız.
3. FARMASÖTİK FORM
20 ml enjektabl solüsyon.
20 R (25 ml) Tip-I şeffaf cam flakon içerisinde, sarımsı, berrak çözelti.
4. KLİNİK ÖZELLİKLER
4.1. Terapötik endikasyonlar
Kanser tedavisinde:
Malin hastalıkların tedavisi, örneğin; akut lenfositik lösemi, meningeal lösemi, malign
lenfoma, non-Hodking lenfoma, baş ve boyun karsinomları, over, mesane, serviks, mide,
kalın barsak, testis, meme kanseri, osteosarkom, koryokarsinom ve diğer trofoblastik
tümörler, bronkojenik karsinom, ürotelyal karsinom ve santral sinir sistemi tümörleri.
Metotreksat tek başına veya diğer sitostatik ilaçlar, hormonlar, radyoterapi ve cerrahi girişim
ile kombine olarak uygulanabilir.
Kanser dışı tedavilerde:
Romatoid artrit tedavisinde.
Özellikle yaygın psoriazis, yaygın püstüler psoriatik artrit veya psoriatik tırnak hastalığı gibi
psoriazislerin tedavisinde.
4.2. Pozoloji ve uygulama şekli
Pozoloji/ uygulama sıklığı ve süresi:
Kanser tedavisinde
Yetişkinler ve çocuklar:
1 / 16Metotreksat intramüsküler, intravenöz (bolus enjeksiyon veya infüzyon şeklinde) ve intra-
arteriyel yolla verilebilir. 15 mg’lık maksimum doz ve 5 mg/ml maksimum konsantrasyon
önerilen doz hastanın vücut ağırlığına veya vücut yüzeyine dayandırılır. Dozlar hematolojik
yetersizlik durumlarında ve karaciğer ya da böbrek yetmezliği durumlarında azaltılmalıdır.
Daha büyük dozlar (100 mg’dan daha fazla) genellikle 24 saati aşmayan bir sürede intravenöz
infüzyon ile verilir. Dozun bir kısmı başlangıçta hızlı intravenöz bir enjeksiyonla verilebilir.
Dozaj şeması klinik kullanıma bağlı olarak önemli ölçüde değişkendir.
Metotreksat, tek başına ve diğer sitotoksik ilaçlarla, hormonlar, radyoterapi veya cerrahi
müdahelelerle birlikte çok çeşitli neoplastik hastalıkların tedavisinde başarı ile kullanılmıştır.
Dolayısı ile dozaj şeması özellikle 150 mg’den daha fazla uygulandığı durumlarda klinik
kullanıma bağlı olarak önemli ölçüde değişkendir. Bu tedavi rejimlerini, normal hücreleri
toksik etkilerden korumak için kalsiyum folinat uygulaması takip eder.
Kalsiyum folinatın dozu, uygulanan metoreksat dozuna bağlı olarak değişir. Genel olarak 150
mg’a kadar 12-24 saatlik bir süre intramüsküler enjeksiyon, intravenöz bolus enjeksiyon ya da
intravenöz infüzyon veya oral olarak bölünmüş dozlarda verilir. Takip eden 48 saat içinde her
6 saatte bir 12-25 mg intramüsküler, intravenöz veya 15 mg oral (bir kapsül) verilir. Kurtarma
tedavisi genellikle metotreksat uygulandığında 48-72 saat, her 6 saatte bir verilen bir kapsül
kalsiyum folinat (15 mg) yeterli olabilir.
Aşağıdaki dozlar sadece örnekleme için verilmiştir:
Lösemi:
4-6 hafta için, günde bir defa diğer sitostatik ajanlarla kombinasyonda 3,3 mg/m2
İki haftada bir 2,5 mg/kg.
İdame tedavisinde haftada 30 mg/m2.
Yüksek doz rejimi her 1-3 haftada bir tekrarlanan 1-12 g/ m2 (IV 1-6 saat) arasındadır.
Haftada bir diğer sitostatik ajanlarla birlikte 20 mg/ m2.
Non-Hodgkin Lenfoma:
Kombinasyon tedavisi haftada bir veya 3 hafta aralıklarla 500 mg/m2 ve 2000 mg/m2 arasında
değişir.
Haftada bir 7500 mg/ m2 IV.
Meme Kanseri:
Sitostatik ajanlarla birlikte 40 mg/m2 IV 1. günde veya 1-3 günde veya 1-8 günde veya yılda 3
defa.
Koryokarsinom ve diğer trofoblastik tümörler:
Bir hafta veya daha fazla aralıklarla tedavide 5 gün için günde 15 -30 mg.
2 / 16Kanser dışı tedavilerde:
Romatoid artrit ve psoriazis: ürün, dermatoloji, romatoloji ve iç hastalıkları, uzmanları
tarafından kullanılmalıdır.
Psoriazis: Tavsiye edilen başlangıç dozu 12 saat aralıklarla haftada 3 defa 2,5 mg’dır.
Alternatif olarak bir defa 7,5 mg’lık tek doz uygulanır.
Her iki tedavide de, terapötik etki genellikle 4-6 haftada veya daha fazla sürede elde edilir.
Hastanın durumuna bağlı olarak iyileşme 8 -10 haftada veya daha fazla sürede gözlenir. 6
hafta sonra cevap alınmazsa ve toksik etkiler gözlenmezse, doz kademeli olarak haftada 2,5
mg artırılabilir.
Genellikle haftalık optimum doz 10-25 mg arasındadır ve doz haftada 25 mg’ı aşmamalıdır.
Metotreksat uzun süreli kullanımda toksik olabilen bir anti-romatik ilaç olduğundan, eğer
tedavi yetersiz kalmışsa metotreksat tedavisinin yan etkilerinin indüksiyonu ile romatoid artrit
gelişimi ve hastalığın şiddetlenmesi arasında bir denge kurulmalıdır. Doz, hastanın cevabına
göre ayarlanmalıdır. Eğer 25 mg ile 12 hafta sonra yanıt alınmamışsa metoreksat kesilmelidir.
Eğer metotreksat ile yeterli yanıta ulaşılırsa idame dozu olası en düşük etkili doza
azaltılmalıdır. Optimal tedavi süresi bilinmemektedir fakat önbilgiler başlangıçta oluşan
etkinin devam eden idame dozu ile en az 2 yıl için aynı kaldığını göstermektedir. Tedavi
kesildiğinde semptomlar 3 – 6 hafta içinde geriye dönebilir. Psoriazis hastalarında metotreksat
kullanımı konvansiyonel topikal tedavilere geri dönülebilmesine izin verebilir. İlave olarak,
herhangi bir idiyosinkrazi durumunu tespit etmek için tedavinin başlangıcından bir hafta önce
bir başlangıç test dozu verilebilir.
Hastalar, tedavinin riskleri hakkında tamamen bilgilendirilmelidir ve doktor, metotreksat
tedavisine başlamadan önce karaciğer fonksiyon testleri yaparak karaciğer toksisitesi
belirtisine özellikle dikkat etmelidir ve bu tedavi sırasında 2 – 4 ay aralıklarla
tekrarlanmalıdır. Daha yüksek dozlar akciğer ve kemik iliği toksisitesinde olduğu kadar
karaciğer için de dikkatli uzun süreli kontrol gereklidir.
Metotreksatın olası uzun süreli toksisitesini azaltmak için folik asit (günde 1- 2 mg) veya
folinik asit (haftada bir 2,5-5mg, metotreksattan 8 – 12 saat sonra) eş zamanlı olarak
uygulanmalıdır. Folik asit ve folinik asitin (kalsiyum folinat) bu dozları metotreksatın
terapötik etkinliğini bozmaz.
İlave olarak, aspirin veya parasetamol, metotreksat ile birlikte dikkatle kullanılmalıdır. Çünkü
bu kombinasyonlar anormal karaciğer değerlerine sebep olacaktır. Karaciğer test
anormallikleri diğer non-steroidal antiinflamatuar ilaçlar ile daha az oluşur.
Uygulama şekli:
Yetişkinler ve çocuklar:
Metotreksat intramüsküler, intravenöz (bolus enjeksiyon veya infüzyon şeklinde) ve intra-
arteriyel yolla verilebilir.
3 / 16Özel popülasyonlara ilişkin ek bilgiler
Böbrek/Karaciğer yetmezliği
Böbrek yetmezliği olan hastalarda doz azaltılması gerekmektedir. (Bkz. Bölüm 4.4. Özel
kullanım uyarıları ve önlemleri).
Karaciğer bozukluğu durumunda dikkatli kullanılmalıdır. Şiddetli karaciğer fonksiyon
bozukluğu durumunda kullanılmamalıdır (Bkz. Bölüm 4.3. Kontrendikasyonlar ve Bölüm 4.4.
Özel kullanım uyarıları ve önlemleri).
Pediyatrik popülasyon
Çocuklarda metotreksat kullanımı için herhangi bir dozaj önerisi bulunmamaktadır.
Geriyatrik popülasyon
Yaşlılarda dozun azaltılması gerekebilir.
4.3. Kontrendikasyonlar
MEXTU aşağıdaki durumlarda kontrendikedir.
• Hamilelik ve laktasyon,
• Fibroz, siroz veya hepatit dahil önemli karaciğer fonksiyon bozuklukları
• Önemli böbrek fonksiyon bozukluğu,
• Kemik iliği hipoplazisi, lökopeni, trombositopeni, anemi gibi kan diskrazileri,
• Aktif infeksiyöz hastalıklar, immün yetersizlik sendromu tanısı,
• Metotreksata veya formülasyondaki diğer bileşenlere karşı aşırı duyarlılık,
• Artan alkol tüketimi,
• Gastrointestinal sistem ülserleri
• Genel bitkinlik durumu
4.4. Özel kullanım uyarıları ve önlemleri
Metotreksat sadece antineoplastik kemoterapisinde deneyimli onkoloji uzmanı doktorların
kontrolü altında kullanılabilir.
Tedaviye başlamadan göğüs röntgeni önerilebilir.
Ölümcül veya ciddi toksik reaksiyon olasılığından dolayı, hastalar hekimler tarafından riskler
konusunda detaylı olarak bilgilendirilmeli ve sürekli gözlem altında tutulmalıdır.
Psöriyazis tedavisinde metotreksat kullanımı ile ölümler bildirilmiştir. Psöriyazis tedavisinde
metotreksat kullanımı; diğer tedavilerle yeterli cevap alınamayan, ciddi, inatçı, kişinin günlük
aktivitelerini engelleyici psöriyazisi bulunan hastalar ile sınırlandırılmalıdır ve yalnızca tanı,
biyopsi ve/veya dermatolojik konsültasyon ile doğrulandığında uygulanmalıdır.
Tedavi öncesinde, sırasında ve sonrasında tam kan sayımları yakından takip edilmelidir.
Beyaz küre veya platelet sayılarında klinik açıdan belirgin bir düşme gelişirse, metotreksat
hemen kesilmelidir. Hastalara enfeksiyonun belirgin tüm semptom ve bulgularını bildirmeleri
tavsiye edilmelidir.
4 / 16Metotreksat özellikle yüksek dozlarında veya uzun süreli tedavide hepatotoksik olabilir.
Karaciğer atrofisi, nekroz, siroz, yağ dengesinde değişiklikler ve periportal fibroz
bildirilmiştir. Değişiklikler, daha önceden gastrointestinal veya hematolojik toksisite
belirtileri olmadan meydana gelebildiğinden, hepatik fonksiyonların tedavinin başlamasından
önce saptanması ve tedavi boyunca düzenli olarak takip edilmesi şarttır. Önemli hepatik
fonksiyon anomalileri gelişirse verilecek metotreksat dozları en azından iki hafta için
ertelenmelidir. Daha önceden var olan karaciğer hasarı veya fonksiyon bozukluklarının
bulunması özel bir dikkat gerektirmektedir. Hepatotoksik olma ihtimali olan (alkol dahil)
ilaçlarla birlikte kullanımından kaçınılmalıdır.
Metotreksatın teratojenik olduğu gösterilmiştir. Konjenital anomalilere ve/veya fötal ölümlere
neden olmuştur. Bu yüzden yararlarının risklerinden daha ağır bastığına dair yeterli medikal
kanıt olmadığı sürece çocuk doğurma potansiyeli olan kadınlarda kullanılması tavsiye
edilmez. Metotreksat hamile psöriyatik hastalara verilmemelidir.
Böbrek fonksiyonları tedavi öncesi, süresince ve sonrasında yakından takip edilmelidir.
Belirgin böbrek bozukluklarının ortaya çıkması durumunda dikkatli olunmalıdır. Böbrek
yetmezliği bulunan hastalara daha düşük dozlar uygulanmalıdır. Yüksek dozlar metotreksatın
veya metabolitlerinin böbrek tübüllerinde çökmesine neden olabilir. Önleyici bir tedbir olarak
fazla sıvı yüklemesi ve oral ya da intravenöz olarak sodyum bikarbonat (5 x 625 mg tablet,
her 3 saatte bir) veya asetazolamid (500 mg oral yoldan günde 4 kez) ile idrar pH’sının 6,5 –
7,0 ye alkalilendirilmesi önerilmektedir.
Metotreksat büyük ölçüde böbrekler yoluyla atılır. Böbrek fonksiyon bozuklukları varlığında
kullanımı toksik miktarların birikimi veya buna ek böbrek hasarıyla sonuçlanabilir.
Diyare ve ülseratif stomatit sıklıkla görülen toksik etkilerdendir ve tedavinin kesilmesini
gerektirir, aksi takdirde hemorajik enterit ve intestinal perforasyon sonucu ölüm meydana
gelebilir.
Metotreksat, tedavi süresince gametogenezi etkiler ve fertilitede tedavinin sonlandırılması ile
geri döndüğü düşünülen azalma ile sonuçlanabilir. Hastalar ve partnerlerine metotreksat
tedavisi süresince ve tedaviden sonra en az 6 ay süreyle konsepsiyondan kaçınmaları tavsiye
edilmelidir.
Metotreksat azalmış fertiliteye, oligospermi, menstruel fonksiyon bozukluğu ve amenoreye
neden olabilir. Bu etkinin ilacın kesilmesiyle reversibl olduğu görünmektedir. Bunun
ötesinde, metotreksat insanlarda embriyotoksisite ve fetusa ait defektlere neden olur ve
düşüğe neden olabilir. Eğer eşlerden biri metotreksat kullanıyorsa, tedavi süresince ve
tedavisinin kesilmesinden sonra en az 3 ay hamile kalınmasından kaçınılmalıdır.
Metotreksat bir miktar immünosupresif aktiviteye sahiptir ve birlikte kullanılan aşılara
immünolojik cevabı azaltabilir. Hastaların immun cevabı önemli veya gerekli olduğu
durumlarda, metotreksatın immünosupresif etkisi göz önüne alınmalıdır.
5 / 16Metotreksat tedavisi ile, Pneumocystis carinii pnömonisi de dahil potansiyel ölümcül fırsatçı
enfeksiyonlar meydana gelebilir. Pulmoner semptomlar görülen hastalarda, Pneumocystis
carinii ihtimali göz önünde bulundurulmalıdır.
Plevral efüzyonu veya karında asit bulunan hastalarda, uygun görülürse tedaviden önce sıvılar
boşaltılmalı ya da tedavi kesilmelidir.
Metotreksat kullanımı ile ölümler bildirilmiştir. Metotreksat (genellikle yüksek dozlarda) ile
non-steroidal antienflamatuvarların birlikte uygulanması sonucu, ölümleri de içeren ciddi
advers reaksiyonlar bildirilmiştir (Bkz. 4.5 Diğer tıbbi ürünler ile etkileşimler ve diğer
etkileşim şekilleri).
Trimetoprim/sülfametoksazol gibi folat antagonistleriyle birlikte verilmesinin, akut
megaloblastik pansitopeniye neden olduğu seyrek olarak bildirilmiştir.
Akut metotreksat toksisitesi meydana gelirse hastalar için folinik asit takviyesine ihtiyaç
duyulabilir.
Kemoterapide metotreksat kullanımında ön tedavi ve periyodik hematolojik incelemeler,
yaygın hemopoietik supresyon advers etkisinden dolayı önemlidir. Metotreksatın neden
olduğu hemopoietik supresyon aniden ve güvenli dozajlarda belirgin bir şekilde ortaya
çıkabilir. Beyaz hücre ya da trombosit sayılarında herhangi bir belirgin düşme ilacın derhal
kesilmesini ve uygun destekleyici tedavi yapılmasını gerektirir. Malign hastalığı olan ve daha
önceden kemik iliği aplazisi, lökopeni, trombositopeni veya anemisi bulunan hastalarda
dikkatli kullanılmalıdır.
Metotreksat tedavisine başlamadan önce ve bir dinlenim periyodunun ardından yeniden
metotreksata başlamadan önce böbrek fonksiyonu, karaciğer fonksiyonu ve kan elemanları
hastanın hikayesi, fiziksel muayene ve laboratuar testleri ile değerlendirilmelidir. Tedavi
gören hastalara uygun gözlem yapılmalıdır, böylece olası toksik etkiler veya advers reaksiyon
belirtileri minimal bir gecikme ile saptanabilir ve değerlendirilebilir.
Metotreksat alan hastaların klinik değerlendirilmesi ve izlenmesinde aşağıdaki laboratuar
testlerinin düzenli olarak yapılması esastır: tam hematolojik inceleme, idrar analizi, böbrek
fonksiyon testleri, karaciğer fonksiyon testleri, göğüs röntgeni ve yüksek dozlar
uygulandığında plazma metotreksat düzeyleri. Amaç, oluşan her türlü organ disfonksiyonu
veya sistemik bozukluğu belirlemek olup; testler tedavi öncesinde, sırasında ve sonrasında
belirli periyodlarda yapılmalıdır.
Toplamda 1.5 gramdan yüksek dozlarda uygulanması durumunda, tedaviden sonra hepatik bir
bozukluktan şüphelenilirse karaciğer biyopsisi yapılması düşünülebilir.
Vitamin preparatları veya folik asit, folinik asit ve bunların türevlerini içeren ürünler
metotreksatın etkinliğini azaltabilirler.
6 / 16Metotreksat hematolojik depresyon, böbrek yetmezliği, enfeksiyon, peptik ülser, ülseratif
kolit, ülseratif stomatit, diyare, genel bitkinlik durumunda ve çocuklarda ve yaşlılarda son
derece dikkatle kullanılmalıdır.
Metotreksatın radyoterapi ile birlikte uygulanması yumuşak doku nekrozu ve osteonekroz
riskini artırabilir.
Sıklıkla eozinofili ile ilişkili akut veya kronik interstisyel pnömoni ortaya çıkabilir ve ölümler
bildirilmiştir. Yapılan her muayenede izlenmesi gereken hastalar için ateş, öksürük (özellikle
kuru non-produktif öksürük) ve dispne belirgin semptomlardır. Hastalar pnömoni riskiyle
ilgili bilgilendirilmelidir ve hastalara dispne veya sürekli öksürük görülmesi durumunda
hemen doktorlarına bildirmeleri tavsiye edilmelidir.
Pulmoner semptomlar görülen hastalarda metotreksat tedavisi kesilmelidir ve enfeksiyon
olasılığını dışlamak için göğüs röntgeni dahil detaylı bir inceleme yapılmalıdır. Metotreksat
tarafından indüklenen akciğer bozukluğundan şüpheleniliyorsa, kortikosteroidlerle tedavi
başlatılmalıdır.
Karaciğer fonksiyon testlerinde değişiklik olmaksızın ortaya çıkabilecek karaciğer toksisitesi
görünümüne özel dikkat sarf edilmelidir. Karaciğer fonksiyon testlerinde veya karaciğer
biyopsisinde önceden var olan veya tedavi sırasında ortaya çıkan herhangi bir anormallik
olursa tedavi başlatılmamalıdır veya tedavi kesilmelidir. Böyle anormallikler doktorun kararı
doğrultusunda önerilen tedaviden sonra 2 hafta içinde normale dönmektedir.
Sitostatik kullanımı ulusal kurallara göre yapılmalıdır.
Bu tıbbi ürün her dozunda 38.6 mg sodyum ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Metotreksat immünosupresif aktiviteye de sahiptir, bu nedenle aşılamaya karşı immünolojik
yanıt azalabilir. Ayrıca tedavi ile aynı zamanda bir canlı aşı kullanımı ağır bir antijenik
reaksiyona neden olabilir.
Proteinlere bağlı olan metotreksat salisilatlar, sülfonamidler, difenilhidantoinler,
tetrasiklinler, kloramfenikol, sülfazol, doksorubisin, siklofosfamid ve barbitüratlarla yer
değiştirilebilir. Proteinlere bağlı olmayan daha yüksek metotreksat plazma düzeyleri toksisite
artmasına yol açabilir.
Metotreksat böbrek sekresyonunu aktive eder. Genellikle aynı boşaltım yoluna sahip diğer
ilaçlarla etkileşir ve bu etkileşme artan metotreksat plazma seviyelerine neden olur.
Probenesid ile birlikte alındığında metotreksatın dozu azaltılmalıdır.
7 / 16Vinka alkaloidleri hücre içi metotreksat ve metotreksat poliglutamatları artırabilir.
Nefrotoksisite ve hepatotoksisite potansiyeli olan ilaçlarla (alkol de dâhil) birlikte
kullanımından kaçınılmalıdır.
Folik asit içeren oral demir preparatlı vitamin preparatları metotreksata cevabı
değiştirebilirler.
Nonsteroidal antiinflamatuar ilaçlar metotreksatın renal klerensini bozabilir ve ciddi
toksisiteye yol açabilir.
Trimetoprim, sülfametoksazol gibi folat antagonistleri ile beraber uygulanmasının nadir
vakalarda akut pansitopeniye neden olduğu bildirilmiştir.
Metotreksatın serum düzeyleri etretinat tarafından artırılabilir ve birlikte kullanımlarından
sonra ciddi hepatit bildirilmiştir.
Alkol Tüketimi
Fenitoin, trankilizan ve oral kontraseptifler.
Penisilinler metotreksatın renal klerensini azaltabilir; bu durum, artan metotreksat
konsantrasyonları ve hematolojik/gastrointestinal toksisite ile sonuçlanabilir.
Probenesid ve zayıf asitler metotreksat eliminasyonunu azaltabilir; indirekt doz artışına neden
olabilir.
Folik asit yetersizliğine neden alan ilaçlarla birlikte kullanımı (sülfonamidler, trimetoprim-
sülfametoksazol gibi) metotreksat toksisitesinin artışına neden olabilir. Özellikle folik asit
yetersizliği geçmişi olan hastalarda dikkat edilmelidir. Aksine, folinik asitle kombine
kullanımı metotreksat etkinliğini azaltabilir.
Asitretin ile birlikte kullanımında hepatit meydana gelebilmektedir.
Levetirasetam
Levetirasetam ile metotreksatın birlikte uygulanmasının metotreksat klerensini azalttığı ve
böylece kandaki metotreksat konsantrasyonunun potansiyel olarak toksik seviyelere kadar
artmasına/uzamasına neden olduğu bildirilmiştir. Bu iki ilacı birlikte kullanan hastaların kan
metotreksat ve levetirasetam seviyeleri dikkatle incelenmelidir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması bulunmamaktadır.
Pediyatrik popülasyon:
Pediyatrik popülasyona ilişkin herhangi bir etkileşim çalışması bulunmamaktadır.
8 / 164.6. Gebelik ve laktasyon
Genel tavsiye:
Gebelik kategorisi : X
Çocuk doğurma potansiyeli bulunan kadınlar/Doğum kontrolü (Kontrasepsiyon)
MEXTU’nun gebelik ve/veya fetüs/yenidoğan üzerinde zararlı farmakolojik etkileri
bulunmaktadır.
Bu nedenle, çocuk doğurma potansiyeli bulunan kadınlara gebe kalmamaları, kaldıkları
taktirde ise kendilerini tedavi eden hekimi derhal bilgilendirmeleri önerilmelidir. (bkz. Bölüm
4.3. Kontrendikasyonlar).
Gebelik dönemi
Metotreksatın teratojenik olduğu gösterilmiştir; Dolayısıyla, tedavinin yararı, vereceği zarar
üzerine ağır basmadıkça çocuk doğurma çağındaki kadınlara önerilmemektedir. Eğer
metotreksat antineoplastik endikasyon nedeniyle hamilelik sırasında kullanılırsa veya hasta
ilacı alırken hamile kalırsa, fetusa verebileceği potansiyel zarar hakkında hastaya bilgi
verilmelidir.
Laktasyon dönemi
Metotreksat anne sütüne geçtiği için tedavi boyunca emzirme kontrendikedir.
Üreme yeteneği/Fertilite
Metotreksat, anne hayvana toksik olmayan doz düzeylerinde, çeşitli türlerde teratojenik ve
embriyoletal etkiler oluşturma yeteneğine sahiptir.
4.7. Araç ve makine kullanımı üzerindeki etkiler
Bireysel hassasiyete bağlı o1arak hastanın araç ve makine kullanma yeteneği bozulabilir.
4.8. İstenmeyen etkiler
Genelde, yan etkilerin sıklığı ve şiddetinin dozla ilişkili olduğu düşünülmektedir.
Advers ilaç reaksiyonları aşağıda sıklık şeklinde listelenmiştir.
Sıklıklar şu şekilde tanımlanır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100 );
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Enfeksiyonlar ve enfestasyonlar
Çok yaygın: Enfeksiyona karşı direnç azalması, farenjit.
Yaygın: Ateş
Yaygın o1mayan: Çeşitli bölgelerde Herpes zoster, Pneumocytis carini pnömonisi, enfeksiyon
veya septisemi gelişebilir.
9 / 16Kan ve lenf sistemi hastalıkları
Çok yaygın: Lökopeni
Yaygın: Lökopenili kemik iliği depresyonu en sık bu1gudur, ancak trombositopeni, anemi
veya herhangi bir kombinasyonla ortaya çıkabilir.
Yaygın olmayan: Trornbositopeni, pansitopeni, agranülsitoz
Bağışıklık sistemi hastalıkları
Yaygın o1mayan: Hipogamaglobulinemi
Çok seyrek: Anafilaktik reaksiyonlar, romatoid nodüllerde artış
Metabolizma ve beslenme hastalıkları
Yaygın: Anoreksi
Psikiyatrik hastalıkları
Yaygın olmayan: Depresyon, konfüzyon, ruhsal değişiklikler
Sinir sistemi hastalıkları
Çok yaygın: Sersemlik, baş ağrısı
Afazi, hafif kas felci, hemiparezi ve konvülsiyonlar da yüksek doz uygulamalardan sonra
ortaya çıkmıştır.
Yaygın: Uyuşukluk
Yaygın olmayan: Düşük doz metotreksattan sonra, geçici ince bilişsel fonksiyonlarda
bozukluk, alışılmadık kraniyal duyumlar bildirilmiştir.
Göz hastalıkları
Yaygın: Bulanık görme
Yaygın olmayan: Göz iritasyonu
Kardiyak hastalıkları
Yaygın olmayan: Perikardiyal efüzyon
Vasküler hastalıkları
Yaygın: Çeşitli bölgelerde vaskülit, hemoraji meydana gelebilir
Solunum, göğüs bozuklukları ve mediastinal hastalıkları
Yaygın: Sıklıkla eozinofili ile ilişkili akut veya kronik interstisyel pnömoni ortaya çıkabilir ve
ölümler bildirilmiştir.
Oral ve intratekal uygulamadan sonra akut pulmoner ödem de bildirilmiştir.
Yaygın olmayan: Epistaksis, pulmoner fibrozis, pnömoni, alveolit, bronşiyal astım, plevral
efüzyon.
Çok seyrek: Yüksek dozları takiben plevra kaynaklı ağrı ve plevra kalınlaşması içeren bir
sendrom rapor edilmiştir.
10 / 16Gastrointestinal hastalıkları
Çok yaygın: Abdominal rahatsızlık, ülseratif stomatit, bulantı, mukoz membranların iltihabı
(en sık olarak stomatit, dişeti iltihabı ve hatta enterit, intestinal ülserasyon ve kanama)
Yaygın: Bulantı, kusma, stomatit, diyare
Çok seyrek: Metotreksatın intestinal mukoza üzerine etkisi malabsorbsiyona veya toksik
megakolona yol açmıştır.
Hepato-bilier hastalıkları
Yaygın: Karaciğer toksisitesi neticesi olarak karaciğer enzimlerinde önemli yükselmeler, akut
karaciğer atrofisi, yağlı metamorfoz, fotosensitivite, pigmenter değişiklikler, cilt kanamaları,
ekimoz, telanjektazi, akne ortaya çıkabilir.
Deri ve deri altı doku hastalıkları
Yaygın: Kaşıntı, ürtiker, eritem
Yaygın olmayan: Saç dökülmesi, Stevens-Johnson Sendromu, toksik epidermal nekroliz
(Lyell sendromu), herpetiform cilt erüpsiyonları, fotosensitivite, ürtiker, deride pigmentasyon
artışı, yara iyileşmesinin bozulması
Seyrek: Akne, ekimoz, eritema multiforme, nodül oluşumu, tırnaklarda pigmentasyon artışı,
onikoliz, romatizmal boğumlarda artış
Çok seyrek: Furonküloz, talenjektazi, akut paronikya
Kas-iskelet bozukluklar, bağ doku ve kemik hastalıkları
Yaygın: Artralji
Böbrek ve idrar hastalıkları
- Romatoloji ve dermatolojide kullanım
Yaygın olmayan: Ülserasyonlarla birlikte sistit, disüri
Seyrek: Azotemi
Bunların yanında proteinüri de bildirilmiştir.
Metotreksat ağırlıklı olarak böbrekler yoluyla atıldığından, böbrek fonksiyon bozukluğu
durumunda, böbrek yetmezliğine kadar varabilen ciddi advers reaksiyonlara neden olabilen
yüksek serum konsantrasyonları beklenmelidir. MEXTU tedavisi sırasında, böbrek
fonksiyonlarındaki bozulma belirli laboratuvar değerlerinde (kan serumunda kreatinin, üre,
ürik asit) artış ile birlikte gelişebilir.
- Onkolojide kullanım
Çok yaygın: Kreatinin klerensinde azalma
Yaygın olmayan: Ciddi nefropati, böbrek yetmezliği, ülserasyonlarla birlikte sistit, miksiyon
bozuklukları, disüri, oligüri, anüri
Seyrek: Hiperürisemi, serumda üre ve kreatinin konsantrasyonlarında artış
Çok seyrek: Azotemi, hematüri, proteinüri
Genel bozukluklar ve uygulama bölgesine ilişkin hastalıkları
Yaygın: Üşüme, aşırı yorgunluk, kırgınlık, nekroz.
11 / 16Üreme sistemi ve göğüs hastalıkları
Yaygın olmayan: Libido kaybı/impotans, vajina ülserleri
Araştırmalar
Çok yaygın: Transaminazlarda geri dönüşebilen artış, vajinit.
Yaygın: Karaciğer enzimlerinde belirgin artış, sistit.
Çok seyrek: Furonküloz.
Yaralanma ve zehirlenme
Çok seyrek: Hem radyasyonla hem de güneş ışığı ile hasarlanmış deride “recall” fenomeni
bildirilmiştir.
İntratekal Uygulamayı takiben oluşan advers etkiler
Akut: Baş ağrısı, sırt ve omuz ağrısı, ense sertliği ve ateş ile belirlenen kimyasal araknoidit.
Subakut: Hafif kas felci (genellikle geçici), parapleji, sinir felci ve serebellar fonksiyon
bozukluğunu içerebilir.
Kronik: İritabilite, konfüzyon, ataksi, spastisite, nadiren konvülsiyonlar, demans, somnolans,
koma ve çok nadir olarak ölüm bulgularıyla bir lökoensefalopatidir. Kraniyal radyasyon ile
intratekal metotreksatın kombine kullanımının lökoensefalopati sıklığını artırdığına dair
kanıtlar vardır.
Osteoporoz, anormal eritrosit morfolojisi (genellikle megaloblastik), diyabet başlaması, diğer
metabolik değişiklikler ve ani ölüm gibi metotreksat kullanımı ile ilişkili veya ona atfedilen
ilave reaksiyonlar raporlanmıştır.
Romatoid artrit tedavisinde
Metotreksata bağlı akciğer hastalığı, tedavinin herhangi bir anında akut bir şekilde ortaya
çıkabilen potansiyel olarak ciddi bir istenmeyen ilaç reaksiyonudur. Her zaman tam olarak
geri dönüşümlü değildir. Pulmoner semptomlar (özellikle kuru, prodüktif olmayan bir
öksürük) tedavinin kesilmesini ve dikkatlice araştırılmasını gerektirebilir.
Karsinojenez, mutajenez ve fertilite bozukluğu
Metotreksatın hayvanlarda somatik hücrelerde ve insanlarda kemik iliği hücrelerinde
kromozomal hasara neden olduğu bildirilmiştir. Bu etkiler geçici ve geri dönüşümlüdür.
Metotreksat ile tedavi edilen hastalarda, neoplazi (lenfoma, genellikle geri dönüşümlü)
riskinde artış olur fakat deliller tam değerlendirme yapmak için yetersizdir. Metotreksat’ın
insanlarda tedavi sırasında ve tedavinin kesilmesinden sonraki kısa bir süre içinde fertilitenin
bozulmasına, oligospermiye, menstrüel fonksiyon bozukluğuna ve amenoreye neden olduğu
bildirilmiştir.
İlave olarak metotreksat insanlarda embriyotoksisite, düşük ve fetüs bozukluklarına neden
olur. Dolayısıyla üreme üzerindeki olası etki riski çocuk doğurma veya hastalara
anlatılmalıdır.
12 / 164.9. Doz aşımı ve tedavisi
Kalsiyum lökoverin metotreksatın hemopoietik sistem üzerine ani toksik etkilerini nötralize
eden antidotudur. Oral, intramüsküler veya intravenöz bolus enjeksiyon ya da infüzyon
şeklinde uygulanabilir. Kazara çok yüksek doz alınma durumunda, 12 saat içinde 75 mg’a
kadar kalsiyum folinat (kalsiyum lökovorin) intravenöz infüzyon ile uygulanmalı, 6 saatte bir
12 mg intramusküler uygulama ile 4 doz devam edilmelidir. Advers etkiye yol açabilecek
normal metotreksat dozları için, 6 saatte bir 6-12 mg kalsiyum folinat intamusküler olarak 4
doz uygulanabilir. Genel olarak metotreksatın verilen dozuna eşdeğer veya daha yüksek
dozda kalsiyum lökovorin dozu bir saat içinde uygulanmalıdır ve metotreksatın serum
düzeyleri 10-7 M’ın altına düşünceye kadar dozlamaya devam edilmelidir. Kan transfüzyonu
ve böbrek diyalizi gibi diğer destekleyici tedaviler gerekebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antimetabolitler
ATC kodu: L01BA01
Metotreksat antimetabolitler olarak bilinen sitotoksik ajanlar sınıfından bir folik asit türevidir.
Özellikle hücre bölünmesinin "S" fazında etki gösterir," dihidrofolat redüktaz enziminin
kompetitif inhibisyonuyla dihidrofolatın DNA sentezi ve hücresel replikasyon işlevi
basamaklarında gerekli olan tetrahidrofolata dönüşümünü önleyerek etkir. Malin hücreler,
kemik iliği, fetal hücreler, bukkal ve intestinal mukoza ve idrar kesesi hücreleri gibi aktif
olarak çoğalan dokular metotreksatın etkilerine genellikle daha duyarlıdır. Malin dokulardaki
hücresel çoğalma normal dokulardakinden daha fazla olduğunda, normal dokularda irreversibl
hasar olmaksızın malignite gelişimini bozabilir.
5.2. Farmakokinetik özellikler
Genel özellikler
Emilim:
Metotreksat parenteral uygulamalarda genellikle tamamen absorbe olmaktadır. İntramüsküler
uygulamadan sonra serum pik seviyelerine 30-60 dakika içinde ulaşır.
Dağılım:
İntravenöz uygulamadan sonra, başlangıçtaki dağılım hacmi yaklaşık 0.18 L/kg (vücut
ağırlığının %18'i) ve kararlı durum dağılım hacmi yaklaşık olarak 0.4-0.8 L/kg’dır (vücut
ağırlığının %40.80'i). Metotreksat tek bir taşıyıcıya bağlı aktif transport işlevi yardımıyla
hücre membranlarından aktif geçiş için azalmış folatlarla yarışmaya girer. 100 mikromolardan
daha yüksek serum konsantrasyonlarında pasif difüzyon etkin hücre içi konsantrasyonlara
ulaşmanın başlıca yolu haline gelir. Serumdaki metotreksatın yaklaşık olarak %50’si
proteinlere bağlıdır.
13 / 16Metotreksat oral veya parenteral olarak verildiğinde terapötik miktarlarda kan-beyin
bariyerini geçmez. İlacın yüksek BOS konsantrasyonlarına intratekal uygulama ile ulaşılabilir.
Metotreksat, plevral eksudaları veya karındaki asitlere geri dönüşümlü olarak bağlanır, buna
bağlı olarak organizmadan eliminasyonu belirgin derecede gecikebilir (ayrıca 4.4. Özel
kullanım uyanları ve önlemlerine bakınız).
Biyotransformasyon:
Metotreksat başlıca üç şekle metabolize olur: özellikle yüksek doz infüzyondan sonra
karaciğerde aldehid dehidrogenaz ile 7-hidroksimetotreksat oluşur; dihidrofolat redüktaza 200
kez daha düşük afiniteye sahip olmasına rağmen metotreksatın hücreye alınımında,
poliglutamilasyon ve DNA sentezinin inhibisyonunda rol oynayabilir. 2,4-diamino-N-
metilpteroik asid (DAMPA) barsaktaki bakteriyel karboksipeptidaz tarafından
oluşturulmaktadır. Metotreksatın intravenöz uygulanmasını takiben, idrardaki metabolitlerin
sadece %6 'sı DAMPA'dır.
Metotreksat poliglutimasyon, hücre dışı metotreksat konsantrasyonu ile kararlı durumda
olmayan ilacın hücre içinde birikmesiyle sonuçlanır. Metotreksat ve doğal folatlar
poliglutamil sentetaz enzimi için yan yarıştıklarında hücre içi metotreksatın yüksek bir
konsantrasyonu artmış poliglutamat sentezi, ilacın sitotoksik etkisinin artması ile
sonuçlanacaktır.
Eliminasyon:
Metotreksatın bildirilen terminal yarılanma ömrü psoriazis veya romatoid artrit ya da düşük
doz antineoplastik tedavisi (< 30 mg/m) alan hastalarda yaklaşık olarak 3 ila 10 saattir.
Yüksek doz metotreksat alan hasta1arda ise terminal yarı ömrü 8 ila 15 saattir. Başlıca atılım
yolu böbreklerledir ve verilen doza ve uygulama yoluna bağlıdır. İntravenöz uygulama ile
uygulanan dozun %80-90'ı 24 saat içinde idrarla değişmemiş şekilde atılır. Uygulanan dozun
%10'u ya da daha azı kadar sınırlı miktarda safra ile atılımı vardır. Metotreksatın
enterohepatik dolaşımı ileri sürülmüştür.
5.3. Klinik öncesi güvenlilik verileri
Metotreksat başlıca hızı çoğalan dokular üzerinde etkilidir.
Üreme toksisitesi: metotreksat, anne hayvana toksik olmayan doz düzeylerinde, çeşitli
türlerde teratojenik ve embriyoletal etkiler oluşturma yeteneğine sahiptir.
Hayvanlarda yapılan karsinojenez çalışmaları metotreksatın karsinojenik potansiyelinin
olmadığını göstermiştir. Metotreksatın hayvanlarda somatik hücrelerde ve insanlarda kemik
iliği hücrelerinde kromozomal hasara neden olduğu bildirilmiştir. Bu etkiler geçici ve geri
dönüşümlüdür. Metotreksat ile tedavi edilen hastalarda, neoplazi riskinde artışa neden olur
fakat deliller tam değerlendirme yapmak için yetersizdir.
Mutajenisite: metotreksat birçok in vitro ve in vivo memeli test sistemlerinde genotoksiktir.
14 / 166. FARMASÖTİK ÖZELLİKLER
6.1. Yardımcı maddelerin listesi
Sodyum hidroksit
Sodyum klorür
Hidroklorik asit
Enjeksiyonluk su
6.2. Geçimsizlikler
Kuvvetli oksidanlar ve kuvvetli asitler ile geçimsizdir. Klorpromazin hidroklorür, droperidol,
idarubisin, metoklopramid hidroklorür, heparin solüsyonu, prednisolon sodyum fosfat ve
prometazin hidroklorür ile kombine edildiğinde bir bulanık solüsyon oluşumu veya çökelti
görülür.
6.3. Raf ömrü
18 ay
6.4. Saklamaya yönelik özel tedbirler
25ºC altındaki oda sıcaklığında saklayınız. Işıktan korumak için orijinal ambalajında
saklayınız.
Mikrobiyolojik açıdan, açıldıktan sonra solüsyon derhal kullanılmalıdır.
Ürünün uygun seyreltme sıvıları ile seyreltildikten sonra 2-8°C’de 24 saat saklanması
uygundur.
6.5. Ambalajın niteliği ve içeriği
Kutuda, alüminyum flip off açık mavi kapaklı, klorobutil gri kauçuk tıpa ile kapatılmış, 20 R
(25 ml) Tip-I şeffaf cam flakon, 1 adet
6.6. Beşeri tıbbi üründen arta kalan maddelerin imhası ve diğer özel önlemler
Parenteral metotreksat preparatları antimikrobiyal bir madde içermez. Kullanılmayan
konsantre enjektabl solüsyon atılmalıdır.
Parenteral metotreksat preparatlarının ''aşağıdaki intravenöz infüzyon sıvıları ile
seyreltildiğinde 2-80C’de 24 saat saklanması uygundur: %0.9 sodyum klorür çözeltisi, %5
dekstroz çözeltisi.
Aynı infüzyon kabında metotreksat ile birlikte başka ilaçlar karıştırılmamalıdır.
Sitotoksik ilaçların kullanımı:
Sitotoksik ilaçlar sadece eğitimli personel tarafından belirlenmiş sahalarda kullanılmalıdır.
Çalışma yüzeyi atılabilen plastik arkalı emici kâğıt ile kaplanmış olmalıdır. İlacın kaza ile
göze ve deriye temas etmemesi için koruyucu eldiven ve gözlük kullanılması gerekir.
Metotreksat vesicant değildir ve deri ile temasa ettiğinde deriye zarar vermez, ama derhal su
ile yıkanmalıdır. Geçici bir batma hissi krem ile tedavi edilebilir. Herhangi bir yol ile belli
15 / 16miktar metotreksat sistemik absorpsiyon tehlikesi varsa kalsiyum lökovorin verilmelidir.
Sitositatik preparatlar gebe personel tarafından kullanılmamalıdır.
Herhangi bir dökülme veya atık materyal yakarak yok edilir. Yakma ısısı hakkında bir özel
tavsiyemiz yoktur.
Sitotoksikler kılavuzuna göre kullanılır.
Kullanılmamış olan ürünler ya da atık materyaller ''Tıbbi Atıkların Kontrolü Yönetmeliği'' ve
''Ambalaj ve Ambalaj Atıklarının Kontrolü Yönetmelikleri''ne uygun olarak imha edilmelidir.
7. RUHSAT SAHİBİ
Onko İlaç Sanayi ve Ticaret A.Ş
Koşuyolu Cad. No:34
34718 Kadıköy / İstanbul
Telefon: +90 (216) 544 90 00
Faks: +90 (216) 545 59 92
e-mail: info@onkokocsel.com
8. RUHSAT NUMARASI(LARI)
2017/736
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 28.09.2017
Ruhsat yenileme tarihi:
10. KÜB’ÜN YENİLENME TARİHİ
16 / 16