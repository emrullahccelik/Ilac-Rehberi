KISA ÜRÜN BİLGİSİ
1. BEŞERİ TIBBİ ÜRÜNÜN ADI
BUPRAPAN 450 mg Uzatılmış Salımlı Tablet
2. KALİTATİF VE KANTİTATİF BİLEŞİM
Etkin madde:
Bupropiyon Hidroklorür 450 mg
Yardımcı maddeler:
Yardımcı maddeler için bölüm 6.1.’e bakınız.
3. FARMASÖTİK FORM
Uzatılmış salımlı tablet.
Beyaz ile beyaza yakın renkte, kaplı, kenarları eğimli, oval tabletler halindedir.
4. KLİNİK ÖZELLİKLER
4.1. Terapötik endikasyonlar
BUPRAPAN, majör depresif atakların tedavisinde kullanılır.
4.2. Pozoloji ve uygulama şekli
Pozoloji:
Yetişkinler:
Önerilen başlangıç dozu, günde bir defa 150 miligramdır. Klinik çalışmalarda optimal bir doz
belirlenmemiştir. Bu dozun 4 hafta kullanılmasından sonra düzelme sağlanamazsa doz, günde bir
defa 300 miligrama yükseltilebilir. Ardı ardına kullanılan dozlar arasında en az 24 saat
bulunmalıdır. Takiben, 2 haftalık uygulama sonrası, ihtiyaç durumunda doz 450 mg’a arttırılabilir.
Uygulama sıklığı ve süresi:
Tedaviye Başlama
İlk doz titrasyonu için daha düşük bir doz kullanın. BUPRAPAN 450 mg, en az 2 hafta boyunca
300 mg / gün bupropiyon alan ve günde 450 mg doz gerektiren hastalarda kullanılabilir.
Halen toplamda 450 mg / gün'lük diğer bupropiyon kombine dozları ile tedavi edilen hastalar,
günde bir kez eşdeğer BUPRAPAN 450 mg dozu ile değiştirilebilir.
1 / 20Bupropiyonun etkisinin, tedaviye başlanmasından 14 gün sonra başladığı bildirilmiştir. Bütün
antidepresan ilaçlarda olduğu gibi BUPRAPAN tedavisinde de tam antidepresan etki tedaviye
haftalarca devam edilinceye kadar belirgin olmayabilir.
İdame Tedavisi
Depresyon tedavisi için, akut depresyon ataklarında antidepresan ilaç tedavisine 6 ay veya daha
uzun süre devam edilmesi gerektiği, genellikle kabul edilir. Bupropiyonun 1 yıla kadar uzun süreli
tedavide etkili olduğu gösterilmiştir.
İdame tedavisi için 450 mg dozunun, ilk yanıt alınan dozla aynı ve idame dozu için uygun olup
olmadığı bilinmemektedir. Periyodik olarak idame tedavisine olan ihtiyacı ve böyle bir tedavi için
uygun dozu tekrar değerlendirilmelidir.
BUPRAPAN Tedavisinin Kesilmesi
BUPRAPAN ile yapılan klinik çalışmalarda, (değerlendirme ölçekleri yerine spontan bildirilen
olaylar olarak belirlenen) ilaç kesilme reaksiyonları gözlenmemiştir. Buna karşın, tedaviye son
verileceği zaman kademeli doz azaltımı düşünülebilir. Bupropiyon katekolaminlerin nöronal geri
alımının seçici bir inhibitörüdür ve bir geri tepme etkisi veya ilacı bırakma reaksiyonları olasılık
dışı bırakılamaz.
Uygulama şekli:
BUPRAPAN tablet, bütün olarak yutulmalıdır. Nöbetler dahil olmak üzere advers olay riskinde
artışa neden olabileceğinden tabletler kesilmemeli, ezilmemeli ya da çiğnenmemelidir.
BUPRAPAN tablet, aç ya da tok karnına alınabilir.
Uykusuzluk, çok sık görülen, ancak çoğu zaman geçici bir advers olaydır. Günlük dozların,
yatarken alınmasından kaçınılması (dozlar arasında en az 24 saat bulunması koşuluyla) veya klinik
bakımdan dozun azaltılması, uykusuzluğun azalmasını sağlayabilir.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda, bupropiyon ve aktif metabolitleri normale kıyasla daha fazla
birikebileceğinden, önerilen doz günde bir defa 150 mg’dır (bkz. Bölüm 4.4).
Karaciğer yetmezliği:
Karaciğer yetmezliği olan hastalarda dikkatle kullanılmalıdır (bkz. Bölüm 4.4). Hafif ila orta
dereceli karaciğer yetmezliği olan hastalarda farmakokinetikteki değişkenlik daha yüksek
olduğundan, bu hastalarda önerilen doz günde bir defa 150 mg’dır. BUPRAPAN şiddetli karaciğer
sirozu olan hastalarda kontrendikedir (bkz. Bölüm 4.3).
2 / 20Pediyatrik popülasyon:
Çocuklar ve adolesanlar:
Majör depresif bozukluğu ve diğer psikiyatrik bozuklukları olan çocuklarda ve adolesanlarda
antidepresan ilaç tedavisi, intihar düşüncesinde ve davranışında artış riski ile ilişkilidir.
BUPRAPAN, çocuklarda veya 18 yaşından küçük adolesanlarda kullanılmamalıdır (bkz. Bölüm
4.4). BUPRAPAN’ın 18 yaşından küçük hastalardaki güvenliliği ve etkililiği belirlenmemiştir.
Geriyatrik popülasyon:
Yaşlı hastalarda etkililik belirsizdir. Bir klinik çalışmada, yaşlı kişiler yetişkinlerle aynı doz
rejimini takip etmiştir. Bazı yaşlı hastalarda duyarlılığın daha fazla olacağı göz ardı edilemez.
4.3. Kontrendikasyonlar
BUPRAPAN, aşağıdaki durumlarda kontrendikedir:
 Bupropiyona veya yardımcı maddelerden herhangi birine karşı aşırı duyarlılığı olan
hastalarda (bkz. Bölüm 6.1),
 Nöbet insidansı doza bağlı olduğundan, doz aşımından kaçınmak için bupropiyon içeren
herhangi başka bir ilaç kullanan hastalarda,
 Halen nöbet bozukluğu olan veya nöbet geçmişi olan hastalarda,
 Bilinen merkezi sinir sistemi tümörü olan hastalarda,
 Tedavi sırasında herhangi bir zamanda alkol ya da kullanımının durdurulmasına nöbet
riskinin eşlik ettiği bilinen herhangi bir ilaç (özellikle benzodiazepinler ve benzodiazepin-
benzeri ilaçlar) kullanmayı birdenbire bırakan hastalarda,
 Şiddetli karaciğer sirozu olan hastalarda,
 Bulimia veya anoreksia nervoza teşhisi konulan veya bu bozuklukları daha önceden
bulunan hastalarda.
BUPRAPAN ve monoamin oksidaz inhibitörlerinin (MAOI) birlikte kullanılması kontrendikedir.
İrreversibl MAO inhibitörlerinin kullanılmasının durdurulmasından sonra BUPRAPAN tedavisine
başlanabilmesi için aradan en az 14 gün geçmiş olmalıdır. Reversibl monoamin oksidaz
inhibitörlerinin kullanılmasının durdurulmasından sonra 24 saat geçmiş olması, BUPRAPAN
tedavisine başlanabilmesi açısından yeterlidir.
4.4. Özel kullanım uyarıları ve önlemleri
Nöbetler:
Bupropiyon tedavisine doza bağlı nöbet riski eşlik ettiğinden, modifiye salımlı bupropiyon
tabletlerinde önerilen doz aşılmamalıdır. Günde 450 miligrama varan dozların kullanıldığı klinik
çalışmalar sırasında modifiye salımlı bupropiyon tedavisine eşlik ettiği bildirilen tüm nöbet
insidansı yaklaşık %0,1’dir.
BUPRAPAN tedavisine eşlik eden nöbet riski, nöbet eşiğini düşüren, nöbetlere zemin hazırlayan
risk faktörlerinin varlığında artar. Bu bakımdan BUPRAPAN, nöbet eşiğinin düşmesine zemin
hazırlayan bir veya birkaç durumun mevcut olduğu hastalarda dikkatle kullanılmalıdır.
3 / 20Bütün hastalar, aşağıdakiler de dahil olmak üzere, nöbetlere zemin hazırlayan risk faktörlerinin
mevcut olup olmadığı konusunda değerlendirilmelidir:
 Nöbet eşiğini düşürdüğü bilinen diğer ilaçların (antipsikotikler, antidepresanlar, sıtma
tedavisi ilaçları, tramadol, teofilin, sistemik steroidler, kinolonlar ve sedatif etkisi olan
antihistaminikler) BUPRAPAN ile birlikte kullanılması
 Kötü amaçla alkol kullanımı (bkz. Bölüm 4.3)
 Kafa travması öyküsü
 Hipoglisemik ilaçlarla veya insülinle tedavi edilmekte olan diyabet
 Merkezi sinir sistemi uyarıcılarının veya iştah kesici ilaçların kullanılması
Tedavi sırasında nöbet gelişen hastalarda BUPRAPAN kullanılmasına son verilmelidir. Bu
hastalarda BUPRAPAN kullanılması önerilmez.
Etkileşimler (bkz. Bölüm 4.5)
Bupropiyonun veya metabolitlerinin plazma düzeyleri, farmakokinetik etkileşimlere bağlı olarak
değişebilir ve bu durum ağız kuruluğu, uykusuzluk, nöbetler gibi istenmeyen etkilerin gelişme
olasılığının artmasına neden olabilir. Bu nedenle bupropiyonun, bupropiyon metabolizmasının
indüksiyonuna veya inhibisyonuna yol açan ilaçlarla birlikte dikkatle kullanılması gerekir.
Bupropiyon, sitokrom P450 2D6 tarafından metabolize edilen ilaçların metabolizmasını inhibe
eder. Bu enzim tarafından metabolize edilen ilaçların bupropiyonla birlikte kullanılması sırasında
dikkatli olunmalıdır.
Literatürde, CYP2D6’yı inhibe eden ilaçların, tamoksifenin aktif metaboliti olan endoksifenin
konsantrasyonlarını azalttığı gösterilmiştir. Bu nedenle tamoksifen tedavisi sırasında, CYP2D6
inhibitörü olan bupropiyon kullanımından kaçınılmalıdır (bkz. Bölüm 4.5).
Nöropsikiyatri:
İntihar/intihar düşünceleri veya klinik durumun kötüleşmesi:
Depresyon; intihar düşüncelerinde, kendine zarar verme ve intiharda (intihar bağlantılı olaylar)
artan risk ile ilişkilidir. Bu risk, önemli ölçüde remisyon sağlanıncaya dek devam eder. İyileşme,
tedavinin ilk birkaç haftasında veya daha uzun süre ile olmayabilir ve bu yüzden hastalar, iyileşme
görülene dek, yakından takip edilmelidir. Klinik deneyimler, düzelmenin ilk aşamalarında intihar
riskinin artabileceğini göstermiştir.
İntihar bağlantılı olay öyküsü olan veya tedavi başlangıcından önce intihar düşüncesi bulunan
hastalar intihar düşüncesi veya intihara teşebbüs açısından daha büyük risk altındadır ve tedavi
süresince dikkatli şekilde takip edilmelidir.
Psikiyatrik bozuklukları olan yetişkin hastalarda antidepresan ilaç kullanımı için yapılan plasebo
kontrollü klinik çalışmaların meta analizi, plasebo verilen 25 yaşından küçük hastalar ile
karşılaştırıldığında, intihar davranışında antidepresan kullanımı ile birlikte risk artışı olduğunu
göstermiştir.
4 / 20UYARI:
Antidepresanların çocuklar ve 24 yaşına kadar olan gençlerdeki kullanımının, intihar düşünce
ya da davranışlarını arttırma olasılığı bulunmaktadır. Bu nedenle özellikle tedavinin başlangıcı
ve ilk aylarında, ilaç dozunun artırılma/azaltılma ya da kesilme dönemlerinde, hastanın
gösterebileceği huzursuzluk, aşırı hareketlilik gibi beklenmedik davranış değişiklikleri ya da
intihar olasılığı gibi nedenlerle hastanın gerek ailesi gerekse tedavi edicilerle yakinen izlenmesi
gereklidir. BUPRAPAN’ın 18 yaşın altındaki hastalarda kullanım endikasyonu yoktur.
BUPRAPAN sigarayı bırakma tedavisinde endike değildir. Fakat bupropiyon içeren diğer ilaçlar
endikedir. Bupropiyon kullanan hastalarda depresyon, intihar düşüncesi, intihar girişimi ve
intihar eylemi dahil, fakat bunlarla sınırlı olmayan, ciddi nöropsikiyatrik olaylar bildirilmiştir.
Bazı vakalarda semptomlar sigarayı bırakan hastalardaki nikotin yoksunluğu semptomları
nedeniyle karmaşık hale gelebilmektedir. Depresif duygu durumu nikotin yoksunluğunun
belirtisi olabilir. Sigarayı ilaçsız bırakma girişiminde bulunan hastalarda seyrek olarak intihar
düşüncesi de dahil olmak üzere depresyon raporlanmıştır. Bununla beraber bu semptomların
bazıları sigara içmeye devam eden ve bupropiyon kullanan hastalarda da görülmüştür.
Bupropiyon kullanan tüm hastalar, davranış değişikliği, saldırganlık, ajitasyon, depresif duygu
durumu, intihar düşüncesi, intihar girişimi ve intihar eylemi dahil nöropsikiyatrik semptomlar
için gözlemlenmelidir. Önceden varolan psikiyatrik hastalıkların kuvvetlenmesi ve intihar
eylemi gibi durumların yanı sıra yukarıdaki semptomlar da bupropiyon içeren diğer ilaçlar
kullanarak sigarayı bırakmayı deneyen hastalarda pazarlama sonrası deneyimlerde bildirilmiştir.
Bu semptomlar bildirildiğinde, vakaların çoğu bupropiyon içeren diğer ilaçları kullananlarda,
fakat bazıları bupropiyon içeren diğer ilaçların tedavisinin sona erdirilmesini takiben
görülmüştür. Bu olaylar, önceden bilinen psikiyatrik hastalığı olan ve olmayan hastalarda
görülmüştür; bazılarında psikiyatrik hastalığın kötüleştiği görülmüştür. Şizofreni, bipolar
bozukluk, major depresif bozukluk gibi ciddi psikiyatrik hastalıkları olan hastalar bupropiyon
içeren diğer ilaçların pazarlama öncesi çalışmalarında yer almamışlardır.
Bupropiyon içeren diğer ilaçlar ile sigarayı bırakmayı deneyen hastalar, aileleri ve bakıcıları,
hasta için atipik olan ajitasyon, saldırganlık, depresif duygu durumu ya da davranış veya düşünce
değişikliği fark edilirse ya da hastada intihar düşüncesi gelişirse veya intihar teşebbüsünde
bulunursa, bupropiyon içeren diğer ilaçların kullanımının bırakılması ve derhal doktoruna
ulaşılması konusunda uyarılmalıdır. Birçok pazarlama sonrası vakada, bupropiyon içeren diğer
ilaçlar bırakıldıktan sonra semptomların kaybolduğu bildirilmiştir. Fakat bazı vakalarda
semptomlar devam etmiştir; bu nedenle semptomlar kaybolana kadar takibin devamı ve
destekleyici bakım sağlanmalıdır.
5 / 20Bupropiyon içeren diğer ilaçların sigarayı bırakmadaki riskleri ile kullanımının getireceği
yararlar değerlendirilmelidir. Plaseboyla karşılaştırıldığında, bupropiyon içeren diğer ilaçların
sigaradan uzak kalma olasılığını 6 aya kadar arttırdığı gösterilmiştir. Sigarayı bırakmanın sağlık
açısından yararları hemen görülmeye başlar ve çok önemlidir.
Hastaların (özellikle yüksek risk altında olan hastaların), özellikle tedavinin erken aşamalarında
ve doz değişimlerini takiben, ilaç tedavisi sırasında yakından takip edilmelidir. Hastalar (ve
hastaların bakımı ile ilgilenenler); klinik durumlarındaki herhangi bir kötüleşmenin, intihar
davranışı veya düşüncelerinin ve davranışlarda olağan dışı değişikliklerin takibinin gerekliliği ve
bu semptomların görülmesi durumunda derhal tıbbi yardım alınması konusunda
bilgilendirilmelidir. Bazı nöropsikiyatrik semptomların, altta yatan hastalığın durumuna veya ilaç
tedavisine bağlı olarak gelişebileceğinin bilinmesi gerekir (bkz. “Mani ve bipolar bozukluk dahil
nöropsikiyatrik semptomlar” ve Bölüm 4.8).
Klinik durumun, yeni semptomların ortaya çıkması dahil herhangi bir şekilde kötüleşmesi ve/veya
intihar düşüncelerinin/davranışlarının ortaya çıkması durumunda; özellikle de bu semptomlar
şiddetliyse, aniden geliştiyse veya hastada mevcut semptomların bir parçası değilse ilacın
kullanılmasına son verilme olasılığı dahil, tedavi rejiminde değişiklik yapılması ve bu bağlamda
ilacın kullanımına son verilmesi düşünülmelidir
Mani ve bipolar bozukluk dahil nöropsikiyatrik semptomlar:
Nöropsikiyatrik semptomlar bildirilmiştir (bkz. Bölüm 4.8). Özellikle de, daha çok psikiyatrik
hastalık öyküsü olan hastalarda olmak üzere psikotik ve manik semptomatoloji gözlenmiştir.
Ayrıca, majör bir depresif atak bipolar bozukluğun ilk belirtisi olabilir. Kontrollü çalışmalarda
saptanmamış olmasına rağmen, bipolar bozukluk riski olan hastalarda böyle bir atağın tek başına
antidepresan ilaç verilerek tedavi edilmesinin genellikle mikst/manik atak gelişme olasılığını
artırdığına inanılmaktadır. Bipolar bozukluk öyküsü olan hastalarda, bupropiyonun duygu durum
stabilizörleri ile kombinasyon şeklinde kullanıldığı sınırlı klinik veriler maniye değişme oranının
düşük oranda olduğunu düşündürmektedir. Antidepresan ilaç tedavisine başlanmadan önce
hastaların, bipolar bozukluk riski bakımından yeterince araştırılması gerekir. Böyle bir tarama
intihar, bipolar bozukluk ve depresyon ailesel öyküsü dahil ayrıntılı bir psikiyatrik öyküyü
içermelidir.
Hayvanlardan elde edilen veriler, kötü amaçla kullanım potansiyeli bulunduğu izlenimini
vermektedir. Ancak insanlardaki kötü amaçla kullanım eğilimiyle ilgili çalışmalar ve geniş
kapsamlı klinik deneyim, bupropiyonun kötüye kullanım potansiyelinin düşük olduğunu
göstermektedir.
Elektrokonvülsif tedavi uygulanan hastalarda bupropiyonla edinilen klinik deneyim sınırlıdır.
Elektrokonvülsif tedavi alan hastalarda beraberinde bupropiyon tedavisi uygulanırken dikkatli
olmak gerekir.
Aşırı duyarlılık:
Tedavi sırasında aşırı duyarlılık reaksiyonları gelişen hastalarda BUPRAPAN kullanılmasına
derhal son verilmelidir. Doktorlar, aşırı duyarlılık reaksiyonlarının BUPRAPAN alınması
durdurulduktan sonra da ilerleyebileceğini veya nüks edebileceğini bilmeli ve semptomatik
6 / 20tedavinin yeterli bir süre (en az bir hafta) devam etmesini garanti altına almalıdır. Deri döküntüsü,
kaşıntı, ürtiker veya göğüs ağrısı, tipik aşırı duyarlılık semptomlarındandır ama anjiyoödem,
dispne/bronkospazm, anafilaktik şok, eritem multiform veya Stevens-Johnson sendromu gibi daha
şiddetli reaksiyonlar da gelişebilir. Deri döküntüsü ve gecikmiş aşırı duyarlılığı düşündüren diğer
semptomlarla birlikte eklem ağrıları, kas ağrıları ve ateş de bildirilmiştir (bkz. Bölüm 4.8). Aşırı
duyarlılık reaksiyonları gelişen hastaların çoğunda semptomlar, bupropiyon kullanımının
durdurulmasını ve antihistamin ya da kortikosteroid kullanılmasını takiben düzelmiş ve zaman
içerisinde tamamen kaybolmuştur.
Kardiyovasküler hastalık:
Kardiyovasküler hastalığı olan hastalarda gelişen depresyon tedavisinde bupropiyon kullanımıyla
ilgili klinik deneyim sınırlıdır. Bu hastalarda dikkatli olmak gerekir. Ancak bupropiyon, iskemik
kardiyovasküler hastalığı olan hastalardaki sigarayı bırakma çalışmalarında genellikle iyi tolere
edilmiştir.(bkz. Bölüm 5.1)
Kan basıncı:
Bupropiyonun, depresyonu olmayan Evre I hipertansiyon hastalarında kan basıncını anlamlı
derecede yükseltmediği gösterilmiştir. Ancak, klinik pratikte bupropiyon kullanan hastalarda, bazı
vakalarda akut tedavi gerektirebilecek ve şiddetli olabilecek hipertansiyon bildirilmiştir (bkz.
Bölüm 4.8). Bu durum, daha önce hipertansif olan veya olmayan hastalarda gözlemlenmiştir.
Tedavi başlangıcında özellikle tedavi öncesi hipertansiyonu olan hastalarda kan basıncı ölçülmeli
ve izlenmelidir. Kan basıncında klinik olarak anlamlı yükselme gözlendiğinde BUPRAPAN
tedavisine son verilmesi düşünülmelidir.
Bupropiyonun ve nikotin transdermal sisteminin birlikte kullanılması, kan basıncının
yükselmesiyle sonuçlanabilir.
Brugada sendromu:
Bupropiyon, kalp durmasına ve/veya ani ölüme yol açabilen karakteristik EKG değişiklikleri (sağ
prekordiyal derivasyonlarda ST segment yükselmesi ve T dalga anormallikleri) ile seyreden nadir
bir kalıtsal kardiyak sodyum kanalı hastalığı olan Brugada sendromunu ortaya çıkarabilir. Brugada
sendromu veya ailede kardiyak arrest veya ani ölüm öyküsü gibi risk faktörleri olan hastalarda
dikkatli olunması önerilir.
Özel hasta grupları:
Pediyatrik popülasyon:
Antidepresan ilaç tedavisi, majör depresif bozukluğu ve diğer psikiyatrik bozuklukları olan
çocuklarda ve adolesanlarda intihar düşüncesinde ve davranışında artış riski ile ilişkilidir.
BUPRAPAN, çocuklarda veya 18 yaşından küçük adolesanlarda kullanılmamalıdır (bkz. Bölüm
4.4). BUPRAPAN’ın 18 yaşından küçük hastalardaki güvenliliği ve etkililiği saptanmamıştır.
Karaciğer yetmezliği olan hastalar:
Bupropiyon, karaciğerde yoğun bir şekilde aktif metabolitlerine metabolize olur ve bunlar
metabolize olmaya devam eder. Sağlıklı gönüllülerle karşılaştırıldığında, hafif ila orta dereceli
karaciğer sirozu olan hastalarda bupropiyon farmakokinetiğinde istatistiksel olarak anlamlı birfark
7 / 20gözlenmemiş, bireysel hastalarda bupropiyon plazma seviyeleri daha yüksek bir değişkenlik
göstermiştir. Bu sebeple, hafif ila orta dereceli karaciğer yetmezliği olan hastalarda BUPRAPAN
dikkatle kullanılmalıdır (bkz. Bölüm 4.2).
Karaciğer yetmezliği olan tüm hastalar, yüksek ilaç veya metabolit seviyelerine işaret eden olası
istenmeyen etkiler açısından (örneğin; uykusuzluk, ağız kuruluğu, nöbetler) yakından izlenmelidir.
Böbrek yetmezliği olan hastalar:
Bupropiyon esas olarak metabolitleri şeklinde idrarla atılır. Dolayısıyla, bu hastalarda aktif
metabolitler normale kıyasla daha fazla birikebilir. Bu hastalar yüksek ilaç veya metabolit
seviyelerine işaret eden olası istenmeyen etkiler açısından (örneğin; uykusuzluk, ağız kuruluğu,
nöbetler) yakından izlenmelidir (bkz. Bölüm 4.2).
Geriyatrik popülasyon:
Yaşlı hastalarda etkililik belirsizdir. Bir klinik çalışmada, yaşlı kişiler yetişkinlerle aynı doz
rejimini takip etmiştir (bkz. Bölüm 4.2 ve Bölüm 5.2). Bazı yaşlı hastalarda duyarlılığın daha fazla
olacağı göz ardı edilemez.
İdrar testi ile etkileşim:
Amfetamin benzeri bir kimyasal yapıya sahip olan bupropiyon, bazı idrarda hızlı ilaç
taramalarında kullanılan analizlerle etkileşime girmektedir ve bu özellikle amfetaminler için yanlış
pozitif okumalara neden olabilir. Pozitif sonuç genellikle daha spesifik bir yöntemle
doğrulanmalıdır.
Uygun olmayan uygulama yolları:
Bupropiyon sadece oral kullanıma yöneliktir. Ezilen tabletlerin inhale edildiği ya da çözülen
bupropiyonun enjekte edildiği bildirilmiştir ve bu durumlar hızlı salıma, daha hızlı emilime ve
potansiyel doz aşımına neden olabilir. Bupropiyon intranazal yolla ya da parenteral enjeksiyon ile
uygulandığında nöbetler ve/veya ölüm vakaları bildirilmiştir.
Serotonin sendromu:
BUPRAPAN ve selektif serotonin geri alım inhibitörleri (SSRI’lar) veya serotonin norepinefrin
geri alım inhibitörleri (SNRI’lar) gibi bir serotonerjik ajan birlikte kullanıldığında, potansiyel
olarak yaşamı tehdit edici bir durum olan serotonin sendromu pazarlama sonrası deneyimlerde
bildirilmiştir (bkz. Bölüm 4.5). Eğer başka serotonerjik ajanlarla birlikte kullanım klinik açıdan
gerekiyorsa, özellikle tedavi başlangıcı ve doz artışları sırasında hastanın dikkatle takip edilmesi
önerilmektedir.
Serotonin sendromu; mental durum değişikliklerini (örneğin; ajitasyon, halüsinasyonlar, koma),
otonomik instabiliteyi (örneğin; taşikardi, düzensiz kan basıncı, hipertermi), nöromüsküler
bozuklukları (örneğin; hiperrefleksi, enkordinasyon, rijidite) ve/veya gastrointestinal semptomları
(örneğin; bulantı, kusma, ishal) içerebilir. Serotonin sendromundan şüphelenilmesi durumunda,
semptomların şiddetine bağlı olarak doz azaltımı veya tedavinin sonlandırılması düşünülmelidir.
8 / 204.5. Diğer tıbbi ürünler ile etkileşimler ve diğer etkileşim şekilleri
Monoamin oksidaz A ve B inhibitörleri, bupropiyondan farklı bir mekanizma ile katekolaminerjik
yolakları da etkilediğinden, BUPRAPAN ve monoamin oksidaz inhibitörlerinin (MAOİ) eş
zamanlı kullanımı, istenmeyen etkilerin olasılığını artırabileceğinden kontrendikedir (bkz. Bölüm
4.3). İrreversibl MAOİ'lerin kullanımının sonlandırılması ile BUPRAPAN ile tedavinin başlaması
arasında en az 14 günlük bir zaman geçmesi gerekir. Reversibl MAOİ'ler için 24 saatlik bir periyot
yeterlidir.
Bupropiyonun diğer ilaçlar üzerinde etkisi
Bupropiyon ve ana metaboliti olan hidroksibupropiyon CYP2D6 izoenzimi tarafından metabolize
edilmeseler de bu izoenzimin yolağını inhibe ederler. Sağlıklı gönüllülerde bupropiyon ve
desipramin beraber kullanımı CYP2D6 izoenziminin aşırı metabolizörü olarak bilinir ve bu durum
desipraminin C ve EAA değerlerinde artışa sebep olur (2 ila 5 kat). CYP2D6’nin inhibisyonu
maks
son bupropiyon dozunun ardından en az 7 gün devam etmiştir.
Ağırlıklı olarak CYP2D6 ile metabolize olan dar terapötik indeksli tıbbi ürünlerle eş zamanlı
kullanım, eş zamanlı kullanılacak olan tıbbi ürünün doz aralığının alt limiti ile başlatılmalıdır. Bu
tıbbi ürünler bazı antidepresanları (örneğin; desipramin, imipramin), antipsikotikleri (örneğin;
risperidon, tiyoridazin), beta blokörleri (örneğin, metoprolol), selektif serotonin geri alım
inhibitörleri (SSRI'lar) ve Tip 1C antiaritmikleri (örneğin; propafenon, flekainit) içerir.
BUPRAPAN, halihazırda bu tip bir ürünü kullanan bir hastanın tedavi rejimine ekleniyorsa,
orijinal tıbbi ürünün dozunun düşürülmesi gerekliliği dikkate alınmalıdır. Bu durumlarda,
BUPRAPAN ile tedavinin beklenen faydaları, potansiyel risklerine karşı dikkatle
değerlendirilmelidir.
BUPRAPAN ve selektif serotonin geri alım inhibitörleri (SSRI’lar) veya serotonin norepinefrin
geri alım inhibitörleri (SNRI’lar) gibi bir serotonerjik ajan birlikte kullanıldığında, potansiyel
olarak yaşamı tehdit edici bir durum olan serotonin sendromu pazarlama sonrası deneyimlerde
bildirilmiştir (bkz. Bölüm 4.4).
Etkinlik için CYP2D6 aracılı metabolik aktivasyona gerek duyan ilaçlar (örneğin, tamoksifen),
bupropiyon gibi CYP2D6 inhibitörleri ile eşzamanlı uygulandığında etkinliklerinde azalma
gözlenebilir (bkz. Bölüm 4.4).
Bie selektif geri alım inhibitörü olan sitalopram primer olarak CYP2D6 üzerinden metabolize
olmamakla birlikte, bir çalışmada, bupropiyon sitalopramın C ve EAA ölçümlerini sırasıyla
maks
%30 ve %40 oranda arttırmıştır.
Bupropiyonun digoksin ile eş zamanlı uygulanması digoksin seviyelerini azaltabilir. Bir çapraz
çalışma karşılaştırmasına göre, sağlıklı gönüllülerde digoksin EAA 0-24 saat değerleri düşmüş ve
renal klerens artmıştır. Klinisyenler, bupropiyon tedavisi sonlandırıldığında digoksin seviyelerinin
artabileceğinin farkında olmalı ve olası digoksin toksisitesine karşı hasta takip edilmelidir.
Diğer tıbbi ürünlerin bupropiyon üzerindeki etkisi
Bupropiyon, primer olarak sitokrom P450 CYP2B6 yoluyla temel aktif metaboliti
hidroksibupropiyona metabolize edilir (bkz. Bölüm 5.2). Bupropiyon metabolizmasını CYP2B6
9 / 20izoenzimi yoluyla etkileyebilecek tıbbi ürünlerin (örneğin; CYP2B6 substratları olan
siklofosfamid, ifosfamid ve CYP2B6 inhibitörleri olan orfenadrin, tiklopidin, klopidogrel) eş
zamanlı kullanılması, bupropiyon plazma seviyelerinde yükselme ve aktif metabolit
hidroksibupropiyon seviyelerinde azalma ile sonuçlanabilir. Bupropiyon metabolizmasının
CYP2B6 enzimi yoluyla inhibe olmasının klinik sonuçları ve bupropiyon-hidroksibupropiyon
oranındaki bağlantılı değişiklikler bilinmemektedir.
Bupropiyon büyük ölçüde metabolize edildiğinden, metabolizmayı indüklediği (örneğin;
karbamazepin, fenobarbital, fenitoin, ritonavir, efavirenz) ya da inhibe ettiği (örneğin, valproat)
bilinen ilaçlarla eş zamanlı uygulama için ilacın klinik etkililiğini veya güvenliliğini
etkileyebileceğinden, dikkatli olunmalıdır.
Sağlıklı gönüllülerde yapılan bir dizi çalışmada, ritonavir (günde iki kez 100 mg veya günde iki
kez 600 mg) veya 100 mg ritonavire ek olarak günde iki kez 400 mg lopinavir kullanımı, doza
bağlı biçimde bupropiyon ve major metabolitlerine maruziyeti yaklaşık %20 ila %80 oranında
azaltmıştır (bkz. Bölüm 5.2). Benzer şekilde, iki hafta süreyle günde bir kez 600 mg dozunda
uygulanan efavirenz, bupropiyon maruziyetini yaklaşık %55 oranında azaltmıştır. Azalmış
maruziyetin klinik sonuçları net olmamakla birlikte ancak majör depresyon tedavisinde etkililiğin
azalmasını içerebilir. Bupropiyon ile birlikte bu ilaçlardan herhangi birini kullanan hastalarda,
bupropiyon için önerilen maksimum doz aşılmadan, bupropiyon dozunun arttırılması gerekebilir.
Diğer etkileşim bilgileri
Levodopa veya amantadin kullanan hastalara eşzamanlı olarak BUPRAPAN kullanıldığında
dikkatli olunmalıdır. Sınırlı klinik veriler, levodopa veya amantadin ile eşzamanlı olarak
bupropiyon kullanan hastalarda istenmeyen etki insidansının daha yüksek olduğunu
düşündürmektedir (örneğin; bulantı, kusma ve nöropsikiyatrik olaylar. Bkz. Bölüm 4.8).
Klinik veriler bupropiyon ve alkol arasında bir farmakokinetik etkileşim tanımlamasa da
bupropiyon tedavisi sırasında alkol tüketen hastalarda seyrek şekilde advers nöropsikiyatrik
olaylar veya azalan alkol toleransı bildirilmiştir. BUPRAPAN tedavisi sırasında alkol tüketimi
minimuma indirilmeli veya kullanılmamalıdır.
Bupropiyon ve eşzamanlı uygulanan benzodiyazepinlere ait farmakokinetik çalışmalar
bulunmamaktadır. İn-vitro metabolik yolaklara göre bu tip bir etkileşime dair bir dayanak
bulunmamaktadır. Bupropiyonun sağlıklı gönüllülerde diazepam ile eş zamanlı uygulanmasının
ardından, diazepamın tek başına uygulanmasına kıyasla daha az sedasyon olmuştur.
Bupropiyonun antidepresanlarla (desipramin ve sitalopram dışında), benzodiyazepinlerle
(diazepam dışında) veya nöroleptiklerle kombinasyonunun sistematik bir değerlendirmesi
bulunmamaktadır. St Johns Wort ile de sınırlı klinik deneyim bulunmaktadır.
BUPRAPAN ve nikotin transdermal sistemlerinin (NTS) birlikte kullanılması kan basıncının
yükselmesine neden olabilir.
Özel popülasyonlara ilişkin ek bilgiler
Veri yoktur.
10 / 20Pediyatrik popülasyon:
Veri yoktur.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon):
BUPRAPAN’ın insanlarda gebelik döneminde kullanımının güvenliliği kanıtlanmamıştır. Bu
nedenle, çocuk doğurma potansiyeli bulunan kadınların BUPRAPAN kullandıkları süre boyunca
uygun bir kontrasepsiyon yöntemi kullanması önerilir.
Gebelik dönemi:
Hayvanlar üzerinde yapılan çalışmalar, gebelik /ve-veya/ embriyonal /fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. Bölüm
5.3). İnsanlara yönelik potansiyel risk bilinmemektedir.
BUPRAPAN gerekli olmadıkça gebelik döneminde kullanılmamalıdır.
Annenin gebeliğin ilk trimesterinde bupropiyona maruziyeti sonrasına ait gebelik dönemi verileri
için yapılan bazı epidemiyolojik çalışmalarda, özellikle ventriküler septal bozukluğu ve sol
ventriküler çıkış yolu bozukluğu olmak üzere, belirli konjenital kardiyovasküler
malformasyonların riskinde artış bildirilmiştir. Bu bulgular çalışmalar arasında tutarlı değildir.
Hayvanlar üzerinde yapılan çalışmalar, insanlarda reprodüktif toksisite için doğrudan veya dolaylı
zararlı bir etki göstermemiştir. BUPRAPAN, annenin klinik durumunun bupropiyon ile tedavi
gerektirdiği ve alternatif tedavi seçeneği bulunmadığı durumlar dışında gebelik süresince
kullanılmamalıdır.
Laktasyon dönemi
Bupropiyon ve metabolitleri insanlarda anne sütüne geçer. Emzirmenin veya BUPRAPAN
tedavisinin kesilmesine yönelik karar, emzirmenin yenidoğan bebeğe ve BUPRAPAN tedavisinin
anneye olan faydaları göz önünde bulundurularak alınmalıdır.
Üreme yeteneği/Fertilite
Bupropiyonun insan üreme yeteneği üzerindeki etkisi ile ilgili bir veri bulunmamaktadır. Sıçanlar
üzerinde yapılan bir üreme çalışmasında bozulmuş fertilite ile ilgili herhangi bir bulgu
görülmemiştir (bkz. Bölüm 5.3).
11 / 204.7. Araç ve makine kullanımı üzerindeki etkiler
Merkezi sinir sisteminde etkili diğer ilaçlar gibi bupropiyon da yargı veya motor ve kognitif
beceriler gerektiren fonksiyonların yerine getirilme yeteneğini etkileyebilir. Bu nedenle hastalar
BUPRAPAN tedavisinin performanslarını olumsuz etkilemediğinden emin oluncaya kadar araç
veya makine kullanmamalıdır.
4.8. İstenmeyen etkiler
Klinik deneyimlerden elde edilen istenmeyen etkiler, sistemik organ sınıflarına ve sıklıklarına göre
aşağıda listelenmiştir.
İstenmeyen etkiler, aşağıdaki başlıklar altında sıralanmıştır: Çok yaygın (≥ 1/10), yaygın (≥
1/100 ila < 1/10), yaygın olmayan (≥ 1/1.000 ila < 1/100), seyrek (≥ 1/10.000, ila 1/1.000), çok
seyrek (< 1/10.000), bilinmiyor (eldeki verilerden hareketle tahmin edilemiyor).
Kan ve lenf sistemi hastalıkları
Bilinmiyor: Anemi, lökopeni ve trombositopeni.
Bağışıklık sistemi hastalıkları
Yaygın: Aşırı duyarlılık reaksiyonları (örneğin, ürtiker)
Çok seyrek: Anjiyoödem, dispne/bronkospazm ve anafilaktik şok dahil, daha şiddetli aşırı
duyarlılık reaksiyonları. Deri döküntüsüyle ilişkili artralji, miyalji, ateş ve gecikmiş aşırı duyarlılık
izlenimi veren diğer semptomlar bildirilmiştir. Bu semptomlar serum hastalığını andırabilir.
Metabolizma ve beslenme hastalıkları
Yaygın: Anoreksia
Yaygın olmayan: Kilo kaybı
Çok seyrek: Kan glukoz bozuklukları
Bilinmiyor: Hiponatremi
Psikiyatrik hastalıklar
Çok yaygın: İnsomnia (bkz. Bölüm 4.2)
Yaygın: Ajitasyon, anksiyete
Yaygın olmayan: Depresyon (bkz. Bölüm 4.4), konfüzyon
Çok seyrek: Agresyon, hostilite, irritabilite, huzursuzluk, hallüsinasyonlar, kabuslar dahil
anormal rüyalar, depersonalizasyon, delüzyonlar, paranoid fikirler
Bilinmiyor: İntihar düşünceleri ve intihar davranışları***, psikoz, disfemi
Sinir sistemi hastalıkları
Çok yaygın: Baş ağrısı
Yaygın: Tremor, sersemlik (dizziness), tat duyusu bozuklukları
Yaygın olmayan: Konsantrasyon bozukluğu
Seyrek: Nöbetler (bkz. dipnot)**
12 / 20Çok seyrek: Distoni, ataksi, parkinsonizm, inkoordinasyon, bellek bozukluğu, parestezi, senkop
Bilinmiyor: Serotonin sendromu****
Göz hastalıkları
Yaygın: Görme bozuklukları
Kulak ve iç kulak hastalıkları
Yaygın: Kulak çınlaması
Kardiyak hastalıklar
Yaygın olmayan: Taşikardi
Çok seyrek: Palpitasyonlar
Vasküler hastalıklar
Yaygın: Kan basıncının (bazen şiddetle) yükselmesi, deride kızarma
Çok seyrek: Vazodilatasyon, postüral hipotansiyon
Gastrointestinal hastalıklar
Çok yaygın: Ağız kuruması, bulantı ve kusma dahil gastrointestinal semptomlar/belirtiler
Yaygın: Karın ağrısı, kabızlık
Hepatobiliyer hastalıklar
Çok seyrek: Karaciğer enzimlerinde yükselme, sarılık, hepatit
Deri ve deri-altı dokusu hastalıkları*
Yaygın: Deri döküntüsü, kaşıntı, terleme
Çok seyrek: Eritema multiforme, Stevens-Johnson sendromu, sedef hastalığının (psoriasis)
alevlenmesi
Bilinmiyor: Kötüleşen sistemik lupus eritematozus sendromu, kutanöz lupus eritematozusu, akut
jeneralize ekzantematöz püstülozis
Kas-iskelet bozukluklar, bağ doku ve kemik hastalıkları
Çok seyrek: Seğirme
Böbrek ve idrar yolu hastalıkları
Çok seyrek: Sık idrara çıkma ve/veya idrar retansiyonu, üriner inkontinans
Genel bozukluklar ve uygulama bölgesine ilişkin hastalıkları
Yaygın: Ateş, göğüs ağrısı, asteni
*Aşırı duyarlılık kendisini, deri reaksiyonları şeklinde gösterebilir. Bkz. “Bağışıklık sistemi
hastalıkları” ve “Deri ve deri-altı dokusu hastalıkları”.
13 / 20**Nöbetlerin insidansı yaklaşık %0,1 (1/1.000)’dir. Bazı vakalarda post-iktal konfüzyonla veya
bellek bozukluğuyla sonuçlanabilen generalize tonik-klonik nöbetler, en sık görülen nöbet tipidir
(bkz. Bölüm 4.4).
***Bupropiyon tedavisi sırasında veya tedavinin erken dönemde bırakılmasından sonra intihar
düşüncesi ve intihar davranışı vakaları bildirilmiştir (bkz. Bölüm 4.4).
**** Selektif serotonin geri alım inhibitörleri (SSRI’lar) veya serotonin norepinefrin geri alım
inhibitörleri (SNRI’lar) gibi bir serotonerjik tıbbi ürün ve bupropiyon arasındaki etkileşimin bir
sonucu olarak serotonin sendromu gelişebilir (bkz. Bölüm 4.4).
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; eposta:
tufam@titck.gov.tr; Tel: 0 800 314 00 08; Faks: 0 312 218 35 99)
4.9. Doz aşımı ve tedavisi
Maksimal terapötik dozun 10 katını aşan dozların akut olarak alındığı bildirilmiştir. Doz aşımı;
Bölüm 4.8’de listelenen olayların yanı sıra uyuşukluk, bilinç kaybı ve/veya QRS uzaması dahil
iletim bozuklukları, aritmiler ve taşikardi gibi elektrokardiyogram (EKG) değişiklikleri şeklinde
belirtilere/semptomlara da neden olmuştur. Genellikle QRS uzaması ve artmış kalp ritmi ile
birlikte görülen QTc uzaması da raporlanmıştır. Doz aşımı gerçekleşen hastaların neredeyse tümü,
geride araz bırakmaksızın iyileşmiştir ama doz aşımının çok yüksek miktarlarda gerçekleştiği
ender hastalarda bupropiyona eşlik eden ölüm bildirilmiştir. Ek olarak, serotonin sendromu da
bildirilmiştir.
Tedavi:
Doz aşımında hastanın hastaneye yatırılması önerilir. EKG ve vital belirtiler izlenmelidir.
Yeterli bir hava yolu, oksijenasyon ve ventilasyon sağlanmalıdır. Aktif kömür kullanılması da
önerilmektedir. Bupropiyonun spesifik antidotu bulunmamaktadır. İleri müdahaleler klinik
endikasyona uygun olarak yapılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Diğer Antidepresanlar
ATC kodu: N06AX12
14 / 20Etki mekanizması:
Bupropiyon, katekolaminlerin (noradrenalin ve dopamin) nöronal geri alımını selektif olarak
inhibe eder; indolaminlerin (serotonin) geri alınımı üzerinde minimal etkiye sahiptir ve monoamin
oksidazı inhibe etmez.
Antidepresan olarak bupropiyonun etki mekanizması bilinmemektedir ancak bu etkinin
noradrenerjik ve/veya dopaminerjik mekanizmalar aracılığıyla gerçekleştiği tahmin edilmektedir.
Klinik etkililik:
Bupropiyonun antidepresan aktivitesi, majör depresif bozukluğu (MDB) olan toplamda 1155
Bupropiyon XL hastası ve 1868 Bupropiyon SR hastasını içeren bir klinik programda
araştırılmıştır. 3’ü AB’de 300 mg/güne varan dozlarda ve 4’ü ABD’de 450 mg/gün’e varan esnek
bir doz aralığında olmak üzere, toplamda 7 çalışmada Bupropiyon XL’in etkililiği incelenmiştir.
Buna ilaveten, Bupropiyon SR ile MDB’de yürütülen 9 çalışmanın Bupropiyon XL’nin (günde bir
kez) Bupropiyon SR (günde iki kez) tablete biyoeşdeğerliğinde destekleyici olduğu kabul
edilmektedir.
Bupropiyon XL, 150-300 mg aralığında dozların kullanıldığı birebir aynı iki çalışmanın birinde
Montgomery Asberg Depresyon Derecelendirme Ölçeğinde (MADRS) toplam skorundaki
iyileşme ile ölçüldüğü üzere plaseboya kıyasla istatistiksel üstünlük göstermiştir. Yanıt ve
remisyon oranları da plaseboya kıyasla Bupropiyon XL ile istatistiksel açıdan anlamlı olarak daha
yüksektir. Yaşlı hastalarda yürütülen üçüncü bir çalışmada, plaseboya kıyasla istatistiksel üstünlük
birincil parametre olan MADRS’deki başlangıca göre ortalama değişiklikte (ileri taşınan son
gözlem noktası) sağlanamamış olsa da ikincil bir analizde (gözlenen vaka) istatistiksel olarak
anlamlı etkiler görülmüştür.
Bupropiyon XL (300-450 mg) ile ABD’de yürütülen 4 çalışmanın 2’sinde birincil sonlanım
noktasında anlamlı fayda gösterilmiştir. İki pozitif çalışmadan biri MDB’li hastalarda plasebo
kontrollü bir çalışma ve diğeri MDB’li hastalarda aktif kontrollü bir çalışmadır.
Bir relaps önleme çalışmasında, açık etiketli Bupropiyon SR (300 mg/gün) ile 8 haftalık akut
tedaviye yanıt veren hastalar 44 ilave hafta boyunca ya Bupropiyon SR ya da plaseboya randomize
edilmiştir. Bupropiyon SR birincil sonuç ölçümünde plaseboya kıyasla istatistiksel anlamlı
üstünlük göstermiştir (P<0,05). Etkinin 44 haftalık çift kör takip periyodu sırasında korunma
insidansı Bupropiyon SR ve plasebo için sırasıyla %64 ve %48’dir.
Klinik güvenlilik:
Uluslararası Gebelik Kaydında ilk trimesterde bupropiyona prenatal maruziyetli gebeliklerde
prospektif olarak gözlenen kardiyak doğum kusurları oranı 9/675’tir (%1,3).
Retrospektif bir çalışmada, bupropiyona binin üzerinde ilk trimester maruziyetinde konjenital veya
kardiyovasküler malformasyonlar için diğer antidepresanların kullanılmasına kıyasla daha yüksek
bir oran tespit edilmemiştir.
Ulusal Doğum Kusurları Önleme Çalışmasından verilerin kullanıldığı retrospektif bir çalışmada,
kendi kendine bildirilen erken gebelikte maternal bupropiyon kullanımı ve bebekte sol kalp çıkış
yolu defekti görülmesi arasında istatistiksel olarak anlamlı bir ilişki gözlenmiştir. Maternal
bupropiyon kullanımı ile kardiyal defekt veya herhangi bir kalp defekti arasında bir ilişki
gözlenmemiştir.
Slone Epidemiyoloji Merkezi Doğum Kusurları Çalışmasından verilerde ilave bir analizde
maternal bupropiyon kullanımı ile sol çıkış yolu kalp defektlerinde istatistiksel olarak anlamlı bir
15 / 20artış tespit edilmemiştir. Bununla birlikte, ilk trimester sırasında tek başına bupropiyon kullanımını
takiben ventriküler septal defektler için istatistiksel anlamlı bir ilişki gözlenmiştir.
Sağlıklı gönüllülerde yürütülen bir çalışmada, plaseboya kıyasla değiştirilmiş salımlı bupropiyon
tabletlerin (450 mg/gün) sabit duruma kadar 14 günlük doz uygulamasından sonra QTcF aralığında
üzerinde klinik anlamlı bir etkisi gözlenmemiştir.
5.2. Farmakokinetik özellikler
Emilim:
Sağlıklı gönüllülere oral yoldan modifiye salımlı tablet olarak günde bir kere 300 mg bupropiyon
hidroklorür uygulamasından sonra yaklaşık 160 ng/ml olan maksimum plazma konsantrasyonları
(Cmaks) yaklaşık 5. saatte gözlenmektedir. Kararlı durumda, hidroksibupropiyonun Cmaks ve
EAA değerleri bupropiyonun sırasıyla yaklaşık 3 ve 14 katıdır. Treohidrobupropiyonun kararlı
durumdaki Cmaks’ı bupropiyonunkine benzerdir ve EAA yaklaşık 5 kat daha yüksektir; diğer
yandan eritrohidrobupropiyonun plazma konsantrasyonları bupropiyonunkine benzerdir.
Hidroksibupropiyonun pik plazma düzeylerine 7. saatte, eritrohidrobupropiyon ve
treohidrobupropiyon için bu düzeylere 8. saatte ulaşılmaktadır. Bupropiyon ve onun aktif
metabolitleri olan hidroksibupropiyonun ve treohidrobupropiyonun EAA ve Cmaks değerleri,
tekli dozları takiben 50-200 mg doz aralığında ve kronik doz uygulamasını takiben 300-450
mg/gün doz aralığında dozla orantılı olarak artmaktadır.
Bupropiyonun mutlak biyoyararlanımı bilinmemektedir. Diğer yandan üriner atılım verileri,
bupropiyon dozunun en az %87’sinin emildiğini göstermektedir.
Besinlerle birlikte alınması, modifiye salımlı bupropiyon tabletlerin emilimini önemli ölçüde
etkilemez.
Dağılım:
Bupropiyon, yaklaşık 2000 L’lik görünür dağılım hacmi ile geniş ölçüde dağılır.
Bupropiyon, hidroksibupropiyon ve treohidrobupropiyon plazma proteinlerine orta düzeyli
bağlanma gösterir (sırasıyla %84, %77 ve %42).
Bupropiyon ve onun aktif metabolitleri insan sütüne geçmektedir. Yapılan hayvan çalışmalarında,
bupropiyon ve onun aktif metabolitlerinin kan-beyin bariyerini ve plasentayı geçtiği gösterilmiştir.
Sağlıklı gönüllüler üzerinde gerçekleştirilen Pozitron Emisyon Tomografisi çalışmalarında,
bupropiyonun MSS’ye geçtiği ve striatal dopamin geri alım taşıyıcısına bağlandığı (günde iki kere
150 mg dozda yaklaşık %25) gösterilmiştir.
Biyotransformasyon:
Bupropiyon insanlarda geniş kapsamlı olarak metabolize olur. Plazmada farmakolojik olarak aktif
3 metaboliti belirlenmiştir: hidroksibupropiyon ve amino alkol izomerleri, treohidrobupropiyon ve
eritrohidrobupropiyon. Bu metabolitler, plazma konsantrasyonları bupropiyonunki kadar yüksek
ya da ondan daha yüksek olduğu zaman klinik önem taşıyabilir. Aktif metabolitler daha sonra
inaktif metabolitlere dönüşerek idrarla atılır. Bu inaktif metabolitlerin bazıları tam olarak
karakterize edilmemiş olup, konjugatları da içerebilir.
In vitro çalışmalar, bupropiyonun temel aktif metaboliti hidroksibupropiyona başlıca CYP2B6
tarafından metabolize olduğunu göstermiştir. Bu metabolitler, plazma konsantrasyonları
bupropiyonunki kadar yüksek ya da ondan daha yüksek olduğu zaman klinik önem taşıyabilir.
16 / 20Aktif metabolitler daha sonra inaktif metabolitlere dönüşerek idrarla atılır. Bu inaktif
metabolitlerin bazıları tam olarak karakterize edilmemiş olup, konjugatları da içerebilir.
Treohidrobupropiyon ve eritrohidrobupropiyonun sitokrom P450 karşısındaki inhibisyon
potansiyeline ilişkin çalışma bulunmamaktadır.
Bupropiyon ve hidroksibupropiyonun her ikisi de Ki değerleri sırasıyla 21 ve 13,3 mikromolar
olmak üzere CYP2D6 izoenziminin inhibitörüdürler.
Bupropiyonun, hayvanlarda subkronik uygulamayı takiben, kendi metabolizmasını indüklediği
gösterilmiştir. İnsanlarda, önerilen dozlarda 10 ila 45 gün süre ile bupropiyon kullanan hasta ya da
gönüllülerde bupropiyonun veya hidroksibupropiyonun enzim indüksiyonu yaptığına dair bir kanıt
yoktur.
Eliminasyon:
İnsanlarda, 200 mg 14C-bupropiyon verilmesinden sonra radyoaktif dozun % 87’si idrarda, % 10’u
feçeste belirmiştir. Bupropiyon dozunun yalnızca % 0,5’inin değişikliğe uğramaksızın vücuttan
atılması, bu bileşiğin vücutta geniş kapsamlı olarak metabolize edilmesiyle bağdaşan bir bulgudur.
14C-bupropiyon dozunun %10’undan daha azı idrarda aktif metabolit olarak saptanmıştır.
Bupropiyon hidroklorürün oral uygulamasını takiben ortalama sanal klerens yaklaşık 200 L/saat’tir
ve bupropiyonun ortalama eliminasyon yarı ömrü yaklaşık 20 saattir.
Hidroksibupropiyonun eliminasyon yarılanma ömrü yaklaşık 20 saattir. Bupropiyon ile
karşılaştırıldığında treohidrobupropiyon ve eritrohidrobupropiyon için eliminasyon yarılanma
ömürleri daha uzundur (sırasıyla 37 ve 33 saat) ve kararlı durum EAA değerleri sırasıyla 8 ve 1,6
kat daha yüksektir. Bupropiyon ve metabolitleri için kararlı duruma 8 gün içinde ulaşılmaktadır.
BUPRAPAN uzatılmış salımlı tablet kaplamaları gastrointestinal sistem geçişleri esnasında
bozulmadan kalabilirler ve dışkı ile atılabilirler.
Hastalarda karakteristik özellikler
Böbrek yetmezliği:
Bupropiyonun ve majör metabolitlerinin eliminasyonu böbrek yetmezliği ile azalabilir. Son evre
böbrek yetmezliği veya orta ila şiddetli böbrek fonksiyonu bozukluğu olan hastalarda sınırlı veriler
bupropiyon ve/veya metabolitlerine maruziyetin arttığını göstermektedir (bkz. Bölüm 4.4).
Karaciğer yetmezliği:
Bupropiyon ve aktif metabolitlerinin farmakokinetiği, sağlıklı gönüllülerle kıyaslandığında hafif
ila orta şiddette siroz görülen hastalarda istatistiksel olarak anlamlı fark göstermezken bireysel
hastalar arasında daha fazla değişkenlik gözlenmiştir (bkz. Bölüm 4.4). Şiddetli hepatik sirozu olan
hastalar için bupropiyonun C ve EAA değerleri sağlıklı gönüllülerdeki değerlerle
maks
kıyaslandığında önemli düzeyde artmış olup (ortalama fark sırasıyla yaklaşık % 70 ve 3 kat), daha
değişkendir ve ortalama yarılanma ömrü de daha uzun olmuştur (yaklaşık %40 kadar).
Hidroksibupropiyon için sağlıklı gönüllülerle kıyaslandığında, ortalama C daha düşükken
maks
(yaklaşık %70 kadar) ortalama EAA daha yüksek olma eğilimindedir (yaklaşık %30 kadar) ve
medyan T daha geç (yaklaşık 20 saat kadar) ve ortalama yarılanma ömürleri daha uzundur
maks
(yaklaşık 4 kat kadar). Treohidrobupropiyon ve eritrohidrobupropiyon için, sağlıklı gönüllülerle
17 / 20kıyaslandığında, ortalama Cmaks daha düşük olma eğilimindedir (yaklaşık %30 kadar) ve
ortalama EAA daha yüksek olma eğilimindedir (yaklaşık %50 kadar); medyan Tmaks daha geçtir
(yaklaşık 20 saat kadar) ve ortalama yarılanma ömrü daha uzundur (yaklaşık 2 kat kadar) (bkz.
Bölüm 4.3).
Yaşlılar:
Yaşlılarda yürütülen farmakokinetik çalışmalar değişken bulgular göstermiştir. Bir tekli doz
çalışması, yaşlılarda bupropiyon ve metabolitlerinin farmakokinetiğinin daha genç
yetişkinlerdekinden farklı olmadığını göstermiştir. Bir diğer tekli ve çoklu doz farmakokinetik
çalışması bupropiyon ve metabolitlerinin birikiminin yaşlılarda daha büyük bir boyutta meydana
gelebileceğini düşündürmüştür. Klinik deneyimde yaşlı ve genç hastalar arasında tolerabilitede
farklar tanımlanmamıştır, ancak yaşlı hastalarda daha fazla duyarlılık göz ardı edilemez (bkz.
Bölüm 4.4).
Bupropiyonun alkol ile in vitro salımı:
In vitro testleri, yüksek alkol konsantrasyonlarında (%40’a kadar) bupropiyonun modifiye edilmiş
salım formülasyonundan daha hızlı salındığını göstermiştir (2 saatte %20’ye kadar çözünmüştür)
(bkz. Bölüm 4.5).
5.3. Klinik öncesi güvenlilik verileri
Maksimum önerilen insan dozunda elde edilene benzer maruziyetlerde sıçanlarda yürütülen üreme
toksisitesi çalışmaları (maruziyete ilişkin sistemik verilere dayalı olarak) fertilite, gebelik ve fetal
gelişim üzerinde advers etkiler ortaya koymamıştır. mg/m2 bazında maksimum önerilen insan
dozunun yedi katına kadar olan dozlar verilen tavşanlarda yürütülen üreme toksisite çalışmalarında
(maruziyete ilişkin sistemik veri bulunmamaktadır), iskelet değişikliklerinde (fazladan torasik
kaburgalar oluşması gibi yaygın anatomik değişikliklerin veya parmak kemiklerinin oluşumunun
gecikmesi insidansında artış) hafif bir artış gözlenmiştir.
Hayvanlar üzerindeki çalışmalarda, insandaki terapötik dozlardan defalarca daha yüksek dozlarda
bupropiyon doz ile ilişkili şu semptomlara neden olmuştur: sıçanlarda ataksi ve konvülsiyonlar;
köpeklerde genel güçsüzlük, titreme ve emesis; her iki türde de letalite artışı. Hayvanlardaki
görülen ve insanlarda söz konusu olmadığını bildiğimiz enzim indüksiyonu sonucu sistemik
maruziyet, hayvanlarda ve önerilen en yüksek dozun kullanıldığı insanlarda birbirine yakın
bulunmuştur.
Hayvanlar üzerinde yapılan çalışmalarda karaciğerde değişiklikler görülmüştür. Bu değişiklikler
bir karaciğer enzim indükleyicisinin etkilerini yansıtmaktadır. İnsanlarda ise, önerilen dozlarda
kullanılan bupropiyon kendi metabolizmasının indüksiyonuna neden olmamaktadır. Bu sonuçlar,
laboratuvar hayvanlarındaki karaciğer değişikliklerinin, bupropiyonun insanlardaki güvenlilik ve
risk değerlendirmesinde yalnızca sınırlı önem taşıdığı izlenimini vermektedir.
Genotoksisite verileri bupropiyonun, bakteriler üzerinde zayıf bir mutajen etkiye sahipken
memelilerde ise böyle bir özellik taşımadığını gösterdiğinden, insanlarda genotoksik etki
potansiyelinden kaygı duymaya gerek yoktur. Farelerde ve sıçanlarda yapılan çalışmalar, bu
türlerde karsinojen etkinin söz konusu olmadığını doğrulamaktadır.
18 / 206. FARMASÖTİK ÖZELLİKLER
6.1. Yardımcı maddelerin listesi
Polivinil alkol
Gliseril dibehenat
Etil selüloz
Povidon
Makrogol
Metaakrilik asit etil ekrilat kopolimer dispersiyon (Eudragit L30 D-55)
Silikon dioksit
Trietil sitrat
Metilen klorür
İzopropil alkol Amonyum klorür
Avisel (PH102)
Magnezyum stearat
Opadry 85F18422 White
Su.
6.2. Geçimsizlikler
Veri yoktur.
6.3. Raf ömrü
18 ay
6.4. Saklamaya yönelik özel tedbirler
25°C altındaki oda sıcaklığında saklayınız.
6.5. Ambalajın niteliği ve içeriği
Şeffaf PVC/PVDC - Aluminyum Blister
30 adet uzatılmış salımlı tablet içeren kullanma talimatı ile birlikte karton kutularda sunulur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi atıkların kontrolü yönetmeliği” ve
“Ambalaj atıklarının kontrolü yönetmeliği”ne uygun olarak imha edilmelidir.
19 / 207. RUHSAT SAHİBİ
Liba Laboratuarları A.Ş.
Beykoz/İstanbul
8. RUHSAT NUMARASI
2022/397
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 27.03.2019
Ruhsat yenileme tarihi: 21.07.2022
10. KÜB'ÜN YENİLENME TARİHİ
20 / 20