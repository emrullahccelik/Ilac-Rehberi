KISA ÜRÜN BİLGİSİ
1. BEŞERİ TIBBİ ÜRÜNÜN ADI
ORGALUTRAN 0,25 mg/0,5 ml enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Her kullanıma hazır dolu enjektör 0,5 ml sulu çözelti içerisinde 0,25 mg ganireliks
içermektedir. Etkin madde ganireliks, doğal bulunan gonadotropin salgılatıcı hormona
(GnRH) yönelik yüksek antagonistik aktiviteye sahip bir sentetik dekapeptidtir. Doğal GnRH
dekapeptid’in 1, 2, 3, 6, 8 ve 10’uncu amino asit konumları değiştirilerek, molekül ağırlığı
1570,4 olan N-Ac-D-Nal(2)1, D-pCIPhe2, D-Pal(3)3, D-hArg(Et2)6, L-hArg(Et2)8,D-Ala10]-
GnRH elde edilmiştir.
Yardımcı maddeler:
Sodyum hidroksit......................pH ayarlamak için gerektiği kadar
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti.
Berrak ve renksiz sulu çözelti.
4. KLİNİK ÖZELLİKLER
4.1. Terapötik endikasyonlar
Yardımcı üreme tekniği (YÜT) olarak kontrollü over hiperstimülasyonu (KOH) uygulanan
kadınlarda prematür luteinize edici hormon (LH) salgılanmasının önlenmesi.
Klinik çalışmalarda ORGALUTRAN, rekombinant folikül stimüle edici hormon (FSH) ile
birlikte kullanılmıştır.
4.2. Pozoloji ve uygulama şekli
ORGALUTRAN sadece infertilite tedavisinde, tecrübeli bir doktor tarafından reçete
edilmelidir.
Pozoloji/uygulama sıklığı ve süresi
ORGALUTRAN, KOH uygulanan hastalarda prematür LH salgılanmasının önlenmesi için
kullanılmaktadır. FSH ile kontrollü over hiperstimülasyonuna adet döneminin 2. veya 3.
gününde başlanabilmektedir. ORGALUTRAN (0,25 mg), tercihen FSH uygulamasının 6.
gününden itibaren başlanarak günde tek doz subkütan yoldan enjekte edilmelidir. Yüksek
1cevap verenlerde erken LH yükselişi ORGALUTRAN tedavisine 5. günde başlanarak
önlenebilir. Foliküler büyümenin yokluğunda ORGALUTRAN’a başlama geciktirilebilir.
ORGALUTRAN ve FSH yaklaşık olarak aynı saatlerde uygulanmalıdır. Fakat, preparatlar
karıştırılmamalı ve değişik enjeksiyon bölgeleri kullanılmalıdır.
FSH doz ayarlamaları dolaşımdaki östradiol miktarından çok, büyüyen foliküllerin sayı ve
boyutuna göre yapılmalıdır (bkz. Bölüm 5.1). Günlük ORGALUTRAN uygulamasına, yeterli
büyüklükte ve yeterli sayıda folikül oluşana kadar devam edilmelidir. Foliküllerin son
matürasyonu insan koryonik gonadotropini (hCG) uygulanarak indüklenebilir. Ganileriks’in
yarılanma ömrü nedeniyle iki ORGALUTRAN enjeksiyonu arasındaki süre ve son
ORGALUTRAN enjeksiyonu ile hCG enjeksiyonu arasındaki süre, aksi takdirde prematür bir
LH salınımı olabileceğinden, 30 saati geçmemelidir. Bu yüzden, ORGALUTRAN sabah
enjekte edildiğinde ORGALUTRAN ile tedavi, ovulasyonu tetikleyen günü de içerecek
şekilde gonadotropin tedavi periyodu boyunca da devam etmelidir. ORGALUTRAN öğleden
sonra enjekte edildiğinde, son ORGALUTRAN enjeksiyonu ovulasyonu uyarma gününden
bir önceki günün öğleden sonrasında verilmelidir.
ORGALUTRAN, multipl tedavi siklusları gören hastalarda güvenli ve etkin bulunmuştur.
Luteal faz desteği, tüp bebek merkezinin pratiğine göre verilmelidir.
Uygulama şekli
ORGALUTRAN subkütan yoldan tercihen üst bacaktan uygulanmalıdır. Lipoatrofi
oluşmaması için enjeksiyon yeri değiştirilmelidir. Hasta veya partneri, yeterli eğitim almaları
ve bilgi için uzmanlara ulaşabilmeleri koşuluyla ORGALUTRAN enjeksiyonunu kendileri
yapabilir. Önceden doldurulmuş enjektörde hava kabarcıkları görülebilir. Bu beklenen bir
durumdur ve hava kabarcıklarının çıkarılmasına gerek yoktur.
Özel popülasyonlara ilişkin ek bilgiler:
Böbrek/Karaciğer yetmezliği:
Bu popülasyonda orta veya şiddetli karaciğer yetmezliği olan hastalarda kullanımı
kontrendikedir.
Pediyatrik popülasyon:
Pediyatrik popülasyonda kullanımı ile ilgili endikasyonu yoktur.
Geriyatrik popülasyon:
Geriyatrik popülasyonda kullanımı ile ilgili endikasyonu yoktur.
4.3. Kontrendikasyonlar
- Etkin maddeye, yardımcı maddelerden veya sert doğal kauçuk/lateks içeren bileşenlerden
herhangi birine karşı aşırı duyarlılık (bkz. Bölüm 6.1 Yardımcı maddelerin listesi ve
Bölüm 6.5 Ambalajın niteliği ve içeriği)
- Gonadotropin salım hormonu (GnRH) veya diğer GnRH analoglarına karşı aşırı duyarlılık
- Orta ya da ciddi renal veya hepatik fonksiyon bozuklukları
- Gebelik veya laktasyon.
24.4. Özel kullanım uyarıları ve önlemleri
Aşırı duyarlılık reaksiyonları
Aktif alerjik durumlara ait işaret ya da semptomlarının olduğu kadınlarda özel dikkat
gösterilmelidir. Pazarlama sonrası deneyim süresince, ilk doz uygulanır uygulanmaz
ORGALUTRAN ile aşırı duyarlılık reaksiyonları (jeneralize ve lokal olarak) bildirilmiştir. Bu
olaylara anafilaksi (anafilaktik şok dahil olmak üzere), anjiyoödem ve ürtiker dahildir. (bkz.
Bölüm 4.8 İstenmeyen Etkiler). Eğer bir aşırı duyarlılık reaksiyonundan şüpheleniliyorsa,
ORGALUTRAN kesilmeli ve uygun tedavi uygulanmalıdır. Klinik deneyimin yokluğunda,
ciddi alerjik duruma sahip kadınlarda ORGALUTRAN tedavisi önerilmemektedir.
Lateks alerjisi
Bu tıbbi ürünün iğne koruma kılıfı ciddi alerjik reaksiyonlara neden olabilen sert doğal
kauçuk/lateks içermektedir (bkz. Bölüm 4.3 Kontrendikasyonlar ve Bölüm 6.5 Ambalajın
niteliği ve içeriği)
Over hiperstimülasyon sendromu (OHSS)
Over stimülasyonu sırasında ya da onu takiben, over hiperstimülasyon sendromu (OHSS)
görülebilir. OHSS, gonadotropik stimülasyonun bir intrinsik riski olarak düşünülmelidir.
OHSS semptomatik olarak tedavi edilmelidir, örn. dinlenerek, elektrolit çözeltilerinin veya
kolloidler ve heparinin intravenöz infüzyonu ile.
Ektopik gebelik
Özellikle IVF (in vitro fertilizasyon) olmak üzere yardımcı üreme tedavisi uygulanan
kadınlarda çoğu zaman tüplerde anormallikleri mevcut olduğundan, dış gebelik insidansı
yükselebilir. Böyle bir tedaviyle sağlanan gebeliğin uterus içerisinde geliştiğinin ultrasonla
erken dönemde doğrulanması bu nedenle önemlidir.
Konjenital malformasyon
Yardımcı Üreme Tekniklerinin (YÜT) ardından konjenital malformasyon insidansı spontan
konsepsiyonlardakine göre daha yüksektir. Bu yüksek görülme sıklığının ebeveyn
özelliklerine ait farklılıklardan (örn. anne yaşı, sperm özellikleri) ve YÜT’e bağlı çoklu
gestasyon insidansının yüksek olması ile ilişkili olduğu düşünülmektedir. Sayısı 1000’den
fazla yenidoğanın araştırıldığı klinik çalışmalarda, ORGALUTRAN’ın kullanıldığı kontrollü
over stimülasyonundan sonra doğan çocuklardaki konjenital malformasyon insidansının, bir
GnRH agonistinin kullanılmasının sonrasındaki insidansla benzer olduğu ortaya konulmuştur.
50 kg’ın altındaki ve 90 kg’ın üzerindeki kadınlar
ORGALUTRAN’ın güvenliliği ve etkililiği 50 kg’ın altındaki ve 90 kg’ın üzerindeki
kadınlarda araştırılmamıştır.
Bu tıbbi ürün her dozunda 1 mmol (23 mg)’den daha az sodyum ihtiva eder; yani esasında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
ORGALUTRAN’ın diğer ilaçlarla olan etkileşimi incelenmemiştir. Histamin serbestleştirici
ürünler de dahil olmak üzere yaygın olarak kullanılan tıbbi ürünler ile etkileşim olasılığı göz
ardı edilemez.
3Özel popülasyonlara ilişkin ek bilgiler
Pediyatrik popülasyon: Bu popülasyon ile ilgili yapılmış herhangi bir klinik çalışma yoktur.
4.6. Gebelik ve laktasyon
Genel tavsiye
Gebelik kategorisi X’tir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
ORGALUTRAN gebelik oluşması amacıyla yardımcı üreme teknikleri programlarında
kontrollü yumurtalık hiperstimülasyonu uygulanan kadınların tedavisinde ortaya çıkabilecek
erken LH artışlarını önlemek için kullanıldığından, bir doğum kontrol yöntemi kullanılması
gerekmemektedir.
Gebelik Dönemi
Gebelikte kullanıma dair klinik veri yoktur.
ORGALUTRAN gebelik döneminde uygulandığı takdirde ciddi doğum kusurlarına yol
açtığından şüphelenilmektedir.
Hayvanlarda implantasyon sırasında ganirelikse maruz kalmak embriyonun resorbe olması ile
sonuçlanmıştır (bakınız Bölüm 5.3 Preklinik Güvenilirlik Verileri). Bu verilerin insanlardaki
yansıması bilinmemektedir.
Gebelik süresince ORGALUTRAN kullanımı kontrendikedir (bkz. Bölüm 4.3).
Laktasyon dönemi
Ganireliks’in laktasyonda süte salgılanıp salgılanmadığı bilinmemektedir.
Laktasyon süresince ORGALUTRAN kullanımı kontrendikedir (bkz. Bölüm 4.3).
Üreme yeteneği/Fertilite
ORGALUTRAN’nın üreme yeteneği/fertilite üzerine etkileri Bölüm 4.2’de detaylı olarak
anlatılmıştır.
4.7. Araç ve makine kullanımı üzerindeki etkiler
Araç ve makine kullanma yeteneği üzerinde etkisi çalışılmamıştır.
4.8. İstenmeyen etkiler
Aşağıdaki listede, yumurtalık stimülasyonu için rekombinant FSH kullanılan klinik
çalışmalarda ORGALUTRAN ile tedavi edilen kadınlarda görülen tüm advers olaylar
gösterilmektedir. Yumurtalık stimülasyonu için korifollitropin alfa kullanıldığında
ORGALUTRAN ile görülen advers reaksiyonların benzer olması beklenmektedir. Advers
reaksiyonlar MedDRA sistem organ sınıflarına ve sıklıklarına göre sınıflandırılmaktadır; çok
yaygın (≥1/10); yaygın (≥1/100 ila <1/10); yaygın olmayan (≥1/1,000 ila <1/100); seyrek
(≥1/10,000 ila <1/1,000);çok seyrek (<1/10,000)ve bilinmiyor (eldeki verilerden hareketle
tahmin edilemiyor).
4Bağışıklık sistemi hastalıkları
Çok seyrek: ORGALUTRAN verilen hastalarda ilk doz uygulanır uygulanmaz (döküntü,
yüzde şişme, dispne, anafilaksi (anafilaktik şoku da içeren), anjiyoödem ve ürtiker) aşırı
duyarlılık reaksiyonlarını içeren pazarlama sonrası vakalar bildirilmiştir. Bir olguda, ilk
ORGALUTRAN dozundan sonra daha önceden mevcut bir egzemanın kötüleştiği
bildirilmiştir.
Sinir sistemi hastalıkları
Yaygın olmayan: Baş ağrısı
Gastrointestinal hastalıklar
Yaygın olmayan: Bulantı
Genel bozukluklar ve uygulama bölgesine ilişkin hastalıklar
Çok yaygın: ORGALUTRAN enjeksiyon yerinde lokal cilt reaksiyonuna yol açabilir (ağırlıklı
olarak şişme ile birlikte ya da şişme olmadan kızarma). Klinik çalışmalarda, ORGALUTRAN
verilen hastalarda enjeksiyondan bir saat sonra en az bir kez orta ya da ciddi şiddette lokal cilt
reaksiyonları görülmesi tedavi siklusu başına % 12 ve subkütan olarak bir GnRH agonisti
verilmiş hastalarda % 25’dir. Lokal reaksiyonlar genel olarak uygulamadan 4 saat sonra
kaybolmaktadır.
Yaygın olmayan: Kendini iyi hissetmeme hali
Rapor edilen diğer advers olaylar, yardımcı üreme tekniklerine (YÜT) yönelik kontrollü over
hiperstimülasyonu ile bağlantılıdır; örneğin pelvik ağrı, abdominal distansiyon, OHSS (bkz.
Bölüm 4.4), ektopik gebelik ve düşük.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; tel:0 800 314 00 08; faks: 0 312 218 35 99).
4.9. Doz aşımı ve tedavisi
İnsanlarda doz aşımı etkinin uzamasıyla sonuçlanabilir. Doz aşımı durumunda
ORGALUTRAN tedavisi (geçici olarak) kesilmelidir.
İnsanlarda ORGALUTRAN’ın akut toksisitesine ilişkin elimizde herhangi bir veri
bulunmamaktadır. Yine de toksik etkinin oluşması mümkün görünmemektedir. 12 mg’a kadar
tekli dozlarda subkütan ORGALUTRAN uygulaması yapılan klinik çalışmalarda sistemik yan
etkilere rastlanmamıştır. Sıçanlar ve maymunlarda, akut toksisite çalışmalarında, sırasıyla, 1
ve 3 mg/kg dozlarında intravenöz ganireliks uygulamasını takiben hipotansiyon ve bradikardi
gibi non-spesifik toksik semptomlar gözlenmiştir.
55. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Hipofiz ve hipotalamik hormon ve analogları, anti-gonadotropin
salgılatıcı hormon;
ATC kodu: H01CC01
ORGALUTRAN, hipotalamik-hipofizer-gonadal ekseni hipofiz bezindeki GnRH
reseptörlerine kompetitif olarak bağlanmak suretiyle etkileyen bir GnRH antagonistidir.
Bunun sonucunda endojen gonadotropinler, GnRH agonistlerinin yol açtığı başlangıç
stimülasyonu olmaksızın hızlı, belirgin ve geri dönüşümlü bir şekilde baskılanmaktadır. 0,25
mg ORGALUTRAN dozlarının dişi gönüllülerde multipl alımını takiben, serum LH, FSH ve
E konsantrasyonları, enjeksiyondan 4, 16 ve 16 saat sonra maksimum derecede sırasıyla %
2
74, % 32 ve % 25 azalmıştır. Son enjeksiyondan sonraki iki gün içerisinde serum hormon
düzeyleri tedavi öncesi değerlere dönmüştür.
Kontrollü over stimülasyon yapılan hastalarda ORGALUTRAN tedavisinin ortalama etki
süresi 5 gündür. ORGALUTRAN tedavisi sırasında, ortalama LH artış (> 10 IU/L) insidansı,
progesteron yükselmesi (> 1 ng/ml) ile birlikte % 0,3-1,2 iken GnRH agonisti tedavisi alan
hastalarda % 0,8 dir. Özellikle yüksek cevap verenlerde 6. gün stimülasyonu sırasında
ORGALUTRAN’a başlamadan önce erken LH artışları görülmüştür, fakat bu klinik sonucu
etkilememiştir. Bu hastalarda LH üretimi ilk ORGALUTRAN kullanımının ardından hızla
baskılanır. Vücut ağırlığı yüksek kadınlarda (> 80 kg) LH ve Progesteron artış insidansında
bir artış eğilimi olduğu gösterilmiş ama bunun klinik sonuç üzerinde etkisi gözlenmemiştir.
Ancak şu ana kadar tedavi edilen hastaların sayısının az olması nedeniyle, etki gözardı
edilemez.
Yüksek bir over yanıtı durumunda, erken foliküler fazda gonadotropinlere yüksek oranda
maruz kalma ya da yüksek over yanıt verebilirliği sonucunda, erken LH artışları
stimülasyonun 6. gününden daha erken ortaya çıkabilir. ORGALUTRAN tedavisinin 5. günde
başlatılması, klinik sonuçları etkilemeden erken LH yükselmelerini önleyebilir.
ORGALUTRAN FSH ile kontrollü çalışmalarında, GnRH agonistinin uzun protokolünü
referans alarak, ORGALUTRAN tedavisi stimülasyonun ilk günlerinde daha hızlı foliküler
büyüme ile sonuçlanmış, fakat büyüyen foliküllerin en son kohortu hafifçe daha düşük ve
ortalama olarak daha az östradiol üretmiştir. Folikül gelişiminin farklı biçimde olduğu bu
durumda FSH doz ayarı dolaşımdaki östradiol düzeyine göre değil, gelişen foliküllerin
sayısına ve büyüklüğüne göre yapılmalıdır. Korifollitropin alfa ile GnRH antagonistinin veya
uzun agonist protokolünün kullanılmasına benzer karşılaştırmalı çalışma
gerçekleştirilmemiştir.
5.2. Farmakokinetik özellikler
Genel özellikler
Emilim:
0,25 mg’lık tekli bir subkütan uygulamayı takiben ganireliks serum düzeyi hızla artmaktadır.
Yaklaşık 15 ng/ml’lik (C ) doruk seviyesine 1-2 saat (t ) içerisinde ulaşmaktadır.
maks maks
6Çoklu subkütan ORGALUTRAN uygulamasını takiben (günde tek enjeksiyon)
farmakokinetik özellikleri tekli subkütan doza benzemektedir. 0,25 mg/gün dozunda mükerrer
uygulamayı takiben yaklaşık 0,6 ng/ml’lik kararlı durum düzeyine 2-3 gün içerisinde
ulaşılmaktadır.
Dağılım:
Farmakokinetik analizler vücut ağırlığı ile ORGALUTRAN serum konsantrasyonları arasında
ters ilişki olduğunu göstermektedir.
Biyotransformasyon:
Plazmadaki majör dolaşan komponent ganireliks’tir. Ganireliks aynı zamanda idrardaki ana
bileşiktir. Dışkıda sadece metabolitler bulunmaktadır. Metabolitler ganireliksin sınırlı
alanlarda enzimatik hidrolizi ile oluşmuş küçük peptit fragmanlarıdır. ORGALUTRAN’ın
insanlardaki metabolit profili hayvanlardakine benzer niteliktedir.
Eliminasyon:
Eliminasyon yarılanma ömrü (t ) yaklaşık 13 saat ve klerensi yaklaşık 2,4 L/saat
1/2
düzeyindedir. Eliminasyon dışkı (yaklaşık % 75) ve idrar (yaklaşık % 22) yoluyla olur.
ORGALUTRAN’ın subkutan uygulamayı takiben biyoyararlanımı yaklaşık % 91’dir.
5.3. Klinik öncesi güvenlilik verileri
Preklinik veriler güvenilirlik farmakolojisi, yinelenen doz toksisitesi ve genotoksisite
açısından insanlar için hiçbir özel tehlike göstermemektedir.
Ganireliks ile yapılan üreme çalışmalarında sıçanlarda subkütan 0,1-10,0 mikrogram/kg/gün
dozunda, tavşanlarda 0,1 – 50 mikrogram/kg/gün dozunda, yüksek doz gruplarında yavru
resorpsiyon oranında bir artış gözlenmiştir. Hiçbir teratojenik etki görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Mannitol, Asetik asit, Enjeksiyonluk su.
pH, sodyum hidroksit ve asetik asit ile ayarlanabilir.
6.2. Geçimsizlikler
Geçimsizlik çalışmaları yapılmamış olduğundan bu tıbbi ürünün diğer tıbbi ürünlerle
karıştırılmaması gerekmektedir.
6.3. Raf ömrü
36 ay
6.4. Saklamaya yönelik özel tedbirler
Dondurmayınız.
25°C’nin altındaki oda sıcaklığında saklayınız.
Orjinal ambalajında, ışıktan koruyarak saklayınız.
6.5. Ambalajın niteliği ve içeriği
Steril, kullanıma hazır, lateks içermeyen kauçuk piston ile kapatılmış 0,5 ml sulu çözelti,
ihtiva eden tek kullanımlık, önceden doldurulmuş enjektör (silikonlanmış Tip I cam). Her
7kullanıma hazır enjektöre, bu ürünle temas halinde olan sert doğal kauçuk/lateks koruma kılıfı
ile kapatılan bir iğne takılmıştır. (bkz. Bölüm 4.3 Kontrendikasyonlar ve Bölüm 4.4 Özel
kullanım uyarıları ve önlemleri)
Kutularda plastik şasede 1 veya 5 önceden doldurulmuş enjektör bulunmaktadır. Tüm ambalaj
boyutları pazarda bulunmayabilir.
6.6. Beşeri tıbbi üründen arta kalan maddelerin imhası ve diğer özel önlemler
Kullanımdan önce çözelti incelenmelidir. Sadece berrak ve partikül içermeyen çözeltiler
kullanılmalıdır. Kullanılmamış ürünler veya atık maddeler, Tıbbi Atıkların Kontrolü
Yönetmeliği' ve 'Ambalaj ve Ambalaj Atıklarının Kontrolü Yönetmelikleri'ne uygun olarak
imha edilmelidir..
7. RUHSAT SAHİBİ
Organon Turkey İlaçları Ltd. Şti.
Esentepe Mah. Büyükdere Cad.
Kanyon Blok No:185
İç Kapı No:271 Şişli - İstanbul
Telefon : (212) 268 20 68
Faks : (212) 319 76 00
8. RUHSAT NUMARASI
2022/305
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 02.06.2022
Ruhsat yenileme tarihi:
10. KÜB’ÜN YENİLENME TARİHİ
8