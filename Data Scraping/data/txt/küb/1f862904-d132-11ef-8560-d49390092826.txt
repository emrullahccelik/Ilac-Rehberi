KISA ÜRÜN BİLGİSİ
1. BEŞERİ TIBBİ ÜRÜNÜN ADI
CLOPIXOL-ACUPHASE® 50 mg/ml IM enjektabl solüsyon
2. KALİTATİF VE KANTİTATİF BİLEŞİM
Etkin madde: Her 1 ml çözelti, 50 mg zuklopentiksol asetat içerir.
Yardımcı madde(ler): Yardımcı maddelerin tam listesi için 6.1’e bakınız.
3. FARMASÖTİK FORMU
Enjeksiyonluk çözelti.
Berrak, sarımsı renkli, pratik olarak partikül içermeyen yağlı çözelti.
4. KLİNİK ÖZELLİKLER
4.1. Terapötik endikasyonlar
Mani dahil akut psikozların başlangıç tedavisinde ve kronik psikozların alevlenmesinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler:
Doz, hastanın koşullarına göre bireysel olarak ayarlanmalıdır.
Doz aralığı normalde i.m. olarak 50–150 mg’dir (1–3 ml). Gerekli olduğunda, tercihen 2 ila 3
günlük aralarla tekrarlanabilir. Az sayıda hastada ilk enjeksiyondan 24 ila 48 saat sonra ek bir
enjeksiyon gerekli olabilir.
Zuklopentiksol asetat uzun süreli kullanım için değildir ve tedavi süresi iki haftadan daha uzun
olmamalıdır. Tedavi süresince maksimum doz 400 mg’ı aşmamalı ve enjeksiyon sayısı ise dördü
geçmemelidir.
İdame tedavisi için, tedaviye aşağıda verilen kılavuzu takiben, oral zuklopentiksol veya i.m.
zuklopentiksol dekanoat ile devam edilmelidir.
1) Oral zuklopentiksole geçiş:
100 mg zuklopentiksol asetat ile tedavi edilen bir hastaya, zuklopentiksol asetatın son
enjeksiyonundan 2 ila 3 gün sonra, muhtemelen bölünmüş dozlar halinde, günde yaklaşık 40 mg oral
doz ile tedaviye başlanmalıdır. Gerekli görüldüğünde 2 ila 3 günlük aralıklarla 10–20 mg’lik
artışlarla günde 75 mg’a kadar veya daha yüksek dozlara çıkılabilir.
12) Zuklopentiksol dekanoata geçiş:
Zuklopentiksol asetatın (100 mg) (son) enjeksiyonuyla birlikte 200–400 mg (1–2 ml) zuklopentiksol
dekanoat 200 mg/ml kas içine enjeksiyonla verilmeli ve iki haftada bir tekrarlanmalıdır. Daha
yüksek dozlarda veya daha kısa aralıklarla verilmesi gerekebilir.
Zuklopentiksol asetat ve zuklopentiksol dekanoat aynı şırınga içinde karıştırılabilir ve tek bir
enjeksiyonla (ko-enjeksiyon) enjekte edilebilir.
Zuklopentiksol dekanoatın takip eden dozları ve enjeksiyonlar arasındaki zaman dilimi hastanın
yanıtına göre ayarlanmalıdır
Uygulama Şekli:
CLOPIXOL-ACUPHASE, gluteal bölgenin üst dış kadranına kas içi enjeksiyonla uygulanır. 2 ml’yi
aşan enjeksiyon hacimleri iki enjeksiyon yerine paylaştırılmalıdır. Lokal tolerabilitesi iyidir.
Özel popülasyonlara ilişkin ek bilgiler:
Böbrek yetmezliği:
CLOPIXOL-ACUPHASE, böbrek işlevi azalmış hastalara olağan dozlarda verilebilir.
Karaciğer yetmezliği:
Karaciğer işlevleri ileri derecede bozulmuş hastalara, tavsiye edilen dozların yarısı verilmelidir.
Mümkünse serum seviye tespiti tavsiye edilir.
Pediyatrik popülasyon:
Klinik deneyim olmadığından CLOPIXOL-ACUPHASE’ın çocuklarda kullanımı önerilmez.
Geriyatrik popülasyon:
Yaşlı hastalarda dozun azaltılması gerekebilir. Her enjeksiyon için maksimum doz 100 mg
olmalıdır.
4.3. Kontrendikasyonlar
Etkin madde veya yardımcı maddelerden herhangi birine aşırı duyarlılık (6.1’e bakınız),
Dolaşım kollapsı, herhangi bir nedene bağlı (örn. alkol, barbitürat veya opiyat intoksikasyonu)
bilinçlilik düzeyinde baskılanması, koma gibi durumlarda kontrendikedir.
4.4. Özel kullanım uyarıları ve önlemleri
Karaciğer hastalığı, kardiyak hastalığı veya aritmisi olan hastalar; ilerlemiş solunum hastalığı; renal
bozukluğu; epilepsisi (ve alkol yoksunluğu veya beyin hasarı gibi epilepsiye yatkınlık
oluşturabilecek durumlar); Parkinson hastalığı; dar açılı glokomu; prostat büyümesi; hipotiroidi;
hipertiroidi; myasthenia gravis hastalığı; feokromositoması olan hastalar ve tioksantanlar veya diğer
antipsikotiklere aşırı duyarlılık gösteren hastalarda kullanımında dikkatli olunmalıdır.
Antipsikotik ilaçların aniden kesilmesinden sonra bulantı, kusma, terleme ve uykusuzluğun dahil
olduğu akut yoksunluk (kesilme) semptomları tanımlanmıştır. Psikotik semptomların
tekrarlanabileceği ve istemsiz hareket bozukluklarının (akatizi, distoni ve diskinezi gibi) ortaya
2çıktığı bildirilmiştir. Bu nedenle, antipsikotik ilaç dozunun kademeli olarak azaltılarak kesilmesi
tavsiye edilir.
Nöroleptik malign sendrom (hipertermi, kas rijiditesi, dalgalı bilinç durumu, otonom sinir sistemi
instabilitesi) gelişme olasılığı her nöroleptikte vardır. Bu risk, daha kuvvetli ilaçlarda daha fazla
olabilir. Ölümle sonuçlanan vakalar arasında geçmişinde organik beyin sendromu, zeka geriliği,
opiyat ve alkolün kötüye kullanımı olan hastalar daha fazladır.
Tedavi: Nöroleptiğin kesilmesi. Semptomatik tedavi ve genel destekleyici önlemlerin kullanılması.
Dantrolen ve bromokriptin yararlı olabilir.
Semptomlar, oral nöroleptik kesildikten sonra bir haftadan daha uzun ve depo formları kesildikten
sonra daha da fazla sürebilir.
Diğer nöroleptikler için olduğu gibi zuklopentiksol asetat; organik beyin sendromu, konvülsiyon ve
ileri hepatik hastalığı olanlarda dikkatle kullanılmalıdır.
Nadiren kan diskrazileri bildirilmiştir. Eğer hasta ısrarlı enfeksiyon belirtileri gösteriyorsa kan
sayımı yapılmalıdır.
Diğer psikotroplar için geçerli olduğu gibi zuklopentiksol asetat, diyabetik hastalarda insülin ve
glükoz yanıtlarını, antidiyabetik tedavinin ayarlanmasını gerektirecek şekilde değiştirebilir.
Antipsikotikler terapötik sınıfına dahil olan diğer ilaçlar gibi zuklopentiksol asetat da QT uzamasına
neden olabilir. İnatçı QT aralığı uzaması malign aritmi riskini artırabilir. Bu nedenle, duyarlı
bireylerde (hipokalemi, hipomagnezemi veya genetik yatkınlığı olanlar) ve QT uzaması, belirgin
bradikardi (dakikada <50 atım), yakın zamanda geçirilmiş miyokard enfarktüsü, kompanse olmayan
kalp yetmezliği veya kardiyak aritmi gibi kardiyovasküler bozukluk hikayesi olan hastalarda
zuklopentiksol dikkatle kullanılmalıdır. Diğer antipsikotiklerle eş zamanlı tedaviden kaçınılmalıdır
(bkz. Bölüm 4.5).
Antipsikotik ilaçlar ile venöz tromboembolizm (VTE) vakaları bildirilmiştir. Antipsikotikler ile
tedavi edilen hastalarda sıklıkla VTE için kazanılmış risk faktörleri bulunduğundan, VTE için tüm
olası risk faktörleri zuklopentiksol asetat ile tedavi öncesi ve sırasında tanımlanmalı ve koruyucu
önlemler alınmalıdır.
Yaşlı hastalar:
Demansı olan yaşlı kişilerde mortalite artışı
Konvansiyonel ve atipik antipsikotik ilaçlar demansa bağlı psikozu olan yaşlı hastaların tedavisinde
kullanıldığında ölüm riskinde artışa neden olmaktadır.
Riskin kesin boyutu hakkında bir tahmin vermek için yeterli veri mevcut değildir ve artan riskin
nedeni bilinmemektedir.
Zuklopentiksol, demansla ilişkili davranış bozukluklarının tedavisinde ruhsatlı değildir.
3Serebrovasküler
Randomize plasebo kontrollü klinik çalışmalarda bazı atipik antipsikotikleri kullanan demans
popülasyonunda serebrovasküler advers olay riskinin yaklaşık 3 kat artış gösterdiği gözlenmiştir. Bu
risk artışının mekanizması bilinmemektedir. Diğer antipsikotikler ve diğer hasta popülasyonlarında
da risk artışı göz ardı edilemez. Zuklopentiksol asetat, inme riski taşıyan hastalarda dikkatli
kullanılmalıdır.
4.5. Diğer tıbbi ürünler ile etkileşimler ve diğer etkileşim şekilleri
Kullanımda önlem gerektiren kombinasyonlar:
Zuklopentiksol asetat, alkolün sedatif etkisini ve barbitüratlarla diğer merkezi sinir sistemi
ilaçlarının etkilerini arttırabilir.
Nöroleptikler antihipertansif ilaçların etkilerini arttırabilir veya azaltabilir. Guanetidin ve benzer
etkili maddelerin antihipertansif etkisi azalır.
Antikolinerjik özellikli atropinin veya benzer diğer ilaçların antikolinerjik etkileri artabilir.
Nöroleptiklerin lityum ile beraber kullanımı nörotoksisite riskini arttırır.
Trisiklik antidepresanlar ve nöroleptikler karşılıklı olarak birbirlerinin metabolizmasını inhibe
ederler.
Zuklopentiksol asetat, levodopa ve adrenerjik ilaçların etkisini azaltabilir.
Antipsikotikler aynı zamanda antikonvülsanların etkinliğini bozabilir.
Metoklopramid ve piperazinin birlikte kullanımı tardif diskinezi gibi ekstrapiramidal bozukluk
riskini arttırır.
Zuklopentiksol CYP2D6 tarafından kısmen metabolize edildiğinden, bu enzimi inhibe ettiği bilinen
ilaçların birlikte kullanımı zuklopentiksol klerensinin azalmasına sebep olabilir.
Antipsikotik tedaviye bağlı QT aralığı uzamaları, QT aralığını belirgin şekilde uzattığı bilinen diğer
ilaçların eş zamanlı uygulanmasıyla daha da şiddetlenebilir. Bu tip ilaçların eş zamanlı olarak
uygulanmasından kaçınılmalıdır. Bu riski taşıyan sınıflar arasında şunlar bulunur:
• sınıf Ia ve III antiaritmikler (örn. kinidin, amiodaron, sotalol, dofetilid)
• bazı antipsikotikler (örn. tiyoridazin)
• bazı makrolidler (örn. eritromisin)
• bazı antihistaminikler (örn. terfenadin, astemizol)
• bazı kinolon antibiyotikleri (örn. gatifloksasin, moksifloksasin)
Yukarıdaki liste kapsamlı değildir. QT aralığını belirgin derecede uzattığı bilinen diğer ilaçlardan da
(örn. sisaprid, lityum) kaçınılmalıdır.
Tiyazid diüretikleri gibi elektrolit dengesini bozduğu (hipokalemi) bilinen ilaçlar ile zuklopentiksol
asetatın plazma konsantrasyonunu artırdığı bilinen ilaçlar, QT uzaması ve malign aritmi riskini
artıracağından dikkatle kullanılmalıdır (Bkz. Bölüm 4.4).
44.6. Gebelik ve Laktasyon
Genel tavsiye
Gebelik kategorisi ‘C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hastalar zuklopentiksol tedavisi sırasında hamile kalırlarsa veya hamile kalmayı planlıyorlarsa
doktorlarına haber vermelidirler.
Gebelik dönemi
CLOPIXOL-ACUPHASE’ın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/ doğum /ve-
veya/ doğum sonrası gelişim üzerindeki etkiler bakımından yetersizdir (bkz. 5.3).
İnsanlara yönelik potansiyel risk bilinmemektedir.
Zuklopentiksol asetat, hasta için beklenen yararları fetüs için olan teorik risklerine ağır basmadıkça
gebelik döneminde kullanılmamalıdır. Uygulanan doz mümkün olduğunca düşük, tedavi süresi
mümkün olduğunca kısa olmalıdır.
Gebeliğin üçüncü trimesterinde antipsikotik ilaçlara maruz kalan yeni doğanlar, doğumu takiben,
şiddeti değişebilen, anormal kas hareketleri (ekstrapiramidal işaretler/ekstrapiramidal semptomlar)
ve/veya ilaç kesilme semptomları açısından risk altındadırlar. Bu semptomlar ajitasyon, hipertoni,
hipotoni, tremor, somnolans, respiratuar distres veya beslenme bozukluklarını içermektedir. Bu
nedenle, yeni doğanlar dikkatle izlenmelidir.
CLOPIXOL gerekli olmadıkça gebelik döneminde kullanılmamalıdır.
Laktasyon dönemi
Zuklopentiksol anne sütünde düşük konsantrasyonlarda bulunduğundan, terapötik dozlarda
kullanıldığında bebeği etkilemesi beklenmez. Bebek tarafından alınan doz, vücut ağırlığına bağlı
anne dozunun (mg/kg) %1’inden daha azdır. Klinik açıdan önemli ise zuklopentiksol tedavisi
sırasında emzirmeye devam edilebilir, ancak özellikle doğumdan sonraki ilk 4 hafta bebeğin
gözlemlenmesi önerilir.
Üreme yeteneği/Fertilite
İnsanlarda hiperprolaktinemi, galaktore, amenore, erektil disfonksiyon ve ejakülasyon bozukluğu
gibi advers olaylar rapor edilmiştir (bkz. 4.8). Bu olayların kadın ve/veya erkek cinsel işlevi ve
fertilitesi üzerine olumsuz etkisi olabilir.
Eğer klinik olarak anlamlı hiperprolaktinemi, galaktore, amenore veya cinsel işlevsizlik oluşursa,
doz ayarlaması (eğer mümkünse) veya ilacın sonlandırılması göz önünde bulundurulmalıdır. Tedavi
sonlandırıldığında etkiler geri dönüşümlüdür.
Erkek ve dişi sıçanlara zuklopentiksol uygulaması çiftleşmede hafif gecikme ile ilişkilendirilmiştir.
Zuklopentiksolün diyet ile verildiği bir deneyde, çiftleşme performansında bozukluk ve döllenme
oranında azalma tespit edilmiştir.
4.7. Araç ve makine kullanımı üzerindeki etkiler
5CLOPIXOL-ACUPHASE sedatif bir ilaçtır. Psikotropik ilaç tedavisi gören hastaların genel dikkat
ve konsantrasyon seviyelerinde bozulma görülebilir; bu nedenle, araba veya diğer makineleri
kullanma yetenekleri hakkında uyarılmaları gerekir.
4.8. İstenmeyen etkiler
İstenmeyen etkilerin çoğu doza bağımlıdır. Bu etkilerin sıklığı ve şiddeti tedavinin erken evresinde
daha çok görülür ve tedavinin devamında azalır.
Özellikle enjeksiyonu izleyen birkaç gün süresince ve tedavinin erken evresinde ekstrapiramidal
reaksiyonlar meydana gelebilir. Vakaların çoğunda bu yan etkiler, dozun azaltılması ve/veya
antiparkinson ilaçların kullanılmasıyla tatmin edici derecede kontrol altına alınabilir. Antiparkinson
ilaçların rutin olarak profilaktik kullanımı önerilmez. Antiparkinson ilaçlar tardif diskineziyi
azaltmaz, hatta alevlendirebilir. Dozun azaltılması veya mümkünse, zuklopentiksol tedavisinin
sonlandırılması önerilir. İnatçı akatizide, bir benzodiazepin veya propranolol uygulanması yararlı
olabilir.
Sıklıklar literatür ve spontan bildirimlerden alınmıştır. Sıklıklar şu şekilde ifade edilmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10000 ila <1/1000), çok seyrek (<1/10000); bilinmiyor (mevcut verilerden tahmin edilemiyor).
Kan ve lenf sistemi hastalıkları
Seyrek: Trombositopeni, nötropeni, lökopeni, agranülositoz
Bağışıklık sistemi hastalıkları
Seyrek: Hipersensitivite, anafilaktik reaksiyon
Endokrin hastalıkları
Seyrek: Hiperprolaktinemi
Metabolizma ve beslenme hastalıkları
Yaygın: İştah artışı, kilo artışı
Yaygın olmayan: İştah kaybı, kilo kaybı
Seyrek: Hiperglisemi, glukoz toleransında bozulma, hiperlipidemi
Psikiyatrik hastalıklar
Yaygın: Uykusuzluk, depresyon, anksiyete, sinirlilik, anormal rüyalar, ajitasyon, libido azalması
Yaygın olmayan: Apati, kabuslar, libido artışı, kafa karışıklığı hali
Sinir sistemi hastalıkları
Çok yaygın: Somnolans, akatizi, hiperkinezi, hipokinezi
Yaygın: Tremor, distoni, hipertoni, sersemlik, baş ağrısı, parestezi, dikkat bozukluğu, amnezi,
anormal yürüyüş
Yaygın olmayan: Tardif diskinezi, hiperrefleksi, diskinezi, parkinsonizm, senkop, ataksi, konuşma
bozukluğu, hipotoni, konvülziyon, migren
Çok seyrek: Nöroleptik malign sendrom
6Göz hastalıkları
Yaygın: Akomodasyon bozukluğu, görme anomalileri
Yaygın olmayan: Okülojirasyon (gözün dairesel hareketi), midriyazis
Kulak ve iç kulak hastalıkları
Yaygın: Vertigo
Yaygın olmayan: Hiperakuzi, kulak çınlaması
Kardiyak hastalıklar
Yaygın: Taşikardi, çarpıntı
Seyrek: Elektrokardiyogramda QT uzaması
Vasküler hastalıklar
Yaygın olmayan: Hipotansiyon, sıcak basması
Çok seyrek: Venöz tromboembolizm
Solunum, göğüs bozuklukları ve mediastinal hastalıklar
Yaygın: Nazal konjesyon, dispne
Gastrointestinal hastalıklar
Çok yaygın: Ağız kuruluğu
Yaygın: Salya artışı, kabızlık, kusma, dispepsi, ishal
Yaygın olmayan: Karın ağrısı, mide bulantısı, gaz
Hepato-biliyer hastalıklar
Yaygın olmayan: Karaciğer fonksiyon testi anormal
Çok seyrek: Kolestatik hepatit, sarılık
Deri ve deri altı doku hastalıkları
Yaygın: Hiperhidroz, kaşıntı
Yaygın olmayan: Döküntü, fotosensitivite reaksiyonu, pigmentasyon bozukluğu, sebore, dermatit,
purpura
Kas-iskelet sistemi bozuklukları, bağ dokusu ve kemik hastalıkları
Yaygın: Miyalji
Yaygın olmayan: Kas rijiditesi, trismus, tortikolis
Böbrek ve idrar yolu hastalıkları
Yaygın: İşeme bozuklukları, idrar tutukluğu, poliüri
Gebelik, purperiyum durumları ve perinatal hastalıklar
Bilinmiyor: Neonatal yoksunluk sendromu (Bkz. bölüm 4.6)
Üreme sistemi ve meme bozuklukları
Yaygın olmayan: Boşalma bozukluğu, erektil disfonksiyon, kadın orgazmik bozukluğu, vulvovajinal
kuruluk
Seyrek: Jinekomasti, galaktore, amenore, priapizm
7Genel bozukluklar ve uygulama bölgesine ilişkin bozukluklar
Yaygın: Asteni, yorgunluk, halsizlik, ağrı
Yaygın olmayan: Susama, enjeksiyon bölgesinde reaksiyon, hipotermi, pireksi
Antipsikotikler terapötik grubuna dahil olan diğer ilaçlarda olduğu gibi, zuklopentiksol asetat için
de, seyrek olarak, QT uzaması, ventriküler aritmi–ventriküler fibrilasyon, ventriküler taşikardi,
Torsades de Pointes ve açıklanamayan ani ölüm vakaları rapor edilmiştir (Bkz bölüm 4.4).
Zuklopentiksol asetatın aniden kesilmesi, kesilme semptomlarına neden olabilir. En yaygın belirtiler
bulantı, kusma, anoreksi, ishal, rinore, terleme, miyalji, parestezi, uykusuzluk, huzursuzluk,
anksiyete ve ajitasyondur. Hastalar ayrıca vertigo, birbirini takip eden sıcaklık ve soğukluk hissi ve
tremor yaşayabilir. Belirtiler genellikle ilacı bıraktıktan sonra 1. ila 4. günler arasında başlar ve 7 ila
14 gün içinde azalır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr; e-posta: tufam@titck.gov.tr; tel: 0 800
314 00 08; faks: 0 312 2183599).
4.9. Doz aşımı ve tedavisi
Uygulama şekline bağlı olarak doz aşımı semptomları meydana gelmesi pek olası değildir.
Belirtiler:
Somnolans, koma, hareket bozuklukları, konvülziyonlar, şok, hipertermi veya hipotermi,
ekstrapiramidal semptomlar.
Kalbi etkilediği bilinen ilaçlarla birlikte aşırı dozda zuklopentiksol alındığında,
elektrokardiyografide değişiklikler, QT uzaması, Torsades de Pointes, kardiyak arrest ve ventriküler
aritmi rapor edilmiştir.
Tedavi:
Tedavi semptomatik ve destekleyicidir. Solunum ve kardiyovasküler sistemi destekleyici önlemler
alınmalıdır. Kan basıncı daha da düşebileceğinden epinefrin (adrenalin) kullanılmamalıdır.
Konvülziyonlar diazepam ile ve hareket bozuklukları biperiden ile tedavi edilebilir.
Ekstrapiramidal semptomlar oluşur ise antikolinerjik etkili antiparkinson ilaçlar kullanılabilir.
Pek olası olmayan ajitasyon, eksitasyon ve konvülsiyon vakalarında ise benzodiazepinler ile
sedasyon yapılabilir.
Eğer hasta şokta ise intravenöz salin solüsyonu infüzyonu içinde noradrenalin kullanılabilir.
Adrenalin verilmemelidir.
5. FARMAKOLOJİK ÖZELLİKLER
5.1. Farmakodinamik özellikler
8Farmakoterapötik grubu: Antipsikotikler – Tiyoksanten türevi
ATC kodu: N05AF05
Etki mekanizması:
Zuklopentiksol tiyoksanten grubundan bir nöroleptiktir.
Nöroleptiklerin antipsikotik etkisi dopamin reseptörlerini bloke edici etkileriyle ilintilidir. Ayrıca 5-
HT (5-hidroksitriptamin) reseptörlerini bloke ederek bu etkiye katkıda bulunmaları da olasıdır. İn
vitro zuklopentiksolün D1 ve D2 dopamin reseptörlerine, α -adrenoseptörlerine ve 5-HT
1 2
reseptörlerine afinitesi yüksektir, ancak kolinerjik muskarinik reseptörlere afinitesi yoktur. Histamin
(H ) reseptörlerine afinitesi düşüktür, α -adrenoseptörlerini bloke edici aktiviteye sahip değildir.
1 2
İn vivo olarak D2 bağlanma yerlerine afinitesi, D1 reseptörlerine afinitesinden yüksektir.
Zuklopentiksolün güçlü bir nöroleptik olduğu, nöroleptik (dopamin reseptörlerini bloke edici)
aktivite açısından yapılan tüm davranış çalışmalarında gösterilmiştir.
İn vivo test modellerinde, dopamin D2bağlanma yerlerine in vitro afinitesi ve günlük ortalama oral
antipsikotik dozları arasında korelasyon saptanmıştır.
Diğer çoğu nöroleptikler gibi, zuklopentiksol serum prolaktin seviyesini arttırır.
Farmakolojik çalışmalar, zuklopentiksol asetatın yağdaki formunun parenteral uygulamadan 4 saat
sonra etkisinin belirgin olduğunu göstermiştir. Enjeksiyondan bir ila üç gün sonraki dönemde daha
belirgin bir etki kaydedilmiştir. Daha sonraki günlerde etki hızla azalmıştır.
Klinik etkililik:
Klinik kullanımda zuklopentiksol asetat, akut psikozlar, mani ve kronik psikozların alevlenmesinde
başlangıç tedavisi amacıyla kullanılır.
Bir tek zuklopentiksol asetat enjeksiyonu, psikotik semptomlarda belirgin ve hızlı bir azalma sağlar.
Etki süresi 2 ila 3 gündür ve hastanın oral veya depo tedavisine geçirilmesinden önce normalde bir
veya iki enjeksiyon yeterlidir.
Şizofreninin, halüsinasyonlar, hezeyanlar ve düşünce bozuklukları gibi çekirdek semptomlarının
önemli ölçüde azaltılması veya tamamen ortadan kaldırılmasının yanında zuklopentiksolün,
düşmanlık duyguları, kuşkuculuk, ajitasyon ve saldırganlık gibi eşlik eden semptomlar üzerinde de
belirgin etkisi bulunmaktadır.
Zuklopentiksol geçici ve doza bağımlı bir sedasyon oluşturabilir. Ancak bu tür bir başlangıç
sedasyonu, psikozun akut fazında avantajlıdır. Çünkü antipsikotik etki ortaya çıkmadan önceki
dönemde hastayı yatıştırır. Enjeksiyon sonrasında hızla spesifik olmayan sedasyon görülür. Bu etki,
2 saat sonra belirginleşir ve yaklaşık 8 saatte maksimuma ulaşır, daha sonra önemli derecede azalır
ve tekrarlanan enjeksiyona rağmen zayıf şekilde devam eder.
Zuklopentiksol asetat ajite, huzursuz, düşmanlık veya saldırganlık gösteren psikotik hastaların
tedavisinde özellikle yararlıdır.
5.2. Farmakokinetik özellikler
9Emilim:
Zuklopentiksol, asetik asitle esterleştirilmesi sonrasında, daha lipofilik bir madde olan
zuklopentiksol asetata dönüştürülmüştür. Yağda çözündüğünde ve kas içine enjekte edildiğinde,
ester yağdan vücuttaki su fazına oldukça yavaş bir şekilde difüze olur ve hızla hidrolize olarak aktif
madde zuklopentiksol açığa çıkar.
Kas içine uygulanmayı takiben maksimum serum konsantrasyonuna, 24–48 saatlik sürede (ortalama
36 saat) ulaşılır. Plazma eliminasyonu ortalama yarılanma ömrü (depodan salıverilmeyi yansıtır)
yaklaşık olarak 32 saattir.
Dağılım:
Görünür dağılım hacmi (Vd) yaklaşık 20 L/kg’dir.
β
Plazma proteinine bağlanma yaklaşık % 98-99’dur.
Biyotransformasyon:
Zuklopentiksol metabolizması üç ana yol üzerinden olur: sülfoksidasyon, yan zincir N-dealkilasyonu
ve glukuronik asit konjugasyonu. Metabolitlerinin psikofarmakolojik aktivitesi yoktur.
Zuklopentiksol beyin ve diğer dokularda metabolitlerinden daha aktiftir.
Eliminasyon:
Eliminasyon yarılanma ömrü (T ) yaklaşık 20 saattir ve ortalama sistemik klerensi (Kl ) yaklaşık
1/2 β s
0.86 L/dakikadır.
Zuklopentiksol genellikle feçesle ve bir kısmı da (yaklaşık % 10) idrarla atılır.
Dozun sadece yaklaşık % 0.1’i değişmeden idrarla atılır, bu durum böbreklerdeki ilaç yükünün
ihmal edilebilir olduğunu gösterir.
Emziren annelerde zuklopentiksol anne sütüyle az miktarda atılır. Kararlı durumda, oral olarak veya
dekanoatla tedavi gören kadınlarda, doz öncesi ortalama süt konsantrasyonu / serum konsantrasyonu
oranı yaklaşık 0.29’dur.
Doğrusallık:
Kinetiği doğrusaldır. 100 mg dozdaki zuklopentiksol asetata eşdeğer ortalama maksimum
zuklopentiksol serum düzeyi 102 nmol/L’dir (41 ng/ml). Enjeksiyondan üç gün sonra serum seviyesi
maksimumun yaklaşık üçte biri, yani 35 nmol/L (14 ng/ml) kadardır.
Hastalardaki karakteristik özellikler:
Yaşlı hastalar:
Farmakokinetik parametreler hastaların yaşından oldukça bağımsızdır.
Böbrek yetmezliği:
Yukarıda verilen eliminasyon özellikleri göz önüne alındığında, azalmış böbrek işlevinin ana ilacın
serum seviyeleri üzerinde çok fazla etkisi olmadığı farz edilebilir.
Karaciğer yetmezliği:
Veri yoktur.
10Polimorfizm:
Bir in vivo araştırma, metabolik yolakların bir kısmının spartein/debrisokin oksidasyonu (CYP2D6)
genetik polimorfizmine tabi olduğunu göstermiştir.
Farmakokinetik/Farmakodinamik ilişki:
Hastalık şiddeti hafif veya orta olan şizofreni hastalarında idame tedavisi olarak 2.8 – 12 ng/mL (7-
30 nmol/L) minimum (doz alımından hemen önce ölçülen konsantrasyon) serum konsantrasyonu
önerilir.
5.3. Klinik öncesi güvenlilik verileri
Akut toksisite
Zuklopentiksolün akut toksisitesi düşüktür.
Kronik toksisite
Kronik toksisite çalışmalarında zuklopentiksolün terapötik kullanımına ilişkin endişe verici
bulgulara rastlanmamıştır.
Üreme toksisitesi
Hayvan çalışmaları üreme toksisitesi göstermiştir.
Sıçanlardaki üç jenerasyonu içine alan bir çalışmada çiftleşmede gecikme bildirilmiştir. Çiftleşme
gerçekleştikten sonra fertiliteye etkisi olmamıştır. Zuklopentiksolün diyet ile verildiği bir deneyde,
çiftleşme performansında bozukluk ve döllenme oranında azalma tespit edilmiştir.
Hayvan üreme çalışmaları embriyotoksik veya teratojenik etkilere dair kanıt göstermemiştir.Ancak
sıçanlarda yapılan bir peri/postnatal çalışmada, 5 ve 15 mg/kg/gün dozların ölü doğumlarda artmaya,
yavruların hayatta kalma süresinde azalmaya ve gelişmede gecikmelere yol açtığı görülmüştür. Bu
bulguların klinik önemi açık değildir ve yavrular üzerindeki etkiler, muhtemelen, annelerin maternal
toksisite oluşturan zuklopentiksol dozlarına maruz kalmalarına bağlı olabilir.
Mutajenisite ve karsinojenisite
Zuklopentiksol, mutajenik veya karsinojenik potansiyele sahip değildir. Yapılan bir sıçan onkojenite
çalışmasında, 2 yıl boyunca, 30 mg/kg/gün (en yüksek doz) dozda kullanılması sonucu, meme
adenokarsinoması, pankreatik adacık hücre adenomaları, dişilerde görülen karsinomalar ve tiroid
parafoliküler karsinomalarda, çok hafif ve istatiksel anlamı olmayan artış saptanmıştır. Bu tümör
olgularında görülen hafif artış, sıçanlarda kullanıldığında prolaktin sekresyonunu arttıran D
2
antagonistleri ile yaygın görülen bir bulgudur. Sıçanlar ve insanlar arasında prolaktine ilişkin
fizyolojik farklılıklar, bu bulguların klinik önemini belirsiz kılmaktadır. Ancak hastalarda onkojenik
bir riski öngörmediği kabul edilmektedir.
Lokal toksisite
Zuklopentiksol dahil, nöroleptiklerin sulu çözeltilerinin enjeksiyonundan sonra lokal kas harabiyeti
görülür. Bu kas harabiyeti, nöroleptiklerin sulu çözeltilerinde, zuklopentiksol asetat ve
zuklopentiksol dekanoatın yağlı çözeltileri ile görülenden çok daha yüksektir.
6. FARMASÖTİK ÖZELLİKLER
116.1. Yardımcı maddelerin listesi
Orta zincir trigliseridleri
6.2. Geçimsizlikler
Zuklopentiksol asetat sadece, kendisi gibi orta zincirli trigliseridlerde (Avr. Farm.) çözünmüş olan
zuklopentiksol dekanoat ile karıştırılabilir.
Zuklopentiksol asetat, taşıyıcı olarak susam yağı içeren depo formülasyonları ile karıştırılmamalıdır.
Çünkü karıştırılan preparatların farmakokinetik özellikleri kesin olarak değişir.
6.3. Raf ömrü
24 ay
6.4. Saklamaya yönelik özel uyarılar
CLOPIXOL-ACUPHASE, 25°C’nin altında oda sıcaklığında ve kutusu içinde ışıktan koruyarak
saklanmalıdır.
6.5. Ambalajın niteliği ve içeriği
Kutuda; 1 adet renksiz (tip I) cam ampulde 1 ml.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “ Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
Lundbeck İlaç Tic. Ltd. Şti.
FSM Mah. Poligon Cad. Buyaka 2 Sitesi No:8 1.Blok Kat:7
34471 Ümraniye / İstanbul
Tel: 0216 538 96 00
Faks: 0216 425 46 35
8. RUHSAT NUMARASI
107/2
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 14.12.1999
Ruhsat yenileme tarihi: 02.08.2005
10. KÜB’ÜN YENİLENME TARİHİ
12