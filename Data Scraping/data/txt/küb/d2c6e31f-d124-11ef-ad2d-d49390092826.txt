KISA ÜRÜN BİLGİSİ
1. BEŞERİ TIBBİ ÜRÜNÜN ADI
MİYOREL 375 mg/300 mg tablet
2. KALİTATİF VE KANTİTATİF BİLEŞİM
Etkin madde:
Metokarbamol 375 mg
Parasetamol 300 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Tablet
Beyaz, bikonveks tablet
4. KLİNİK ÖZELLİKLER
4.1 Terapötik endikasyonlar
Travmatik eklem ve adale ağrıları, burkulma, kırık gibi nedenlerle (bilhassa sportif
nedenler ve iş kazaları) meydana gelen ağrılı spazmlar, lumbago, miyalji, artralji gibi
analjezik ve miyorelaksan etkinin gerekli olduğu durumlarda kullanılır.
4.2 Pozoloji ve uygulama şekli
Pozoloji/uygulama sıklığı ve süresi
12 yaşından büyük çocuklara ve erişkinlere günde 3-4 defa 2 tablet verilir. Yaşlı
hastalarda erişkin dozunun yarısı tavsiye edilir.
Uygulama şekli
Ağızdan alınır. Tabletler bir bardak su ile yutulmalıdır.
Özel popülasyonlara ilişkin ek bilgiler
Böbrek yetmezliği:
Parasetamol için:
Kreatinin klerensi 10-50 ml/dak: Dozlar 6 saat ara ile verilmelidir.
Kreatinin klerensi <10 ml/dak: Dozlar 8 saat ara ile verilmelidir (metabolitler birikebilir).
Hemodiyaliz hastalarında orta derecede diyaliz edilir (%20-50).
Metakarbamol için:
Böbrek yetmezliği olan hastalarda dikkatli kullanılmalıdır.
Karaciğer yetmezliği:
Parasetamol için:
Karaciğer fonksiyonu azalmış hastalarda parasetamol dikkatli kullanılmalıdır. Kronik ve
stabil karaciğer hastalığında (siroz) düşük dozda sınırlı olarak kullanıldığında parasetamol
genelde iyi tolere edilir. Bununla beraber günlük < 4 g dozlarda kullanılması sırasında
hepatotoksisite vakaları bildirilmiştir. Karaciğer yetmezliğinde kronik kullanımdan
kaçınılmalıdır.
1Metakarbamol için:
Karaciğer yetmezliği olan hastalarda dikkatli kullanılmalıdır.
Pediyatrik popülasyon:
MİYOREL, 12 yaşından küçük çocuklarda kontrendikedir.
Geriyatrik popülasyon:
Yaşlı hastalarda erişkin dozunun yarısı tavsiye edilir.
Diğer:
Alkol alan kişilerde hepatotoksisite riski nedeniyle günlük alınan parasetamol dozunun
2000 mg’ı aşmaması gerekir.
4.3 Kontrendikasyonlar
MİYOREL parasetamol veya metokarbamol veya bileşimindeki herhangi bir yardımcı
maddeye karşı aşırı duyarlığı olanlarda, koma ve koma öncesi durumlarda, 12 yaşından
küçük çocuklarda, bilinen beyin hasarı veya epilepsi durumunda, Miyastenia Gravis’te,
ilerlemiş böbrek ve karaciğer yetmezliği olanlarda kontrendikedir.
4.4 Özel kullanım uyarıları ve önlemleri
- Parasetamolü ilk kullananlarda veya daha önce kullanım hikâyesi olanlarda,
kullanımın ilk dozunda veya tekrarlayan dozlarında deride kızarıklık, döküntü veya bir
deri reaksiyonu oluşabilmektedir. Bu durumda doktor ile irtibata geçilerek ilacın
kullanımının bırakılması ve alternatif bir tedaviye geçilmesi gerekmektedir.
Parasetamol ile deri reaksiyonu gözlenen kişi bir daha bu ilacı veya parasetamol içeren
başka bir ilacı kullanmamalıdır. Bu durum, ciddi ve ölümle sonuçlanabilen Stevens
Johnson Sendromu (SJS), toksik epidermal nekroliz (TEN) ve akut jeneralize
ekzantematöz püstüloz (AGEP) dahil cilt reaksiyonlarına neden olabilmektedir.
- Anemisi olanlarda, akciğer hastalarında, karaciğer ve böbrek fonksiyon bozukluğu
olan hastalarda doktor kontrolü altında dikkatli kullanılmalıdır.
- Akut yüksek dozda ciddi karaciğer toksisitesine neden olur.
- Erişkinlerde kronik günlük dozlarda karaciğer hasarına neden olabilir.
- Parasetamolle hepatotoksisite, tedavi dozlarında, kısa süreli tedavi sonrasında ve daha
önceden karaciğer fonksiyon bozukluğu olmayan hastalarda dahi görülebilir (bkz.
Bölüm 4.8).
- Alkolik karaciğer hastalarında dikkatli kullanılmalıdır.
Alkol alan kişilerde hepatotoksisite riski nedeniyle günlük alınan parasetamol dozunun
2000 mg’ı aşmaması gerekir.
Sirotik olmayan alkolik karaciğer hastalarında doz aşımının riskleri daha fazladır.
Aspirin ve/veya nonsteroid antienflamatuar ilaçlara (NSAİİ) karşı altta yatan duyarlılığı
olan hastalarda bronkospazm ortaya çıkabileceğinden dikkatli olunmalıdır.
Belirtilen doz aşılmamalıdır.
Parasetamol içeren diğer ürünlerle birlikte kullanılmamalıdır.
2Hastalar, semptomların 3 günden fazla sürmesi ya da daha kötüleşmesi durumunda
doktora danışmaları konusunda uyarılmalıdır.
4.5 Diğer tıbbi ürünler ile etkileşim ve diğer etkileşim şekilleri
Parasetamol:
Parasetamol alkol ve özellikle yüksek dozlarda barbitüratlar, antikonvülsanlar (glutetimid,
fenobarbital, fenitoin, karbamazepin, pirimidon vb.) veya rifampisin gibi karaciğer
enzimlerini indükleyici diğer ilaçlarla birlikte kullanıldığında hepatotoksisite riski artar.
Antikoagülanlarla uzun süre ve yüksek dozda kullanılırsa antikoagülan etki artabilir.
Aspirin, diğer salisilatlar ve nonsteroid antienflamatuvar analjeziklerle uzun süre
kullanılırsa nefrotoksisite riski artar.
Kolestiramin: Parasetamolün absorpsiyon hızı kolestiraminle düşer. Bu yüzden maksimal
analjezi gerekiyorsa kolestiramin bir saat içinde kullanılmamalıdır.
Metoklopramid ve Domperidon: Parasetamolün absorpsiyonu metoklopramid ve
domperidonla artar. Ancak eşzamanlı kullanımdan kaçınmaya gerek yoktur.
Varfarin: Varfarinin ve diğer oral antikoagülanların etkisi parasetamolün uzun süreli
düzenli kullanımıyla artarak kanama riskini artırabilir; arada bir alınan dozların önemli bir
etkisi yoktur.
Kloramfenikol: Kloramfenikolün plazma konsantrasyonunda artış.
Flukloksasilin: Parasetamol ile eşzamanlı kullanımı özellikle sepsis, malnütrisyon ya da
kronik alkolizm gibi glutatyon eksikliği risk faktörleri olan hastalarda metabolik asidoza
yol açabilir.
Hepatotoksik (makrolidler, anabolizanlar, statinler, etionamid, niasin, izoniazid,
fenotiazinler, rifampisin) ya da karaciğer mikrozomal enzimlerini uyaran (fenobarbital,
fenitoin, karbamazepin, topiramat) ilaç veya alkol kullananlarda parasetamolün
hepatotoksisite riski fazlalaşır.
Salisilat ve parasetamol kombinasyonlarının uzun süre kullanılması analjezik nefropati
riskini arttırır.
Nonsteroidal antiinflamatuvar ilaçlarla (NSAİİ) parasetamolün uzun süre birlikte
kullanılması advers renal etki riskini arttırır. Böyle kombinasyonlar doktor denetiminde
kullanılmalıdır.
Diflunisal parasetamolün plazma konsantrasyonlarını %50 arttırır ve hepatotoksisite
riskinin fazlalaşmasına neden olur.
Probenesid parasetamolle birlikte verildiğinde parasetamolün plazma klerensi azalır,
yarılanma ömrü uzar. Parasetamolün glukuronid ve sulfat konjugatlarının atılımı azalır.
3Bitkisel ürünlerle etkileşim:
• Hibiscus’un (bamya çiçeği) parasetamolün plazma konsantrasyonlarını azalttığı
bildirilmiştir. Bunun klinik önemi bilinmemektedir.
• Parasetamol hepatotoksik potansiyeli olan ekinazya (Echinacea augustifolia), kava
(Piper methysticum) ve salisilat içeren söğüt (Salix alba ) ve çayır güzeli (Spiraea
ulmaria) gibi bitkisel ürünlerle birlikte alındığında hepatotoksisite riski artabilir.
• Parasetamol antitrombosit etkileri olan gingko (Gingko biloba), ginseng (Panax
ginseng), sarmısak (Allium sativum), yaban mersini (Vaccinium myrtillis), kasımpatı
(Chrysanthemum parthenium) ile birlikte kullanıldığında kanama riski artabilir.
• Parasetamol kumarin içeren sarı papatya (Anthemis nobilis), atkestanesi (Aesculus
hippocastaneum), çemenotu (Trigonella foenum graecum), kızıl yonca (Trifolium
pratense) ve demirhindi (Tamarindus indicus ) ile birlikte kullanıldığında kanama riski
artabilir.
• Meryem ana dikeni (Silybum marianum): Bu bitkiden hazırlanan silimarin kompleks
flavonoidlerin bir karışımıdır. Deneysel olarak sıçanlarda karaciğer glutatyon düzeyini
arttırır.
Metokarbamol:
Antikolinerjikler (örn. atropin) ve bazı psikotropik ilaçların etkisi metokarbamol ile
artabilir. Metokarbamol, piridostigmin bromürün etkisini inhibe edebilir. Bu nedenle
metokarbamol, antikolinerjik ajanlar kullanan Miyastenia gravis hastalarında dikkatle
kullanılmalıdır. Diğer ilaçlarla etkileşim olasılığı hakkında çok az veri mevcuttur.
Metokarbamol alkol, anestezikler, merkezi sinir sistemi depresörleri, monoaminoksidaz
inhibitörleri, narkotik analjezikler ile birlikte kullanıldığında santral depresan, hipotansif
ve solunum üzerine depresan etki artabilir. Böyle durumlarda her iki ilacın dozu
azaltılmalıdır.
Laboratuvar testlerine etkisi:
Parasetamol kan şekeri tayinlerini, serumda ürik asit miktar tayinini, idrarda 5
hidroksiindol asetik asidin tayinini etkiler. Ayrıca protrombin zamanını, serumdaki
bilirubin, laktik dehidrogenaz ve transaminaz konsantrasyonlarını da etkiler.
Metokarbamol idrarda 5-hidroksiindolasetik asit ve vanilmandelik asit tayinlerini etkiler.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zarar etkiler olduğunu
göstermektedir.
Metokarbamol ile hayvan üreme çalışmaları gerçekleştirilmemiştir. Metokarbamol gebe
bir kadına uygulandığında fetal hasara yol açıp açmayacağı ya da üreme kapasitesini
etkileyip etkileyeceği bilinmemektedir.
Gebelik dönemi
4Parasetamol plasentaya geçer. Gebeliğin bütün dönemlerinde rutin olarak kullanılmış
olup, kısa süreli tedavi için güvenilir bulunmuştur. Ancak, parasetamolün gebe kadınlarda
kullanımı ile ilgili iyi yönetilmiş epidemiyolojik çalışmalar yapılmamıştır.
Metokarbamolün fetal gelişim üzerindeki muhtemel advers etkiler açısından güvenli
kullanım durumu henüz tayin edilmemiştir. Metakarbamole in utero maruziyeti takiben
fetal ya da konjenital anormallikler çok seyrek olarak bildirilmiştir.
Bu nedenle, doktor potansiyel yararlarının muhtemel tehlikelere ağır bastığı kararına
varmadıkça, MİYOREL hamile olan ya da hamile kalma ihtimali bulunan ve özellikle de
erken gebelik döneminde olan kadınlarda kullanılmamalıdır.
Laktasyon dönemi
Parasetamol anne sütüne geçmekle birlikte bu miktar klinik olarak belirlenebilir düzeyde
değildir. Mevcut yayımlanmış veriler emzirme döneminde kontrendike olmadığı
yönündedir.
Metokarbamol ve/veya metabolitleri köpeklerin sütüne geçmektedir: Ancak
metokarbamol veya metabolitlerinin insan sütüne geçip geçmediği bilinmemektedir.
Pek çok ilaç insan sütüne geçtiği için, MİYOREL emziren annelere uygulanırken dikkatli
olunmalıdır.
Üreme yeteneği /Fertilite
Hayvanlarda yapılan kronik toksisite araştırmalarında parasetamolün testiküler atrofiye
neden olduğu ve spermatogenezi inhibe ettiği bildirilmiştir. İnsanlarda fertilite üzerinde
yapılmış araştırma bulunmamaktadır
4.7 Araç ve makine kullanımı üzerindeki etkiler
Metokarbamol, uyku hali ve uyuşukluk yapabileceğinden araba kullananlar, tehlikeli
makinalar ile çalışanlar ve dikkat gerektiren işlerle uğraşanlar bu konuda uyarılmalıdır.
4.8 İstenmeyen etkiler
Klinik çalışmalarda ve pazarlama sonrası yapılan araştırmalarda rapor edilen advers
etkiler aşağıdaki sıklık derecelerine göre listelenmiştir.
Çok yaygın(≥ 1/10); yaygın (≥ 1/100 ila ≤ 1/10); yaygın olmayan (≥ 1/1000 ila ≤ 1/100);
seyrek (≥ 1/10000 ila ≤ 1/1000); çok seyrek (≤ 1/10.000); bilinmiyor (eldeki verilerden
hareketle tahmin edilemiyor)
Parasetamole bağlı olarak
Enfeksiyonlar ve enfestasyonlar
Yaygın: Enfeksiyon (%2.9)
Kan ve lenf sistemi hastalıkları
Çok seyrek: Agranülositoz, trombositopeni (izole bildirimler)
Bilinmiyor: Altta yatan glukoz-6-fosfat-dehidrojenaz eksikliği olan hastalarda hemolitik
anemi
5Bağışıklık sistemi hastalıkları
Seyrek: Erupsiyon, ürtiker
Bilinmiyor: Bronkospazm (asetilsalisilik aside duyarlı astımlı hastaların %20’sinde
görülür), anafilaktik şok, anjiyoödem, alerji testi pozitifliği (parasetamol ile oral
provokasyon testi, parasetamolle ilişkili alerjik semptomların [erüpsiyon, ürtiker,
anafilaksi] olan hastaların %15,5’inde pozitiftir), immün trombositopeni
Çok seyrek: Lyell sendromu, Stevens Johnson sendromu (izole bildirimler)
Sinir sistemi hastalıkları
Yaygın: Baş ağrısı (%5.1), Baş dönmesi (% 3.58), Uyuklama (%6.97), Parestezi (%5.4)
Kulak ve iç kulak hastalıkları
Yaygın olmayan: Denge bozukluğu (%1)
Kardiyak hastalıklar
Bilinmiyor: Kounis sendromu
Vasküler hastalıklar
Çok seyrek: Purpura
Solunum, göğüs bozuklukları ve mediyastinal hastalıklar
Yaygın: Üst solunum yolu enfeksiyonu (%2.7)
Bilinmiyor: Bronkospazm
Gastrointestinal hastalıklar
Yaygın: Bulantı (%2.3), Diyare (% 4.7), Dispepsi (%2.3), Flatulans (%2.3), Karın ağrısı
(%3.9), Konstipasyon (%3.9), Kusma (%7.8)
Yaygın olmayan: Gastrointestinal kanama (%0.13)
Hepato-biliyer hastalıklar
Çok yaygın: ALT üst sınırın üstünde (%17.4)
Yaygın: ALT üst sınırın 1.5 katı (%4.2)
Bilinmiyor: Akut karaciğer yetmezliğine neden olabilen sitolitik hepatitis.
Deri ve deri altı dokusu hastalıkları:
Seyrek: Deri döküntüsü, kaşıntı, ürtiker, alerjik ödem ve anjiyoödem, toksik epidermal
nekroliz (fatal sonuçlar dahil), Stevens-Johnson sendromu, akut jeneralize egzantematöz
püstülozis, fiks ilaç erüpsiyonu
Genel bozukluklar ve uygulama bölgesine ilişkin hastalıklar
Yaygın: Yüz ödemi (%4.5)
Yaygın olmayan: Periferik ödem (%1)
Çok seyrek: Ateş, asteni
Cerrahi ve Tıbbi Prosedürler
Yaygın: Post-ekstraksiyon (3. azı dişi) kanaması (%3.3).
Yaygın olmayan: Post-tonsillektomi kanaması (%0.5)
6Bileşimindeki metokarbamole bağlı olarak:
Sıklık bilinmemekle birlikte aşağıdaki yan etkiler ortaya çıkabilir:
Kan ve lenf sistemi hastalıkları:
Çok seyrek: Trombositopeni, nötropeni, lökopeni
Bilinmiyor: Agranülositoz, glukoz-6-fosfat dehidrogenaz eksikliği olan hastalarda
hemolitik anemi
Sinir sistemi hastalıkları: Huzursuzluk, anksiyete, titreme, amnezi, kafa karışıklığı,
diplopi, baş dönmesi ya da sersemlik, vertigo, uyku hali, uykusuzluk, hafif kas
koordinasyonsuzluğu, nistagmus, nöbetler (grand mal dahil)
Göz hastalıkları: Oküler ataksi, bulanık görme, diplopi, konjunktivit
Kardiyak hastalıklar: Yüzde kızarma, bradikardi, hipotansiyon, senkop
Solunum, göğüs bozuklukları ve mediastinal hastalıklar: Nazal konjesyon
Gastrointestinal hastalıklar: Bulantı, kusma, metalik tat, dispepsi, sarılık (kolestatik
sarılık dahil)
Böbrek ve idrar hastalıkları: Renal yetmezlik
Genel bozukluklar ve uygulama bölgesine ilişkin hastalıklar: Alerjik belirtiler,
anafilaktik reaksiyon, anjiyonörotik ödem, ateş, baş ağrısı
4.9 Doz aşımı ve tedavisi
Metokarbamol için;
Metokarbamolün akut toksisitesi hakkında sınırlı bilgi mevcuttur. Metokarbamolde doz
aşımı alkol ya da diğer MSS depresanlarıyla birlikte olur ve aşağıdaki semptomları içerir:
Bulantı, uyku hali, bulanık görme, hipotansiyon, nöbetler ya da koma. Bir yetişkin, 22-30
gram arasında kasıtlı metokarbamol alımından sonra ciddi bir toksisite yaşamadan sağ
kalmıştır. Başka bir yetişkin 30-50 gram arası bir doz alımından sonra sağ kalmıştır. İki
vakada da temel semptomlar olaysız olmuştur. Ancak fatal doz aşımı vakaları da
mevcuttur.
Doz aşımı semptomatik ve destekleyici tedavi gerektirir. Destekleyici önlemler arasında
yeterli hava yolunun sağlanması, üriner çıkışın ve yaşamsal göstergelerin izlenmesi ile
gerektiğinde intravenöz sıvıların uygulanması bulunur. Doz aşımını idare etmede
hemodiyalizin yararı bilinmemektedir.
Parasetamol için;
Erişkinlerde 7.5-10 gramın üstünde (veya > 150 mg/kg ) dozlarda parasetamol alındığında
hepatotoksik belirtiler görülebilir. 350 mg/kg’ın üstündeki dozlar her zaman
hepatotoksiktir.
Çocuklarda 150 mg/kg’ın üstündeki dozlar hepatotoksisite riski taşır. Parasetamol
hepatotoksisitesinin ilk belirtileri bulantı, kusma, anoreksi, diyare, mide krampları,
solgunluk, terleme ve bitkinliktir. Bunlar ilk 24 saat içinde görülebileceği gibi 2-4 gün
7sonra da ortaya çıkabilir. Bu belirtilerle birlikte karnın üst sağ bölgesinde şişlik ve
hassasiyet belirir ve kanda ALT, AST ve bilirubin düzeyleri yükselmeye başlar,
protrombin zamanı uzar. İlacın alınmasından 2-4 gün sonra karaciğer hasarı maksimuma
varır. Bu devrede karaciğer biyopsisi sentrolobüler nekroz gösterir. Plazmada ALT, AST,
bilirubin, kreatinin, BUN yükselir. Kolesterol, glukoz, albümin düşer. Koagülasyon
defektleri ve mide kanamaları olabilir.
Semptom ve belirtiler: Solgunluk, anoreksi, bulantı, kusma ve abdominal ağrı,
parasetamol aşırı dozajının sık görülen erken (ilk 24 saatte) semptomlarıdır. Hepatik
nekroz parasetamol aşırı dozajının dozla ilişkili komplikasyonudur. Akut doz aşımını
takip eden 12-48 saat içinde hepatik transaminaz, laktat dehidrojenaz ve bilirübin
düzeylerinde yükselme ve protrombin düzeylerinde azalma görülebilir; fakat klinik
semptomlar ilacın alımını takiben 1 ila 6 gün süreyle ortaya çıkmayabilir. Glikoz
metabolizması ve metabolik asidoz anormallikleri meydana gelebilir. Parasetamol ile doz
aşımı, hepatoselüler yetmezlik, metabolik asidoz, ansefalopati, koma ve ölüme
ilerleyebilen hepatik sitolize neden olabilir. Akut tübüler nekroza bağlı akut böbrek
yetmezliği, ağır karaciğer hasarı olmadan da gelişebilir (bel ağrısı, hematüri ve
proteinürinin varlığı bu durumu akla getirmelidir). Kardiyak aritmi, pansitopeni, akut
renal yetmezlik ve pankreatit bildirilmiştir.
Doz aşımının tedavisi için hasta kusturulur veya midesi yıkanır. Daha sonra aktif kömür
bulamacı verilir. Ancak bu asetilsistein solüsyonu verilmeden önce lavajla mide
boşaltılmalıdır. Başlangıç dozu 140 mg / kg olup daha sonra 4 saatte bir 70 mg / kg dozda
total 17 doz verilir. Her doz uygun içeceklerle %5‘lik solüsyon halinde dilüe edilir.
Plazmada parasetamol konsantrasyonları ilacın alınmasından sonra 4. saatten itibaren
tayin edilir. Daha önceki tayinler hepatotoksisite tahmini için faydalı değildir. Aşağıda
gösterilenleri aşan konsantrasyonlar potansiyel hepatotoksisiteyi gösterir ve tüm
asetilsistein kürünün tamamlanmasını gerektirir.
4 saat 6 saat 10 saat 15 saat 20 saat 24 saat
150 70 50 20 8 mikrogram 3.5
mikrogram / mikrogram / mikrogram / mikrogram / / ml mikrogram /
ml ml ml ml ml
Eğer asetilsistein tedavisinde 24 saat içinde başlanmamışsa veya parasetamol çok yüksek
miktarlarda alınmışsa hemodiyaliz veya hemoperfüzyonla parasetamol kandan
uzaklaştırılabilir.
5. FARMAKOLOJİK ÖZELLİKLERİ
5.1 Farmakodinamik özellikleri
Farmakoterapötik grubu: Analjezik-Antipiretik
ATC kodu: N02BE51
Farmakoterapötik grubu: Karbamik asit esterleri
ATC Kodu: M03BA53
MİYOREL değişik menşeli ağrılarda etkili bir analjezik ve miyorelaksan
kombinasyonudur.
8Parasetamol:
Bileşimindeki parasetamol etkili bir analjezik ve antipiretik bir ilaç olup önemli bir
antiinflamatuvar aktivite göstermez. Analjezik ve antipiretik etkenliği hemen hemen
asetilsalisilik ile aynıdır. Analjezik etkisi santral sinir sisteminde ve periferde
prostaglandin sentezini inhibe etmesiyle açıklanmaktadır. Prostaglandinler ağrı duyusunu
taşıyan sinir uçlarını nosiseptif maddelere karsı sensitize eder. Parasetamol ağrı eşiğini
yükseltir, ağrı impulsu doğuşunu azaltır ve transmisyonunu inhibe eder.
Parasetamolun antipiretik etkisi santral sinir sisteminde PGE oluşumunu inhibe etmesiyle
2
olur. PGE anterior hipotalamusun preoptik bölgesindeki termoregülasyon yapan
2
nöronları etkileyerek ateşi yükseltir. Parasetamol PGE sentezini inhibe ederek bunu
2
önler. Parasetamolun gastrointestinal ve kardiyovasküler sistemler üzerinde önemli
farmakodinamik aktivitesi yoktur.
Metokarbamol:
Bileşimindeki metokarbamol ise çizgili adale spazmını çözerek miyorelaksasyon yolu ile
müstahzarın analjezik etkisine büyük katkıda bulunur. Metokarbamolün insanlardaki etki
mekanizması ortaya koyulmamıştır ancak genel merkezi sinir sistemi depresyonuna bağlı
olduğu düşünülmektedir. Çizgili kasların kasılma mekanizması, motor son plak veya sinir
lifi üzerine doğrudan etkisi yoktur.
5.2 Farmakokinetik özellikleri
Emilim:
Parasetamol için:
Parasetamol ağız yoluyla alındığında çabuk ve hemen hemen tam olarak absorbe olur.
Açlık durumunda mutlak biyoyararlanımı %62-%69 kadardır. Oral dozun yaklaşık
%20’sinilk geçiş metabolizmasına uğrar. Doruk plazma konsantrasyonlarına 0,5- 2 saatte
ulaşır. 650 mg’a kadar oral dozlardan sonra plazma doruk konsantrasyonları 5-20
mikrogram / ml’dir (33.1-132.4 mMol / L). Maksimum etkisi 1-3 saatte görülür ve 3-4
saat sürer. Parasetamol yüksek miktarda karbonhidrat içeren bir yemekten sonra alınırsa
absorpsiyonu yavaşlar, ancak absorbe olan miktar değişmez. Vejetaryenlerde parasetamol
absorpsiyonu azalır ve yavaşlar.
Metokarbamol için:
Metokarbamol sindirim sisteminden emilir ve doruk plazma konsantrasyonlarına 1-3 saat
içinde ulaşılır. Kas gevşetici etkisi oral olarak alınmasından yaklaşık 30 dakika sonra
başlar. Etkinliği değişmemiş molekülden kaynaklanır ve ilacın yalnızca küçük bir kısmı
guaifenesine dönüşür.
Dağılım:
Parasetamol için: Parasetamol vücut doku ve sıvılarına üniform biçimde dağılır. Anne
sütüne geçer. Sütteki konsantrasyonları annenin 650 mg’lık tek bir doz almasından 1-2
saat sonra 10-15 mikrogram/ml’dir
(66.2-99.3 mMol / L). Ortalama süt/plazma konsantrasyonları oranı 1.24’tür. Sütteki
yarılanma ömrü 1.33-3.5 saattir. Parasetamol süt proteinlerine %85 oranında bağlanır.
Parasetamolün plazma proteinlerine bağlanma oranı değişiktir. Terapötik
konsantrasyonlarda plazma proteinlerine %20-25 oranında, yüksek ve toksik dozlardan
sonra %20-50 arasında bağlanır.
9Eritrositlere bağlanma oranı %10-20’dir. Parasetamolün sanal dağılım hacmi 0.69-1.36
L/kg’dır (ortalama 0.9 L/kg).
Metokarbamol için: Serumdaki doruk konsantrasyona ulaşma zamanı yaklaşık 2 saattir.
Biyotransformasyon:
Parasetamol için:
Verilen bir dozun %90-95’i önce karaciğerde değişime uğradıktan sonra 24 saat içinde
idrarla atılır. Değişmemiş parasetamol idrarla çok az miktarda çıkar. Hepatik
biyotransformasyon glukuronik asit (%60), sülfat (%35) ve sisteinle (%3) konjugasyon
şeklindedir. Az miktarda hidroksilasyon ve asetilasyon ürünü metabolitler de
bulunmuştur. Parasetamolun az bir miktarı karaciğer mikrozomlarındaki sitokrom P450
karma fonksiyonlu oksidaz enzimleri (başlıca CYP2E1, daha az ölçüde CYP1A2 ve
CYP3A4) tarafından N-hidroksilasyonla N-asetil–para benzokinonimine (NAPQI)
dönüşür. Bu metabolit çok reaktif olup normalde glutatyon sentaz enzimi aracılığı ile
glutatyonla birleşir ve bu kompleks sistein ve merkaptürik asit konjugatları seklinde
idrarla atılır. Ancak parasetamol yüksek miktarda alınırsa bu mekanizma satüre olur ve
metabolit karaciğer proteinlerinin sülfidril grupları ile reaksiyona girerek hepatik nekroza
neden olur.
Prematürelerde, yenidoğanlarda, 10-12 yaşına kadar olan çocuklarda sülfat konjugasyonu
başlıca metabolik yoldur. Erişkinlerde ve adolesanlarda glukuronidasyon ön plana geçer.
Metokarbamol için: Karaciğer tarafından metabolize edilir.
Eliminasyon:
Parasetamol için:
Parasetamolun yarılanma ömrü 1-4 saattir (ortalama 2,7 saat). Böbrek yetmezliğinde
değişmez. Akut doz aşımında, karaciğer hastalığında, yenidoğanlarda, yaşlılarda
uzayabilir, çocuklarda ise daha kısadır. Vücuttan atılımı metabolitler şeklinde ve böbrek
yoluyladır. Verilen dozun sadece %3’ü değişmemiş molekül olarak idrarla atılır.
Parasetamolün renal klerensi 5 ml/dak’dır. Parasetamol diyaliz edilebilir. Hemodiyalizle
120 ml/dak, hemoperfüzyonla 200 ml/dak, peritoneal diyalizle <10 ml/dak kan
parasetamolden temizlenebilir.
Metokarbamol için: Metabolitleri idrarla atılır.
Hastalardaki karakteristik özellikler
Pediyatrik popülasyon:
Parasetamolün eliminasyon yarılanma ömrü çocuklarda daha kısadır, yenidoğanlarda ise
daha uzundur. Prematürelerde, yenidoğanlarda ve 10-12 yasına kadar olan çocuklarda
sülfat konjugasyonu başlıca metabolik yoldur. 3-9 yasları arasındaki çocuklarda idrarda
oksidatif metabolizma ürünlerine (NAPQİ ) rastlanmaz.
Geriyatrik popülasyon:
Yaslı hastalarda parasetamolün absorpsiyonu ve dağılım hacmi değişmez; yarı ömrü ve
klerensi azalabilir. Ancak bu değişmeler doz ayarlamasını gerektirecek ölçüde değildir.
Böbrek hastalıkları:
10Böbrek yetmezliğinde parasetamol absorpsiyonu normaldir, terminal yarılanma ömrü ise
uzar. Orta derecede böbrek yetmezliği olan hastalarda parasetamolün glukuronid ve sülfat
konjugatlarının plazma konsantrasyonları artar ve plazma yarılanma ömürleri uzar
(glukuronid 30.6 saat, sülfat 21.8 saat, normalde 3 saat). Diyaliz hastalarında bu
metabolitlerin konsantrasyonları daha da yüksektir. Sistein ve merkaptürik konjugatlarının
konsantrasyonları ise son derece düşüktür. Parasetamol metabolitlerinin idrardaki oranları
orta derecede renal yetmezliği olanlarla sağlıklı kimselerde aynıdır.
Metokarbamolün böbrek bozukluğu olan ve sürekli diyaliz gören hastalardaki klerensi
normal popülasyona kıyasla yaklaşık %40 oranında azalmıştır. Buna karşılık ortalama
eliminasyon yarılanma ömrü bu iki grupta benzerdir (sırasıyla 1.2 saate karşılık 1.1 saat).
Karaciğer hastalıkları:
Karaciğer hastalıklarında parasetamolün yarılanma ömrü sağlıklı bireylerdekine göre daha
uzundur. Alkole bağlı olmayan kronik selim karaciğer hastalığında parasetamol
biyoyararlanımı değişmez. Ayrıca terapötik dozlarda verilen parasetamol hastalığın klinik
belirtilerini ve laboratuvar parametrelerini ağırlaştırmaz. Parasetamol aktif karaciğer
hastalığında, karaciğer yetmezliğinde ve kronik alkolizmde kontrendikedir.
Metokarbamolün alkol kötüye kullanımına bağlı siroz gelişen hastalardaki ortalama total
klerensi, normal popülasyona kıyasla yaklaşık %70 azalır (11.9 L/saat), ortalama
eliminasyon yarılanma ömrü yaklaşık 3.4 saat uzar. Plazma proteinlerine bağlanan
metokarbamol fraksiyonu, yaş ve kilo açısından benzer normal popülasyondaki %46-
50’ye karşılık yaklaşık %40-45 oranında azalır.
5.3 Klinik öncesi güvenlilik verileri
Parasetamol:
Deney hayvanlarında yapılan kronik toksisite araştırmalarında parasetamolün testiküler
atrofiye neden olduğu ve spermatogenezi inhibe ettiği bildirilmiştir. İnsanlarda gebelik
üzerindeki etkisinin incelenmesi için kontrollü araştırma yapılmamıştır.
Kronik olarak her gün alınan parasetamolün böbrek fonksiyonlarını bozduğu ve “analjezik
nefropati”ye yol açtığı bildirilmiştir. Parasetamol mutat terapötik dozlar aşıldığında
hepatotoksik etki gösterir. Bu etkiyi gösteren ve karaciğerde oluşan bir ara metabolit
(Nasetil- benzokinonimin) normalde glutatyondaki sülfidril grupları tarafından nötralize
edilir.
Yüksek dozlarda bu sistemin satüre olması sonucu karaciğer proteinlerindeki sülfidril
grupları reaksiyona girmeye başlar ve karaciğer nekrozu meydana gelir.
Farelerde akut toksisite testlerinde bulunan LD değeri 610 mg/kg’dır. Kedilerde günde
50
25 mg/kg ve daha sonra 50 mg/kg dozunda 22 hafta süre ile verildiğinde ağır karaciğer
nekrozuna neden olmuştur. Sıçanlar ilacın toksik etkisine daha az duyarlıdır. Bu tür için
bildirilen LD 1000 mg/kg olup, bu dozlarda dahi karaciğer nekrozu görülmez. Ayrıca
50
aynı türler için de değişik LD değerleri bildirilmiştir.
50
Metokarbamol:
Metokarbamolün akut toksisitesi görece düşüktür. Hayvanlarda yapılan çalışmalarda şu
intoksikasyon belirtileri gözlenmiştir: ataksi, katalepsi, nöbetler ve koma.
Metokarbamolün genetik toksisitesi ile ilgili in vitro ve in vivo çalışmalarda mutajenik
potansiyel saptanmamıştır.
116. FARMASÖTİK ÖZELLİKLER:
6.1. Yardımcı maddelerin listesi:
Mısır nişastası
Polivinilpirolidon K - 30
Magnezyum stearat
Avisel
6.2 Geçimsizlikler
Geçerli değil.
6.3 Raf ömrü
24 ay
6.4 Saklamaya yönelik özel uyarılar
25°C’nin altında saklanmalıdır.
6.5 Ambalajın niteliği ve içeriği
Al / PVC Blister,
Bir kutuda 2 blister x 10 = 20 tablet.
Bir kutuda 4 blister x 10 = 40 tablet.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’
ve ‘Ambalaj ve Ambalaj Atıklarının Kontrolü Yönetmelikleri’ne uygun olarak imha
edilmelidir.
7. RUHSAT SAHİBİ
Sanofi Sağlık Ürünleri Ltd. Şti.
Büyükdere Cad. No:193 Levent
34394 Şişli-İstanbul
Tel: (0212) 339 10 00
Faks: (0212) 339 10 89
8. RUHSAT NUMARASI
216/13
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:10.06.2008
Ruhsat yenileme tarihi:
10. KÜB’ÜN YENİLENME TARİHİ
12