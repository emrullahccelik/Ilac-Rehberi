1/6  KULLANMA TALİMATI  
 
   PACREA 10000 IU  sert kapsül  
   Ağızdan alınır.  
 
• Etkin madde:  Her bir kapsül 240 mg domuz kaynaklı pankreatin pellet’e eşdeğer 600 IU 
proteaz, 10000 IU lipaz ve 8000 IU amilaz içerir.  
• Yardımcı maddeler: Hipermelloz (HPMC), kroskarmeloz sodyum, gastro -resistant film 
kaplama malzemesi,  sert kapsül içeriği; siyah demir oksit, kırmızı demir oksit, sarı demir 
oksit, titan yum dioksit, jelatin  (sığır kaynaklı)  
 
 
 
Bu Kullanma Talimatında:  
1. PACREA nedir ve ne için  kullanılır?  
2. PACREA’yı  kullanmadan önce dikkat edilmesi  gerekenler  
3. PACREA nasıl  kullanılır?  
4. Olası yan etkiler  nelerdir?  
5. PACREA’nın saklanması  
 
Başlıkları yer almaktadır. 
 
1. PACREA nedir ve ne için  kullanılır?  
 
• PACREA , pankreatik enzim karışımıdır.  
• Pankreatik enzim karışımları, besinleri sindirmek için vücutları kendi enzimlerini yeterli 
ölçüde yapamayan insanlar tarafından kullanılır.  
• PACREA kapsüller, besinleri sindirmek için kullanılan doğal enzim karışımı içerir. Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı kullandığınızı  söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında 
yüksek veya düşük doz kullanmayınız. 2/6  • Enzimler domuz pankreas bezlerinden elde edilmiştir. 
• PACREA , sealinli kapak ile kapatılan HD PE şişe ambalajda 100 kapsül bulunur. 
 
2. PACREA’yı kullanmadan önce dikkat edilmesi  gerekenler  
 
PACREA’yı aşağıdaki durumlarda KULLANMAYINIZ  
 
• Eğer domuza, domuz ürünlerine veya PACREA’nın diğer herhangi bir bileşenine karşı  
alerjiniz varsa.  
Eğer yukarıdakiler sizin için geçerliyse PACREA kullanmayınız. Doktorunuza tekrar danışınız. 
 
PACREA’yı  aşağıdaki durumlarda DİKKATLİ KULLANINIZ  
Yüksek doz pankreatin ürünleri alan kistik fibrozlu hastalarda, fibrozan kolonopati olarak 
adlandırılan, bağırsağın daraldığı seyrek görülen bir bağırsak durumu rapor edilmiş tir. Eğer kistik 
fibrozunuz varsa ve günde kg başına 10000 lipaz üniteden fazla alırsanız ve olağan dışı sindirim sistemi şikayetleri ya da var olan şikayetlerde değişiklik olursa doktorunuza söyleyiniz. 
 
Hayvansal (domuz) kaynaklı protein alerjiniz varsa dikkatli kullanınız.  
 
Takip edilebilirlik: 
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi ve 
seri numarası mutlaka hasta dosyasına kaydedilmelidir.  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
PACREA’nın yiyecek ve içecek ile kullanılması  
PACREA’daki enzimler, yiyecekler bağırsaktan geçerken onları sindirerek etki gösterir. Bu 
nedenle, PACREA’yı daima ana veya ara öğünler sırasında veya hemen sonrasında alınız. Bu, 
enzimlerin yiyeceklerle karışmasını sağlar. Bol su içiniz.  
 
Hamilelik  
İlacı kullanmadan önce doktorunuza veya eczacınıza danışınız.  
Hamile iseniz veya hamile kalmaya çalşıyorsanız doktor tavsiyesi olmadan kullanmayınız. 
Tedaviniz sırasında hamile olduğunuzu fark ederseniz hemen doktorunuza danışınız.  
 3/6  Emzirme  
İlacı kullanmadan önce doktorunuza veya eczacınıza danışınız.  
PACREA emzirme sırasında kullanılabilir.  
 
Araç ve makine kullanımı  
PACREA’nın araç ve makine kullanımını etkileme  olasılığı düşüktür.  
 
PACREA’nın içeriğinde bulunan bazı yardımcı maddeler hakkında önemli bilgiler  
Uyarı gerektiren herhangi bir yardımcı madde içermemektedir.  
Bu tıbbi ürün her kapsülde 1 mmol (23 mg)’dan daha az sodyum ihtiva eder; yani ihmal edilebilir  
miktarda sodyum içerir.  
 
Diğer ilaçlar ile birlikte kullanımı 
PACREA’nın diğer ilaçlarla etkileşimi bildirilmemiştir.  
 Herhangi bir sebepten dolayı PACREA kullanmamanız gerektiğini düşünüyorsanız doktor veya 
eczacınıza danışınız.  
Eğer reçeteli ya da reçet esiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
3. PACREA nasıl  kullanılır?  
 
Uygun kullanım ve doz/uygulama sıklığı için talimatlar:  
• Kaç kapsül kullanacağınızla ilgili olarak her zaman doktorunuzun tavsiyesine uyunuz.  
• Eğer doktorunuz kullandığınız kapsül sayısını arttırmanızı tavsiye ederse, dozunuzu yavaş 
olarak arttırmalısınız. Eğer hala yağlı dışkınız veya karın ağrınız varsa, doktorunuza danış ınız. 
 
Uygulama yolu ve metodu:  
• PACREA’yı daima ana veya ara öğünler sırasında veya hemen sonrasında bol su ile alınız.  
• Kapsülleri bütün olarak yutun veya gerekirse dikkatlice açın ve granülleri ezmeden asidik 
sıvı ile (örn. elma, portakal veya ananas suyu) veya yumuşak bir yiyecek ile (örn. elma 
püresi veya yoğurt) karıştırın. Karışımı ezmeden veya çiğnemeden hemen yutun. 
• Her gün bol sıvı tüketin. 
• Asidik olamayan besin veya sıvı ile karıştırmak, granülleri ezmek ya da çiğnemek, ağzınızda tahrişe sebep olabilir veya PACREA’nın vücudunuzdaki etkinliğini değiştirebilir.  4/6  • PACREA  kapsülü veya içeriğini ağzınızda bekletmeyiniz. 
• Karışımı saklamayınız.  
 
Değişik yaş grupları  
Çocuklarda kullanımı:  
Çocuklarda kullanım dozu doktorunuz tarafından belirlenecektir. 
 
Yaşlılarda kullanımı:  
Doz, erişkinlerdeki ile aynıdır.  
Özel kullanım durumları:  
Böbrek/Karaciğer yetmezliği: Özel bir önlem belirtilmemiştir.  
 
İlacınızı zamanında almayı unutmayınız.  
Doktorunuz ayrı bir tavsiyede bulunmadıkça, bu talimatları takip ediniz.  
Eğer PACREA’nın etkisinin çok güçlü ya da zayıf olduğuna dair bir izleniminiz varsa doktorunuz 
veya eczacınız ile konuşunuz.  
Kullanmanız gerekenden daha fazla PACREA kullandıysanız  
PACREA’dan kullanmanız gerekenden fazlasını kullanmışsanız bol su içiniz  ve derhal 
doktorunuza başvurunuz.  
Çok yüksek dozlarda, bazı hastaların kanlarında ve idrarlarında yüksek dozda ürik asit 
bulunmuştur. 
 
PACREA’yı  kullanmayı unutursanız  
İlacınızı almayı unutursanız, bir sonraki öğününüze kadar bekleyiniz ve her zamanki dozunuzu 
alınız.  
Bir sonraki dozunuzu normal zamanında alınız.  
Unutulan dozları dengelemek için çift doz almayınız.  
PACREA ile tedavi sonlandırıldığında oluşabilecek etkiler  
Doktorunuz söyleyinceye kadar PACREA  tedavinizi bırakmayınız. Birçok hasta hayatı boyunca 
pankreatik enzim içeren ilaçları kullanmak zorunda kalabilir.  5/6   
4. Olası yan etkiler  nelerdir?  
 
Tüm ilaçlar gibi, PACREA’nın içeriğinde bulunan maddelere duyarlı olan kişilerde yan etkiler 
olabilir.  
 
Çok yaygın yan etkiler (10 hastanın en az 1’inde görülebilir):  
• Karın ağrısı  
Şiddetli veya uzun süreli karın ağrınız ya da karnınızda olağan dışı şikayetleriniz olursa derhal 
doktorunuza başvurunuz. 
 
Yaygın yan etkiler (100 hastanın 1- 10’unda görülebilir):  
• İshal  
• Kabızlık  
• Bulantı veya kusma  
• Şişkinlik  
 
Yaygın olmayan yan etkiler (1000 hastanın 1- 10’unda görülebilir):  
• Döküntü gibi deri reaksiyonları  
 
Kullanım sırasında bazı hastalarda, sıklığı bilinmeyen aşağıdaki yan etkiler görülmüştür:  
• Döküntünün eşlik ettiği veya  etmediği kaşıntı 
• Ciddi olabilecek alerjik reaksiyonlar  
• Şiddetli veya uzun süren karın ağrısı (fibrozan kolonopati - kalın bağırsaklardaki bağ 
dokusu artışı ile ilgili bir hastalık)  
• Kurdeşen  
Aşırı yüksek dozlarda, bazı hastaların kanlarında ve idrarlarında yüksek dozda ürik asit 
bulunmuştur.  
Eğer bu kullanma talimatında bahsi geçen veya geçmeyen herhangi bir yan etki ile 
karşılaşırsanız doktorunuzu veya eczacınızı bilgilendiriniz. 
 
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 6/6  etkileri www.titck.gov.tr  sitesinde yer al an “İlaç Yan Etki  Bildirimi” ikonuna tıklayarak ya  da 0 
800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz  ilacın  
güvenliliği hakkında daha fazla bilgi edinilmesine katkı sağlamış olacaksınız.  
 
 
5. PACREA’nın Saklanması  
 
PACREA’yı çocukların göremeyeceği, erişemeyeceği yerlerde ve ambalajında saklayınız. 
 
25°C altındaki oda sıcaklığında, orijinal ambalajı içerisinde saklayınız. Açtıktan sonra 25°C 
altındaki oda sıcaklığında saklanması koşuluyla 6 ay içinde kullanılmalıdır. Nemden korumak için kabını sıkıca kapalı tutunuz.  
 PACREA içerisindeki enzimler doğal ürünlerdir ve besinleri sindirme güçleri zamanla azalır.  
Eğer şişe sıcak ortamlar da bırakılırsa (örn. araçların torpido gözü), sindirme etkileri daha hızlı 
azalır.  
 Son kullanma tarihiyle uyumlu olarak kullanınız. 
Ambalajdaki son kullanma tarihinden sonra PACREA’yı kullanmayınız.  
 Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik  ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  
World Medicine İlaç San ve Tic. A.Ş.  
Bağcılar / İstanbul                               
 
Üretici :    
World Medicine İlaç San ve Tic. A.Ş.  
Bağcılar / İstanbul                               
 
Bu kullanma talimatı  ……..  tarihinde onaylanmıştır.  