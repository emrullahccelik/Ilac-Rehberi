KISA ÜRÜN BİLGİSİ
1. BEŞERİ TIBBİ ÜRÜNÜN ADI
JELGO %1 + %5 jel
2. KALİTATİF VE KANTİTATİF BİLEŞİMİ
Etkin madde: Her 100 g jel içerisinde 1 g essin ve 5 g dietilamin salisilat içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORMU
Topikal jel.
Her bir alüminyum tüpte 50 g renksiz ya da hafif sarı renkte, şeffaf topikal jel ihtiva eder.
4. KLİNİK ÖZELLİKLERİ
4.1. Terapötik endikasyonlar
• Travma sonucu oluşan ezik, çürük, distorsiyon, hematom ve tendovaginit durumlarında;
• Omurga kemiğinin ağrılı durumlarında (servikal sendrom, sırt ağrısı, lumbago, siyatik)
• Yüzeysel tromboflebit ve variköz damarlarda endikedir.
4.2. Pozoloji ve uygulama şekli
Pozoloji:
Günde bir kere veya birkaç kere uygulanabilir.
Uygulama sıklığı ve süresi:
JELGO, şikayetler bitinceye kadar kullanılabilir.
Uygulama şekli:
Gerekli görülen bölgeye günde bir kere veya birkaç kere ince bir tabaka halinde haricen
sürülür. Masaj yapmaya gerek yoktur ancak istenirse yapılabilir.
Özel popülasyonlara ilişkin ek bilgiler:
Böbrek/Karaciğer yetmezliği:
Dietilamin salisilat deriden önemli miktarda emilip intoksikasyona yol açabileceğinden,
böbrek yetmezliği olanlarda kullanılmalıdır; bu hastalarda geniş yüzeylerde uzun süre
kullanılmasından kaçınılmalıdır.
Karaciğer yetmezliği olan hastalarda JELGO kullanımı ile ilgili bilgi mevcut değildir.
1/6Pediyatrik popülasyon:
Dietilamin salisilat deriden önemli miktarda emilip intoksikasyona yol açabileceğinden,
çocuklarda dikkatli kullanılmalıdır; bu hastalarda geniş yüzeylerde uzun süre
kullanılmasından kaçınılmalıdır.
Geriyatrik popülasyon:
Bu popülasyonda JELGO kullanımına ilişkin bir sınırlama yoktur.
4.3. Kontrendikasyonlar
Bileşimindeki maddelerden herhangi birine karşı aşırı duyarlığı bulunanlarda
kullanılmamalıdır.
Açık yaralara, enfekte ya da ışın tedavisi (radyoterapi) gören deri bölgelerine, deri
bütünlüğünün bozulduğu bölgelere, göz ve göz çevresine, mukozalara uygulanmamalıdır.
4.4. Özel kullanım uyarıları ve önlemleri
JELGO’nun bileşimindeki dietilamin salisilat; sistemik dolaşıma bir miktar geçebileceği için,
ilacın geniş yüzeylere uygulanmasından ve uzun süreli kullanımından kaçınılmalıdır.
4.5. Diğer tıbbi ürünler ile etkileşimler ve diğer etkileşim şekilleri
Çok geniş alanlara uygulandığı takdirde, essinin etkisi ile antikoagülanların etkisinde bir artış
ve dietilamin salisilatın etkisi ile de, sülfonilürelerin etkisinde bir artış ve metotreksat
toksisitesinde artış olabilir.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Bildirilmemiştir.
Gebelik dönemi
Gebelerde kullanımının güvenilir olduğunu ya da olmadığını bildiren bir bilgi bugün için
mevcut değildir. Hamilelerde, yarar/zarar değerlendirmesi ilgili hekim tarafından yapıldıktan
sonra kullanılmalıdır. Gebelik süresince geniş yüzeylere uzun süreli uygulanmamalıdır.
Laktasyon dönemi
Etkin maddelerin anne sütüne geçip geçmediği bugün için bilinmemektedir. İlacın emziren
annelerdeki kullanımına yarar/zarar oranını değerlendirerek ilgili hekim karar vermelidir.
Emzirme döneminde göğüs bölgesine uygulanmamalıdır
Üreme yeteneği/Fertilite
Bildirilmemiştir.
2/64.7. Araç ve makine kullanma yeteneği üzerindeki etkiler
Topikal dermatolojik kullanım ile ilgili olarak, araç ve makine kullanımı üzerinde bir etki
bildirilmemiştir.
4.8. İstenmeyen Etkiler
Çok yaygın (≥1/10); yaygın (≥ 1/100 ila ≤1/10); yaygın olmayan (≥1/1.000 ila ≤1/100);
seyrek (≥1/10.000 ila ≤1/1.000); çok seyrek (≤1/10.000), bilinmiyor (eldeki verilerden
hareketle tahmin edilemiyor).
Deri ve deri altı doku hastalıkları
Çok seyrek: alerjik deri reaksiyonu
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; Tel:0800 314 00 08; Faks:0 312 218 35 99)
4.9. Doz aşımı ve tedavisi
Önerildiği şekilde kullanıldığında, herhangi bir doz aşımı ya da intoksikasyon
beklenmemektedir.
5. FARMAKOLOJİK ÖZELLİKLERİ
5.1. Farmakodinamik özellikler
Farmakoterapötik gurup:
Kas-İskelet sistemi ilaçları
Perkütan uygulama için analjezik, antieksüdatif/antifilojistik ajan
ATC kodu: M02AC55
Essinin hedef sahası damar duvarıdır. Enflamasyon nedeniyle geçirgenlik arttığında, essin
doku arasına sıvı sızmasını azaltarak eksüdasyonu önler ve oluşmuş ödemin absorbe
edilmesini hızlandırır. Etki mekanizması kapiller açıklıkların geçirgenliğindeki bir değişikliğe
dayanır. Ayrıca, essin kılcal damar direncini de arttırıp, enflamatuvar süreci engeller ve mikro
dolaşımı daha iyi hale getirir.
Dietilamin salisilat (DEAS) bilinen bir analjezik etkiye sahiptir. Deriye serbestçe nüfuz eder
ve etkilenmiş alanın derinliklerinde analjezik etkisini ortaya çıkarır. DEAS’ın ek antifilojistik
etkisi essinin anti-enflamatuvar etkisini arttırır ve böylece hastalığa neden olan unsurlar ile
mücadele eder.
İnsan farmakolojisi konusunda, deneysel olarak oluşturulmuş hematom (enjeksiyon nedenli
hematom) modelini kullanan üç randomize, plasebo kontrollu, çift kör araştırmada, essin ve
3/6DEAS’in basınca hassasiyeti azaltma ve hematomun abzorbe edilmesini sağlama etkini
göstermek mümkün olmuştur.
Tedavinin ilk 24 saatinde ve 19 günlük sürede plasebo ve ayrı bileşenler essin ve DEAS ile
kıyaslandığında, basınca karşı hassasiyette anlamlı seviyede daha fazla azalma olduğu
gözlenmiştir. Diğer yandan, ayrı bileşenlerin her biri de plasebodan daha üstün etkiye sahipti.
Aynı modelde referans preparat diklofenak ve plasebo ile karşılaştırıldığında, her iki aktif
araştırma ilacının plaseboya karşı açık üstünlüğü kayda geçmiştir. Essin ve DEAS ile
diklofenak arasındaki karşılaştırma test preparatı lehine bir eğilim olduğunu göstermiştir.
5.2. Farmakokinetik özellikler
Genel özellikler
Emilim:
Perkütan abzorbsiyonunu incelemek için 3H essin farelerin, sıçanların, kobayların ve
domuzların sırt ve karın derisine uygulandı. Uygulama sahasını kapatmak için bandaj
kullanıldı. Bütün türlerde emilim oranı (1-2 günlük atılımdan tahmin edilen) düşüktü;
uygulanan dozun < %2 olarak hesaplandı. Sonuçlar essinin deri tarafından emildiğini ve
deriye nüfuz ettiğini göstermektedir.
Yüzeysel uygulama sonrasındaki essin emilimini belirlemek için bir klinik-farmakolojik
inceleme yapıldı. Deney bir açık çalışma olarak gerçekleştirildi. Denekler cerrahi tedavi
gerektiren hemoroidli 20 hastadan oluşuyordu. Ameliyat öncesinde 7 gün süreyle hasta deri
sahasına %2’lik essin krem uygulandı. Ameliyat edilen sahadan alınan doku örneklerindeki,
derinin alt tabakası ve deri altı dokusundaki, essin konsantrasyonun belirlenmesi, 0’dan
anlamlı ölçüde farklı essin konsantrasyonları olduğunu göstermiştir (p < 0,001). Ayrıca,
derinin alt tabakası, deri altı ve yağ dokusundan oluşan ayrı doku örneklerindeki
konsantrasyonlarda anlamlı bir farklılık olduğu görülmüştür.
14C dietilamin salisilat metabolizması da incelendi. Emilim oranı ortalama %14 olan 48
saatlik atılım oranının belirlenmesi ile tahmin edildi.
Essin ve DEAS içindeki analjezik bileşenin perkütan emilimini belirlemek için Wistar
sıçanlarının sırt derisine 14C dietilamin salisilat uygulandı. Emilim oranını belirlemek
amacıyla 14C aktivitesinin safra ve idrar yolu ile atılımı ölçüldü.
Dağılım:
Toplam etkinlik konsantrasyonu, geçici olmayan etkinlik ve essin etkinliği (ince tabaka
kromatografi sonrası) uygulamadan sonraki farklı zamanlarda çeşitli dokular ve organlar
üzerinde belirlendi. Ancak uygulama alanı altında, hatta daha derinde uzanan kas dokusunda
görece olarak daha yüksek essin konsantrasyonu tespit edildi.
Ek ölçümler çeşitli organ ve dokulardaki plazma konsantrasyonlarının belirlenmesini
içeriyordu. Perkütan uygulamadan yirmi dört saat sonra domuzlarda uygulama alanındaki deri
altında ve kas dokularında ölçülen geçici olmayan etkinlik konsantrasyonu kandakinden
yaklaşık 50 kat daha yüksekti. Alt deri tabakası ve deri altında tepe etkinlik seviyelerine
uygulamadan 6 saat sonra ulaşıldı.
4/6İnceleme süresince, derinin alt tabakasındaki ve deri altındaki etkinlik artan dağılma
nedeniyle düştü. Ancak kas dokularında etkinlik arttı. İnce tabaka kromatografisi bu etkinliğin
yaklaşık %50’sinin özdeş essin olduğunu göstermiştir. Böylece istenen çok yüksek essin
konsantrasyonlarına uygulama sahasındaki kas dokularında yerel olarak ulaşılmakta ve
sistemik dolaşıma kayda değer miktarda ilaç karışmamaktadır.
Uygulamadan sonraki farklı zamanlarda organ ve dokularda ölçülen 14C dietilamin salisilat
etkinliği düşük olmasına karşın, tedavi edilen deri sahasında yüksek etkinlik
konsantrasyonları kaydedildi.
Atılım:
Safra ve idrar ile atılım gerçekleşmektedir.
Bu farmakokinetik davranışa dayanarak essinin perkütan tedavi için çok uygun olduğu
güvenle söylenebilir.
5.3. Klinik öncesi güvenlik verileri
Yerel ve sistemik tolere edilebilirlik incelemeleri fareler, tavşanlar ve domuzlar üzerinde
yapılmıştır.
Farelerde ve tavşanlarda tıraş edilmiş sırt derisine 4 hafta süreyle 200 veya 500 mg essin ve
DEAS uygulandı. Ne makroskopik ne de histolojik olarak yerel deri hasarı oluştuğu görüldü.
Jel uygulanmasından sonraki kontrollarde hafif epiderm akantozisi, epiderm altına kronik
enflamatuar selülerin filtrasyon şeklinde değişiklikler de gözlenmiştir. Deney tüm bulguların
geriye dönüşlü olduğunu göstermiştir.
Yerel mokoza toleransını incelemek için 100 mg essin ve DEAS bir kere gözün konjuktiva
kesesine uygulandı. Konjuktivada düşükten yüksek seviyeye kadar değişen enflamatuvar
değişiklikler oluştu ancak bunlar 7 gün içinde tamamen geçti. Uygulamadan sonra gözlerin 2
dakika süreyle durulanması tahrişi açıkça azalttı.
Uzun süreli bir deneyde, 300, 1500 veya 4000 mg/kg ilaç sırt derisine uygulandı.
Makroskopik muayene en yüksek doz gurubunda yer yer eritemler olduğunu gösterdi.
Histolojik muayene, özgün olmayan deri tepkileri, örn. süpüratif püstüllü dermatit, epidermal
hiperplazi ve hiperkeratoz, dışında, özgün bir tepki olmadığını gösterdi. Maddeye bağlı
sistemik etkiler de gözlenmedi.
6. FARMASÖTİK ÖZELLİKLERİ
6.1. Yardımcı maddelerin listesi
Lavanta yağı
Portakal çiçeği yağı (Neroli)
Karbomer (Karbopol 980)
Makrogol-6-Gliserol Kaprilokaprat (Softigen 767)
EDTA Disodyum
Trometamol
İzopropil alkol
Saf su
5/66.2. Geçimsizlikler
Geçerli değildir.
6.3. Raf ömrü
24 ay.
6.4. Saklamaya yönelik özel tedbirler
25ºC’nin altında oda sıcaklığında saklayınız.
6.5. Ambalajın niteliği ve içeriği
50 g’lık alüminyum tüp.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Tripharma İlaç San. ve Tic. A.Ş.
Reşitpaşa Mahallesi, Eski Büyükdere Caddesi
No:4 34467
Maslak/Sarıyer/İstanbul
8. RUHSAT NUMARASI
2017/175
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 07.04.2017
Ruhsat yenileme tarihi:
10. KÜB’ÜN YENİLEME TARİHİ
6/6