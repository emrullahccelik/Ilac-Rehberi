KISA ÜRÜN BİLGİSİ
1. BEŞERİ TIBBİ ÜRÜNÜN ADI
RHİNOCORT® AQUA 64 mikrogram (µg)/doz Nazal İnhalasyon İçin Sprey
Süspansiyon
2. KALİTATİF VE KANTİTATİF BİLEŞİM
Budesonid 1.28 mg/ml (64 µg /doz)
Yardımcı maddeler için Bölüm 6.1’e bakınız.
3. FARMASÖTİK FORM
Burun spreyi, süspansiyon.
4. KLİNİK ÖZELLİKLER
4.1. Terapötik endikasyonlar
Mevsimsel alerjik ve yıl boyu süren alerjik/alerjik olmayan rinit.
Nazal poliplerin tedavisi
Polipektomiden sonra nazal poliplerin önlenmesi.
4.2. Pozoloji ve uygulama şekli
Doz hastanın durumuna göre kişisel olarak ayarlanmalı ve semptomların kontrol
altında tutulmasını sağlayan en düşük doz kullanılmalıdır.
Rinit
Erişkinler, yaşlılar ve 6 yaşından büyük çocuklar: Tedavi başlangıcında günde 256
mikrogram önerilir. Bu doz, günde tek doz olarak sabahları uygulanabilir veya iki
uygulamaya bölünerek sabahları ve akşamları verilebilir.
Örneğin:
Sabahları her bir burun deliğine 128 mikrogram (2x64 mikrogram)
veya
Sabahları ve akşamları her bir burun deliğine 64 mikrogram.
Günde 256 mikrogramın üzerindeki dozların etkinliği arttırdığına ilişkin bir veri
yoktur.
Mevsimsel ve yıl boyu süren alerjik rinitli hastalarda, Rhinocort Aqua’nın ilk
dozundan sonra 10 saat içinde nasal semptomlarda iyileşme (plaseboya kıyasla)
görülmüştür. Bu, biri saman nezlesine neden olan bir çevresel maruziyet ünitesine
denk polene maruz bırakılmış mevsimsel alerjik rinitli hastalarda, diğeri dört haftalık
çok merkezli çalışmada yıl boyu alerjik riniti olan hastalarda çift kör, plasbebo
kontrollü, randomize, paralel-grup çalışmalar ile gösterilmiştir.
Genellikle 1-2 hafta içinde istenilen klinik etki elde edildikten sonra idame dozu,
semptomların kontrol altında tutulmasına yetecek en düşük doza kadar azaltılmalıdır.
Klinik çalışmalar, bazı hastalar için sabahları her bir burun deliğine 32 mikrogram
uygulamanın yeterli olabileceğini göstermiştir.
1 / 6Mevsimsel rinitin tedavisine, mümkünse alerjenle karşılaşılmadan başlanmalıdır.
Alerjinin yol açtığı göz belirtileri için bazen ek tedavilerin de uygulanması gerekli
olabilir.
Nazal poliplerin tedavisi ve önlenmesi
Önerilen doz günde 256 mikrogramdır. Bu doz, günde tek doz olarak sabahları veya
sabah ve akşam olmak üzere günde iki uygulama şeklinde verilebilir.
İstenilen klinik etki elde edildikten sonra idame dozu, semptomların kontrol altında
tutulmasına yetecek en düşük doza kadar azaltılmalıdır.
4.3. Kontrendikasyonlar
Bileşimindeki maddelere aşırı duyarlılığı olan hastalarda kullanılmamalıdır.
4.4 Özel kullanım uyarıları ve önlemleri
Glukokortikosteroidlerin yüksek dozlarda ya da uzun süre kullanılması,
hiperkortisizm bulgu ve belirtilerine, hipotalamus-hipofiz-adrenal işlevlerinin
baskılanmasına ve/veya çocuklarda büyüme geriliğine yol açabilir.
Nazal yoldan kullanılan glukokortikosteroidlerin, çocuklar üzerinde uzun dönemdeki
etkileri tam olarak bilinmemektedir. Hangi yoldan olursa olsun uzun süreli
glukokortikosteroid alan çocukların büyümeleri yakından izlenmeli ve
glukokortikosteroidlerin yararları ile büyüme geriliği olasılığı kıyaslanmalıdır.
Karaciğer işlevlerinin azalması, kortikosteroidlerin eliminasyonunu etkileyebilir.
Bununla birlikte, sağlıklı insanlarda ve sirozlu hastalarda intravenöz yoldan
uygulanan budesonidin farmakokinetik özellikleri benzerdir. Oral yoldan uygulanan
budesonidin farmakokinetiği, karaciğer fonksiyonları kısıtlanmış olanlarda değişir,
sistemik yararlanımı artar. Ancak Rhinocort Aqua ile uygulanan budesonidin sistemik
biyoyararlanımında sindirim sisteminden emilen budesonidin katkısı çok az
olduğundan bu durumun klinik açıdan önemi sınırlıdır.
Akciğer tüberkülozlu hastaların özel olarak izlenmesi gerekebilir.
4.5 Diğer tıbbi ürünler ile etkileşimler ve diğer etkileşim şekilleri
Budesonidin, rinit tedavisinde kullanılan hiçbir ilaçla etkileşimi gözlenmemiştir.
Budesonid, temel olarak sitokrom P450’nin alt grubu olan CYP3A ile metabolize
olur. Ketokonazol gibi bu enzimi inhibe eden maddelerle birlikte kullanıldığında
budesonidin sistemik yararlanımı artar. Bununla birlikte Rhinocort Aqua ve
ketokonazolün kısa bir süre birlikte kullanılmalarının klinik açıdan önemi sınırlıdır.
Önerilen dozlarda, oral yoldan uygulanan budesonidin farmakokinetiği üzerinde
simetidinin etkisi hafif, ancak klinik açıdan önemsizdir.
4.6 Gebelik ve laktasyon
Genel tavsiye
Gebelik kategorisi B’dir.
2 / 6Gebelik dönemi
Prospektif epidemiyolojik çalışmaların sonuçları ve tüm dünyadaki pazarlama sonrası
deneyimler gebeliğin erken döneminde inhale veya intranazal budesonid kullanımının
genel konjenital malforasyonlar açısından artmış risk oluturmadığını işaret
etmektedir. Diğer ilaçlarda olduğu gibi gebelik döneminde budesonid
uygulanmasında anneye olan yararın fetüs üzerindeki risklere karşı tartılması
gerekmektedir.
Laktasyon dönemi
Budesonid anne sütüne geçer. Ancak Rhinocort Aqua’nın normal tedavi dozlarında
emzirilen bebek üzerinde bir etkisi olması beklenmez. Rhinocort Aqua laktasyon
döneminde kullanılabilir.
4.7 Araç ve makine kullanımı üzerindeki etkiler
Rhinocort Aqua araç ve makine kullanma yeteneğini etkilemez.
4.8 İstenmeyen etkiler
Yaygınlık sınıflandırması Sistem organ sınıfları Adver ilaç reaksiyonları
Yaygın Solunum yolu, göğüsle Hemorajik sekresyon ve
(<1/10 ila ≥1/100) ilgili ve mediastinal burun kanaması
bozukluklar
Nazal iritasyon
Yaygın olmayan Bağışıklık sistemi Ani ve gecikmiş aşırı
(<1/100 ila ≥1/1.000) bozuklukları duyarlılık reaksiyonları;
ürtiker, döküntü, dermatit,
anjiyoödem ve kaşıntı dahil
Çok seyrek Solunum yolu, göğüsle Mukoz membran ülserleri
(<1/10.000) ilgili ve mediastinal Nazal septum perforasyonu
bozukluklar
Bağışıklık sistemi Anaflaktik reaksiyon
bozuklukları
4.9 Doz aşımı ve tedavisi
Çok yüksek dozlarda olsa bile Rhinocort Aqua ile akut doz aşımının klinik açıdan
sorun oluşturması beklenmez.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kortikosteroidler (glukokortikosteroidler) (topikal nazal)
ATC kodu : R01AD05
3 / 6Budesonid, lokal antiinflamatuar etkisi güçlü bir glukokortikosteroiddir.
Glukokortikosteroidlerin rinit tedavisindeki etki mekanizması tam olarak
aydınlatılamamıştır. İnflamatuar mediyatörlerin salgılanmasının inhibisyonu ve
sitokinlerce yönlendirilen immün yanıtların inhibisyonu gibi antiinflamatuar etkiler
muhtemelen önemlidir. Glukokortikosteroid reseptör afinitesine göre
değerlendirildiğinde, budesonidin entrensek etki gücü prednizolondan yaklaşık 15 kat
fazladır.
Mevsimsel alerjik rinitte nazal budesonid (Rhinocort nazal inhaler (pMDI)), oral
budesonid ve plasebonun karşılaştırıldığı bir çalışmada, budesonidin terapötik
etkilerinin tamamen lokal etkisiyle açıklanabileceği görülmüştür.
Profilaktik olarak uygulanan budesonidin, nazal provakosyon sonucu ortaya çıkan
eozinofili ve hiperreaktiviteye karşı koruyucu etkileri olduğu gösterilmiştir.
Önerilen dozlarda kullanılan Rhinocort Aqua, bazal plazma kortizol düzeyini ya da
ACTH uyarısına alınan yanıtı klinik açıdan anlamlı bir şekilde etkilemez. Bununla
birlikte, sağlıklı gönüllülerde kısa süreli Rhinocort Aqua uygulamasından sonra
plazma ve üriner kortizol düzeyinde doza bağlı bir baskılanma gözlenmiştir.
5.2. Farmakokinetik özellikler
Absorbsiyon:
Rhinocort Aqua içindeki budesonidin sistemik yararlanımı, ölçülü dozun % 33’üdür.
Yetişkinlerde, Rhinocort Aqua ile uygulanan 256 mikrogram budesonidin en yüksek
plazma konsantrasyonu olan 0.64 nmol/l ye 0.7 saat içinde ulaşılır. 256 mikrogram
budesonid uygulanmasından sonra eğrinin altında kalan alan (AUC), yetişkinlerde 2.7
nmol*saat/litre’dir.
Dağılım:
Budesonidin dağılım hacmi yaklaşık 3 L/kg dır. Plazma proteinlerine %85-90
oranında bağlanır.
Metabolizma:
Budesonid, karaciğerden ilk geçiş sırasında yüksek oranda ( ~ %90) metabolize olarak
glukokortikoid aktivitesi düşük metabolitlerine ayrılır. En önemli metabolitleri olan
6β-hidroksibudesonid ve 16α-hidroksiprednizolonun glukokortikoid aktivitesi,
budesonid aktivitesinin %1 inden daha azdır. Budesonid, temel olarak sitokrom
P450’nin alt grubu olan CYP3A ile metabolize olur. Budesonid burunda lokal
metabolik inaktivasyona uğramaz.
Eliminasyon:
Metabolitleri ya da konjuge şekilde, temel olarak böbrekler aracılığıyla atılır. İdrarda
değişmemiş budesonid bulunmaz. Budesonidin sistemik klerensi yüksektir (yaklaşık
1.2 litre/dakika) ve intravenöz uygulamadan sonra plazma yarılanma süresi yaklaşık
2-3 saattir.
Doğrusallık:
Klinikte kullanılan doz sınırları içinde budesonidin kinetiği dozla orantılıdır.
4 / 6Çocuklar
Rhinocort Aqua ile 256 mikrogram budesonid uygulanmasından sonra eğrinin altında
kalan alan (AUC), çocuklarda 5.5 nmol*saat/litre’dir. Bu durum, sistemik
glukokortikosteroid etkisinin yetişkinlere kıyasla çocuklarda daha yüksek olduğunu
göstermektedir.
5.3. Klinik öncesi güvenlilik verileri
Akut, subakut ve kronik toksisite çalışmaları; kilo alma hızının azalması, lenfoid
dokular ile adrenal korteks atrofisi gibi budesonidin sistemik etkilerinin, diğer
glukokortikosteroidlerin uygulanmasında gözlenelerden daha hafif ya da benzer
olduğunu göstermiştir.
Altı farklı test yönteminde budesonidin mutajenik ya da klastojenik etkisi
saptanamamıştır.
Bir karsinojenite çalışmasında gözlenen erkek sıçanlardaki beyin glioma insidans
artışı, tekrarlanan diğer çalışmada gözlenmemiştir. Bu çalışmada, glioma insidansı
aktif tedavi (budesonid, prednizolon, triamsinolon asetonid) ile kontrol gruplarında
aynı bulunmuştur.
İlk karsinojenite çalışmasında erkek sıçanlarda gözlenen karaciğer değişiklikleri
(primer hepatoselüler tümörler), yinelenen çalışmada da hem budesonid hem de
referans glukokortikosteroidlerin uygulandığı gruplarda tekrar gözlenmiştir. Bu
etkilerin, bir reseptör etkisine bağlı olması ve bu nedenle bir sınıf etkisi göstermesi
kuvvetle olasıdır.
Klinik deneyimlere göre, budesonid ya da diğer glukokortikosteroidlerin insanlarda
beyin gliomalarını ya da primer hepatoselüler tümörleri indüklediği yolunda hiçbir
işaret yoktur.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz (E460)
Karboksimetil selüloz sodyum (E466)
Glikoz (susuz)
Polisorbat 80 (E202)
Disodyum edetat
Potasyum sorbat
Hidroklorik asit (pH ayarı için)
Saf su
6.2. Geçimsizlikler
Bu ürün için geçerli değildir.
6.3. Raf ömrü
24 ay
5 / 66.4. Saklamaya yönelik özel uyarılar
25 0C’nin altındaki oda sıcaklığında saklanmalıdır. Dondurulmamalıdır.
6.5. Ambalajın niteliği ve içeriği
Her ml’sinde 0.64 mg budesonid içeren 10 ml (120 dozluk) sprey süspansiyon; sprey
pompası ve nazal aplikatörü olan kahverengi cam şişeler.
6.6. Beşeri tıbbi üründen arta kalan maddelerin imhası ve diğer özel önlemler
Rhinocort Aqua’yı ilk kez kullanmadan önce nazal aplikatör ilaç ile doldurulmalıdır.
Bunun için şişeyi çalkalayınız ve düzgün bir püskürtme elde edinceye kadar havaya
püskürtünüz. Bu etki yaklaşık 24 saat sürer. Bir sonraki dozu almadan önce daha uzun
bir süre geçerse nazal aplikatör tekrar ilaç ile doldurulmalıdır. Bu kez havaya 1
püskürtme yapmak yeterlidir.
Hastaların Rhinocort Aqua’yı nasıl kullanacağı, ilaç kutusundaki kullanma
talimatında anlatılmaktadır.
7. RUHSAT SAHİBİ
AstraZeneca İlaç Sanayi ve Ticaret Ltd. Şti.
Büyükdere Cad. Yapı Kredi Plaza, B Blok, Kat : 4
Levent 34330, İstanbul
8. RUHSAT NUMARASI
RHİNOCORT® AQUA 64 mikrogram (µg) /doz Nazal İnhalasyon İçin Sprey
Süspansiyon: 211/92
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 03 Temmuz 2007
Ruhsat yenileme tarihi: 03 Temmuz 2012
10. KÜB’ÜN YENİLENME TARİHİ
Sağlık Bakanlığı Onay Tarihi: 16.05.2011
6 / 6