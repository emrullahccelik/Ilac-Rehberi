1 
 KISA ÜRÜN BİLGİSİ  
Bu ilaç  ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Sağlık mesle ği mensuplarının şüpheli advers reaksiyonları TÜFAM’a 
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?  
 
1. BEŞERİ TİBBİ ÜRÜNÜN ADI  
MAVENCLAD 10 mg tablet  
Sitotoksik  
2. KALİTATİF VE KANTİTATİF BİLEŞİM İ 
Etkin madde:  
Her bir tablet 10 mg kladribin içermektedir.  
Yardımcı maddeler:  
Her bir tablet 64 mg sorbitol içermektedir.  
Yardımcı maddelerin tam listesi için bkz. bölüm 6.1. 
3. FARMASÖTİK FORM  
Tablet.  
8,5 mm çaplı, bir tarafında ‘C’ ve diğer tarafında ‘10’ kazınmış olan beyaz, yuvarlak, bikonveks 
tabletler.  
4. KLİNİK ÖZELLİKLER  
4.1 Terapötik endikasyonlar  
MAVENCLAD, klinik ya da görüntüleme özellikleri ile tanımlanmış yüksek hastalık aktivitesi gösteren ataklarla seyreden multipl sklerozu (RMS) olan erişkin hastaların tedavisinde endikedir (bkz. Bölüm 5.1). 
4.2 Pozoloji ve uygulama şekli  
Tedavi , MS tedavisinde deneyimli bir hekim tarafından başlatılmalı ve onun denetiminde 
olmalıdır.  
Pozoloji/uygulama sıklığı ve süresi:  
Önerilen kümülatif doz, 1,75 mg/kg/yıl olarak 1 tedavi küründe uygulanan şekilde 2 yıllık 
sürede 3,5 mg/kg vücut ağırlığıdır. Her tedavi kürü, bir tanesi ilgili tedavi yılının ilk ayının 
başında ve diğeri ikinci ayının başında olmak üzere 2 tedavi haftasından oluşur. Tıbben gerekliyse (örneğin lenfositlerin yeniden yapılanması için), 2. yıldaki tedavi kürü 6 aya kadar 
ertelenebilir. Her tedavi haftası, hastanın vücut ağırlığına göre günlük tek doz şeklinde 10 mg 
2 
 veya 20 mg (bir veya iki tablet) aldığı 4 veya 5 günden oluşur. Ayrıntılar için bkz. aşağıdaki 
Tablo 1 ve 2.  
2 tedavi kürünün tamamlanmasını takiben, 3. ve 4. yıllarda başka kladribin tedavisi gerekmez 
(bkz. bölüm 5.1). 4 yıldan sonra tedaviye yeniden başlanması konusunda herhangi bir çalışma yapılmamıştır.  
Tedavi başlama ve devam etme kriterleri:  
Lenfosit sayıları  
• 1. yılda , tedavi başlanmadan önce normal,  
• 2. yılda , tedavi başlanmadan önce en az 800 hücre/mm3 olmalıdır.  
Gerekli olduğunda, 2. yıldaki tedavi kürü, lenfositlerin geri kazanılması için 6 aya kadar ertelenebilir. Bu geri kazanım 6 aydan uzun sürerse hastaya kladribin tabl et verilmemelidir.  
Doz dağılımı: 
2 yıllık tedavi boyunca toplam dozun dağılımı Tablo 1’de verilmiştir. Bazı ağırlık aralıkları için tablet sayısı, bir tedavi haftasından diğerine değişim gösterebilir. 40 kg’den az ağırlıktaki hastalarda oral kladribin kullanımı araştırılmamıştır.  
 
Tablo 2’de, tedavi haftası başına toplam tablet sayısının her bir güne göre dağılımı 
gösterilmiştir. Her tedavi haftasındaki günlük kladribin dozlarının, 24 saatlik aralıklarla her gün yaklaşık aynı zamanda alınması önerilir. Eğer günlük doz iki tabletten oluşuyorsa her iki tablet birlikte tek doz olarak alınır. 
 
          Tablo 1 Her tedavi yılında hasta ağırlığına göre tedavi haftası başına kladribin dozu  
Ağırlık aralığı Tedavi haftası başına mg cinsinden doz (tablet sayısı)  
kg Tedavi haftası 1  Tedavi haftası 2  
40 ila <50  40 mg (4 tablet)  40 mg (4 tablet)  
50 ila <60  50 mg (5 tablet)  50 mg (5 tablet)  
60 ila <70  60 mg (6 tablet)  60 mg (6 tablet)  
70 ila <80  70 mg (7 tablet)  70 mg (7 tablet)  
80 ila <90  80 mg (8 tablet)  70 mg (7 tablet)  
90 ila <100  90 mg (9 tablet)  80 mg (8 tablet)  
100 ila <110  100 mg (10 tablet)  90 mg (9 tablet)  
110 ve üzeri  100 mg (10 tablet)  100 mg (10 tablet)  
 
3 
 Tablo 2 T ablet  sayısı/hafta günü  
Haftalık toplam tablet sayısı  1. Gün 2. Gün 3. Gün 4. Gün 5. Gün 
4 1 1 1 1 0 
5 1 1 1 1 1 
6 2 1 1 1 1 
7 2 2 1 1 1 
8 2 2 2 1 1 
9 2 2 2 2 1 
10 2 2 2 2 2 
Unutulmuş bir doz, tedavi programına göre aynı günde hatırlanır hatırlanmaz alınmalıdır.  
Unutulmuş bir doz, sonraki gün sonraki planlanmış doz ile birlikte alınmamalıdır. Unutulmuş 
bir doz durumunda, hasta unutulmuş doz sonraki gün almalı ve o tedavi haftasındaki gün sayısını uzatmalıdır. Eğer iki ardışık gün unutulursa aynı kural geçerlidir ve tedavi haftasında ki 
gün sayısı iki gün uzatılır. 
Diğer oral tıbbi ürünlerle eş zamanlı kullanım  
Kladribin uygulaması yapılan sınırlı sayıdaki günde, MAVENCLAD ile başka herhangi bir tıbbi ürün uygulamasının en az 3 saat arayla yapılması önerilir (bkz. bölüm 4.5). 
Uygulama şekli  
MAVENCLAD oral kullanım içindir. Tabletler, su ile alınmalı ve çiğnemeden yutulmalıdır. 
Tabletler gıda alımından bağımsız olarak alınabilir.  
Tabletler kaplı olmadığı için blisterden çıkarılır çıkarılmaz bir an önce yutulmalı ve herhangi bir yüzeye konulmamalı ya da dozlama için gerekenden daha uzun süre boyunca 
tutulmamalıdır. Tablet bir yüzeyde bırakılırsa ya da blisterden kırılmış ya da parçalanmış tablet çıkarsa, alan iyice yıkanmalıdır.  
Hastanın elleri tablet tutarken kuru olmalı ve sonrasında iyice yıkanmalıdır. 
Özel popülasyonlara ilişkin ek bilgiler:  
Böbrek yetmezliği : 
Böbrek yetmezliği olan hastalarda özel çalışma yürütülmemiştir.  
 
Hafif böbrek yetmezliği (kreatinin klirensi 60 ila 89 ml/dk) olan hastalarda doz ayarlaması 
gerekli görülmez (bkz. bölüm 5.2). 
Orta veya şiddetli böbrek yetmezliği olan hastalarda güvenlilik ve etkililik gösterilmemiştir. Bu 
nedenle kladribin bu hastalarda kontrendikedir (bkz. bölüm 4.3). 
Karaciğer yetmezliği : 
Karaciğer yetmezliği olan hastalarda özel çalışma yürütülmemiştir.  
4 
 Hafif karaciğer yetmezliği olan hastalarda doz ayarlaması gerekmez çünkü kladribin 
eliminasyonunda karaciğer fonksiyonunun önemi ihmal edilebilir olarak değerlendiri lir (bkz. 
bölüm 5.2). 
 Veri bulunmadığı ndan k ladribin’in orta veya şiddetli karaciğer yetmezliği (Child -Pugh skoru 
>6) olan hastalarda kullanılması önerilmez. Pediyatrik popülasyon:  
MAVENCLAD’ın 18 yaş altı çocuklardaki güvenlilik ve etkililiği gösterilmemiştir. Veri 
mevcut değildir. 
Geriyatrik popülasyon:  
Kladribin yaşlı hastalarda kullanılırken, daha yüksek karaciğer veya böbrek fonksiyonu azalma 
sıklığı potansiyeli, eş zamanlı hastalıklar ve diğer tıbbi tedaviler hesaba katılarak dikkatli 
olunması önerilmektedir. 
4.3 Kontrendikasyonlar  
MAVENCLAD a şağıdaki durumlarda kontrendikedir:  
• Etkin maddeye veya bölüm 6.1’de listelenen yardımcı maddelerden birine aşırı 
duyarlılık. 
• İnsan immün- yetmezlik virüsü (HIV) enfeksiyonu. 
• Aktif kronik enfeksiyon (tüberküloz veya hepatit).  
• Halihazırda immünosupresif veya miyelosupresif tedavi alan hastalar dahil olmak üzere 
immün -kompromize hastalarda kladribin tedavisi başlanması (bkz. bölüm 4.5). 
• Aktif malignite.  
• Orta veya şiddetli böbrek yetmezliği (kreatinin klirensi <60 ml/dk) (bkz. bölüm 5.2). 
• Gebelik ve emzirme (bkz. bölüm 4.6). 
 
4.4 Özel kullanım uyarıları ve önlemleri  
Hematolojik izlem 
Kladribinin etki şekli, lenfosit sayısında azalmayla yakından ilişkilidir. Lenfosit sayısı üzerindeki etki doz bağımlıdır. Klinik çalışmalarda nötrofil sayısında, kırmızı kan hücresi 
sayısında, hematokritte, hemoglobinde ya da platelet sayısında başlangıç değerlerine kıyasla azalmalar da gözlenmiştir ancak bu parametreler genellikle normal sınırlar dahilinde kalır. 
Kladribinin, hematolojik profili etkileyen diğer maddeler önces inde ya da onlarla eş zamanlı 
uygulanması durumunda additif hematolojik advers reaksiyonlar da beklenebilir (bkz. bölüm 
4.5). 
Lenfosit sayıları,  
• Tedavi başlanmadan önce 1. yılda, 
• Tedavi başlanmadan önce 2. yılda, 
5 
 • Her tedavi yılında tedavi başladıktan 2 ve 6 ay sonra belirlenmelidir. Lenfosit sayısı 500 
hücre/mm3 düzeyinin altındaysa değerler tekrar artana kadar aktif olarak izlenmelidir. 
Hastanın lenfosit sayılarına dayalı tedavi kararları için bölüm 4.2’ye ve aşağıdaki 
‘Enfeksiyonlar’ alt bölümüne bakınız.  
Enfeksiyonlar  
Kladribin vücudun immün savunmasını azaltabilir ve enfeksiyon ihtimalini arttırabilir. 
MAVENCLAD tedavisi ile ölümle sonuçlanan olaylar da dahil olmak üzere ciddi, şiddetli ve 
fırsatçı enfeksiyonlar gözlenmiştir.  Kladribin başlanmadan önce HIV enfeksiyonu, aktif 
tüberküloz ve aktif hepatit dışlanmalıdır (bkz. bölüm 4.3). 
Tüberküloz veya hepatit dahil olmak üzere latent enfeksiyonlar aktive olabilir. Bu nedenle, 1. 
yılda ve 2. yılda tedavi başlanmadan önce özellikle tüberküloz ve hepatit B ve C olmak üzere 
latent enfeksiyonlar için tarama yapılmalıdır. MAVENCLAD başlanması, enfeksiyon yeterli 
şekilde tedavi edilene kadar ertelenmelidir.  
Akut enfeksiyonu olan hastalarda da enfeksiyon tamamen kontrol edilene kadar kladr ibin 
başlanmasının ertelenmesi düşünülmelidir.  
Varisella zoster virüsüne maruziyet öyküsü olmayan hastalarda özel dikkat önerilmektedir. Kladribin tedavisi başlanmadan önce antikor -negatif hastalarda aşılama önerilmektedir. 
MAVENCLAD tedavisinin başlangıcı , aşılamanın tam etkisinin görülmesini sağlamak için 4 
ila 6 hafta boyunca ertelenmelidir. 
Herpes zoster insidansı kladribin kullanan hastalarda artmıştır. Lenfosit sayıları 200 hücre/mm3 
düzeyinin altına düşürse, grad 4 lenfopeni zamanında yerel standart uygulamaya uygun anti -
herpes profilaksisi düşünülmelidir (bkz. bölüm 4.8). 
Lenfosit sayıları 500 hücre/mm3 düzeyinin altında olan hastalar, özellikle herpes zoster olmak 
üzere enfeksiyona işaret eden bulgu ve belirtiler açısından aktif olarak izlenmelidir.  Eğer bu 
tarz bulgu ve belirtiler görülürse, klinik olarak endike şekilde anti -enfektif tedavi 
başlatılmalıdır. Enfeksiyon uygun şekilde çözülene kadar MAVENCLAD kesilmesi ya da ertelenmesi düşünülebilir. 
Tüylü hücreli  (hairy cell)  lösemi için farklı bir tedavi rejimi ile tedavi gören hastalarda 
parenteral kladribin kullanımıyla progresif multifokal lökoensefalopati (PML) olguları 
bildirilmiştir.  
Kladribin tabletler ile herhangi bir PML vakası rapor edilmemesine rağmen, kladribin tablet tedavisine başlanmadan önce (genellikle önceki 3 ay içinde) manyetik rezonans görüntüleme 
(MRG) yapılmalıdır.  
Maligniteler  
Klinik çalışmalarda, kladribin tedavisi alan hastalarda plasebo alan hastalara kıyasla malignite 
olayları daha sık gözlenmiştir (bkz. bölüm 4.8). 
6 
 MAVENCLAD, aktif maligniteleri olan MS hastalarında kontrendikedir (bkz. bölüm 4.3). 
Önceden malignitesi olan hastalarda tedavi ye başlanmadan önce bireysel bir yarar -risk 
değerlendirmesi gerçekleştirilmelidir. Kladribin tedavisi alan hastalara, standart kanser tarama 
kılavuzlarına uyması tavsiye edilmelidir.  
Karaciğer fonksiyonu  
MAVENCLAD ile tedavi edilen hastalarda, ciddi vakalar da dahil olmak üzere karaciğer hasarı 
yaygın olmayan şekilde bildirilmiştir. 
MAVENCLAD’ı başlatmadan önce, diğer ilaçlarla görülen önceki karaciğer hasarı öyküleri 
veya altta yatan karaciğer bozuklukları ile ilgili kapsamlı bir hasta öyküsü alınmalıdır. 
Hastaların serum aminotransferaz, alkalin fosfataz ve toplam bilirubin düzeyleri tedaviye 
başlamadan önce 1. ve 2. yılda değerlendirilmelidir. Tedavi sırasında, klinik belirti ve semptomlara dayalı olarak karaciğer enzimi ve bilirubin takibi yapılmalıdır. 
Bir hastada klinik belirtiler, açıklanamayan karaciğer enzim yükselmeleri veya hepatik 
disfonksiyonu düşündüren semptomlar (örn. açıklanamayan bulantı, kusma, karın ağrısı, yorgunluk, iştahsızlık veya sarılık ve/veya koyu renkli idrar), serum transaminazları ve total 
bilirubin derhal ölçülmelidir. MAVENCLAD tedavisine, uygun olan şekilde, ara verilmeli veya 
sonlandırılmalıdır.  
Kontrasepsiyon  
1. yılda ve 2. yılda tedavi başlanmadan önce, çocuk doğurma potansiyeli bulunan kadınlara ve 
çocuk sahibi olma potansiyeli olan erkeklere, fetüse ciddi risk potansiyeli ve etkili 
kontrasepsiyon ihtiyacı açısından danışmanlık verilmelidir (bkz. bölüm 4.6). 
Çocuk doğurma potansiyeli bulunan kadınlar, kladribin tedavisi sırasında ve son dozdan sonra 
en az 6 ay boyunca etkili kontrasepsiyon kullanımıyla gebeliği önlemelidir (bkz. bölüm 4.5). 
Erkek hastalar, kladribin tedavisi sırasında ve son dozdan sonraki en az 6 ay boyunca kadın 
partnerlerinin gebeliğini önleyecek önlemler almalıdır. 
Kan transfüzyonları  
Kan transfüzyonu gereken hastalarda, transfüzyon ilişkili greft -versus- host hastalığını önlemek 
için hücresel kan bileşenlerinin ışınlanması önerilmektedir. Hematolog konsültasyonu önerilir. 
Kladribin tedavisine/tedavisinden geçiş  
Daha önceden immünomodülatör veya immünosupresif tıbbi ürünlerle tedavi görmüş 
hastalarda tedaviye başlanmadan önce diğer tıbbi ürünün etki şekli ve etki süresi 
değerlendirilmelidir. Bu tarz ilaçların tedaviden sonra kullanılması durumunda da immün 
sistem üzerinde potansiyel additif bir etki olabileceği değerlendirilmelidir (bkz. bölüm 4.5). 
Başka bir MS tıbbi ürününden geçiş yapılırken başlangıç MRG’si ger çekleştirilmelidir (bkz. 
yukarıdaki ‘Enfeksiyonlar’ alt bölümü). 
7 
 Karaciğer yetmezliği  
Kladribin’in orta veya şiddetli karaciğer yetmezliği (Child -Pugh skoru >6) olan hastalarda 
kullanılması önerilmez (bkz. bölüm 4.2). 
Sorbitol  
MAVENCLAD, sorbitol içerir. Nadir kalıtımsal fruktoz intolerans problemi olan hastaların bu 
ilacı kullanmamaları gerekir.  
Sorbitol (veya fruktoz) içeren ürünler ve diyetle sorbitol (veya fruktoz) alımının birlikte 
uygulanmasının arttırıcı etkisi dikkate alınmalıdır.  
Oral kul lanıma yönelik tıbbi ürünlerdeki sorbitol içeriği, eşzamanlı olarak uygulanan diğer oral 
kullanıma yönelik tıbbi ürünlerin biyoyararlanımını etkileyebilir. 
4.5 Diğer tıbbi ürünler ile etkileşimler ve diğer etkileşim şekilleri  
Bu tıbbi ürün, diğer tıbbi ürünlerle kompleks oluşturabilecek ve potansiyel olarak böyle bir 
ürünün (özellikle düşük çözünürlüğü olan tıbbi ürünler) biyoyararlanımında artışa neden 
olabilecek hidroksipropilbetadeks içerir. Bu nedenle, kladribin uygulaması yapılan sınırlı 
sayıdaki günde, MAVENCLAD ile başka herhangi bir tıbbi ürün uygulamasının en az 3 saat arayla yapılması önerilir.  
İmmünosupresif tıbbi ürünler  
Halihazırda metotreksat, siklofosfamid, siklosporin veya azatiyoprin gibi ilaçlar ile 
immünosupresif veya miyelosupresif tedavi alan ya da kronik kortikosteroid kullanımı olan 
hastalar dahil olmak üzere immün -kompromize hastalarda kladribin tedavisi başlanması immün 
sistem üzerindeki additif etki riski nedeniyle kontrendikedir (bkz. bölüm 4.3). 
Kladribin tedavisi sırasında sistemik kortikosteroidler ile akut kısa süreli tedavi uygulanabilir. 
Diğer hastalık modifiye edici tıbbi ürünler  
Kladribin’in interferon beta ile kullanımı lenfopeni riskinde artışa neden olur. Kladribin’in MS 
için diğer hastalık modifiye edici tedaviler ile kombinasyonunun güvenliliği ve etkililiği 
gösterilmemiştir. Eş zamanlı tedavi önerilmemektedir.  
Hematotoksik tıbbi ürünler  
Lenfosit sayısında kladribine bağlı azalma nedeniyle kladribinin, hematolojik profili etkileyen 
diğer maddeler (örn., karbamazepin) öncesinde ya da onlarla eş zamanlı uygulanması durumunda additif hematolojik advers reaksiyonlar da beklenebilir. Böyle olgularda hematolojik parametrelerin dikkatli izlemi önerilmektedir.  
Canlı veya canlılığı azaltılmış aşılar  
Aktif aşı enfeksiyonu ris ki nedeniyle canlı veya canlılığı azaltılmış aşılar ile aşılamadan sonraki 
4 ila 6 hafta içinde tedavi başlatılmamalıdır. Hastanın beyaz kan hücresi sayıları normal sınırlar 
8 
 içinde değilse kladribin tedavisi sırasında ve sonrasında canlı veya canlılığı aza ltılmış aşılar ile 
aşılamadan kaçınılmalıdır.  
Potent ENT1, CNT3 ve BCRP taşıyıcı inhibitörleri  
Kladribin emilimi düzeyinde, olası tek klinik olarak geçerli etkileşim yolağı meme kanseri 
direnç proteini (BCRP veya ABCG2) gibi görünmektedir. Gastrointestinal  sistemde BCRP’nin 
inhibisyonu, kladribinin oral biyoyararlanımını ve sistemik maruziyetini arttırabilir. BCRP 
substratlarının farmakokinetiğini in vivo  ortamda %20 değiştirebilen  BCRP inhibitörleri 
arasında eltrombopag vardır. 
İn vitro  çalışmalar, kladrib inin dengeleyici nükleozid (ENT1) ve konsantratif nükleozid 
(CNT3) taşıyıcı proteinlerinin substratı olduğuna işaret etmektedir. Buna uygun olarak, 
kladribinin biyoyararlanımını, hücre içi dağılımı ve böbrekten atılımı, dilazep, nifedipin, nimodipin, silostazol, sulindak veya rezerpin gibi potent ENT1 ve CNT3 taşıyıcı inhibitörleriyle değişebilir. Ancak potansiyel kladribin maruziyeti değişiklikleri açısından net 
etkilerin predikte edilmesi güçtür.  
Bu tarz etkileşimlerin klinik geçerliliği bilinmese de 4 ila 5 günlük kladribin tedavisi sırasında 
potent ENT1, CNT3 veya BCRP inhibitörleri ile birlikte uygulamadan kaçınılmalıdır. Eğer bu mümkün değilse, ENT1, CNT3 veya BCRP taşıyıcı inhibisyon özellikleri olmayan veya 
minimum olan alternatif eş zamanlı tıbbi ür ünlerin seçilmesi düşünülmelidir. Bu mümkün 
değilse, bu bileşikleri içeren tıbbi ürünlerin zorunlu minimum doza düşürülmesi, uygulama 
zamanının ayrılması ve dikkatli hasta izlemi önerilmektedir.  
Potent BCRP ve P -gp taşıyıcısı indükleyicileri  
Dışa akış taşı yıcıları BCRP ve P -glikoproteinin (P -gp) potent indükleyicilerinin kladribinin 
biyoyararlanımını ve dağılımı üzerindeki etkileri resmi olarak çalışılmamıştır. Potent BCRP (örn., kortikosteroidler) veya P -gp (örn., rifampisin, St. John’s Wort) taşıyıcısı indükleyicileri 
ile birlikte uygulama yapılması durumunda kladribin maruziyetin olası bir azalma düşünülmelidir. 
 
Hormonal kontraseptifler  
Kladribinin oral hormonal kontraseptiflerle (etinilestradiol ve levonorgestrel) birlikte 
uygulanması, kladribin ile klinik olarak anlamlı bir farmakokinetik etkileşim göstermemiştir. 
Bu nedenle kladribinin eş zamanlı kullanımının hormonal kontraseptiflerin etkinliğini azaltması beklenmemektedir (bkz. bölüm 4.6). 
Özel popülasyonlara ilişkin ek bilgiler:  
Özel popülasyonlara ilişkin olarak herhangi bir etkileşim çalışması yapılmamıştır.  
Pediyatrik popülasyon:  
Pediyatrik popülasyona ilişkin olarak herhangi bir etkileşim çalışması yapılmamıştır . 
9 
 4.6 Gebelik ve laktasyon  
Genel tavsiye  
Gebelik kategorisi: D  
Çocuk d oğurma potansiyeli bulunan kadınlar/Doğum kontrolü (Kontrasepsiyon)  
1. yılda ve 2. yılda tedavi başlanmadan önce, çocuk doğurma potansiyeli bulunan kadınlara ve 
çocuk sahibi olma potansiyeli olan erkeklere, fetüse ciddi risk potansiyeli ve etkili 
kontrasepsiyon ihtiyacı açısından danışmanlık verilmelidir.  
Çocuk doğurma potansiyeli bulunan kadınlarda, 1. ve 2. yılda MAVENCLAD başlanmadan 
önce gebelik dışlanmalı ve kladribin tedavisi sırasında ve son dozdan sonra en az 6 ay boyunca etkili kontrasepsi yon kullanımıyla önlenmelidir. MAVENCLAD tedavisi sırasında gebe kalan 
kadınlar tedaviyi bırakmalıdır. 
Kladribin tedavisi DNA senteziyle etkileşime geçtiği, insan gametogenezi üzerinde advers 
etkiler beklenebilir (bkz. bölüm 5.3). Bu nedenle, erkek hastala r, kladribin tedavisi sırasında ve 
son dozdan sonraki en az 6 ay boyunca partnerlerinin gebeliğini önleyecek önlemler almalıdır. 
Gebelik dönemi  
DNA sentezini inhibe eden diğer maddeler ile yaşanan insan deneyimine göre kladribin, gebelik 
sırasında uygulandığında konjenital malformasyonlara neden olabilir. Hayvanlarda yapılan 
çalışmalar üreme toksisitesi göstermiştir (Bkz: bölüm 5.3). 
MAVENCLAD gebe kadınlarda kontrendikedir (bkz. bölüm 4.3). 
Emzirme  
Kladribinin insan sütüne geçip geçmediği bilinmemektedir. Anne sütü ile beslenen  infantlarda 
ciddi advers reaksiyon potansiyeli nedeniyle, MAVENCLAD tedavisi sırasında ve son dozdan 
sonra 1 hafta boyunca emzirme kontrendikedir (bkz. bölüm 4.3). 
Üreme yeten eği/Fertilite  
Farelerde, fertilite ya da yavrunun üreme fonksiyonu üzerinde etki görülmemiştir. Ancak 
farelerde ve maymunlarda testiküler etkiler gözlenmiştir (bkz. bölüm 5.3). 
Kladribin tedavisi DNA senteziyle etkileşime geçtiği, insan gametogenezi üzerin de advers 
etkiler beklenebilir. Bu nedenle, erkek hastalar, kladribin tedavisi sırasında ve son dozdan 
sonraki en az 6 ay boyunca partnerlerinin gebeliğini önleyecek önlemler almalıdır (yukarıya 
bakınız).  
4.7 Araç ve makine kullanımı üzerindeki etkiler  
MAVENCL AD’ın araç veya makine kullanımı üzerinde etkisi yoktur ya da göz ardı edilebilir 
bir etkisi vardır.  
10 
 4.8 İstenmeyen etkiler  
Güvenlilik profili özeti  
Klinik olarak en ilgili advers reaksiyonlar lenfopeni (%25,6) ve herpes zosterdir  (%3,0). Herpes 
zoster insidansı, grad 3 veya 4 lenfopeni (<500 ila 200 hücre/mm3 veya <200 hücre/mm3) 
zamanında hastaların grad 3 veya 4 lenfopeni yaşamadıkları döneme kıyasla daha yüksekti 
(bkz. bölüm 4.4).  
Advers reaksiyonların tablolaştırılmış  listesi  
Aşağıdaki listede açıklanan advers reaksiyonlar, oral kladribinin kümülatif 3,5 mg/kg dozunda monoterapi olarak kullanıldığı MS klinik çalışmalarının birleştirilmiş verilerinden alınmıştır. Bu çalışmaların güvenlilik veritabanı 923 hastadan oluşmaktadır. Pazarlama sonrası gözeti m 
sırasında tespit edilen advers reaksiyonlar yıldız işaretiyle [*] belirtilmiştir.  
Aşağıdaki tanımlar, buradan sonra kullanılan sıklık terminolojisi için geçerlidir. 
Çok yaygın (≥1/10); yaygın (≥1/100 ila ≤1/10); yaygın olmayan (≥1/1.000 ila ≤1/100); seyrek 
(≥1/10.000 ila ≤1/1.000); çok seyrek (≤1/10.000), bilinmiyor (eldeki verilerden hareketle tahmin edilemiyor).  
Enfeksiyonlar ve enfestasyonlar  
Yaygın:  Oral herpes, dermatomal herpes zoster.  
Çok seyrek:  Tüberküloz (bkz bölüm 4.4). 
Kan ve l enfatik s istem bozuklukları  
Çok yaygın:  Lenfopeni.  
Yaygın:  Nötrofil sayısında azalma. 
Bağışıklık sistemi bozuklukları  
Yaygın:  Kaşıntı, ürtiker, döküntü ve nadir anjiyoödem vakalarını içeren aşırı duyarlılık*.  
 
Hepatobiliyer bozukluklar  
Yaygın olmayan: Karaciğer Hasarı*  
Cilt ve subkutan doku bozuklukları  
Yaygın:  Döküntü, alopesi. 
Seçil en advers reaksiyonların tarifi  
Lenfopeni  
Klinik çalışmalarda 2 yıl süreyle monoterapi şeklindeki kümülatif 3,5 mg/kg kladribin dozuyla tedavi gören hastaların %20 ila %25’inde geçici grad 3 veya 4 lenfopeni gelişmiştir. Grad 4 
lenfopeni, hastaların %1’inden azında görülmüştür. Grad 3 veya 4 lenfopenisi olan en büyük hasta oranı, her yıl ilk kladribin dozundan 2 ay sonra görülmüştür (1. yılda ve 2. yılda grad 3 lenfopenisi olan hastaların oranı %4,0 ve %11,3 ve 1. yılda ve 2. yılda grad 4 lenfopenisi olan 
11 
 hastaların oranı %0 ve %0,4). Çoğu hastanın 9 ay içinde normal lenfosit sayılarına ya da grad 
1 lenfopeniye dönmesi beklenir.  
Şiddetli lenfopeni riskini azaltmak için lenfosit sayıları, kladribin tedavisi öncesinde, sırasında 
ve sonrasında belirlenmelidir (bkz. bölüm 4.4) ve kladribin tedavisinin başlatılmasına ve devam etmesine ilişkin sıkı kriterlere uyulmalıdır (bkz. bölüm 4.2). 
Maligniteler  
Klinik çalışmalarda ve kümülatif 3,5 mg/kg oral kladribin dozuyla tedavi gören hastaların uzun dönemli takibinde, malignite olayları kladribin tedavisi alan hastalarda (10 olay/3.414 hasta -yıl 
[0,29 olay/100 hasta -yıl]) plasebo alan hastalara (3 olay/2.022 hasta -yıl [0,15 olay/100 hasta -
yıl]) kıyasla daha sık gözlenmiştir (bkz. bölüm 4.4). 
Aşırı duyarlılık  
3,5 mg/kg oral kladribin kümülatif dozu ile tedavi edi len hastalarda yapılan klinik çalışmalarda, 
plasebo alan hastalara (%8,4) kıyasla kladribin ile tedavi edilen hastalarda (%11,8) daha sık aşırı duyarlılık olayları gözlenmiştir. Kladribin ile tedavi edilen hastaların %0,3’ünde ciddi aşırı duyarlılık olayları gözlendi ve plasebo alan hiçbir hastada gözlenmedi. Aşırı duyarlılık olayları, 
kladribin ile tedavi edilen hastaların %0,4’ünde ve plasebo alan hastaların %0,3’ünde tedavinin 
kesilmesine neden olmuştur. 
Karaciğer hasarı  
Pazarlama sonrası deneyim sırasında, MAVENCLAD ile zamansal ilişki içinde, ciddi vakalar 
ve tedavinin kesilmesine yol açan vakalar dahil olmak üzere, yaygın olmayan karaciğer hasarı olayları bildirilmiştir.  
Serum transaminazlarının geçici yükselmeleri genellikle normalin üst sınırının (ULN) 5 katından fazlaydı. ULN’ nin 40 katına kadar geçici serum transaminaz yükselmeleri ve/veya 
geçici bilirubin yükselmesi ve sarılık ile semptomatik hepatit vakaları gözlenmiştir.  
Başlangıç zamanı farklılık göstermekle birlikte ç oğu vaka ilk tedavi küründen sonraki 8 hafta 
içinde ortaya çıkm ıştır. (bkz. bölüm 4.4)  
Şüphelenilen advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar / risk dengesinin sürekli olarak izlenmesine olanak sağlar. Sağlık mesleği mensuplarının herhangi bir şüpheli advers reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir (
www.titck.gov.tr ; eposta; 
tufam@titck.gov.tr ; tel:0 800 314 00 08; faks:0 312 218 35 99). 
4.9 Doz aşımı ve tedavisi  
Oral kladribin doz aşımına ilişkin deneyim sınırlıdır. Lenfopeninin doz bağımlı olduğu bilinmektedir (bkz. bölüm 4.4 ve 4.8).  
12 
 Kladribin doz aşımına maruz  kalmış hastalarda hematolojik parametrelerin özellikle yakından 
izlemi önerilmektedir.  
Kladribin doz aşımı için bilinen spesifik bir antidot yoktur. Tedavi, dikkatli gözlemden ve 
uygun destekleyici önlemlerin başlatılmasından oluşmaktadır. MAVENCLAD’ın ke silmesi 
düşünülebilir. Hızlı ve yaygın hücre içi ve doku dağılımı nedeniyle hemodiyalizin, kladribini 
anlamlı düzeyde atma ihtimali düşüktür. 
 5.0 FARMAKOLOJİK ÖZELLİKLER  
 
5.1 Farmakodinamik özellikler  
Farmakoterapötik grup:  Immünosupresanlar, Selektif İmmünos upresan lar 
ATC kodu:  L04AA40 
Etki mekanizması  
Kladribin, deoksiadenozinin nükleozid analogudur. Purin halkasında klor substitüsyonu 
kladribini, adenozon deaminaz ile bozunmaktan korur ve kladribin ön ilacının hücre içi kalış süresini arttırır. Kladribinin sonrasında aktif trifosfat formu, 2- klorodeoksiadenozin trifosfata 
(Cd-ATP) fosforilasyonu özellikle, yapısal olarak yüksek deoksisitidin kinaz (DCK) ve görece 
düşük 5'- nükleotidaz (5'- NTaz) düzeyleri nedeniyle lenfositlerde etkili bir şekilde 
gerçekleştirilebilir. Yüksek DCK/5'- NTaz oranı, Cd -ATP birikimi lehinedir, bu da lenfositleri 
özellikle hücre ölümüne duyarlı hale getirir. Daha düşük DCK/5'- NTaz oranının sonucu olarak, 
diğer kemik iliği kaynaklı hücreler lenfositlerden daha az etkilenir. DCK, kladribin ön ilacının 
aktif trifosfat formuna dönüşümü için hız kısıtlayıcı enzim olup, bölünen ve bölünmeyen T ve B hücrelerinin selektif azalmasına yol açar.  
Cd-ATP’nin primer apoptoz indükleyici etki mekanizmasının DNA sentezi ve mitokondri 
fonksi yonu üzerinde direkt ve indirekt etkileri vardır. Bölünen hücrelerde Cd- ATP, 
ribonükleotid redüktaz inhibisyonu yoluyla DNA senteziyle etkileşir ve DNA polimerazlar ile DNA’ya giriş için deoksiadenozin trifosfat ile yarışır. Dinlenme dönemindeki hücrelerde  
kladribin DNA tek iplik kırılmalarına, hızlı nikotinamid adenin dinükleotid tüketimine, ATP azalmasına ve hücre ölümüne neden olur. Kladribinin aynı zamanda sitokrom C ve apoptoz 
indükleyici faktörün bölünmeyen hücrelerin sitozolüne salınmasıyla direkt ka spaz bağımlı ve 
bağımsız apoptoza neden olabileceğine dair kanıtlar vardır. MS patolojisi, otoreaktif T ve B 
hücreleri dahil olmak üzere farklı immün hücre tiplerinin anahtar bir rol oynadığı kompleks bir olaylar zincirini içerir. Kladribinin, MS’de terapötik etkilerini gösterdiği mekanizma tam olarak aydınlatılmamıştır ancak B ve T lenfositleri üzerindeki hakim etkisinin, MS’nin merkezi 
immün olaylar kaskadına müdahale ettiği düşünülmektedir. 
DCK ve 5' -NTaz ekspresyon düzeylerinde immün hücre alt tipleri a rasındaki varyasyonlar 
kladribine immün hücre duyarlılığındaki farklılıkları açıklayabilir. Bu ekspresyon düzeyleri nedeniyle, doğal immün sistem hücreleri, adaptif immün sistem hücrelerinden daha az etkilenir.  
 
13 
 Farmakodinamik etkiler  
Kladribinin, tercihen lenfositleri ve MS patofizyolojisinde rol alan otoimmün prosesleri hedef 
alarak uzun süreli etki gösterdiği gösterilmiştir.  
Çalışmalar genelinde, grad 3 veya 4 lenfopenisi (<500 ila 200 hücre/mm3 veya <200 
hücre/mm3) olan hastaların en yüksek oranı her yıl ilk kladribin dozundan 2 ay sonra görülmüş 
olup, kladribin plazma konsantrasyonları ve maksimum hematolojik etki arasında bir zaman 
boşluğuna işaret etmektedir. 
Klinik çalışmalar genelinde önerilen kümülatif 3,5 mg/kg vücut ağırlığı dozu ile edinilen 
veriler, medyan lenfosit sayılarında, kladribinin ilk dozundan itibaren 84. haftada (son kladribin 
dozundan yaklaşık 30 hafta sonra) normal aralığa dönecek şekilde kademeli bir iyileşme göstermektedir. Hastaların %75’inden fazlasının lenfosit sayıları, ilk kladribin dozundan sonra 144. hafta itibariyle (son kladribin dozundan yaklaşık 90 hafta sonra) normale dönmüştür. 
Oral kladribin tedavisi, dolaşımdaki CD4+ ve CD8+ T hücreleri sayılarında hızlı azalmalara 
neden olur. CD8+ T hücrelerde CD4+ T hücrelerden daha az belirgin azalma ve daha hızlı 
iyileşme vardır, bu da geçici olarak azalmış bir CD4/CD8 oranına neden olur. Kladribin, yine CD4+ T hücrelerden daha hızlı iyileşen CD19+ B hücreleri ve CD16+/CD56+ doğal öldürücü hücreleri azaltır.  
Klinik etkililik ve güvenlilik  
Tekrarlayıcı -remittan MS  
Oral kladribinin etkililiği ve güvenliliği tekrarlayıcı- remittan MS’i olan 1.326 hastada yapılan 
randomize, çift kör, plasebo kontrollü klinik çalışmada (CLARITY) değerlendirilmiştir. Çalışma amaçları, kladribinin yıllık r elaps oranını (ARR) (primer sonlanma noktası) 
azaltmadaki, engellilik progresyonunu yavaşlatmadaki ve MRG ile ölçülen aktif lezyon sayısını azaltmadaki plaseboya karşı etkililiğini değerlendirmekti r. 
Hastalar 2 tedavi küründe 96 haftalık (2 yıl) çalışma döneminde plasebo (n = 437) ya da kümülatif 3,5 mg/kg (n = 433) veya 5,25 mg/kg vücut ağırlığı (n = 456) dozunda kladribin almıştır. 3,5 mg/kg kümülatif dozuna randomize hastalar, ilk yılın 1. ve 5. haftalarında ilk tedavi 
kürünü ve ikinci yılın 1. ve 5. haftalarında ikinci tedavi kürünü almıştır. 5,25 mg/kg kümülatif 
dozuna randomize hastalar, ilk yılın 9. ve 13. haftalarında ek tedavi almıştır. Plasebo (%87,0) ve kladribin 3,5 mg/kg (%91,9) ve 5,25 mg/kg (%89,0) tedavi gruplarındaki hastaların çoğu çalışman ın tüm 96 haftasını tamamlamıştır.  
Hastaların, önceki 12 ayda en az 1 relaps yaşamış olması gerekiyordu. Genel çalışma popülasyonunda medyan yaş 39’du (aralık 18 ila 65) ve kadın/erkek oranı yaklaşık 2:1’di. Çalışmaya kayıt öncesindeki ortalama MS süresi 8 ,7 yıldı ve tüm tedavi grupları genelinde 
Kurtzke Genişletilmiş Engellilik Durumu Ölçeği ( EDSS) puanına göre medyan başlangıç 
nörolojik engellilik 3,0’dı (aralık 0 ila 6,0). Çalışma hastalarının üçte ikisinden fazlası, MS hastalık modifiye edici ilaçlar (DMD’ler) ile daha önceden tedavi almamıştı. Kalan hastalar 
14 
 önceden interferon beta -1a, inte rferon beta -1b, glatiramer asetat veya natalizumab ile önceden 
tedavi almıştı.  
 
Tekrarlayıcı -remittan MS'i olup, kladribin 3,5 mg/kg ile tedavi alan hastalarda, yıllık relaps 
oranında, 96 haftada relapssız hastaların oranında, sürdürülebilir engellilik olm ayan hastaların 
oranında ve 3 aylık EDSS progresyonuna kadar geçen sürede plasebo kullanan hastalara kıyasla istatistiksel olarak anlamlı iyileşmeler görüldü (bkz. Tablo 3).  
 
Tablo 3 CLARITY çalışmasındaki klinik sonuçlar (96 hafta)  
Parametre  Plasebo  
 (n = 437)  Kümülatif kladribin dozu  
3,5 mg/kg  
(n = 433)  5,25 mg/kg  
(n = 456)  
Yıllık relaps oranı (%95 GA)  0,33  
(0,29, 0,38)  0,14* 
 (0,12, 0,17)  0,15* 
 (0,12, 0,17)  
Rölatif azalma (kladribine karşı 
plasebo)   %57,6 %54,5 
96 haftada relapssız olan hastaların 
oranı  %60,9 %79,7 %78,9 
3 aylık EDSS progresyonuna kadar 
geçen süre, 10. persantil (ay)  10,8 13,6 13,6 
Risk oranı (%95 GA)   0,67 (0,48, 0,93)  
p=0,018  0,69 (0,49, 0,96)  
p=0,026  
* p <0,001, plaseboya kıyasla  
Ek olarak kladribin 3,5 mg/kg tedavi grubu, 96 haftalık çalışma boyunca beyin MRG ile gösterilen T1 Gd+ lezyonlarının, aktif T2 lezyonlarının ve kombine özgün lezyonların sayısı ve rölatif azalması açısından plaseboya istatistiksel olarak anlamlı şekilde üstündü. Plasebo tedavi grubuna kıyasla kladribin alan hastalarda hasta/tarama başına ortalama T1 Gd+ lezyonu (ayarlanmış ortalama sayı kladribin için 3,5 mg/kg ve plasebo grupları için sırasıyla 0,12 ve 
0,91) sayısında %86 rölatif azalma, ortalama aktif T2 lezyonu ( ayarlanmış ortalama sayı 
kladribin için 3,5 mg/kg ve plasebo grupları için sırasıyla 0,38 ve 1,43’tü) sayısında %73 rölatif 
azalma ve ortalama kombine özgün lezyonların (ayarlanmış ortalama sayı kladribin için 3,5 mg/kg ve plasebo grupları için sırasıyla 0,43 ve 1,72’ydi) sayısında %74 azalma vardı (3 MRG 
sonucunun tümü genelinde p <0,001).  
6 aylık doğrulanmış EDSS progresyonuna kadar geçen sürenin post -hoc analizinde, engellilik 
progresyonu riskinde kladribin 3,5 mg/kg grubunda plaseboya kıyasla %47 azalma  görüldü 
(risk oranı = 0,53, %95 GA [0,36, 0,79], p <0,05); plasebo grubunda 10. persantile 245 günde ulaşıldı ve kladribin 3,5 mg/kg grubunda çalışma döneminin tümü boyunca hiç ulaşılmadı. 
Yukarıdaki Tablo 3’te gösterildiği gibi, daha yüksek kümülatif dozlar herhangi klinik olarak 
anlamlı bir yarar eklemedi ancak daha yüksek ≥grad 3 lenfopeni insidansıyla ilişkiliydi (5,25 mg/kg grubunda %44,9 ve 3,5 mg/kg grubunda %25,6). 
15 
 CLARITY çalışmasını tamamlayan hastalar, CLARITY uzatma çalışmasına 
kaydedilebiliyordu. Bu uzatma çalışmasında 806 hasta 96 haftalık çalışma döneminde plasebo 
veya kümülatif 3,5 mg/kg kladribin dozu (CLARITY’de kullanılana benzer bir rejimde) almıştır. Bu çalışmanın primer amacı güvenlilik olup, etkililik sonlanma noktaları keşifseldi.  
2 yıllık sürede 3,5 mg/kg doz alan hastalarda relapsların sıklığını azaltma ve engellilik 
progresyonunu yavaşlatma etkisinin büyüklüğü 3. ve 4. yıllarda korundu (bkz. bölüm 4.2). 
Yüksek hastalık aktivitesi olan hastalardaki etkililik 
Yüksek hastalık aktivitesi olup, önerilen 3,5 mg/kg kümülatif dozunda oral kladribin tedavisi alan hastalarda post -hoc alt grup etkililik analizleri yürütülmüştür. Bunlar arasında  
• Diğer DMD’ler ile tedavi alırken önceki yılda 1 relaps yaşayan ve en az 1 T1 Gd+ lezyonu 
ya da 9 veya daha fazla T2 lezyonu olan hastalar,  
• DMD tedavisi alıyor olsa da olmasa da önceki yılda 2 veya daha fazla relaps yaşayan 
hastalar.  
CLARITY verilerinin analizlerinde relapslar üzerinde tutarlı bir tedavi etkisi gözlenmiş olup, yıllık relaps oranı kladribin gruplarında 0,16 ila 0,18 aralığındaydı ve plasebo grubunda 0,47 ila 0,50’ydi (p <0,0001). Genel popülasyona kıyasla kladribinin engellilik progresyonu riskini %82 azalttığı 6 aylık sürdürülebilir engelliliğe kadar geçen sürede daha fazla etki gözlenmiş tir 
(risk oranı = 0,18, %95 GA [0,07, 0,47]). Engellilik progresyonunun 10. persantiline plasebo için 16 ve 23 hafta arasında ulaşıldı, buna karşılık kladribin grupları için tüm çalışma boyunca ulaşılmadı.  
Tekrarlayan sekonder progresif MS  
İnterferon -betay a ek olarak kladribin tedavisi alan hastalarda plasebo + interferon -betaya karşı 
yapılan destekleyici bir çalışmaya da sınırlı sayıda sekonder progresif MS’i olan hasta (26 hasta) dahil edilmiştir. Bu hastalarda kladribin 3,5 mg/kg tedavisi, yıllık relaps oranında 
plaseboya kıyasla azalma sağlamıştır (0,03’e karşı  0,30, risk oranı: 0,11, p <0,05). Ataklar ve 
iyileşmelerle  giden MS hastaları ve tekrarlayan sekonder progresif MS’i olan hastalar arasında 
yıllık relaps oranında fark yoktu. Her iki alt grupta da engellilik progresyonu üzerinde bir etki gösterilememiştir.  
Sekonder progresif MS’i olan hastalar CLARITY çalışmasına dahil edilmemiştir. Ancak 
sekonder progresif MS için vekil olarak başlangıç EDSS puanı ≥3,5 ile tanımlanan CLARITY 
ve ONWARD has talarını içeren karışık bir kohortun post -hoc analizinde, yıllık relaps oranında 
3’ün altında EDSS puanı olan hastalara benzer bir azalma görülmüştür.  
Pediyatrik popülasyon 
Avrupa İlaç Kurumu, multipl sklerozda tüm pediyatrik popülasyon alt kümelerinde 
MAVENCLAD ile yapılan çalışmaların bulgularını ibraz etme yükümlülüğünü kaldırmıştır 
(pediyatrik kullanıma ilişkin bilgiler için bkz. Bölüm 4.2). 
16 
 5.2 Farmakokinetik özellikler  
Genel özellikler  
Kladribin, biyolojik olarak aktif hale gelmek için hücre içi olarak fosforillenen bir ön ilaçtır. 
MS hastalarında ve maligniteleri olan hastalarda ve in vitro  sistemlerde oral ve intravenöz 
uygulamayı takiben kladribin farmakokinetiği çalışılmıştır.  
Emilim  
Oral uygulamayı takiben kladribin hızla emilir. 10 mg kladribin uygulaması, kladribin ortalama Cmaks değerinin 22 ila 29 ng/ml aralığında ve buna tekabül eden ortalama EAA değerinin 80 
ila 101 ng.sa/ml aralığında olmasını sağlamıştır (farklı çalışmaların aritmetik ortalamaları).  
Oral kladribin açlık durumunda verildiğinde medyan T maks 0,5 saat  olarak bulundu (aralık 0,5 
ila 1,5 sa). Yüksek yağlı öğün ile uygulandığında kladribin emilimi gecikmiştir (medyan T maks 
1,5 sa, aralık 1 ila 3 sa) ve C maks %29 (geometrik ortalamaya göre) azalmış ve EAA 
değişmemiştir. 10 mg oral kladribinin biyoyararlanımını yaklaşık %40’tı. 
Dağılım 
Dağılım hacmi geniş olup, yaygın doku dağılımına ve hücre içi alımına işaret ediyordu. 
Çalışmalar, 480 ila 490 L aralığında  ortalama kladribin dağılım hacmi gösterdi. Kladribinin 
plazma protein bağlanması %20 olup, plazma konsantrasyonundan bağımsızdır. 
Kladribinin, biyolojik membranlar genelinde dağılımı ENT1, CNT3 ve BCRP gibi çeşitli 
taşıyıcı proteinler ile kolaylaştırılır.  
İn vitro  çalışmalar kladribin dışa akışının yalnızca minimum düzeyde P -gp ilişkili olduğuna 
işaret etmektedir. P -gp inhibitörleri ile klinik olarak önemli etkileşimler beklenmez. P -gp 
indüksiyonunun, kladribin biyoyararlanımı üzerindeki potansiyel sonuçla rı resmi olarak 
çalışılmamıştır.  
İn vitro  çalışmalar, insan hepatositlerine ihmal edilebilir taşıyıcı- aracılı kladribin alımı 
göstermiştir.  
Kladribin, kan beyin bariyerini geçme potansiyeline sahiptir. Kanser hastalarında yapılan küçük bir çalışmada, yaklaşık 0,25 beyin- omurilik sıvısı/plazma konsantrasyonu oranı gösterilmiştir. 
Kladribin ve/veya fosforillenmiş metabolitleri insan lenfositlerinde önemli düzeyde birikir ve tutulur. İn vitro, hücre içi ve dışı birikim oranları kladribin maruziyetinden 1 saat sonra 30 ila 
40 civarında bulunmuştur. 
Biyotransformasyon  
Kladribinin metabolizması, MS hastalarında tek 10 mg’lik tabletin ve tek 3 mg’lik intravenöz dozun uygulanmasını takiben çalışılmıştır. Hem oral hem de intravenöz uygulamayı takiben, kladribin ana bileşiği,  plazma ve idrar da bulunan ana bileşendi. 2- Kloroadenin metaboliti, 
plazma ve idrarda minör bir metabolitti, yani oral uygulama sonrasında plazma ana ilaç 
17 
 maruziyetinin yalnızca ≤%3’ünden sorumluydu. Plazma ve idrarda diğer metaboli tler yalnızca 
eser miktarlarda bulundu. 
Hepatik in vitro  sistemlerde ihmal edilebilir kladribin metabolizması gözlenmiştir (en az %90’ı 
değişmemiş kladribindi r). 
Kladribin, sitokrom P450 enzimleri için geçerli bir substrat değildir ve anlamlı düzeyde 
CYP1A2, CYP2B6, CYP2C8, CYP2C9, CYP2C19, CYP2D6, CYP2E1 ve CYP3A4 inhibitörü 
olarak işlev gösterme potansiyeli göstermez. Bu enzimlerin inhibisyonunun veya genetik polimorfizmlerin (örn., CYP2D6, CYP2C9 veya CYP2C19) kladribin farmakokinetiği veya maruziyeti üz erinde klinik olarak anlamlı etkilere neden olması beklenmez. Kladribinin 
CYP1A2, CYP2B6 ve CYP3A4 enzimleri üzerinde klinik olarak anlamlı indükleyici etkisi yoktur. 
Hedef hücrelere girdikten sonra kladribin, DCK (ve ayrıca mitokondride deoksiguanozin kinaz) 
ile kladribin monofosfata (Cd- AMP) fosforillenir. Cd -AMP daha ileri düzeyde, kladribin 
difosfata (Cd -ADP) ve kladribin trifosfata (Cd -ATP) fosforillenir. Cd -AMP’nin 
defosforilasyonu ve deaktivasyonu sitoplazmik 5'- NTaz ile katalizlenir. Kronik miyeloje n 
lösemisi olan hastalarda yapılan bir hücre içi Cd -A M P  v e  C d -ATP farmakokinetiği 
çalışmasında, Cd -ATP düzeyleri Cd- AMP düzeylerinin yaklaşık yarısıydı.  
Cd-AMP’nin hücre içi yarı ömrü 15 saatti. Cd- ATP’nin hücre içi yarı ömrü 10 saatti. 
Eliminasyon  
Çeşitli çalışmalardan edinilen birleştirilmiş popülasyon farmakokinetiği verilerine göre, 
medyan eliminasyon değerleri renal klirens için 22,2 L/sa ve renal olmayan klirens için 23,4 L/sa şeklindeydi. Renal klirens glomerül filtrasyon hızını aşmış olup kladribini n aktif renal 
tübüler sekresyonuna işaret ediyordu.  
Kladribin atılımının renal olmayan kısmı (yaklaşık %50), ihmal edilebilir hepatik 
metabolizmadan ve aktif kladribin maddesinin (Cd -ATP) hedef alınan hücre içi kompartmanda 
(yani lenfositler) yaygın hücre içi dağılım ve tuzaklanma göstermesi ve sonrasında hücre içi 
Cd-ATP’nin bu hücrelerin yaşam döngüsü ve eliminasyon yolaklarına göre atılımından 
oluşmaktadır. 
Popülasyon farmakokinetiği analizindeki tipik bir hasta için hesaplanan terminal yarı ömür 
yaklaşı k 1 gündür. Ancak bu, bu yarı ömrün EAA’nın  yalnızca küçük bir kısmından sorumlu 
olması nedeniyle günde bir kez dozlama sonrasında herhangi bir ilaç birikimine neden olmaz.  
 
Doza ve zamana bağımlılık  
Kladribinin 3 ila 20 mg doz aralığı genelinde oral uygulanmasından sonra C maks ve EAA 
dozla orantılı şekilde artmış olup, emilimin 20 mg’lik oral doza kadar hız veya kapasite sınırlı proseslerden etkilenmediğine işaret ediyordu.  
18 
 Plazmadaki kladribin konsantrasyonunda tekrarlı dozlama sonrasında anlamlı bir birikim 
gözlenmemiştir. Kladribin farmakokinetiğinin, tekrarlı uygulama sonrasında zamana bağımlı 
şekilde değişebileceğine dair bir işaret yoktur.  
Hastalardaki karakteristik özellikler  
Kladribinin, yaşlı ya da pediyatrik MS hastalarındaki ya da  böbrek veya karaciğer yetmezliği 
olan gönüllülerdeki farmakokinetiğini değerlendirmek için yürütülen bir çalışma olmamıştır.  
Popülasyon kinetiği analizinde, yaş (aralık 18 ila 65 yaş) ya da cinsiyetin kladribin farmakokinetiği üzerinde herhangi bir etkisi  gösterilmemiştir.  
Böbrek yetmezliği  
Kladribinin renal klirensinin, kreatinin klirensine bağlı olduğu gösterilmiştir. Normal böbrek fonksiyonu ve hafif böbrek yetmezliği olan hastaların dahil edildiği bir popülasyon 
farmakokinetiği analizine göre, hafif böbrek yetmezliği (CL CR = 60 ml/dk) olan hastalardaki 
total klirensin orta düzeyde azalması ve maruziyette %25’lik bir artışa neden olması 
beklenmektedir. 
Karaciğer yetmezliği  
Kladribin eliminasyonunda karaciğer fonksiyonunun rolü ihmal edilebilir olarak değerlendirilir.  
Farmakokinetik etkileşimler 
MS hastalarında yapılan bir etkileşim çalışması, 10 mg oral kladribinin biyoyararlanımının 
pantoprazol ile birlikte uygulandığında değişmediğini göstermiştir.  
5.3 Klinik öncesi güvenlilik verileri  
Hayvan modellerinde yapılan kladribinin klinik dışı güvenlilik, farmakolojik ve toksikolojik değerlendirmesinde kladribinin farmakolojik mekanizmasından predikte edilenler dışında 
anlamlı bir bulgu ortaya çıkmamıştır . Farelerde ve maymunlarda 1 yıllık süreye kadar 
parenteral y ollardan (intravenöz ve subkütan) uygulanan tekrarlı doz toksikoloji çalışmalarında 
tanımlanan primer hedef organlar lenfoid ve hematopoietik sistemdi. Kladribinin subkütan 
yoldan maymunlara daha uzun süreli (14 siklüs) uygulanmasından sonraki diğer hedef organlar 
böbrekler (renal tübüler epitelin karyomegalisi), adrenal bezler (korteks atrofisi ve azalmış 
vakuolizasyon), gastrointestinal sistem (mukoza atrofisi) ve testislerdi. Böbrekler üzerindeki etkiler farelerde de görüldü. 
Mutajenisite  
Kladribin, DNA ipliklerine bağlanır ve DNA sentezi ve onarımını inhibe eder. Kladribin, bakterilerde veya memeli hücrelerde gen mutasyonunu indüklememiştir ancak beklenen klinik Cmaks’ın 17 kat üzerindeki bir konsantrasyonda in vitro  memeli hücrelerde kromozom hasarına 
neden olacak şekilde klastojenikti. Farelerdeki in vivo  klastojenisite, test edilen en düşük doz 
olan 10 mg/kg’de tespit edildi.  
19 
 Karsinojenisite  
Kladribinin karsinojenik potansiyeli, farelerde subkütan uygulamanın yapıldığı uzun süreli 22 
aylık bir çalışmada ve transgenik farelerde oral uygulamanın yapıldığı kısa süreli 26 haftalık çalışmada değerlendirilmiştir.  
• Farelerdeki uzun dönemli karsinojenisite çalışmasında kullanılan en yüksek doz, fare 
mikronükleus çalışmasında genotoksik olduğu görülen 10 mg/kg’dı. (maksimum günlük 
doz olan 20 mg kladribin alan hastalarda EAA’da  beklenen insan maruziyetinin yaklaşık 
16 katına eşdeğer). Farelerde lenfoproliferatif bozuklukların ya da diğer tümör tiplerinin (çoğunlukla adenom olan Harderian bezi tümörleri dışında) insidansında artış görülmemiştir. Harderian bezi tümörleri, insanlarda karşılaştırılabilir anatomik yapı olmadığı için klinik düzeyde önemli olarak değerlendirilmez.  
• Tg rasH2 farelerdeki kısa süreli karsinojenisite çalı şmalarında, 30 mg/kg/gün dozuna 
(maksimum günlük doz olan 20 mg kladribin alan hastalarda EAA’da  beklenen insan 
maruziyetinin yaklaşık 25 katına eşdeğer) kadar test edilen hiçbir dozda lenfoproliferatif bozuklukların veya diğer tümör tiplerinin insidansında kladribin ilişkili artış 
görülmemiştir.  
Kladribin aynı zamanda subkütan yoldan uygulama yapılan 1 yıllık maymun çalışmasında 
değerlendirilmiştir. Bu çalışmada lenfoproliferatif bozuklukların insidansında artış 
görülmemiştir ve tümör görülmemiştir.  
Kladri binin genotoksisite potansiyeli olsa da fare ve maymunlardaki uzun dönemli veriler, 
insanlarda geçerli artmış karsinojenisite riskine ilişkin herhangi bir kanıt göstermemiştir. 
Üreme toksisitesi 
Yavrunun dişi fertilitesi, üreme fonksiyonu ya da genel performansı üzerinde bir etki 
gösterilmemiş olsa da kladribinin, gebe farelere uygulandığında embriyoletal olduğu gösterilmiştir ve bileşik, fare (aynı zamanda yalnızca erkeklerin tedavisini takiben) ve tavşanlarda teratojenik bulunmuştur. Gözlenen embriyoletal  ve teratojenik etkiler, kladribinin 
farmakolojik mekanizmaları ile uyumludur. Erkek fare fertilite çalışmasında, humerus ve/veya femurun distal uzantılarının bir kısmında agenezi olan malformasyonlu fetüsler görülmüştür. Bu çalışmada etkilenen fare fetüsl erinin insidansı, bu fare suşundaki spontan ameli ve fokomeli 
insidansıyla aynı aralıkta olmuştur. Ancak kladribin genotoksisitesi düşünüldüğünde farklılaşan 
sperm hücrelerinin potansiyel genetik değişimiyle ilişkili erkek aracılı etkiler dışlanamaz.  
Kladr ibin erkek farelerin fertilitesini etkilememiştir , ancak gözlenen testiküler etkiler, testiküler 
ağırlıkta azalma ve motil olmayan sperm sayısında artış olmuştur. Maymunlarda testiküler 
dejenerasyon ve hızlı progresif motilitesi olan spermatozoonlarda reve rsibl azalma da 
görülmüştür. Histolojik olarak testiküler dejenerasyon yalnızca 1 yıllık subkütan toksisite çalışmasında bir erkek maymunda görülmüştür. 
 
20 
 6 FARMASÖTİK ÖZELLİKLER  
6.1 Yardımcı maddelerin listesi  
Hidroksipropilbetadeks (2 -hidroksipropil -B-siklodekstrin)  
Sorbitol  
Magnezyum stearat  
Enjeksiyonluk su 
 
6.2 Geçimsizlikler  
Geçerli değildir.  
 6.3 Raf ömrü  
48 ay  
 6.4 Saklamaya yönelik özel uyarılar  
25°C altındaki oda sıcaklığında saklayınız. Nemden korumak için orijinal ambalajında 
muhafaza ediniz . 
 6.5 Ambalajın niteliği ve içeriği 
Çocuk emniyetli dış karton içine konulmuş karton cüzdan içinde bulunan yönelimli poliamid (OPA)/alüminyum (Al)/polivinil klorür (PVC) - alüminyum (Al) blister.  
1, 4, 5, 6, 7 veya 8 tablet içeren ambalaj büyüklükleri mevcuttur.  
Tüm ambalaj büyüklükleri  satışa sunulmayabilir.  
 6.6 Beşeri tıbbi üründen arta kalan maddelerin imhası ve diğer özel önlemler  
 
Kullanılmamış olan ürünler ya da atık materyaller,  “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü Yönetmelikleri’ne” uygun olarak imha edilmelidir. 
Sitotoksik ve sitotoksik beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR ve bu atıkların yönetimi 02/04/2015 tarihli ve 29314 sayılı 
Resmi Gazetede yayımlanan Atık Yönetimi Yönetmeliğine göre yapılır.  
7 RUHSAT SAHİBİ  
Merck İlaç Ecza ve Kimya Tic.  A.Ş.  
Atatürk Mh. Ertuğrul Gazi Sk.  
Metropol İstanbul Sit. C2 Apt.  No: 2A/20,  
Ataşehir/İstanbul   
Tel: 0216 578 66 00 
Faks: 0216 469 09 22  
21 
  
8 RUHSAT NUMARASI  
2019/398 
9 İLK RUHSAT TARİHİ/RUHSAT YENİLEME TARİHİ  
İlk ruhsat tarihi: 18.08.2019 
Ruhsat yenileme tarihi: - 
 10 KÜB’ÜN YENİLENME TARİHİ  
 
