 
1/17  Bu ilacı kullanmaya başlamadan  önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu 
ilacı kullandığınızı söyleyiniz. 
• Bu talimatta  yazılanlara  aynen  uyunuz. İlaç hakkında size önerilen  dozun dışında  
yüksek  veya düşük  doz kullanmayınız.  KULLANMA TALİMATI  
 
MIRENA® 52 mg  rahim  içi sistem  
Rahim  içine  takılır. 
Steril  
 
• Etkin  madde: 52 mg levonorgestrel. 20 mcg/24 saatte salıverilecek  dozaj  şekli.  
• Yardımcı  maddeler: Polidimetilsiloksan  elastomer,  susuz kolloidal  silika,  polietilen,  
baryum sülfat, demir oksit. 
 
 
Bu Kullanma  Talimatında:  
 
1. MIRENA  nedir  ve ne  için kullanılır?  
2. MIRENA’yı  kullanmadan önce dikkat edilmesi gerekenler  
3. MIRENA  nasıl  kullanılır?  
4. Olası  yan etkiler  nelerdir?  
5. MIRENA’nın  saklanması  
 
Başlıkları yer almaktadır.  
 
1. MIRENA nedir  ve ne  için kullanılır?  
 
MIRENA, rahim içine yerleştirilen ve yavaşça levonorgestrel hormonunu salgılayan rahim içi 
sistemdir (RİS). T şeklinde gövdenin (T -gövde) amacı sistemi rahmin şekline göre 
ayarlamaktır. Beyaz T -gövdenin dikey sapı levonorgestrel içeren ilaç rezervini taşımaktadır. 
İki adet kahverengi renkli çıkarma ipliği dikey sapının alt ucundaki halkaya bağlı dır. 
 
MIRENA,  etkin  madde  olarak  52 mg levonorgestrel  içermektedir.  Levonorgestrel, 
progesteron (kadın cinsiyet hormonlarından biri) grubundan bir hormondur.  
MIRENA,  1 adet steril RİS olarak  kullanıma  sunulmuştur. 
MIRENA, aşağıda belirtilen üç şekilde kull anılabilir: 
1. Etkili uzun süreli  ve geri  döndürülebilir  bir doğum  kontrolü yöntemi  olarak  
 
2. Yoğun kanamalı  adet yaşıyorsanız, adet kan akışını  azaltmak  için 
 
2/17  Maksimum 5 yıla kadar olmak üzere çıkarılana kadar doğum kontrolü olarak ve yoğun adet 
kanamalarına karşı kullanılabilir.  
 
3. Menopozdaysanız, rahminizin duvarını korumak için hormon replasman tedavisinin (HRT; kadında eksilen hormonları menopoz öncesi dönemdeki seviyeye getirmek amaçlı bir tedavi) bir bölümü olarak östrojen (kadın cinsiyet hormonlarından biri) ile birlikte kulla nılabilir.  
Menopoz belirtilerini tedavi etmek üzere östrojen alan kadınlarda 4 yılın üstündeki kullanımlarda MIRENA'nın rahim duvarını ne kadar iyi koruduğu hakkında çok bilgi yoktur. Bu nedenle bu şekilde kullanıyorsanız, doktorunuz ya da hemşireniz MIREN A'yı 4 yıl sonra 
çıkaracaktır.  Doktorunuz size daha fazla tavsiye verebilecektir.  
 
MIRENA'nın  çalışma  prensibi  nasıldır? 
Doğum kontrol yöntemi olarak:  
MIRENA'daki  hormon aşağıdaki  şekilde  hamileliği önler:  
• Rahim  duvarınızın hamile  kalmanız  için yeterli kalınlığa  erişmemesi  için rahim 
duvarınızın aylık gelişimini kontrol ederek,  
• Spermlerin  yumurtayı  döllemek  üzere geçememesi  için rahmin  girişindeki  mukusu 
(servikal kanal) daha kalın hale getirerek.  
• Bazı kadınlarda  yumurtaların salınımını (ovülasyon)  önleyerek.  
 
MIRENA  cihazının  T şeklindeki  yapısının varlığının rahim  duvarı  üzerinde  neden  olduğu 
bazı etkiler de vardır.  
 
Yoğun adet  kanamasının  tedavisinde:  
MIRENA'daki  hormon rahim  duvarının aylık  gelişimini  kontrol  edip onu incelterek  aylık 
kanamayı azaltır ve böylelikle her ay daha az kanama olur.  
 
HRT  rejiminin  bir parçası  olarak:  
Menopoz genelde 45 ile 55 yaşları  arasında gerçekleşen kademeli bir süreçtir. Menopoz doğal 
bir süreç olmasına rağmen genelde sıcak basmaları ve gece terlemeleri gibi sıkıntı verici 
belirtilere yol açar. Bu belirtilerin nedeni yumurtalıklar tarafından üretilen dişi seks hormonlarının (östrojen ve progesteron) kademeli olarak kaybedilmesidir. Menopoz sendromlarını rahatlatmak için östrojen kullanıla bilir. Ancak tek başına östrojen 
almak rahmin anormal büyümesi ya da rahim duvarı kanseri riskini artırır. HRT rejiminin bir parçası olarak MIRENA'daki hormon (Levonorgestrel) gibi bir progesteron almak rahmin 
duvarını koruyarak bu riski azaltır.  
 
2. MIRENA’y ı kullanmadan  önce dikkat  edilmesi  gerekenler  
 
• Sizin için kullanımının uygun olduğundan emin olmak için doktorunuz ya da hemşire 
MIRENA taktırmadan önce size bazı testler yapacaktır. Bunlar arasında hamilelik ve 
cinsel yolla bulaşan hastalıkların ekarte ed ilebilmesi için pelvik muayeneyi içerir ve 
doktorunuz ya da hemşireniz uygun görürse meme muayenesi gibi diğer muayeneleri de içerebilir.
 
 
• MIRENA  taktırmadan  önce genital  enfeksiyonlar  başarılı  şekilde  tedavi  edilmelidir.  
 
3/17   
 
• MIRENA HRT kullanımı için takılacaksa, doktorunuz öncelikle tedavinin yalnızca 
yaşam kaliteniz üzerinde ters etkisi olan belirtiler için başlatıldığından emin olmak 
üzere belirtilerinizi değerlendirecektir. Böyle bir değerlendirme doktorunuz tarafından 
yılda en az bi r kere tekrarlanmalıdır. Endometriyal (rahim içi) kanser, meme kanseri, 
kan pıhtıları riski gibi HRT ile ilişkilendirilen dikkate almanız gereken bazı önemli  
risk faktörleri olduğu için HRT rejimine başlamadan önce MIRENA ile birlikte kullanılacak östrojen ürünün kullanma talimatına da başvurmalısınız. Yerleştirme 
sırasında ağrı ya da bir miktar kanama yaşayabilirsiniz.
 
 
• Sara hastalığınız (Epilepsi)  varsa doktorunuza ya da hemşirenize söyleyin çünkü 
nadiren de olsa yerleştirme sırasında bir kriz meydana gelebilir. Bazı kadınlar prosedürden sonra baygınlık hissedebilir. Bu normaldir ve doktorunuz ya da hemşireniz bir süre dinlenmenizi söyleyecektir.
 
 
MIRENA’yı  aşağıdaki  durumlarda  KULLANMAYINIZ:  
Eğer;  
• Hamileyseniz  ya da hamilelik  şüphesi  varsa,  
• Gerilemede olmadığı sürece kan kanseri (lösemi), rahim, rahim ağzı ve meme kanseri 
dahil herhangi bir tür kanseriniz varsa ya da geçmişte geçirmişseniz ya da bunlardan 
şüpheleniliyorsa  
• Pelvik inflamatuvar hastalığınız (kadın üreme organlarında enfeksiyon) v arsa ya da daha 
önce geçirdiyseniz  
• Rahim  ağzı iltihabınız  varsa  ya da daha önceden  geçirdiyseniz (serviks),  
• Enfeksiyona işaret edebileceği için olağandışı ya da nahoş vajinal akıntı ya da vajinal 
kaşıntınız varsa,  
• Doğum  sonrası  rahim  iç tabakası  iltihabınız  olduysa  ya da varsa (postpartum  endometrit),  
• Doğumdan ya da kürtajdan sonraki  son 3 ay içinde  rahimde  enfeksiyon olduysa  ya da 
varsa, 
• Doktorunuzun size söylediği, s izi enfeksiyonlara karşı hassas hale getiren bir durumunuz 
varsa,  
• Smear  testiniz  anormalse ya da geçmişte  anormal  çıkmışsa  (rahim  ağzında  hücresel 
değişiklikler),  
• Rahim  boşluğunun biçimini bozan  yapı bozuklukları  ya da kitleler  varsa,  
• Ciddi  karaciğer  hastalığı ya  da karaciğer  tümörü varsa ya  da geçmişte  olduysa,  
• Tanı konamayan  anormal  rahim  kanamaları  varsa,  
• hCG hormonu seviyeleri yüksekliğini korurken, geçmişte trofoblastik hastalık (hamilelik esnasında plasentada bulunan trofoblast hücrelerinden köken alan hastalık) olduysa ya da şu anda varsa,
 
• MIRENA’nın  içeriğindeki  etkin  madde  ya da yardımcı  maddelere  karşı  alerjiniz  varsa  
 
İnme, kalp krizi ya da herhangi bir kalp problemi yaşadıysanız MIREN A HRT rejiminin bir  
parçası olarak kullanılmamalıdır.  
 
MIRENA ’yı aşağıdaki  durumlarda  DİKKATLİ  KULLANINIZ:  
Eğer aşağıdaki durumlardan herhangi biri varsa ya da ilk kez ortaya çıkıyorsa, MIRENA ancak uzman tavsiyesi ve kontrolü dahilinde kullanılmalı ya da sistemin çıkarılması düşünülmelidir:  
 
• Görsel  rahatsızlıklarla  beraber  migreniniz , olağan dışı şiddetli baş ağrılarınız  varsa  ya 
da oluştuysa, baş ağrısı sıklığınız arttıysa  
 
4/17   
 
 
• Sarılık  (ciltte  veya  göz akında  sararma)  varsa,  
• Belirgin  tansiyon yüksekliği  varsa,  
• İnme  ya da kalp krizi  gibi ciddi  kalp ve/veya  atar damar  hastalığı (arteryel  hastalık)  varsa,  
• Şu anda  gerilemede  olan kanı etkileyen  kanser  geçirdiyseniz  (lösemi dahil),  
• Uzun  süreli  steroid  tedavisi  görüyorsanız,  
• Daha önce  dış gebelik  geçirdiyseniz,  
• Fonksiyonel  over kistleri (yumurtalık  kistleri)  belirtileriyle  ilgili geçmiş  öykünüz  varsa,  
• Doğum kontrolü ya da yoğun adet kanaması için MIRENA taktırıyorsanız ve daha önce 
inme ya da kalp krizi geçirmişseniz veya kalp problemleriniz varsa  
• Öncesinde  pıhtılaşma  durumu olduysa  (tromboz)  
• Şeker  hastalığı  varsa,  çünkü MIRENA  glukoz  toleransını  etkileyebilir.  
 
Bu durumlardan bazıları sizde varsa ya da öncesinde bunlar olmuşsa, yine de MIRENA'yı 
kullanabilirsiniz.  Doktorunuz ya da hemşireniz size tavsiyede bulunacaktır. 
Bu koşullardan herhangi  biri MIRENA  takılıyken  ilk defa oluşuyorsa  bunu  doktorunuza  ya da 
hemşirenize söylemelisiniz.  
 
Psikiyatrik  bozukluklar  
MIRENA  dahil  hormonal  kontraseptif  kullanan bazı kadınlar  depresyon veya  depresif  ruh hali 
bildirmiştir.  Depresyon ciddi  olabilir  ve bazen  intihar  düşüncelerine  yol açabilir.  Duygudurum 
dalgalanmaları ve depresif belirtiler yaşarsanız ek tıbbi tavsiye için mümkün olan en kısa sürede doktorunuza başvurunuz.  
 
Bacağınızda ağrılı şişme, ani göğüs ağrısı ya da solunum güçlüğü oluşursa, bunlar 
pıhtılaşma belirtisi olabileceği için doktorunuza başvurunuz. Tüm kan pıhtılarının hemen tedavi edilmesi önemlidir.  
Devam eden alt karın ağrısı, ateş, cinsel ilişki sırasında ağrı veya anormal kanamanız varsa vakit kaybetmeden doktorunuza danışınız. Yerleştirme işleminden kısa süre sonra 
şiddetli ağrı veya ateşiniz olursa, derhal tedavi edilmesi gereken şiddetli bir enfeksiyon geçiriyor olabilirsiniz.  
MIRENA  gibi hormon içeren  ürünler  kullanırken sigarayı  bırakmanız  tavsiye  edilir.  
 
Doktorunuz ya da hemşireniz MIRENA'yı istediğiniz zaman çıkarabilir. Eğer hamilelik istenmiyorsa sistem, kadının adet döngüsünün ilk 7 günü içinde çıkarılmalıdır. Aksi takdirde, MIRENA çıkarıldıktan sonraki o hafta içindeki cinsel ilişki hamileliğe neden o labileceğinden 
çıkarılma öncesi 7 gün içinde başka bir doğum kontrol yöntemi kullanmanız önemlidir (örn. prezervatif).  
Hamile kalmak için MIRENA'nın çıkarılmasını istiyorsanız, normal doğurganlık seviyenizin 
çıkarıldıktan sonra geri gelmesi beklenir. Çalış malar hamile kalmak için MIRENA'yı bırakan 
kadınlarda bir yılda hamilelik oranının doğum kontrolü kullanmayanlara benzer olduğunu göstermektedir.  
 
MIRENA’nın  yiyecek  ve içecek  ile kullanılması 
MIRENA’nın  yiyecek  ve içecekler  ile herhangi  bilinen bir etkile şimi yoktur. 
 
Hamilelik  
İlacı kullanmadan önce  doktorunuza veya eczacınıza  danışınız. 
Bir hamilelik  varlığı  ya da şüphesinde  MIRENA  kullanılmamalıdır.  
 
5/17   
 
 
 
 
Bazı kadınlar, MIRENA kullanırken adet görmeyebilir. Adet görülmemesi hamilelik belirtisi 
olmak zorunda değildir. Ancak hamilelik ihtimalini ekarte etmek için, 6 haftadır adet 
görmüyorsanız bir hamilelik testi yaptırmayı düşünmelisiniz. Eğer test negatif çıkarsa, mide bulantısı, yorgunluk ve meme hassasiyeti gibi başka hamil elik belirtileri olmadıkça başka bir 
test yapmanıza gerek yoktur. 
 
MIRENA takılıyken hamile kalırsanız, MIRENA’yı mümkün olan en kısa sürede çıkartmalısınız. Doktorunuz dış gebeliği ekarte edecektir. MIRENA hamilelik sırasında yerinde kalırsa; düşük, enfeksiyon veya erken doğum riski artar. Eğer MIRENA çıkarılamıyorsa, hamileliği sürdürmenin yararları, riskleri ve hormonun gelişmekte olan  
bebek üzerindeki olası etkileri hakkında doktorunuza başvurunuz. Hamileliğin devam etmesi 
durumunda, hamileliğiniz boyunca yakından izleneceksiniz ve mide krampları, karın ağrısı veya ateşlenme gibi belirtiler yaşarsanız hemen doktorunuzla iletişime geçmelisiniz. 
 
MIRENA, levonorgestrel adı verilen bir hormon içerir ve rahimdeyken levonorgestrele rahim içi araçlara maruz kalan kız bebeklerin cinsel organları üzerinde  etkilere dair münferit raporlar 
vardır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme İlacı kullanmadan önce  doktorunuza veya eczacınıza  danışınız. 
 
Anne sütünde, MIRENA'da bulunan hormonlardan çok az miktarlarda bulunmuştur, ancak seviyeler herhangi bir başka hormonal doğum kontrol yönteminden daha düşüktür. 
Emzirmeden önce lütfen doktorunuza danışınız.  
 
Araç ve makine  kullanımı  
MIRENA’nın  araç ve makine  kullanma  becerileri  üzerinde  bilinen  bir etkisi 
bulunmamaktadır.  
 
MIRENA’nın  içeriğinde bulunan bazı yardımcı  maddeler hakkında  önemli  bilgiler  
MIRENA’nın  T gövdesi, X-ray cihazında  görülebilen baryum  sülfat  içermektedir.  
 
Diğer ilaçlar  ile birlikte  kullanımı  
Karaciğer  enzimlerinin  miktarını arttıran  ilaçlar  MIRENA  gibi hormonal  kontraseptiflerin 
etkisini azaltabilir. Aşağıdaki ilaçları alıyorsanız doktorunuza veya hemşirenize bildiriniz:  
- Sara (epilepsi)  hastalığında  kullanılan  ilaçlar  (örn. fenitoin,  karbamazepin, 
okskarbazepin, topiramat, felbamat, primidon),  
- Mantar enfeksiyonlarında kullanılan ilaçlar (örn. griseofulvin, flukonazol, itrakonazol, 
ketokonazol, vorikonazol), 
- Bazı antibiyotikler  (rifampisin  ve makrolidler  (örn.  klaritromisin,  eritromisin))  
- HIV (AIDS hastalığı) ve Hepatit C Virüsü enfeksiyonlarını tedavi etmek için 
kullanılan ilaçlar (proteaz inhibitörleri ve nükleozit  dışı ters transkriptaz inhibitörleri 
olarak adlandırılır),  
- Bazı sakinleştiriciler  (barbitüratlar  olarak  adlandırılır)  
 
6/17  - Göğüs  ağrısı  (anjina)  ve/veya  yüksek kan basıncını  tedavi  etmek  için kullanılan ilaçlar  
- Bitkisel bir ilaç olan sarı kantaron otu (St John’s  wort) (temel  olarak  depresyon 
tedavisinde kullanılır)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. MIRENA nasıl  kullanılır?  
Uygun  kullanım  ve doz/uygulama sıklığı için talimatlar:  
 
MIRENA sadece uygulama açısından deneyimli ve/veya uygulama için yeterli eğitim almış 
doktorlar/sağlık çalışanları tarafından takılmalıdır. Doktorunuz ya da hemşireniz takma 
prosedürünü ve kullanımla ilişkili riskleri size açıklayacaktır. Sonrasında MIRENA takılmadan önce doktorunuz ya da hemşireniz sizi muayene edecektir. Kull anımı ile ilgili 
herhangi bir kaygınız varsa, doktorunuza danışınız. 
 
MIRENA  doğum  kontrolü ya  da yoğun adet  kanaması  için uygulanıyorsa:  
MIRENA adetiniz sırasında ya da adet kanaması başlangıcından sonra yedi gün içinde takılabilir.  Takılıysa ve onu yenisiyle değiştirme zamanı geldiyse adet döneminize kadar 
beklemenize gerek yoktur. Genital enfeksiyonların olmaması kaydıyla MIRENA düşükten hemen sonra da takılabilir. MIRENA doğumdan sonra 6 haftadan önce olmamak kaydıyla rahim normal boyutuna döndüğünde takılmalıdır. Bkz. bölüm 4. Olası yan etkiler nelerdir?.  
 
MIRENA  HRT  için kullanıldığında:  
Adet görmeyen kadına (aylık kanaması olmayan kadın) herhangi bir zamanda, adet gören kadına da adetin son günleri sırasında takılabilir.  
MIRENA taktırdığınızı öze llikle takan kişi başkası ise sizinle ilgilenen doktorunuza veya 
hemşirenize hatırlatınız.  
 
Uygulama yolu  ve metodu:  
MIRENA  rahim  boşluğuna  yerleştirilir.  
 
MIRENA sadece uygulama açısından deneyimli ve/veya uygulama için yeterli eğitim almış doktorlar/sağl ık çalışanları tarafından takılmalıdır.  
 
Doğum  kontrolü:  
MIRENA takılır takılmaz hamileliğe karşı korunursunuz. Hamile kalma olasılığı ilk yılda 1.000'de 2, ortalama ise 1000’de 1’dir. Hata oranı, MIRENA'nın kendi kendine dışarı çıkması veya perforasyon (bkz. Bölüm 4. Olası yan etkiler nelerdir?) durumunda artabilir. 
 
Yoğun  adet kanaması  
MIRENA  çoğunlukla  3 - 6 ay  tedaviden  sonra  daha hafif  adet  görülmesini  sağlar.  
 
HRT  Kullanımı:  
MIRENA'daki  hormon, takılır  takılmaz  rahim  duvarınızı  korumaya  başlayacaktır.  
 
MIRENA'yı  ne kadar  sıklıkla  kontrol  ettirmeliyim?  
Takıldıktan 6 hafta sonra kontrol ettirmelisiniz. Doktorunuz sizin durumunuzda ne sıklıkla ve ne tür kontrollerin gerekli olduğuna karar verebilir. 
 
7/17  MIRENA'nın  yerinde olup  olmadığını  nasıl  anlayabilirim? 
Nazikçe bir parmağınızı vajinanıza sokun, MIRENA'nın alt ucuna takılı iki ince ipliği 
hissedin. Doktorunuz ya da hemşireniz bunu nasıl yapacağınızı size gösterecektir.  
 
İplikleri çekmeyin , yoksa yanlışlıkla MIRENA’yı çıkartabilirsiniz. İplikleri 
hissedemiyorsanız, en kısa sürede doktorunuz ya da hemşireniz ile temasa geçin ve bu süre içinde cinsel ilişkiden kaçınınız ya da bariyer doğum kontrolü (örn prezervatif gibi) kullanın. İplikler rahme veya servikal kanala yak laşmış olabilir. İplikler doktorunuz ya da hemşireniz 
tarafından  hala bulunamıyorsa, kopmuş  olabilir,  ya da MIRENA  kendi  kendine  çıkmış  olabilir 
ya da nadir durumlarda rahim duvarını delip çıkmış olabilir (rahim perforasyonu, bkz. bölüm 4. Olası yan etkile r nelerdir?). MIRENA'nın yerini tespit etmek için ultrason ya da röntgen 
çektirmeniz gerekli olabilir.  
 
MIRENA'nın alt ucunu hissedebiliyorsanız ya da cinsel ilişki sırasında siz ya da partneriniz acı ya da rahatsızlık hissediyorsa doktorunuzla ya da hemşi reniz ile temasa geçiniz.  
 
MIRENA kendiliğinden çıkarsa  ne olur?  
Adet dönemi sırasında rahmin kas kasılmaları bazen rahim içi sistemi (RİS) yerinden 
oynatabilir veya dışarı atabilir. Fazla kiloluysanız veya yoğun kanamalı adet dönemleriniz 
varsa bu daha  olasıdır.  RİS yerinde  değilse,  istendiği  gibi sizi hamilelikten  korumayabilir. RİS 
yerinden çıkarsa, artık hamileliğe karşı korunmazsınız. 
 
Yerinden çıkmanın olası belirtileri ağrı ve anormal kanamadır ancak MIRENA siz fark etmeden de yerinden çıkabil ir. MIRENA adet kanamasını azalttığından, adet kanamasının 
artması bir yerinden çıkmanın göstergesi olabilir. MIRENA’nın yerinde olup olmadığını nasıl kontrol edeceğinizi ve MIRENA’nın artık yerinde olmadığından şüpheleniyorsanız ne yapacağınızı öğrenmek i çin “MIRENA’nın yerinde olup olmadığını nasıl anlayabilirim” 
bölümüne bakın. 
 
MIRENA periyodlarımı nasıl etkiler? MIRENA,  adet döngünüzü etkileyecektir. 
MIRENA'nın tüm kullanımları için: MIRENA  takıldıktan sonraki ilk aylarda daha hafif adetler ya da daha ağrılı adetler ya da bazı 
lekelenmeler (adetler arası hafif kanama) ve düzensiz kanama yaşayabilirsiniz. Kan kaybında bir azalma elde etmeden önce genelde ilk 2 ile 3 ay içinde kanamanın sıklığında bir artış veya daha uzun süreli ya da yoğun kanama yaşayabilirsiniz. Genel olarak her ay daha az sayıda kanamalı gününüz olması muhtemeldir ve nihai olarak adetleriniz tamamen bitebilir. Bunun nedeni rahmin duvarındaki hormonun (levonorgestrel) etkisidir.  
 
Tampon  veya menstrual  kap kullanılabilir  mi? 
Hijyenik pedlerin kullanılması önerilmektedir. Tampon veya menstrual kaplar kullanılıyorsa, MIRENA’nın ipliklerini çekmesini engellemek için tamponu veya menstrual kabı dikkatlice değiştirmeniz gerekir. MIRENA’yı çekerek yerinden oynattığınızı düşünüyorsanız, (olası belirtiler için bkz. “MIRENA'nın yerinde olup olmadığını nasıl anlayabilirim”) cinsel  
ilişkiden kaçının veya bariyerli bir kontraseptif (kondom gibi) yöntem kullanın ve doktorunuza danışın.  
 
8/17  Yoğun  adet kanaması  için MIRENA  taktırdıysanız:  
3 - 6 aydan sonra daha hafif adet görmelisiniz. 3 - 6 aydan sonra daha hafif adet görmezseniz, 
alternatif tedaviler dikkate alınmalıdır.  
 
HRT  kullanımı için MIRENA  taktırdıysanız:  
Uzun süredir MIRENA takılıysa ve kanama problemleri yaşamaya başl arsanız, rahminizdeki 
değişiklikleri ekarte etmek üzere testlerin yapılabilmesi için doktorunuzla temasa geçmeniz 
önemlidir.  
 
Değişik  yaş grupları:  
Yaşlılarda  kullanımı:  MIRENA  65 yaş üzerindeki  kadınlarda  denenmemiştir.  
 
Çocuklarda kullanımı: MIRENA’nın etkililik ve güvenliliği üreme çağındaki kadınlarda 
incelenmiştir. MIRENA adet görmeye başlamamış çocuklarda kullanılmaz. 
 
Özel  kullanım  durumları:  
Böbrek  yetmezliği:  MIRENA  böbrek yetmezliği olan kadınlarda  denenmemiştir.  
Karaciğer yetmezliği:  MIRENA  akut karaciğer  hastalığında  ve karaciğer  tümörlerinde  
kullanılmamalıdır.  
 
Eğer  MIRENA’nın  etkisinin  çok güçlü veya zayıf  olduğuna dair bir izleniminiz  var ise 
doktorunuz veya eczacınız ile konuşunuz. 
 
MIRENA ile tedavi  sonlandırıldığında  oluşabilecek  etkiler  
MIRENA  çıkartıldıktan  sonra  doğurganlığınızı  engellemez.  MIRENA  çıkartıldıktan  sonra 
hamile kalabilirsiniz.  
MIRENA  çıkarıldıktan  sonra  ilk adet döngünüz  sırasında  hamile  kalabilirsiniz. 
Bu ilacın kullanımıyla ilgili başka sorularınız olursa, doktorunuza sorunuz. 
 
4. Olası yan etkiler nelerdir?  
Tüm  ilaçlar  gibi, MIRENA’nın  içeriğinde  bulunan maddelere duyarlı  olan kişilerde  yan 
etkiler olabilir.  
 
Aşağıdakilerden  herhangi  birini fark ederseniz,  doktorunuza  söyleyiniz:  
• Yerleştirme işleminden kısa süre sonra gelişen şiddetli ağrı veya ateş, derhal tedavi 
edilmesi gereken şiddetli bir enfeksiyonunuz olduğu anlamına gelebilir. Çok seyrek 
durumlarda ciddi enfeksiyon (sepsis) oluşabilir. 
• Rahmin duvarında hasar ya da delinmenin bir işareti (perforasyon) olabileceği için 
şiddetli ağrı ve devam eden kanama. Perforasyon seyrektir ancak bir süre geçene kadar 
tespit edilemese de genelde MIRENA'nın takılması sırasında oluşur. Rahim boşluğunun dışına  yerleştirilen MIRENA hamileliği engellemede etkili değildir. MIRENA’nın 
çıkartılması için ameliyat olmanız gerekebilir. Perforasyon riski düşüktür ancak emziren kadınlarda, doğumdan sonra 36 haftaya kadar yerleştirme yapılan kadınlarda ve sabit ya da arka ya dönük rahmi olan kadınlarda artar.  
• Perforasyonun işaretleri ve  belirtileri arasında aşağıdakiler  bulunabilir:  
 Şiddetli ağrı (adet  krampları  gibi)  ya da beklenenden  daha  fazla ağrı  
 Yoğun kanama  (yerleştirme  sonrasında)  
 Birkaç haftadan  daha uzun süre  devam  eden ağrı  ya da kanama  
 
9/17   Adetlerinizde  ani değişikler  
 Cinsel  ilişki sırasında  ağrı 
 MIRENA ipliklerini artık hissedemiyorsunuz (bkz bölüm 3. MIRENA nasıl 
kullanılır?).  
 
• Özellikle ateşiniz de varsa ya da adetiniz gecikmişse veya beklenmedik bir 
kanamanız  olmuşsa  alt karın  bölgesinde  ağrı varsa;  çünkü bu dış gebeliğin bir belirtisi 
olabilir. Dış gebelik konusunda mutlak risk MIRENA kullanıcılarında düşüktür. Ancak MIRENA yerindeyken bir kadın hamile kalırsa, dış gebeliğin bağıl olasılığı artar.  
• Alt karın bölgesinde ağrı ya da ağrılı ya da zorlu cinsel ilişki çünkü bunlar yumurta 
kistlerinin ya da pelvik inflamatuvar hastalığın bir belirtisi olabilir. Pelvik enfeksiyonlar bebek sahibi olma şansınızı azaltabileceği ve dış geb elik riskini artırabileceği için bu 
önemlidir.  
 
Yan etkiler  aşağıdaki  kategorilerde  gösterildiği  şekilde  sıralanmıştır: 
Çok yaygın: 10 hastanın en az 1 inde görülebilir.  
Yaygın:  10 hastanın  birinden az,  fakat  100 hastanın  birinden fazla görülebilir.  
Yaygın olmayan:  100 hastanın  birinden az, fakat  1.000 hastanın  birinden fazla görülebilir. 
Seyrek: 1.000 hastanın birinden az, fakat 10.000 hastanın birinden fazla görülebilir. Çok seyrek:  10.000  hastanın birinden az görülebilir. 
Bilinmiyor: E ldeki verilerden tahmin edilemiyor.  
 
Çok yaygın:  
• Lekelenme dahil  vajinal  kanama  
• Adetin  olmaması,  hafif  adet  ya da sıklığında  azalma.  
 
Yaygın:  
* Yumurta  kistleri  
* Ağrılı adetler  
* Kilo alma  
* Depresyon, sinirlilik  
* Baş ağrısı  
* Migren  
* Baş dönmesi  
* Karın,  pelvik (karın  alt kısmı)  ya da sırt ağrısı  
* Mide bulantısı  
* Akne  (sivilce)  
* Yüzde  ve vücutta  tüylerin büyümesinde artış  
* Cinsel  dürtü azalması  
* Vajinal  akıntıda  artış  
* Vulva  ve vajina iltihabı  
* Meme hassasiyeti  ve memede  ağrı 
* MIRENA'nın  kendi  kendine  çıkması  
 
Yaygın  olmayan:  
* Rahim  perforasyonu (rahim  duvarının yırtılması)  (bkz. “Aşağıdakilerden  herhangi 
birini fark ederseniz, doktorunuza söyleyiniz:”)  
 
10/17  * Vajinal  kaşıntıya, idrar  yaparken  ağrıya neden  olan genital  enfeksiyonlar  veya rahmin  , 
yumurtalıkların veya Fallop tüplerinin (rahim üst köşelerinden yumurtalıklara kadar 
uzanan tüp şeklindeki yapılar) iltihabından kaynaklanan alt karın bölgesinde ağrı  
*  Kötü kokulu vajinal akıntıya yol açabilen rahim duvarının iltihabı ya da enfeksiyonu 
(endometrit)  
* Rahim  ağzının  enflamasyonu  (servisit)  
* Saç dökülmesi  
* Egzema dahil  kaşıntılı cilt 
* Ciltte  renk değişimi/özellikle  yüzde artan  cilt pigmenti  (kloazma)  
* Karında,  bacaklarda ya da ayak  bileklerinde  şişlik  
 
Seyrek:  
* Döküntüler  
 
Bilinmiyor:  
* Alerjik  reaksiyon (belirtiler  arasında döküntü, kaşınma  yüzün, ağzın,  dilin ve/veya 
boğazın ani şişmesi bulunabilir)  
* Tansiyon yükselmesi  
Bir kadın MIRENA  takılı  iken hamile  kalırsa  dış gebelik  olasılığı göreceli  olarak  artar. 
Cinsel ilişki sırasında partneriniz tarafından RİS’in çıkma riski olduğu hissedilebilir. 
Her kadın meme kanseri riskiyle karşı karşıyadır ancak meme kanseri 40 yaş altı kadınlarda 
seyrek görülür. MIRENA kullanıcıları arasında meme kanseri bildirilmiştir ancak risk ve 
sıklık bilinmemektedir.  
Menopoz öncesi kadınlarda, MIRENA kullanırken meme kanseri oluşma sıklığı kombine 
doğum kontrol hapı kullanımıyla ilişkilendirilenle muhtemelen benzerdir ancak buna yönelik 
kanıtlar daha az kesindir.  
Menopoz sonrası kadınlarda hormon replasman tedavisi (HRT) meme kanseri riskini hafifçe arttırmaktadır. Sadece östrojen HRT'ye göre kombine östrojen/progesteron HRT ile meme kanseri oluşma riski daha yüksek olsa da HRT'nin projesteron bileşeni sağlamak üzere reçetelendirildiğindeki meme kanseri riski henüz bilinmemektedir. İlave bilgi için tedavinin östrojen bileşeninin Kullanma Talimatına da başvurulmalıdır. Memelerinizi düzenli olarak kontrol etmeniz önemlidir ve he rhangi bir yumru hissettiğinizde 
doktorunuza başvurunuz. Yakın akrabalarınızda şimdiye kadar meme kanseri görüldüyse  
bunu da doktorunuza söylemelisiniz. 
 
MIRENA’nın yerleştirilmesi ya da çıkarılması ile ilgili olarak aşağıda belirtilen advers ilaç reaksiyo nları bildirilmiştir: 
Uygulama işlemine bağlı olarak ağrı, kanama ve baş dönmesi ve bilinç kaybı ile ortaya çıkan vazovagal reaksiyon. İşlem sara hastalığı olan kişilerde nöbete neden olabilir. 
 
Yan etkilerin  raporlanması  
Kullanma talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer al an “İlaç Yan Etki Bildirimi” ikonuna tıklayarak ya  
da, 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış  
olacaksınız.  
 
11/17  Eğer  bu kullanma talimatında  bahsi  geçmeyen  herhangi  bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. MIRENA’nın  saklanması  
MIRENA’yı  çocukların  göremeyeceği,  erişemeyeceği  yerlerde ve ambalajında saklayınız.  
 
MIRENA’yı  30oC altında  oda sıcaklığında, güneş  ışığından ve nemden  uzak  bir yerde 
saklayınız.  
 
Son kullanma  tarihiyle  uyumlu olarak  kullanınız.  
Ambalajdaki  son kullanma tarihinden sonra MIRENA’yı kullanmayınız.  
 
"Son Kull.  Ta.:"  ibaresinden  sonra  yazılan  rakam  ayı temsil eder ve o ayın son günü son 
kullanım tarihidir.  
 
Eğer  üründe  ve/veya ambalajında  bozukluklar  fark ederseniz MIRENA’yı  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre,  Şehircilik ve  
İklim Değişikliği Bakanlığınca belirlenen toplama sistemine veriniz.  
 
Ruhsat  sahibi:  
Bayer  Türk  Kimya  San.  Ltd. Şti. 
Fatih  Sultan  Mehmet  Mah. Balkan  Cad. No.53 
34770 Ümraniye/İstanbul  
Tel: 0216 528 36 00  
Faks:  0216 645 39 50 
 
Üretim yeri: 
Bayer  OY, Turku/Finlandiya  
 
Bu kullanma talimatı .../.../... tarihinde  onaylanmıştır. 
 
12/17  AŞAĞIDAKİ  BİLGİLER  BU İLACI  UYGULAYACAK  SAĞLIK  PERSONELİ 
İÇİNDİR  
 
Uygulama Talimatları  
 
MIRENA® 52 mg  rahim  içi sistem  
Levonorgestrel  20 mcg/24 saat  
 
Sağlık  Mesleği  Mensubu  tarafından  aseptik  teknik  kullanılarak  uygulanmalıdır.  
 
MIRENA  takılacağı  zamana kadar  açılmaması  gereken  steril bir paket  halinde  ve bir 
yerleştirici ile birlikte sunulmaktadır.  
 
Tekrar  sterilize  edilmemelidir.  Sunulduğu şekilde,  MIRENA tek  kullanımlıktır.  İç ambalaj 
açık ya da hasarlı ise kullanmayınız. Son kullanma tarihinden önce uygulanmalıdır. 
 
Ne zaman  takılması gerektiğiyle  ilgili bilgi için lütfen  MIRENA  Kısa Ürün  Bilgisi’ne  bakınız.  
 
Uygulama öncesi  hazırlık  
• MIRENA uygulanmadan önce uterusun büyüklük ve pozisyonunun belirlenmesi, akut 
genital enfeksiyon veya herhangi bir kontrendikasyon ile ilgili belirti olup olmadığının saptanması  ve hamilelik olasılığın elimine edilmesi amacıyla hasta muayene edilmelidir.
 
 
• Bir spekulum kullanılarak serviks görülmeli, sonrasında serviks ve vajina uygun aseptik bir solüsyonla temizlenmelidir.
 
 
• Gerek  görüldüğünde  bir yardımcı bulundurulur.  
 
• Uterusun stabilize edilmesi için serviksin anterior dudağı bir tenakulum veya forsepler ile kavranır. Uterus retrovert durumda ise, serviksin posterior dudağının kavranması daha uygun olabilir. Pensin hafif traksiyonu servikal kanalın düzleş tirilmesi için kullanılabilir. 
Pens takma işlemi boyunca sabit tutulmalı ve servikste aksi yönde hafif traksiyon korunmalıdır.
 
 
•  Uterus ve boşluğunun derinliğinin ölçülmesi ve yönünün doğrulanması ve herhangi bir 
intrauterin anormallik (örn: septum, submukoz fibroid) veya önceden yerleştirilmiş olup çıkarılmamış olan bir rahim içi doğum kontrol sistemi olmadığından emin olunması için bir uterus sondası servikal kanal üzerinden fundusa kadar ilerletilmelidir. Zorlanma  
olması halinde, kanalın dilatasyonu düşünülmelidir. Servikal dilatasyonun gerekli olması halinde, analjezik kullanımına ve/veya paraservikal blokaja gerek olup olmadığına karar verilmelidir.  
 
13/17  Uygulama 
1. İlk önce  steril paket  tamamen  açılır  (Şekil  1). Ardından steril teknik ve steril eldivenler 
kullanılır.  
Şekil  1 
 
 
2. MIRENA’nın uygulama tüpüne yüklenmesi için sürgü ok yönünde ileriye doğru en uzak  
pozisyona itilir (Şekil 2). 
 
Şekil  2 
 
 
 
ÖNEMLİ:  
MIRENA’nın  erken  serbest  kalmasına  neden  olabileceğinden  ötürü, sürgü aşağıya doğru 
çekilmemelidir. MIRENA serbestleştikten sonra, tekrar yüklenemez.  
 
14/17  
1,5-2,0 cm 3. Sürgü en uzak pozisyonda tutularak, işaret halkasının üst ucu ölçülen uterus boşluğunun  
derinliğine denk gelecek şekilde ayarlanmalıdır (Şekil 3). 
 
Şekil  3 
 
 
  
 
 
 
 
 
  
 
 
 
 
 
  
 
 
 
4. Sürgü en uzak  pozisyonda  tutularak, aplikatör  serviks  boyunca itilerek  işaret  halkasıyla 
uterus serviksi arasında yaklaşık 1,5- 2,0 cm kalması sağlanır (Şekil 4). 
Şekil  4 
 
 
 
 
 
ÖNEMLİ:  
Bu işlem güç kullanmadan yapılmalıdır.  Gerekliyse,  servikal  kanal  genişletilmelidir.  
sonda 
ölçümü  
 
15/17  5. MIRENA’nın kollarının yatay olarak açılması için aplikatör sabit tutularak, sürgü işarete  
doğru çekilir (Şekil 5). Horizontal kolların tamamen açılması için 5- 10 sani ye kadar beklenir.  
Şekil  5 
 
 
6. İşaret halkası servikse değene kadar aplikatör fundusa doğru nazikçe ilerletilir. MIRENA 
bu durumda fundal pozisyondadır (Şekil 6).  
Şekil  6 
 
 
16/17  7. Aplikatör sabit tutularak ve sürgü tamamen geri çekilerek MIRENA s erbest bırakılır (Şekil 
7). Sürgü tamamen aşağıya doğru tutulurken aplikatör çekilerek nazikçe çıkartılır. İplikler 
serviks dışında 2- 3 cm görünecek kadar kesilir.  
 
Şekil  7 
 
 
ÖNEMLİ:  
Sistemin  doğru yerleştirilmediğinden  şüphelenildiğinde, yeri kontrol  edilmelidir  (örn:  ultrason 
ile). Sistem uterus boşluğu içine uygun şekilde yerleştirilmemişse, sistem çıkarılmalıdır. Çıkarılmış bir sistem tekrar takılmamalıdır.  
 
Çıkarma/  Tekrar Yerleştirme  
Çıkarma/tekrar  yerleştirme  için lütfen  MIRENA  Kısa Ürün  Bilgisi’ne  bakınız.  
 
17/17   
MIRENA  iplikleri bir pensle  tutulup çekilerek  çıkarılır  (Şekil  8). 
 
Çıkarıldıktan  hemen  sonra  yeni bir MIRENA  takılabilir.  
Şekil  8 
 
