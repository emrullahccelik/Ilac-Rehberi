1  KISA  ÜRÜN  BİLGİSİ  
 
1. BEŞERİ  TIBBİ  ÜRÜNÜN  ADI 
 
RİLUTEK  50 mg film tablet  
 
2. KALİTATİF  VE KANTİTATİF  BİLEŞİM  
Etkin  madde:  
Riluzol  50 mg 
 
Yardımcı  madde:  
Yardımcı  maddeler  için Bölüm  6.1’e  bakınız.  
 
3. FARMASÖTİK  FORM  
Film  tablet.  
Bir yüzünde  “RPR  202”  baskılı  beyaz  renkli  kapsül  biçiminde  tablet.  
 
4. KLİNİK  ÖZELLİKLER  
 
4.1 Terapötik  endikasyonlar  
RİLUTEK  amiyotrofik  lateral  skleroz  (ALS)  hastalarında  yaşamı  uzatmak  ve mekanik  
ventilasyon gerekli olana dek geçen zamanı uzatmak amacıyla kullanılır.  
 
Klinik çalışmalar, RİLUTEK’in ALS hastalarında yaşam süresini uzattığını göstermiştir (bkz. 
Bölüm  5.1). Bu süreç,  yaşamakta  olan hastaların  entübe  edilip  mekanik  solunuma  
bağlanmadan ve trakeotomi yapılmadan geçirdikleri dönemdir.  
 
RİLUTEK’in motor fonksiyon, akciğer fonksiyonları, fasikülasyonlar, kas gücü ve motor 
semptomlar üzerinde terapötik yarar sağladığına dair kanıt yoktur. RİLUTEK’in ALS’nin geç 
dönemlerinde etkili olduğu bildirilmemiştir.  
 
RİLUTEK’in etkililiği ve güvenliliği sadece ALS hastalarında araştırılmıştır. Bu nedenle 
RİLUTEK motor nöron hastalıklarının başka formlarında kullanılmamalıdır.  
4.2 Pozoloji  ve uygulama  şekli  
RİLUTEK  ile yapılacak  tedavi  yalnızca  motor  nöron  hastalıklarının  tedavisinde  deneyim  sahibi 
olan uzman doktorlar tarafından başlatılmalıdır.  
Pozoloji:  
Yetişkinlerde  ve yaşlı  bireylerde  önerilen  günlük  doz 100 mg’dır  (12 saatte  bir 50 mg). 
Daha yüksek günlük dozun ekstra yarar sağladığı bildirilmemiştir.  
Uygulama  sıklığı  ve süresi:  
RİLUTEK  12 saatte  bir 50 mg olarak  alınır.  
 
Uygulama  şekli:  
RİLUTEK  oral yolla  kullanım  içindir.  2  Özel  popülasyonlara  ilişkin  ek bilgiler:  
Böbrek  yetmezliği:  
Bu popülasyonda  tekrarlayan  doz çalışmaları  yapılmamış  olduğu  için, böbrek  yetmezliği  olan 
hastalarda RİLUTEK’in kullanılması önerilmez (bkz. Bölüm 4.4).  
 
Karaciğer  yetmezliği:  
Bölüm  4.3, Bölüm  4.4. ve Bölüm  5.2’ye  bakınız.  
Pediyatrik  popülasyon:  
Çocuklarda veya ergenlerde meydana gelen herhangi bir nörodejeneratif hastalıkta riluzolun 
etkililik ve güvenliliğine ilişkin veri yetersizliği nedeniyle RİLUTEK’in pediyatrik 
popülasyonda kullanımı önerilmez (bkz. Bölüm 4.4).  
 
Geriyatrik  popülasyon:  
Farmakokinetik  verilere  dayanarak,  RİLUTEK’in  bu popülasyonda  kullanımına  ilişkin  özel bir 
talimat yoktur.  
 
4.3 Kontrendikasyonlar  
- Etkin  madde  veya  tabletteki  yardımcı  maddelere  (bkz.  Bölüm  6.1) karşı  aşırı duyarlılığı 
olan hastalarda kullanılmamalıdır.  
- Karaciğer  hastalıkları  olan ya da başlangıçta  transaminaz  değerleri,  normalin  üst sınırının  3 
katından fazla olan hastalarda kullanılmamalıdır.  
- Gebe  ve emziren  hastalarda  kullanılmamalıdır.  
 
4.4 Özel  kullanım  uyarıları  ve önlemleri  
Karaciğer  yetmezliği:  
Riluzol karaciğer fonksiyonları normal olmayan veya serum transaminaz değerleri 
(ALT/SGPT;  AST/SGOT  normal  aralığın  üst sınırının  3 katına  kadar),  bilirubin  ve/veya  gama - 
glutamiltransferaz (GGT) düzeyleri hafifçe artmış hastalarda dikkatle kullanılmalıdır. 
Başlangıçta bazı karaciğer fonksiyon testlerinin değerlerinin yüksek olması (özellikle 
bilirübinin artışı) riluzolun kullanılmamasını gerektirir (bkz. Bölüm 4.8).  
 
Hepatit riskinden dolayı ALT de dahil, serum transaminazları, riluzol tedavisi öncesinde ve 
tedavi sırasında ölçülmelidir. ALT tedavinin ilk 3 ayında her ay, tedavinin ilk yılının geri 
kalanında 3 ayda bir ve bundan sonra da periyodik olarak ölçülmelidir. ALT düzeyleri artmış 
olan hastalarda ölçüm daha sık yapılmalıdır.  
ALT düzeyi üst normal sınırın 5 katına çıktığı takdirde riluzol kesilmelidir. ALT düzeyi 
normalin üst sınırın 5 katına çıkmış olan hastalarda doz azaltılmasıyla ya da yeniden ilaç 
uygulamasıyla ilgili tecrübe yoktur. Riluzolun bu durumdaki hastalarda yeniden uygulanması 
önerilmez.  
Nötropeni:  
Hastalar ateşli bir hastalık geçirdikleri takdirde doktorlarına bildirmeleri konusunda 
uyarılmalıdır. Ateşli bir hastalığın rapor edilmesi  doktoru harekete geçirmeli ve  lökosit sayımı 
yapılmalıdır, nötropeni tespit edilirse riluzol kesilmelidir (bkz. Bölüm 4.8).  
 
İnterstisyel  akciğer  hastalığı:  
Riluzol  ile tedavi  edilen  hastalarda,  bazıları  şiddetli  olan,  interstisyel  akciğer  hastalığı  vakaları 
rapor  edilmiştir  (bkz.  Bölüm  4.8). Eğer  kuru öksürük  ve/veya  dispne  gibi solunum  semptomları  3  gelişirse,  göğüs  radyografisi  çekilmelidir  ve interstisyel  akciğer  hastalığını  düşündüren  bulgular 
belirgin ise (örn. bilateral difüz akciğer opasitesi) riluzol tedavisi hemen durdurulmalıdır. 
Bildirilen  vakaların  çoğunluğunda  semptomlar,  ilacın  kesilmesinden  ve semptomatik  tedavinin 
ardından ortadan kalkmıştır.  
 
Hastalardaki  karakteristik  özellikler  
Pediyatrik  popülasyon:  
Riluzolun  çocuklarda  ve yetişkinlerdeki  nörodejeneratif  hastalıklarda  etkililik  ve güvenliliği 
bilinmediği için RİLUTEK’in çocuklarda kullanımı önerilmez (bkz. Bölüm 4.2).  
 
Böbrek  yetmezliği:  
Böbrek  yetmezliği  olan hastalarda  tekrarlayan  doz çalışmaları  yapılmamıştır  (bkz.  Bölüm  4.2). 
 
4.5 Diğer  tıbbi  ürünler  ile etkileşimler  ve diğer  etkileşim  şekilleri  
Riluzolun  diğer  ilaçlarla  etkileşimini  değerlendiren  bir klinik  çalışma  yapılmamıştır.  
 
İnsan karaciğer mikrozom preparatlarının kullanıldığı in vitro çalışmalar CYP 1A2’nin, 
riluzolun başlangıçtaki oksidatif metabolizmasında rol oynayan ana izoenzim olduğunu 
göstermiştir. CYP 1A2 inhibitörleri (örn. kafein, diklofenak, diazepam, nisergolin, 
klomipramin,  imipramin,  fluvoksamin,  fenasetin,  teofilin,  amitriptilin  ve kinolonlar)  potansiyel 
olarak riluzol eliminasyon hızını azaltabilirken, CYP 1A2 indükleyicileri (örn. sigara dumanı, 
kömürde ızgara yapılmış yiyecekler, rifampisin ve omeprazol) riluzolun eliminasyonunu 
arttırabilirler.  
 
Özel  popülasyonlara  ilişkin  ek bilgiler:  
Özel  popülasyonlara  ilişkin  etkileşim  çalışması  yapılmamıştır.  
 
Pediyatrik  popülasyon:  
Pediyatrik  popülasyona  ilişkin  etkileşim  çalışması  yapılmamıştır.  
 
4.6 Gebelik  ve laktasyon 
Genel tavsiye  
Gebelik  kategorisi:  X 
 
Çocuk  doğurma  potansiyeli  olan kadınlar/Doğum  kontrolü  (Kontrasepsiyon)  
Riluzolun çocuk doğurma potansiyeli olan kadınlar/doğum kontrolü ile birlikte kullanımına 
ilişkin yeterli veri mevcut değildir. Çocuk doğurma potansiyeli olan kadınlar tedavi süresince 
etkili doğum kontrolü uygulamalıdır.  
Gebelik  dönemi  
RİLUTEK  gebelik  döneminde  kontrendikedir  (bkz.  Bölüm  4.3 ve 5.3). 
Gebe kadınlarda riluzol tedavisi ile ilgili klinik veriler yetersizdir.  
 
Laktasyon  dönemi  
RİLUTEK  emzirme  döneminde  kontrendikedir  (bkz.  Bölüm  4.3 ve 5.3). 
Riluzolun insan sütüyle geçip geçmediği bilinmemektedir.  4  Üreme  yeteneği/Fertilite  
Sıçanlardaki  fertilite  çalışmaları  muhtemelen  sedasyon  ve uyuşukluk  nedeniyle,  15 mg/kg/gün 
dozlarında  (terapötik  dozdan  daha  yüksektir)  üreme  yeteneğinde  ve fertilitede  hafif  bir azalma 
olduğunu göstermiştir.  
 
4.7 Araç  ve makine  kullanımı  üzerindeki  etkiler  
Hastalar,  sersemlik  ve baş dönmesi  olabileceği  konusunda  uyarılmalı  ve kendilerinde  bu gibi 
belirtiler oluşursa, araç ve makine kullanmamaları tavsiye edilmelidir.  
Araç  ve makine  kullanma  yeteneği  üzerindeki  etkilerini  içeren  herhangi  bir çalışma  
yapılmamıştır.  
4.8 İstenmeyen  etkiler  
Güvenlilik  profilinin  özeti 
Riluzol  ile tedavi edilen  ALS hastaları üzerinde  yapılan  faz III klinik  araştırmalarda en yaygın 
bildirilen advers reaksiyonlar güçsüzlük, bulantı ve karaciğer fonksiyon testlerinde anormal 
sonuçlar görülmesidir.  
Görülme sıklığına göre aşağıdaki başlıklara uygun olarak sıralanan istenmeyen etkiler  aşağıda 
belirtilmektedir:  
 
Advers  reaksiyonların  tablo  halinde  özeti 
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100); 
seyrek (≥ 1/10.000 ila < 1/1.000), çok seyrek (< 1/10.000), bilinmiyor (eldeki verilerden 
hareketle tahmin edilemiyor).  
 Çok yaygın  Yaygın  Yaygın 
olmayan  Bilinmiyor  
Kan ve lenf sistemi 
hastalıkları    Anemi  Şiddetli 
nötropeni  (bkz. 
Bölüm 4.4)  
Bağışıklık  sistemi 
hastalıkları    Anafilaktik 
reaksiyon, 
anjiyoödem   
Sinir  sistemi 
hastalıkları   Baş ağrısı,  baş 
dönmesi,  oral 
parestezi,  
somnolans    
Kardiyak 
hastalıklar   Taşikardi    
Solunum,  göğüs 
bozuklukları   ve 
mediastinal 
hastalıklar    İnterstisyel 
akciğer 
hastalığı  (bkz. 
Bölüm 4.4)   
Gastrointesinal 
hastalıklar  Mide  bulantısı  Diyare, 
abdominal 
ağrı, kusma  Pankreatit   
Deri ve deri altı 
doku hastalıkları     Döküntü  
Hepato -biliyer 
hastalıklar  Anormal 
karaciğer 
fonksiyon 
testleri    Hepatit  5  Genel bozukluklar 
ve uygulama 
bölgesine ilişkin 
hastalıklar  Asteni  Ağrı   
 
Seçilmiş  advers  reaksiyonların  tanımı  
Hepato -biliyer  hastalıklar  
Genellikle riluzol tedavisine başlanmasından itibaren 3 ay içinde alanin aminotransferaz artışı 
gelişmiştir; bu artışın genellikle geçici olduğu ve tedavi sürerken 2 ila 6 ay sonra seviyelerin 
normalin üst sınırının iki katından daha aşağıya indiği görülmüştür. Bu artışlar sarılık ile 
ilişkilendirilebilir. Klinik araştırmalarda ALT düzeyindeki artışın normalin üst sınırının 5 
katından fazla olduğu hastalarda (n=20) tedavi sonlandırılmıştır ve olguların büyük bir 
kısmında 2 -4 ay içinde düzeyi normalin üst sınırının 2 katından daha düşük düzeye inmiştir 
(bkz. Bölüm 4.4).  
Çalışma verileri, Asyalı hastaların karaciğer fonksiyon testi anormalliklerine daha hassas 
olabileceğini göstermektedir (Asyalı hastalarda % 3,2 [194/5.995], beyaz ırka mensup 
hastalarda % 1,8 [100/5.641]).  
 
Şüpheli  advers  reaksiyonların  raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans  Merkezi  (TÜFAM)’ne  bildirmeleri  gerekmektedir  (www.titck.gov.tr ; e-posta: 
tufam@titck.gov.tr ; tel: 0 800 314 00 08; faks: 0 312 218 35 99).  
4.9 Doz aşımı  ve tedavisi  
İzole  vakalarda  nörolojik  ve psikiyatrik  semptomlar,  stupor  ile beraber  akut toksik  ensefelopati, 
koma ve methemoglobinemi gözlenmiştir.  
Doz aşımı  durumunda  semptomatik  ve destekleyici  tedavi  uygulanmalıdır.  
 
5 FARMAKOLOJİK  ÖZELLİKLER  
 
5.1 Farmakodinamik özellikler 
Farmakoterapötik  grup:  Diğer  sinir sistemi  ilaçları 
ATC kodu: N07XX02  
 
Etki mekanizması  
ALS’nin patogenezi tam olarak anlaşılmamış olmakla beraber, glutamatın (merkezi sinir 
sisteminde birincil uyarıcı nörotransmitter) bu hastalıktaki hücre ölümünden sorumlu olduğu 
düşünülmektedir.  
 
Riluzolun etkisini glutamat proseslerini inhibe etmek suretiyle oluşturduğu düşünülmektedir. 
Kesin etki mekanizması bilinmemektedir.  
 
Klinik  etkililik  ve güvenlilik  
Bir çalışmada 155 hasta, randomize olarak günde 100 mg (50 mg günde 2 kez) riluzol veya 
plasebo aldılar ve 12 ila 21 ay süreyle izlendiler. Bölüm 4.1’de tanımlandığı şekliyle hayatta  6  kalma süresi, riluzol alan hastalarda plasebo grubuna kıyasla önemli oranda uzadığı görüldü. 
Ortalama hayatta kalma süresi riluzol grubunda 17,7 ay, plasebo grubunda 14,9 aydı.  
 
Doz tespit çalışmasında ALS hastası 959 kişi dört tedavi grubundan birine alındı: riluzol 50, 
100, 200 mg/gün  veya  plasebo.  Hastalar  18 ay süreyle  takip  edildiler.  Günde  100 mg riluzol  ile 
tedavi edilen hastalarda hayatta kalma oranı, plasebo tedavisi alan hastalara kıyasla çok daha 
uzundu.  50 mg/gün  riluzol  tedavisi  plaseboya  göre istatistiksel  olarak  anlamlı  sonuç  vermezken, 
200 mg/gün riluzolun etkisi 100 mg/gün ile karşılaştırılabilir düzeydeydi. Ortalama hayatta 
kalma süresi 100 mg/gün riluzol ve plasebo gruplarında sırasıyla 16,5 ve 13,5 aydı.  
 
Hastalığın  geç evrelerinde  riluzolun  etkililik  ve güvenliliğini  değerlendirmek  amacıyla  yapılan 
bir paralel grup çalışmada, riluzol grubunda hayatta kalma süresi ve motor fonksiyonlar, 
plasebo grubundakilere göre anlamlı bir fark gözlenmedi. Bu çalışmada hastaların 
çoğunluğunun hayati kapasitesi % 60’ın altındaydı.  
 
Japon hastalarda riluzolun etkililik  ve güvenliliğini değerlendirmek amacıyla yapılan, çift -kör, 
plasebo kontrollü bir çalışmada, 204 hasta günde 100 mg (günde 2 kez 50 mg) riluzol veya 
plasebo aldılar ve 18 ay süreyle takip edildiler. Bu çalışmada etkililik, yalnız başına 
yürüyememe, üst ekstremite fonksiyon kaybı, trakeostomi, suni solunum gereksinimi, gastrik 
sondayla beslenme ve ölüm üzerine etkisi olarak değerlendirildi. Riluzol tedavisi alan 
hastalarda trakeostomi olmaksızın hayatta kalma oranı, plasebo grubundan önemli farklılık 
göstermedi. Ancak bu çalışmanın tedavi grupları arasındaki farkları tespit etme gücü düşüktü. 
Bu çalışma ve yukarıda anlatılan diğer çalışmaların da dahil olduğu meta analiz sonuçlarına 
göre, farklar istatistiksel olarak anlamlılığını korumasına rağmen riluzolun hayatta kalma 
üzerindeki etkisinin gerçek çarpıcılığı gölgelenmektedir.  
 
5.2 Farmakokinetik özellikler 
Genel özellikler  
Riluzolun farmakokinetiği sağlıklı erkek gönüllülerde oral yoldan 25 ila 300 mg tek doz ve 
günde iki kere 25 ila 100 mg çoklu doz uygulaması yoluyla araştırılmıştır. Plazma seviyesi 
dozla birlikte doğrusal olarak artar ve farmakokinetiği doza bağımlı değildir.  
Çoklu doz uygulaması ile (10 gün süreyle günde iki kez 50 mg riluzol) değişmeden kalan 
riluzolun,  plazmada  birikimi  2 katına  çıkmış  ve 5 günden  kısa sürede  kararlı  duruma  ulaşmıştır.  
Emilim:  
Riluzol oral uygulama sonrası hızla emilir, maksimum plazma konsantrasyonuna 60 – 90 
dakika içinde ulaşır (C max = 173 ± 72 (ss) ng/mL). Uygulanan dozun yaklaşık % 90’ı emilir, 
mutlak biyoyararlanımı % 60 ± 18’dir.  
Riluzol  çok yağlı  yiyeceklerle  birlikte  verilirse  emilimin  hızı ve oranı  azalır  (Cmax ‘taki azalma  
% 44, EAA’da  azalma  % 17). 
 
Dağılım:  
Riluzol vücutta geniş bir alana dağılır ve kan beyin bariyerini geçtiği gösterilmiştir. Riluzolun 
dağılım hacmi yaklaşık 245 ± 69 L’dir (3,4 L/kg). Riluzolun proteinlere bağlanma oranı % 
97’dir, özellikle serum albümine ve lipoproteinlere bağlanır.  
 
Biyotransformasyon : 
Değişmeden  kalan  riluzol  plazmadaki  ana bileşendir  ve sitokrom  P450  tarafından  ve ardından 
glukuronidasyon  yoluyla  yoğun  şekilde  metabolize  olur. İnsan  karaciğer  preparatlarının  7  kullanıldığı in vitro çalışmalar, sitokrom P450 1A2‘nin riluzol metabolizmasındaki ana 
izoenzim olduğunu ortaya koymuştur. İdrarda saptanan türevleri üç fenol türevi, bir 
üreidotürevi ve değişmeden kalan riluzoldur.  
 
Riluzol, önce sitokrom P450 1A2 ile okside edilerek aktif major metaboliti olan N -hidroksi - 
riluzole (RPR112512) dönüşür. Bu metabolit hızla O - ve N - glukuronotlarına çevrilir.  
 
Eliminasyon:  
Eliminasyon yarı ömrü 9 ila 15 saattir. Riluzol öncelikle idrarla atılır. İdrarda atılımı verilen 
dozun yaklaşık % 90’ıdır. Glukuronitler idrardaki metabolitlerinin yaklaşık % 85’indenden 
fazlasını oluşturur. Sadece % 2 oranında riluzolun idrarda değişmeden atıldığı saptanmıştır.  
 
Doğrusallık/  doğrusal  olmayan  durum : 
Doğrusallık/doğrusal  olmayan  durumla  ilgili  veri bulunmamaktadır.  
 
Hastalardaki  karakteristik  özellikler  
Böbrek  yetmezliği:  
50 mg oral tek doz riluzol uygulaması ile elde edilen farmakokinetik parametreler açısından, 
orta düzeyde ve ağır kronik böbrek yetmezliği olan hastalarla (kreatinin klirensi 10 - 50 
mL/dakika) ve sağlıklı bireyler arasında önemli fark yoktur.  
 
Karaciğer  yetmezliği:  
50 mg oral tek doz riluzol uygulanmasıile saptanan EAA değeri, hafif kronik karaciğer 
yetmezliği olan hastalarda yaklaşık 1,7 kat, orta derecede kronik karaciğer yetmezliği olan 
hastalarda yaklaşık 3 kat artar.  
 
Geriyatrik  popülasyon:  
Riluzolun  çoklu  doz uygulaması  ile (4,5 gün süreyle  günde  iki kere 50 mg) elde edilen 
farmakokinetik parametreler yaşlı bireylerde (> 70 yaş) değişiklik göstermemiştir.  
 
Irk: 
Riluzol ve metaboliti N -hidroksiriluzol’ün sağlıklı 16 Japon ve beyaz ırktan 16 erişkin 
erkeklerde 8 gün süreyle günde iki kez tekrarlı oral uygulanmasını izleyen süreçte 
farmakokinetiğini değerlendirmek üzere bir klinik çalışma yapılmıştır. Japon bireylerden 
oluşan grupta riluzole maruz kalma seviyesi daha düşük (C maks  0,85 [% 90 GA 0,68 -1,08] ve 
EAA inf 0,88 [% 90 GA 0,69 -1,13]) ve metabolite maruz kalma seviyesi ise beyaz ırkla benzer 
bulunmuştur. Bu sonuçların klinik açıdan önemi bilinmemektedir.  
5.3 Klinik  öncesi  güvenlilik  verileri  
Riluzol  hem sıçanlar  hem de farelerde  karsinojenite  potansiyeli  göstermemiştir  
 
Riluzol  ile yapılan  genotoksisite  için standart  testler  negatiftir.  Riluzolün  majör  aktif metaboliti 
üzerinde yapılan iki in vitro test pozitif sonuçlar vermiştir. Diğer yedi standart in vitro veya in 
vivo miktar tayinlerinde yapılan yoğun testler metabolitin genotoksik potansiyelini 
göstermemiştir.  Bu verilere  dayanarak  ve riluzolün  fare ve sıçandaki  karsinojenezindeki  negatif 
çalışmaları  göz önünde  bulundurularak,  bu metabolitin  genotoksik  etkisinin  insanlar  ile ilişkili 
olmadığı kabul edilmiştir.  8  Sıçan ve maymunlarda yapılan subakut ve kronik toksisite çalışmalarında, kırmızı kan hücresi 
parametrelerinde ve/veya karaciğer parametrelerinde tutarsız şekilde azalma kaydedilmiştir. 
Köpeklerde hemolitik anemi görülmüştür.  
 
Tek bir toksisite çalışmasında, tedavi edilen dişi sıçanların yumurtalıklarında kontrol grubuna 
kıyasla  daha  yüksek  oranda  corpora  lutea  azalması  görülmüştür.  Bu izole  bulgu,  başka  bir türde 
veya başka bir çalışmada kaydedilmemiştir.  
Tüm  bu bulgular,  insandaki  normal  dozun  (100 mg/gün)  2 ila 10 katı dozlarda  görülmüştür.  
 
Gebe  sıçanda,  14C riluzolun  plasentadan  fetüse  transferi  saptanmıştır.  Sıçanlarda,  riluzol  gebelik 
oranını ve implantasyon sayısını azaltmıştır, bu sonuçlar sıçanların klinik tedavi verilen 
insanların sistemik olarak maruz kaldıkları düzeyin en az iki katı seviyesinde doza maruz 
kaldıklarında görülmüştür. Hayvan üreme çalışmalarında malformasyon görülmemiştir.  
 
Emziren  sıçanlarda,  sütte  14C riluzol  saptanmıştır.  
 
6 FARMASÖTİK  ÖZELLİKLERİ  
 
6.1 Yardımcı  maddelerin  listesi  
Çekirdek:  
Dibazik  kalsiyum  fosfat,  susuz 
Mikrokristalin selüloz 
Kolloidal silika, susuz 
Magnezyum stearat 
Kroskarmelloz sodyum  
 
Kaplama:  
Hidroksipropil metilselüloz (hipromelloz) 
Polietilen glikol (makrogol 6000) 
Titanyum dioksit (E171)  
 
6.2 Geçimsizlikler  
Geçerli  değildir.  
6.3 Raf ömrü  
36 ay 
 
6.4 Saklamaya  yönelik  özel tedbirler  
25°C  altındaki  oda sıcaklığında  saklayınız.  
 
6.5 Ambalajın  niteliği  ve içeriği  
RİLUTEK  film tabletler  opak  pvc/aluminyum  blister  ambalajlarda  kullanıma  sunulmuştur. 
Her kutuda 56 film tablet bulunmaktadır.  
6.6 Beşeri tıbbi üründen arta kalan maddelerin imhası ve diğer özel önlemler 
Kullanılamamış  olan ürünler  ya da atık materyaller  “Tıbbi  Atıkların  Kontrolü  Yönetmeliği”  ve 
“Ambalaj Atıklarının Kontrolü Yönetmelik”lerine uygun olarak imha edilmelidir.  9  7. RUHSAT  SAHİBİ  
 
Sanofi  Sağlık  Ürünleri  Ltd. Şti 
Şişli İstanbul  
 
8. RUHSAT  NUMARASI  
 
109/83  
9. İLK RUHSAT  TARİHİ  /RUHSAT  YENİLEME  TARİHİ  
 
İlk ruhsat  tarihi:  27.04.2001 
Ruhsat yenileme tarihi:  
 
10. KÜB’ÜN  YENİLENME  TARİHİ:  