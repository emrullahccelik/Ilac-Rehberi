 
   
1/10  
 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
 
LEVOLON % 0 ,5 göz damlası, çözelti  
 
2. KALİTATİF VE KANTİTATİF BİLEŞİM  
 
Etkin madde:  
 
1 mL solüsyon:  
Levofloksasin   5 mg  
(5 mg levofloksasin’e eşdeğer 5 ,12 mg levofloksasin hemihidrat içerir) . 
 
Yardımcı maddeler:  
Benzalkonyum klorür   0,05 mg/mL  
 
Yardımcı maddeler için 6.1’e bakınız.  
 
3. FARMASÖTİK FORM  
 
Göz damlası, çözelti.  
Açık sarı renkli berrak çözelti.  
 
4. KLİNİK ÖZELLİKLER  
 
4.1. Terapötik endikasyonlar  
 
LEVOLON (Levofloksasin) % 0 ,5 göz damlası, 1 yaş ve üzerindeki hastalarda duyarlı 
mikroorganizmaların neden olduğu oküler enfeksiyonların tedavisinde kullanılır.  
 
4.2. Pozoloji ve uygulama şekli  
 
Pozoloji/uygulama sıklığı ve süresi : 
 
Oküler enfeksiyon tedavisi : 
 
Erişkinler ve 1 yaş ve üzerindeki hastalara tedavinin ilk iki gününde, doz günde sekiz kez (2 
saatte bir) hasta göz veya gözlerin konj onktival kesesine 1 veya 2 damla LEVOLON damlatılır. 
Tedavinin 3. –5. gün aralığında doz, günde 4 kez 4 saat ara ile damlatılmalıdır. Tedavi süresi, 
hastalığın şiddetine ve enfeksiyonun klinik ve bakteriyolojik gelişimine bağlıdır. Tedavi süresi 
genellikle 5 gündür.  
 
Uygulama şekli:  
 
Göze uygulama:  
Damlalık ucunun ve çözeltinin kirlenmesini önlemek için göz kapaklarına, gözün etrafına veya 
diğer yüzeylere şişenin damlalık ucu ile dokunulmamalıdır. Kullanılmadığı zamanlarda, şişe 
sıkıca kapatılır.   
   
2/10  
 Diğer topikal oküler ürünlerle birlikte tedavi durumunda, birbirini takip eden uygulamalar 
arasında 15 dakika ara verilmelidir.  
 
Özel popülasyonlara ilişkin ek bilgiler:  
Böbrek ve karaciğer yetmezliği:  
LEVOLON’un bu grup hastalarda çalışması yoktur.  
 
Pediyatrik popülasyon:  
1 yaş ve üzeri çocuklarda pozoloji yetişkinlerle aynıdır.  
Levofloksasinin 1 yaşın altındaki hastalarda kullanımı ile ilgili yeterli etkililik ve güvenlilik 
verisi bulunmadığından, bu hastalarda LEVOLON kullanılmamalıdır.  
 
Geriyatrik popülasyon:  
Yaşlı hastalarda dozaj ayarlaması yapılmasına gerek yoktur.  
 
4.3. Kontrendikasyonlar  
 
Levofloksasin veya yardımcı maddelerden herhangi birisine karşı aşırı duyarlılığı olanlarda 
kontrendikedir.  
 
Diğer kinolonlara karşı aşırı duyarlılığı olanlarda kontrendikedir.  
 
4.4. Özel kullanım uyarıları ve önlemleri  
 
LEVOLON , sub -konjonktival olarak enjekte edilmemelidir. Çözelti gözün ön kamarasına 
doğrudan uygulanmamalıdır.  
 
Diğer antibakteriyel preparatlarda olduğu gibi levofloksasinin uzun süreli kullanımı mantar 
dahil duyarsız organizmaların gelişmesine sebep olabilir.  
 
Enfeksiyonun kötüleşmesi durumunda veya uygun bir süre içinde klinik bir iyileşme 
gözlenmezse, kullanımı durduru lup alternatif tedaviye başvur ulmalıdır .  
 
Klinik değerlendirme gerektirdiğinde, hastanın muayenesi nde yarık lamba biyomikroskopisi 
gibi magnifikasyon teknikler i kullanılmalı ve gerektiğinde floresein boyama işlemine 
başvurulmalıdır.  
 
Sistemik kinolon tedavisi alan hastalarda, bazıları ilk dozu takiben, ciddi ve nadiren ölümcül 
aşırı duyarlılık (anafilaktik) reaksiyonları bildirilmiştir. Bir deri döküntüsü veya herhangi bir 
aşırı duyarlılık bulgusu ilk görüldüğünde LEVOLON kullanımı bırakılmalıdır.  
 
Sistemik florokinolon tedavisi, levofloksasin dahil olmak üzere, özellikle yaşlı hastalarda ve 
kortikosteroid tedavisi görenlerde tendon inflamasyonu ve rüptürüne neden olabilir. Bu 
nedenle, dikkatli olunmalı ve LEVOLON tedavisi, ilk tendon inflamasyonu be lirtisinde 
kesilmelidir.  
 
Kinolon sınıfı bazı ilaçları sistemik olarak kullanan hastalar, direk t güneş ışığına maruz 
kaldıklarında, aşırı güneş yanığı reaksiyonları gibi orta -ağır fototoksisite bulguları  
   
3/10  
 göstermişlerdir. Aşırı güneş ışığına maruz kalınmamalıdır. Fototoksisite oluşursa tedavi 
kesilmelidir.  
 
LEVOLON, koruyucu olarak benzalkonyum klorür içermektedir ve iritasyona neden olabilir. 
Yumuşak kontakt lenslerde renk değişimine neden olduğu bilinmektedir. Bu nedenle hastalara 
LEVOLON uygulanması öncesi kontakt lenslerini çıkarmaları ve LEVOLON uygulama sından 
sonra, kontakt lenslerini takma k için  15 dakika beklemeleri anlatılmalıdır.  
 
Hastalara, oküler enfeksiyon varlığında kontakt lenslerini takmamaları tavsiye edilmelidir.  
 
Benzalkonyum klorürün göz tahrişine, kuru göz belirtilerine ve gözyaşı filmine ve kornea 
yüzeyine etkisi bildirilmiştir. Kuru göz hastalarında ve korneası etkilenebilecek durumda olan 
hastalarda dikkatli kullanılmalıdır. Uzun süreli kullanımda hastalar izl enmelidir.  
 
Pediyatrik popülasyon : 
 
Özel kullanım uyarı ve önlemleri yetişkinlerde ve 1 yaş ve üstü çocuklarda aynıdır.  
 
4.5. Diğer tıbbi ürünler ile etkileşimler ve diğer etkileşim şekilleri  
 
Oftalmik levofloksasine özgü ilaç etkileşim incelemeleri henüz yapılmamıştır.  
 
Levofloksasinin oftalmik uygulama sonrasında elde edilen maksimum plazma 
konsantrasyonları, standart oral dozlarından sonra bildirilen konsantrasyonlardan 1000 kat daha 
düşük olduğundan, sistemik uygulama sonrasında belirtilen etkileşimlerin oftalmik 
uygul amada klinik açıdan anlamlı olması beklenmemektedir.  
 
Özel popülasyonlara ilişkin ek bilgiler  
 
Pedi yatrik popülasyon  
 
İlaç etkileşim ince lemeleri henüz yapılmamıştır.  
 
4.6. Gebelik ve laktasyon  
 
Genel tavsiye  
Gebelik kategorisi : C 
 
Çocuk doğurma potansiyeli bulunan kadınlar/ Doğum kontrolü (Kontrasepsiyon)  
Çocuk doğurma potansiyeli bulunan kadınlara özgü özel bir uyarı bulunmamaktadır.  
 
Gebelik dönemi  
Levofloksasinin gebe kadınlarda kullanımına ilişkin yeterli veri mevcut değildir.  
Hayvanlarda yapılan çalışmalar üreme toksisitesi açısından direk t veya indirek t zararlı etkilere 
işaret etmemektedir.  
İnsanlara yönelik potansiyel risk bilinmemektedir.  
LEVOLON hasta için beklenen yararlar risklerden daha fazla olmadıkça gebelik döneminde 
kullanılmamalıdır.  
  
   
4/10  
 Laktasyon dönemi  
Levofloksasin anne sütüne geçmektedir. Oküler olarak terapötik dozlarda kullanılması ile 
emzirilen çocukta herhangi bir etki beklenmemektedir. Hasta için beklenen yararlar bebeğe 
gelebilecek risklerden daha fazla olmadıkça levofloksasin laktasyonda kullanı lmamalıdır.  
 
Üreme yeteneği/ Fertilite  
Oküler uygulama ile, insanlardaki en yüksek maruziyetleri önemli ölçüde aşan maruziyetlerde 
sıçanların fertilitesinde herhangi bir bozulma saptanmamıştır.  
 
4.7. Araç ve makine kullanımı üzerindeki etkiler  
 
Herhangi bir göz damlası kullanımında olduğu gibi, görmenin geçici bulanıklaşması veya diğer 
görme rahatsızlıkları nedeniyle, araba veya diğer makinelerin kullanımı etkilenebilir. 
Damlatma sırasında görme bulanıklığı oluşursa hasta, araba veya diğer makine leri kullanmadan 
önce görme netleşene kadar beklemelidir.  
 
4.8. İstenmeyen etkiler  
 
Levofloksasin ile yapılan klinik çalışmalarda görülen yan etkiler sistem organ sınıflarına ve 
sıklık gruplarına göre aşağıda verilmiştir.  
 
Çok yaygın (≥1/10); yaygın (≥1/100 ila <1/10), yaygın olmayan (≥1/1.000 ila <1/100), seyrek 
(≥1/10.000 ve <1/1.000) ve çok seyrek (<1/10.000), bilinmiyor (eldeki verilerden hareketle 
tahmin edilemiyor).  
 
En sık görülen istenmeyen etkiler genellikle hafif veya orta dereceli, geçici ve genellikle göz 
ile sınırlıdır. Hastaların yaklaşık %10'unda istenmeyen etkiler görülmektedir.  
 
Kontakt egzama ve/veya tahriş, LEVOLON' un aktif bileşenine veya koruyucu olarak bulunan 
benzalkonyum klorüre bağlı olarak gelişebilir.  
 
Bağışıklık sistemi hastalıkları  
Seyrek: Cilt döküntüleri dahil ekstra -oküler alerjik reaksiyonlar . 
Çok seyrek: Anafilaksi . 
 
Sinir sistemi hastalıkları  
Yaygın olmayan: Baş ağrısı . 
 
Göz hastalıkları  
Yaygın: Gözde yanma hissi, görmenin azalması, gözde mukus iplikleri . 
Yaygın olmayan: Göz kapağında çapaklanma/kristallenme, kemozis, konjonktival papiller 
reaksiyon, göz kapağında ödem, gözde rahatsızlık hissi, gözde kaşıntı, gözde ağrı, konjonktival 
enjeksiyon, konjonktival folikül, gözde kuruluk, göz kapağında eritem, fot ofobi . 
Klinik çalışmalarda korneal çökelti gözlenmemiştir.  
 
Solunum, göğüs bozuklukları ve mediastinal hastalıklar ı 
Yaygın olmayan: Rinit .  
   
5/10  
 Çok seyrek: Larinks ödemi . 
 
Etkin madde olan levofloksasinin sistemik kullanımı ile görülen ve oküler kullanımı ile 
potansiyel olarak ortaya çıkabilecek istenmeyen etkiler:  
Florokinolonları sistemik olarak kullanan hastalarda cerrahi müdahale gerektiren veya uzun 
süreli sakatlıkla sonuçlanabilen omuz, el, aşil veya diğer tendon yırtılmaları bildirilmiştir. 
Sistemik kinolonlarla yapılan çalışmalar ve pazarlama sonrası deneyimler, kortikosteroid alan 
hastalarda, özellikle geriyatrik hast alarda ve aşil tendonu dahil yüksek baskı altındaki 
tendonlarda bu yırtık riskinin artabileceğini göstermektedir.  
 
Pediyatrik popülasyon  
Pediatrik popülasyonda beklenen istenmeyen etkiler, bu etkilerin sıklık , tip ve ciddiyetleri 
erişkinlerdeki ile aynıdır.  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar / risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiy onu Türkiye 
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e - posta: 
tufam@titck.gov.tr; tel: 0 800 314 00 08; faks: 0 312 218 35 99).  
 
4.9. Doz aşımı ve tedavisi  
 
Bir şişe  göz damlasındaki toplam levofloksasin miktarı,  kazara  ağız yoluyla alındığında toksik 
etkilere neden olmak için çok düşük  bir miktardır . Gerekli görülürse hasta klinik olarak 
gözlen ebilir  ve destekleyici tedbirler alı nabilir.  
 
LEVOLON  göz damlası  lokal olarak  aşırı doz da alındığında, gözler oda sıcaklığında temiz 
suyla  (musluk suyu)  yıkanabilir.  
 
Pediyatrik popülasyon  
 
Doz aşımı durumunda yapılması gerekenler , yetişkinlerde ve 1 yaşından büyük çocuklarda 
aynıdır.  
 
5. FARMAKOLOJİK ÖZELLİKLER  
 
5.1. Farmakodinamik özellikler  
 
Farmakoterapötik grup: Oftalmolojikler, antiinfektifler, diğer florokinolonlar  
ATC Kodu: S01AE05  
 
Levofloksasin, fl orokinolon grubuna ait, oral, parenteral ve oftalmik olarak uygulanabilen geniş 
spektrumlu bir antibakteriyel ajandır. Levofloksasin, kinolon antimikrobiyal ajanlar grubunda 
yer alan rasemik bir ilaç hammaddesi olan ofloksasinin L -izomeridir. Ofloksasinin 
antibakteriyel aktivitesi primer olarak L -izomerine bağlıdır.  
  
   
6/10  
 Etki Mekanizması : 
Florokinolon grubu bir  antibakteriyel ajan olarak, levofloksasin bakteriyel tip II 
topoi zomerazları  -DNA giraz  ve topoi zomeraz IV'ü inhibe eder. Levofloksasin tercihen gram-
negatif bakterilerde DNA girazı  ve gram-pozitif bakterilerde topoi zomeraz IV'ü hedef alır.  
 
Direnç Mekanizmaları:  
Bakterilerin levofloksasin'e karşı direnç geliştirmesi, temel olarak iki ana mekanizma üzerinden 
gerçekleşebilir:  İlki, ilacın bakteri içindeki konsantrasyonunun azalması, ikincisi ise ilacın 
hedef enzimlerindeki değişikliklerdir.  Hedef bölge değişikliği, DNA g iraz (gyrA ve gyrB) ve 
topoi zomeraz IV (parC ve parE; Stafilokokkus  aureus 'ta grlA ve grlB) genlerini kodlayan 
kromozomal genlerdeki mutasyonlardan kaynaklanır.  
 
Düşük bakteri iç i konsantrasyona dayalı direnç, gram-negatif bakterilerde dış membran 
porinlerinin (OmpF) değişmesi nedeniyle florokinolonların  girişinin azalmasından veya dışarı 
pompalardan kaynaklanabilir.  
 
Dışarı pompalama aracılığıyla gelişen direnç, pnömokoklarda (PmrA), stafilokoklarda (NorA), 
anaerob bakterilerde ve gram-negatif bakterilerde gözlenmiştir.  
 
Son olarak, kinolonlara karşı plazmid aracılı direnç ( qnr geni tarafından belirlenen) Klebsiella 
pneumoniae  ve E. coli  gibi bakterilerde bildirilmiştir.  
 
Çapraz Direnç:  
Florokinolonlar arasında çapraz direnç meydana gelebilir.  Tek bir mutasyon  klinik dirence yol 
açmayabilir, ancak birden fazla mutasyon  genellikle  florokinolon sınıfındaki tüm ilaçlara karşı 
klinik dirence neden olur. Değiştirilmiş dış membran porinleri ve dışarı pompalama sistemleri 
geniş bir substrat s eçiciliğine sahip olabilir, bu da çeşitli antibakteriyel ajan sınıflarını hedef 
alabilir ve çoklu dirence yol açabilir.  
 
Kırılma noktaları:  
Avrupa Antimikrobiyal Duyarlılık Testi Komitesi (EUCAST) ‘nin kırılma noktalarına göre 
duyarlı ve ara duyarlı organizmalar ile ara duyarlı ve dirençli organizmaları ayıran MİK 
(Minimum İnhibi syon  Konsantrasyonu) kırılma noktaları aşağıdaki gibidir : 
 
Pseudomonas spp., Staphylococcus spp. Streptococcus A,B,C,G:  
Duyarlı: ≤1 mg/ L, dirençli: >2 mg/ L 
 
Streptococcus pneumoniae : Duyarlı: ≤2 mg/ L, dirençli: >2 mg/ L 
 
Haemophilus influenzae, Moraxella catarrhalis:  Duyarlı: ≤1 mg/ L, dirençli: >1 mg/ L 
 
Diğer tüm patojenler: Duyarlı: ≤1 mg/ L, dirençli: >2 mg/ L 
 
Antibakteriyel Spektrum:  
Edinilmiş direncin prevalansı  seçilmiş türler için coğrafi olarak ve zaman içinde değişebilir ve 
özellikle ciddi enfeksiyonların tedavisinde yerel direnç bilgisi isten ebilir . 
Bu nedenle sunulan bilgiler, mikroorganizmaların levofloksasine duyarlı olup olmayacağına 
dair olasılıklar hakkında yalnızca yaklaşık bir yönlendirme sağlar.  Gerektiğinde, ajanın en  
   
7/10  
 azından bazı enfeksiyon türlerinde etkililiği sorgulanan durumlar söz konusu olduğunda, yerel  
direnç prevalansı  bu kadar belirgin olduğunda, uzman görüşü alınmalıdır.  
 
Levofloksasinin etkili olduğu mikroorganizmalar aşağıda belirtildiği şekildedir:  
 
Kategori I (Yaygın görülen mikroorganizmalar):  
 
Gram pozitif aerob mikroorganizmalar: Staphylococcus aureus  (metisiline duyarlı),  
Streptococcus pneumoniae , Streptococcus Pyogenes,  viridans grubu streptokoklar  
 
Gram negatif aerob mikroorganizmalar: Escherichia coli , Haemophilus influenzae , Moraxella 
catarrhalis , Pseudomonas aeruginosa  (toplum kaynaklı)   
Diğer mikroorganizmalar : Chlamydia trachomatis  (Klamidya konjonktiviti olan hastaların 
tedavisi, eşzamanlı sistemik antimikrobiyal tedavi gerektirir ). 
 
Kategori II  (Edinilmiş direnç sorunu olan türler):  
 
Gram pozitif aerob mikroorganizmalar:  MRSA ( metisiline dirençli  Staphylococcus aureus ), 
Staphylococcus epidermidis  
 
Gram negatif aerob mikroorganizmalar: Pseudomonas aeruginosa  (hastane  kaynaklı)  
 
Yukarıda  sunulan direnç verileri, Haziran -Kasım 2004 tarihleri arasında Almanya'da göz 
enfeksiyonu geçiren hastalardan elde edilen bakteri izolatlarının direnç yaygınlığı üzerine 
yapılan çok merkezli bir gözetim çalışması (Göz Hastalıkları Çalışması) sonuçlarına 
dayanmaktadır.  
 
Organizmalar, in -vitro duyarlılık ve sistemik tedavi sonrasında ulaşılan plazma 
konsantrasyonlarına dayanarak levofloksasin'e duyarlı olarak sınıflandırılmıştır. Topikal 
tedavi, plazmada bulunanlardan daha yüksek tepe konsantrasyonlarına ulaşır. Ancak, göz e 
topikal uygulama sonrası ilacın kinetiğinin levofloksasin'in antibakteriyel aktivitesini nasıl 
değiştirebileceği veya değiştirip değiştirmediği bilinmemektedir.  
 
Pediyatrik popülasyon  
 
1 yaşından büyük çocuklar ve yetişkinlerde farmakodinamik özellikler aynıdır.  
 
5.2. Farmakokinetik özellikler  
 
Genel özellikler  
 
Emilim:  
İnsanlarda topikal oküler uygulamayı takiben, levofloksasinin penetrasyonu mükemmeldir. 
Levofloksasinin topikal olarak uygulanmasından 4 ve 6 saat sonra erişilen gözyaşı filmi 
konsantrasyonu sırasıyla 17 ve 6 ,6 µg/mL’dir.  
 
Dağılım:  
Levofloksasin 5 mg/mL göz damlası ile 15 sağlıklı yetişkin üzerinde 15 gün süren çalışmada 
levofloksasinin plazmadaki konsantrasyonu değişik zamanlarda ölçülmüştür. Uygulamanın 1  
   
8/10  
 saat sonrasında levofloksasinin plazma konsantrasyonu 1. günde 0 ,86 ng/mL iken, bu değer 15. 
günde 2 ,05 ng/mL seviyesine yükselmiştir. Günde 8 defa (2 saatte bir) olacak şekilde 
uygulamanın yapıldığı 4. günde en yüksek maksimum konsantrasyon olan 2 ,5 ng/mL 
seviyesine ulaşmıştır. Levofloksasinin, maksimum konsantrasyonu uygulamanın 1. gününde 
0,94 ng/mL iken, 15. günde 2 ,15 ng/mL seviyesine yükselmiştir. Bu değer levofloksasinin 
standart oral dozunun binde biri kadardır.  
 
Biyotransformasyon:  
Veri bulunmamaktadır.  
 
Eliminasyon:  
Veri bulunmamaktadır.  
 
Doğrusallık/Doğrusal olmayan durum:  
Veri bulunmamaktadır.  
 
5.3. Klinik öncesi güvenlilik verileri  
 
Preklinik etkiler  sadece LEVOLON  göz damlasının uygulamasından sonra elde edilen en 
yüksek insan maruziyetinin belirgin şekilde üzerindeki maruziyetlerde gözle nmiştir.  Bu da 
klinik kullanım ile ilgisinin sınırlı olduğunu göstermektedir.  
 
Hayvan çalışmalarında,  giraz inhibitörlerinin  ağırlık taşıyan eklem lerde  gelişim bozukluklarına 
neden olduğu gösterilmiştir.  
 
Diğer florokinolonlarda olduğu gibi, oral yoldan yüksek dozlarda uygulanan levofloksasinin 
sıçan ve köpeklerin kıkırdak dokuları üzerinde etkili olduğu gözlemlenmiştir.  
 
Kataraktogenik potansiyeli konusunda yeterli çalışma yapılmamıştır.  
 
Hayvanlardaki görme bozuklukları ile ilgili elde yeterli veri bulunmamaktadır.  
 
Üreme toksisitesi:  
Levofloksasinin oral olarak 810 mg/kg/gün dozundan az olmak şartıyla sıçanlar üzerinde 
teratojenik bir etkisi yoktur. Levofloksasin tamamı ile  absorbe olduğundan, kinetiği 
doğrusaldır. Tekli ve çoklu oral uygulamalar arasında farmakokinetik olarak bir fark 
görülmemiştir. Sıçanlara 810 mg/kg/gün dozunun uygulanması sonucu ortaya çıkan sistemik 
etkiler, insanlarda her iki göze birden 2’şer damla LEVOLON 5 mg/mL göz damlası 
damlatılmasındaki etkilerin 50 .000 katı kadardır. Tavşanlarda oral olarak 50 mg/kg/gün veya 
intravenöz olarak 25 mg/kg/gün dozlarındaki uygulamalar sonucu teratojenik bir etkiye 
rastlanmamıştır.  
 
Levofloksasin ile sıçanlar üzerinde yürütülen fertilite çalışmalarında oral yüksek doz 360 
mg/kg/gün uygulanması, insanlar üzerinde 8 oküler doz uygulanması sonucu oluşan plazma 
konsantrasyonundan 16 .000 kat daha fazladır.  
 
Genotoksisite:  
Levofloksasin, bakteri ve memeli hücreleri üzerinde gen mutasyonuna neden olmamıştır, fakat 
in-vitro çalışmalarda 100 µg/mL üzeri dozlarda metabolik aktivasyonun yokluğunda hamster  
   
9/10  
 akciğer hücrelerinde kromozon anormalliklerine neden olmuştur. In-vivo testlerde herhangi bir 
genotoksik etkiye rastlanmamıştır.  
 
Fototoksik potansiyel:  
Fareler üzerinde oral ve intravenöz olarak yapılan çalışmalarda, levofloksasinin yüksek 
dozlarda fototoksik olduğu görülmüştür. Tüysüz hamster derisi üzerine uygulanan %3’lük 
oftalmik solüsyon, herhangi bir deri altı veya deri üstü fototoksik etkiye neden olmamıştır.  
 
Karsinojenik potansiyel :  
2 yıl süre ile sıçanlar üzerinde vücut yüzey alanı baz alınarak en yüksek doz 100 mg/kg/gün 
olarak yapılan çalışmalarda levofloksasinin karsinojenik bir etkisi olmadığı görülmüştür.  
 
6. FARMASÖTİK ÖZELLİKLER  
 
6.1. Yardımcı maddelerin listesi  
 
Sodyum klorür  
Benzalkonyum klorür  
Hidroklorik asit  
Sodyum hidroksit  
Enjeksiyonluk su  
 
6.2. Geçimsizlikler  
 
LEVOLON’un bilinen herhangi bir geçimsizliği bulunmamaktadır.  
 
6.3. Raf ömrü  
 
24 ay  
 
6.4. Saklamaya yönelik özel tedbirler  
 
25°C’nin altındaki oda sıcaklığında, ışıktan korunarak saklanmalıdır.  
Kapağı açılıncaya kadar sterildir. Açıldıktan sonra 25°C’nin altındaki oda sıcaklığında ışıktan 
korunarak saklanması koşulu ile 28 gün içerisinde kullanılmalıdır.  
 
6.5. Ambalajın niteliği ve içeriği  
 
5 mL çözelti içeren, LDPE damlalıklı ve vidalı kapaklı LDPE şişeler, kullanma talimatı ile 
birlikte karton kutuda sunulmaktadır.  
 
6.6. Beşeri tıbbi üründen arta kalan maddelerin imhası ve diğer özel önlemler  
 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü Yönetmeli ği”ne uygun olarak imha edilmelidir.  
 
 
 
  
   
10/10  
 7. RUHSAT SAHİBİ  
 
BİLİM İLAÇ SAN. ve TİC. A.Ş.  
Beyoğlu -İSTANBUL  
 
8. RUHSAT NUMARASI  
 
2018/572  
 
9. İLK RUHSAT TARİHİ / RUHSAT YENİLEME TARİHİ  
 
İlk ruhsat tarihi: 17.10.2018  
Ruhsat yenileme tarihi:  
 
10. KÜB’ÜN YENİLENME TARİHİ  
 