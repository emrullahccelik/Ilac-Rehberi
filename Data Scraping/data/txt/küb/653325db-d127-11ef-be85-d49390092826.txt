KISA ÜRÜN BİLGİSİ
1. BEŞERİ TIBBİ ÜRÜNÜN ADI
PERS-MANT %19 + %2 jel
2. KALİTATİF VE KANTİTATİF BİLEŞİM
Etkin maddeler:
1 g jel içerisinde:
Alüminyum hidroksiklorit 190 mg (%19)
Mikonazol 20 mg (%2)
Yardımcı maddeler:
1 g jel içerisinde:
Propilen glikol 60 mg
Yardımcı maddeler için 6.1’e bakınız.
3. FARMASÖTİK FORM
Jel.
Karakteristik kokulu, berrak, renksiz, homojen jel.
4. KLİNİK ÖZELLİKLER
4.1. Terapötik Endikasyonlar
PERS-MANT, etkin madde olarak %2 mikonazol ve % 19 alüminyum hidroksiklorit ihtiva
eder.
PERS-MANT, nemli, sıcak ve hijyenik açıdan zayıf bölgelerde üreyen Epidermophyton
floccosum, Microsporum, Trichophyton rubrum, Trichophyton mentagrophytes’in neden
olduğu Tinea capitis, Tinea pedis (Atlet Ayağı), Tinea corporis, dermatofitozlar, Malassezia
furfur nedeniyle oluşan Pityriasis versicolor, Pityrosporum ovale’nin oluşturduğu seboreik
dermatit, tüylü-tüysüz ve maserasyonlu bölgelerdeki cilt mantarlarının tedavisinde kullanılır.
Her türlü hiperhidrozis; özellikle koltuk altı, ayak ve ellerde görülen aşırı terleme nedeniyle
oluşan ve uygun ortamda kısmen mikroorganizmaların faaliyeti sonucu ortaya çıkan koku
yayılmasına karşı kullanılır. Deri kıvrımlarında sık görülen ve aşırı terlemeler sonucu ortaya
çıkan ikincil enfeksiyonlarda ve intertrigo, yürüyüş esnasında oluşabilecek ayaktaki büllerin
önlenmesinde PERS-MANT kullanılabilir.
4.2. Pozoloji ve uygulama şekli
Pozoloji / uygulama sıklığı ve süresi:
PERS-MANT, doktorunuzca başka bir şekilde önerilmediği takdirde aşağıda belirtilen şekilde
kullanılmalıdır:
Derinin fungal enfeksiyonlarında: sabah ve akşam olmak üzere ince bir tabaka halinde günde
2 kez uygulanmalıdır. Tedavi süresi lezyonun bölgesine ve ciddiyetine bağlı olarak
1/72 – 6 hafta arasında değişmektedir. Tüm lezyonların kaybolmasını izleyen en az 1 hafta
boyunca tedaviye devam edilmelidir.
Tırnak enfeksiyonlarında: lezyonlu bölgeye günde 1 veya 2 kez uygulanmalıdır.
Enfeksiyonun tekrarlamasını önlemek için, tüm lezyonların kaybolmasını izleyen 10 gün
boyunca tedaviye devam edilmelidir.
PERS-MANT, tüylerde ve saçlarda yapışma yapmayacak şekilde formüle edilmiştir. Bu
nedenle saçlı ve tüylü bölgelere de rahatlıkla uygulanabilir.
Uygulama şekli:
Sadece topikal olarak, tedavi edilecek bölgeye ince bir tabaka şeklinde sürülerek uygulanır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek/Karaciğer yetmezliği olan hastalarda PERS-MANT’ın kullanımı araştırılmamıştır.
Pediyatrik popülasyon:
Çocuklarda PERS-MANT’ın etkililiği ve güvenliliği bilinmemektedir.
Geriyatrik popülasyon:
Yaşlılarda PERS-MANT’ın etkililiği ve güvenliliği bilinmemektedir.
4.3. Kontrendikasyonlar
Mikonazole, diğer imidazol türevlerine, alüminyum hidroksiklorite veya PERS-MANT’ın
herhangi bir bileşenine alerjisi veya aşırı duyarlılığı olan hastalarda kontrendikedir.
4.4. Özel kullanım uyarıları ve önlemleri
PERS-MANT haricen kullanılır.
PERS-MANT, suyla tepkimeye girerek hidroklorik asit oluşturur. Bu yüzden, herhangi bir
yanma hissini önlemek için, uygulama öncesinde uygulama bölgelerinin tamamıyla kuru
olması gerekmektedir.
Uygulama sadece etkilenen bölgelerle sınırlı tutulmalıdır.
PERS-MANT, tahriş olmuş, hasarlı veya son 12 saat içerisinde traşlanmış deriye
uygulanmamalıdır.
PERS-MANT kullanımından 12 saat öncesinde ve kullanımını takip eden 12 saat boyunca,
tedavi bölgesinde tüy dökücü ürünler kullanılmamalıdır.
2/7Gözler, burun delikleri, ağız ve diğer mukoz membranlarla temas ettirilmemelidir. Yanlışlıkla
temas etmesi durumunda su ile iyice yıkanmalıdır.
Çocukların göremeyeceği ve erişemeyeceği yerlerde saklayınız.
Mikonazol topikal formülasyonları ile yapılan tedavilerde ciddi alerjik reaksiyonlar (anaflaksi
ve anjiyoödem dahil) rapor edilmiştir (bkz. bölüm 4.8 İstenmeyen Etkiler). Eğer aşırı
duyarlılık ve iritasyon gibi reaksiyonlar oluşursa tedavi durdurulmalıdır. Seyrek olarak deride
aşırı kuruluk veya hassasiyet görülebilir. Bu durumlarda dozaj ve kullanım sıklığı
azaltılmalıdır.
Enfekte olmuş cilde ve açık yaraların üzerine PERS-MANT’ın uygulanmasından
kaçınılmalıdır.
PERS-MANT kumaşlar, takılar ve cilalı metal yüzeyler ile temas ettirilmemelidir.
PERS-MANT’ın içeriğinde bulunan,
 Propilen glikol deri iritasyonuna neden olabilir.
4.5. Diğer tıbbi ürünler ile etkileşimler ve diğer etkileşim şekilleri
Sistemik olarak uygulanan mikonazolün CYP3A4/2C9’u inhibe ettiği bilinmektedir. Topikal
uygulama sonrasında sistemik absorpsiyonun düşük olması nedeniyle, buna bağlı klinik
etkileşmeler nadir olarak görülür. Ancak, varfarin gibi kanın pıhtılaşmasını önleyen
(antikoagülan) ilaçları ağızdan alan hastalarda dikkatli olunmalı ve antikoagülan etki
izlenmelidir.
Alüminyum hidroksiklorit ile ilgili bilinen bir etkileşim yoktur.
Özel popülasyonlara ilişkin ek bilgiler
Bu konuda yapılmış bir çalışma bulunmamaktadır.
Pediyatrik popülasyon
Bu konuda yapılmış bir çalışma bulunmamaktadır.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Topikal olarak uygulanan PERS-MANT’ın, gebelik potansiyeli bulunan kadınlar ve doğum
kontrolü üzerindeki etkisi ile ilgili veri bulunmamaktadır.
Gebelik dönemi
3/7PERS-MANT’ın içeriğinde bulunan mikonazol, hayvanlarda teratojenik etki göstermemiştir
ancak yüksek oral dozlarda fötotoksik etkiye sahiptir. Topikal uygulama sonrasında
mikonazol çok düşük miktarlarda emilmektedir. Bununla birlikte, diğer imidazol
türevlerinde olduğu gibi mikonazol de gebelik boyunca dikkatle kullanılmalıdır.
PERS-MANT’ın içeriğinde bulunan alüminyum hidroksiklorit deri yoluyla emilmemektedir.
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
PERS-MANT, gerekli olmadıkça gebelik döneminde kullanılmamalıdır.
Laktasyon dönemi
Alüminyum hidroksikloritin anne sütüne geçip geçmediği bilinmemektedir. Eğer
PERS-MANT kullanırken anne sütü veriliyorsa ya da verilecekse, doktorla görüşülüp
bebeğe verilebilecek olası bir zarar tartışılmalıdır. Emzirme döneminde PERS-MANT’ın
kullanılmasına karar verildiyse, emzirme öncesinde bebeğin kaza ile ürüne maruz
kalmayacağından emin olunmalıdır. Eğer meme bölgesine PERS-MANT bulaşmış ise,
emzirme öncesinde meme bölgesinin temizlenmesi gerektiği konusunda hastalar
bilgilendirilmelidir.
Topikal olarak uygulanan mikonazol sistemik dolaşıma çok düşük miktarda geçmektedir ve
anne sütüne geçip geçmediği bilinmemektedir. Bu yüzden, laktasyon süresince topikal
uygulanan mikonazol preparatları kullanılırken dikkatli olunmalıdır.
Mikonazol ve alüminyum hidroksikloritin insan ya da hayvan sütüyle atılmasına ilişkin
yetersiz/sınırlı bilgi mevcuttur. Memedeki çocuk açısından bir risk olduğu göz ardı
edilemez. Emzirmenin durdurulup durdurulmayacağına ya da tedaviden kaçınılıp
kaçınılmayacağına ilişkin karar verilirken, emzirmenin çocuk açısından faydası ve
PERS-MANT tedavisinin emziren anne açısından faydası dikkate alınmalıdır.
Üreme yeteneği / Fertilite
Üreme yeteneği üzerine bilinen bir etkisi yoktur.
4.7. Araç ve makine kullanımı üzerindeki etkiler
Cilt üzerine topikal olarak uygulanan PERS-MANT ile ilgili olarak bu konuda yapılmış bir
çalışma mevcut değildir.
4.8. İstenmeyen etkiler
Aşağıdaki sıklık grupları kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000; çok seyrek (<1/10.000); bilinmiyor (eldeki verilerden hareketle
tahmin edilemiyor).
4/7Bağışıklık sistemi hastalıkları
Bilinmiyor: Anaflaktik reaksiyonlar, dermatit dahil hipersensitivite reaksiyonları.
Deri ve deri altı doku hastalıkları
Çok yaygın: Tedavi edilen alanlarda geçici yanma, kaşıntı, iğne batması hissi, karıncalanma
Yaygın olmayan: Deride yanma hissi, enflamasyon, hipopigmentasyon
Bilinmiyor: Anjiyoödem, ürtiker, kontakt dermatit, döküntü, kızarıklık, kaşıntı
Genel bozukluklar ve uygulama bölgesine ilişkin hastalıklar
Yaygın olmayan: Uygulama bölgesinde tahriş, yanma, kaşıntı, sıcaklık artışı ve
diğer uygulama bölgesi reaksiyonları. Bazı kişilerde alüminyum hidroksiklorit nedeniyle deri
üzerinde aşırı kuruluk görülebilir. Doz ve kullanım sıklığının azaltılmasıyla kuruyan deri
kolaylıkla normal hale gelebilmektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
PERS-MANT öngörülen dozdan fazla miktarda kullanıldığı takdirde deride iritasyon yapabilir
veya var olan iritasyonun ciddiyetini arttırabilir. Tedavi sonlandırıldığında bu yan etki ortadan
kalkar.
PERS-MANT; önemli miktarda etanol içermektedir. Olası bir doz aşımında, etanolün
sistemik emilimi göz önünde bulundurulmalıdır.
PERS-MANT topikal kullanım için hazırlanmış olmasına rağmen, yanlışlıkla fazla miktarda
yutulduğunda, mide bulantısına, kusmaya, diyareye ve ağız ve boğazda yanmaya sebep
olabilir. Böyle bir durumda, ağız bol miktarda su ile yıkanmalıdır. İleri tedavi klinik olarak
belirtilen şekilde veya Ulusal Zehir Danışma Merkezi’ne danışılarak yürütülmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Topikal antifungaller
ATC Kodu: D01AC52
Mikonazol, ketokonazol ile benzer antimikrobiyal aktiviteye sahip olan imidazol türevi bir
antifungal ajandır.
5/7Mikonazol, mantar hücre membranı için önemli olan lanosterolün 14α-demetilasyonunu
önleyerek ergesterol biyosentezini inhibe eder ve böylece membranın permeabilitesini
değiştirir. Bu şekilde antifungal ve antibakteriyel aktivite gösterir.
Alüminyum hidroksiklorit; antihidrotik, antibakteriyel ve antifungal etkilere sahip bir
alüminyum tuzudur (Bkz. Tablo 1).
Alüminyum tuzları; ekrin ter bezlerinin kanallarına fiziksel blokaj yaparak, salgılanan terin
yüzeye gelmesini önler ve bu şekilde antiperspiran etkilerini gösterirler.
Alüminyum hidroksiklorit antibakteriyel ve antifungal etkileriyle, mikonazolün mantarlara ve
Gram (+) bakterilere karşı olan etkisini arttırır. Ayrıca antihidrotik etkisinin yanı sıra,
Gram (-) bakterileri de inhibe ederek uygulama bölgesinde oluşabilecek ikincil
enfeksiyonların önüne geçilmiş olur.
Tablo 1: Alüminyum tuzların in-vitro antimikrobiyal aktiviteleri
S. P. E. P. C. T.
aureus aeruginosa coli ovale albicans mentagrophytes
%1 Alüminyumkloridhekzahidrat 0 0 0 0 0 0
%1 Alüminyumasetat 0 0 0 0 0 0
%1 Alüminyumhidroksiklorit ++ ++ ++ ++ ++ 0
%10 Alüminyumkloridheksahidrat 0 0 0 0 0 0
%10 Alüminyumasetat ++ ++ ++ ++ ++ ++
%10 Alüminyumhidroksiklorit ++ ++ ++ ++ ++ ++
%20 Alüminyumkloridhekzahidrat ++ + ++ + ++ ++
%20 Alüminyumasetat ++ ++ ++ ++ ++ ++
%20 Alüminyumhidroksiklorit ++ ++ ++ ++ ++ ++
0 Mikrobiyal artışına inhibisyon olmadığını gösteriyor, + Kısmi inhibisyon gösteriyor, ++
Tam inhibisyon gösteriyor.
5.2. Farmakokinetik özellikler
Genel özellikler
Emilim: Mikonazol, cilt ve mukoz membranlardan eser miktarda sistemik dolaşıma geçer
(Uygulanan dozun maksimum %1 - 2’si).
Anorganik bir alüminyum bileşiği olan alüminyum hidroksiklorit deri yolu ile
emilmemektedir.
Dağılım: Mikonazol plazma proteinlerine (%88.2) ve kırmızı kan hücrelerine (%10,6)
bağlanır.
Biyotransformasyon ve Eliminasyon: Az miktarda emilen mikonazol, değişmemiş ilaç ve
metabolitleri şeklinde daha çok feçesle atılır.
6/75.3. Klinik öncesi güvenlilik verileri
PERS-MANT belirtildiği şekilde kullanıldığı takdirde kullanıcı için bir risk teşkil etmez.
Mikonazol, lokal iritasyon çalışmaları, tek ve tekrarlanan doz toksisite çalışmaları ile
genotoksisite ve üremeye karşı toksisite çalışmalarından elde edilen klinik öncesi verilerde
insanlar için herhangi bir tehlike oluşturmamıştır.
6. FARMASÖTİK ÖZELLİKLER
6.1. Yardımcı maddelerin listesi
Metoksipolietilenglikol 350
Propilen glikol
Hidroksipropilselüloz
Etanol
Saf su
6.2. Geçimsizlikler
Bilinen veya tespit edilmiş bir etkileşme mevcut değildir.
6.3. Raf ömrü
36 ay.
6.4. Saklamaya yönelik özel tedbirler
Özel muhafaza şartları mevcut değildir, 25C’nin altındaki oda sıcaklığında saklanmalıdır.
6.5. Ambalajın niteliği ve içeriği
Polietilen damlalıklı tıpalı ve pilverproof kapaklı şişede 30 g jel.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
ORVA İlaç San. ve Tic. A.Ş.
Atatürk Organize Sanayi Bölgesi / Çiğli / İzmir
8. RUHSAT NUMARASI
210/87
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 11.04.2007
Ruhsat yenileme tarihi: 05.09.2013
10. KÜB’ÜN YENİLENME TARİHİ
7/7