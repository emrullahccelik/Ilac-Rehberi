KISA ÜRÜN BİLGİSİ
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağılık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8. Şüpheli advers reaksiyonların raporlanması.
1. BEŞERİ TIBBİ ÜRÜNÜN ADI
NEVESO XR 199.8 mg/87 mg uzatılmış salımlı film kaplı tablet
2. KALİTATİF VE KANTİTATİF BİLEŞİM
Etkin madde:
Bir tablette:
300 mg sodyum valproat aktivitesine eşdeğer:
Sodyum valproat 199.8 mg
Valproik asit 87 mg
Yardımcı maddeler:
Sodyum lauril sülfat 0.66 mg
Yardımcı maddeler için 6.1.’ e bakınız.
3. FARMASÖTİK FORM
Uzatılmış salımlı film kaplı tablet
Beyaz renkli, iki tarafı çentikli oblong film kaplı tablet
4. KLİNİK ÖZELLİKLER
4.1. Terapötik endikasyonlar
Jeneralize veya parsiyel epilepsiler:
• Primer jeneralize nöbetler: Petit mal, grand mal, miyoklonik epilepsiler,
• Parsiyel nöbetler: Basit veya kompleks nöbetler,
• Sekonder jeneralize nöbetler,
• Mikst nöbet şekilleri.
Bipolar bozukluk manik epizotların tedavisinde endikedir. Manik epizod sonrası tedaviye
cevap veren hastalarda sürdürüm tedavisi olarak kullanılabilir.
4.2. Pozoloji ve uygulama şekli
NEVESO XR’ın formülasyonu uzun etkilidir ve doruk plazma konsantrasyonlarını düşürerek
24 saatlik periyotta plazma konsantrasyonunun daha düzenli olmasını sağlar.
1/23Pozoloji/uygulama sıklığı ve süresi:
Günlük doz hastanın yaşı ve vücut ağırlığı dikkate alınarak düzenlenmelidir ve kişiden kişiye
değişen cevap göz önünde bulundurulmalıdır.
Günlük doz, serum konsantrasyonu ve terapötik etki arasında net bir ilişki kurulamadığından,
optimum doz klinik cevaba göre saptanmalıdır. Eğer nöbetlerin kontrolü yeterli düzeyde
değilse veya advers etkilerden şüphe ediliyorsa, klinik takibe ek olarak valproik asidin plazma
düzeyinin saptanması düşünülebilir. Bildirilen etkili plazma düzeyi genelde 40-100 mg/litre
(300-700 µmol/litre)’dir.
NEVESO XR tedavisine başlama (oral uygulama):
• Bu günkü bilgilerimize göre sodyum valproat’ın enterik kaplı formlarından uzatılmış
salımlı formuna (NEVESO XR 199.8 mg/87 mg) geçerken aynı günlük dozun sürdürülmesi
önerilir.
• Başka bir antiepileptik uygulanmayan hastalarda doz 2-3 gün aralarla artırılarak bir hafta
içinde optimum doza ulaşılır.
• Bir başka antiepileptik ile tedaviden sodyum valproat tedavisine geçerken iki hafta içinde
yavaş yavaş NEVESO XR dozunu artırarak optimum doz ayarlanmalı ve diğer preparatlarla
tedavi azaltılarak kesilmelidir.
• Eğer gerekiyorsa başka bir antiepileptik ilavesi yavaş yavaş doz artırılarak yapılmalıdır
(Bkz. Bölüm 4.5.).
Pozoloji:
Epilepsi:
Başlangıç dozu genellikle günde 10-15 mg/kg olup, daha sonra optimum dozaja kadar çıkılır
(Bkz. “NEVESO XR tedavisine başlama”). Ortalama günlük doz 20-30 mg/kg’dır.
• Erişkinlerde dozaj 20-30 mg/kg/gün civarındadır.
Bipolar bozukluklara bağlı maninin önlenmesi ve tedavisinde:
Tavsiye edilen başlangıç dozu günde 20 mg/kg sodyum valproattır. İstenilen klinik etkinliği
sağlayacak minimum terapötik doza ulaşmak için doz mümkün olduğunca çabuk
artırılmalıdır.
Bipolar bozuklukların idame tedavisi için tavsiye edilen doz günde 1000 mg ila 2000 mg
arasındadır. İstisnai durumlarda, doz günde 3000 mg’dan fazla olmayacak şekilde
arttırılabilir. Dozlar bireysel klinik cevaba göre ayarlanmalıdır.
Profilaktik tedavi en düşük etkin doz ile kişiye özel olarak uygulanmalıdır.
Uygulama şekli:
Ağızdan uygulanır.
Uzatılmış salımlı formun (NEVESO XR 199.8 mg/87 mg) kullanılması ilacın günde bir kez
verilmesine imkan tanır; günde tek doz uygulaması tam olarak nöbet kontrolünün sağlandığı
epilepsi vakalarında mümkündür.
2/23NEVESO XR 199.8 mg/87 mg, erişkinlerin ve 17 kg’ın üzerindeki çocukların kullanımı
içindir; 6 yaşın altındaki çocuklarda kullanıma uygun değildir.
Tabletler ezilmemelidir, çiğnenmeden yutulmalıdır ve tercihen yemeklerle birlikte
alınmalıdır.
Günlük dozlardan birinin yanlışlıkla atlanması halinde, bir sonraki doz, doktorun tavsiye
ettiği şekilde, normal olarak alınmalıdır. Atlanan dozu telafi etmek için, dozun iki katı
alınmamalıdır.
Birden fazla dozun atlanması halinde ise, hemen doktora başvurulmalıdır.
Tedavi düzenli olarak sürdürülmeli, doktora danışılmadan herhangi bir değişiklik yapılmamalı
veya kesilmemelidir. Tedavinin kademeli olarak kesilmesi gerekir.
Tedavinin birdenbire bırakılması (veya dozun büyük oranda azaltılması), nöbetlerin yeniden
ortaya çıkmasına neden olabilir.
Özel popülasyonlara ilişkin ek bilgiler:
Karaciğer yetmezliği:
Aynı metabolik yolu kullandıkları için NEVESO XR ve salisilatlar aynı anda
kullanılmamalıdır (Bkz. Bölüm 4.4. ve Bölüm 4.8.).
Valproik asidin de tedavilerine dahil olduğu hastalarda, ölümle sonuçlanabilen karaciğer
yetmezliği dahil, karaciğer fonksiyon bozukluğu ortaya çıkmıştır (Bkz. Bölüm 4.3. ve Bölüm
4.4.).
Salisilatlar 16 yaşın altındaki çocuklarda kullanılmamalıdır (Bkz. Aspirin/salisilat ürün bilgisi
– Reye Sendromu). Bunun yanı sıra, 3 yaşın altındaki çocuklarda NEVESO XR ile birlikte
kullanım, karaciğer toksisitesi riskini artırabilir.
Böbrek yetmezliği:
Dozajın azaltılması gerekebilir. Plazma konsantrasyonlarının takibi yanıltıcı olabileceğinden,
dozaj klinik takibe göre ayarlanmalıdır (Bkz. Bölüm 5.2.).
Pediyatrik popülasyon:
Epilepsi:
NEVESO XR 199.8 mg/87 mg formu 6 yaşın altındaki çocuklar için uygun değildir.
• 6-11 yaş arası çocuklarda dozaj 30 mg/kg/gün civarındadır.
• Ergenlik çağındaki çocuklarda 20-30 mg/kg (uzatılmış salımlı formu tercih edilmelidir).
• Kompleks parsiyel nöbetlerde 10 yaş ve yukarısı için kullanılmalıdır.
Bipolar bozukluklara bağlı maninin önlenmesi ve tedavisi:
• Valproatın bipolar bozukluklara bağlı maninin önlenmesi ve tedavisindeki güvenliliği ve
etkililiği 18 yaşın altındaki hastalarda değerlendirilmemiştir.
3/23Geriyatrik popülasyon:
• Yaşlılarda sodyum valproatın farmakokinetiği değişiyorsa da klinik önemi sınırlıdır ve
dozaj nöbetlerin kontrolüne göre düzenlenmelidir.
Kız çocukları ve kız ergenler, çocuk doğurma potansiyeli olan kadınlar ve gebe
kadınlar:
Valproat tedavisi epilepsi ya da bipolar bozukluk tedavisinde deneyimli bir uzman doktor
tarafından başlatılmalı ve izlenmelidir. Tedaviye yalnızca diğer tedaviler etkisiz olduğunda ya
da tolere edilemediğinde başlanmalıdır (Bkz. Bölüm 4.4. ve 4.6.) ve düzenli tedavi
izlemlerinde yarar ve risk dikkatlice tekrar değerlendirilmelidir. Valproat tercihen monoterapi
olarak ve etkili en düşük dozda reçete edilmelidir ve mümkünse yüksek tepe plazma
konsantrasyonundan kaçınmak için uzatılmış etkili formülasyon tercih edilmelidir. Günlük
doz en az iki tek doza bölünmelidir.
4.3. Kontrendikasyonlar
• Sodyum valproat veya ilaç içindeki yardımcı maddelere karşı aşırı duyarlılık öyküsü
olanlarda
• Akut hepatit
• Kronik hepatit
• Kişide veya ailede özellikle ilaca bağlı ağır hepatit hikayesi (Child Pugh C)
• Hepatik porfiri
• Üre döngüsündeki enzim eksikliği olanlarda (Amonyak düzeyinin artmasına neden
olabilecek metabolik bir hastalığı olanlarda)
• Mitokodrial enzim polimeraz γ (POLG) enzimini kodlayan nükleer gende mutasyonun
neden olduğu mitokodrial hastalığı (POLG; Alpers-Huttenlocher Sendromu) olan hastalarda
ve POLG ile ilişkili bozukluk şüphesi olan 2 yaşından küçük çocuklarda (Bkz. Bölüm 4.4.)
• Pankreas hastalıklarında
• Meflokin ile birlikte kullanım önerilmez.
Genellikle ilacın lamotrijin ile birlikte kullanımı önerilmez.
4.4. Özel kullanım uyarıları ve önlemleri
Kız çocukları/kız ergenler/çocuk doğurma potansiyeli olan kadınlar/gebelik.
Valproat kız çocukları/kız ergenler/çocuk doğurma potansiyeli olan kadınlar/gebe kadınlarda,
yüksek teratojenik potansiyel ve uterusta valproata maruz kalan bebeklerde gelişimsel bozukluk
riski nedeniyle diğer tedaviler etkisiz değilse ya da tolere edilebiliyorsa kullanılmamalıdır.
Düzenli tedavi izlemlerinde yarar ve risk pubertede ve valproat ile tedavi edilen çocuk doğurma
potansiyeli olan bir kadın gebelik planladığında ya da gebe kaldığında dikkatlice tekrar
değerlendirilmelidir.
Çocuk doğurma potansiyeli olan kadınlar tedavi sırasında etkili kontrasepsiyon kullanmalıdır ve
gebelik sırasında valproat kullanımına ilişkin riskler hakkında bilgilendirilmelidir (Bkz. Bölüm
4/234.6.).
Hekim hastaya hasta bilgilendirme kitapçığı gibi riskleri anlamasına destekleyecek materyaller
dahil olmak üzere kapsamlı bilgi verilmesini sağlamalıdır.
Hekim hastanın özellikle aşağıdakileri anlamasını sağlamalıdır:
• Gebelik sırasında maruziyette özellikle teratojenik riskler ve gelişimsel bozukluk riskleri
olmak üzere risklerin doğası ve düzeyi.
• Etkili kontrasepsiyon kullanımının gerekli olduğu.
• Tedavinin düzenli izlenmesinin gerekli olduğu.
• Gebe kalmayı düşündüğünde ya da gebelik olasılığında hemen doktora danışmasının gerekli
olduğu.
Gebelik planlayan kadında mümkünse konsepsiyon öncesinde uygun bir alternatif tedaviye
geçilmesi için gerekli tüm çaba gösterilmelidir (Bkz. Bölüm 4.6.).
Valproat tedavisine yalnızca epilepsi ya da bipolar bozukluk tedavisinde deneyimli bir hekim
tarafından valproat tedavisinin yarar ve risklerinin tekrar değerlendirilmesi sonrasında devam
edilmelidir.
Uyarılar:
Valproatın kesilmesini takiben daha önceden olan semptomların ani rekürensine ait spesifik
bir kanıt olmamakla birlikte, tedavinin kesilmesi doz zamanla azaltılarak bir uzmanın
kontrolünde yapılmalıdır. Bu plazma konsantrasyonlarındaki ani değişikliklerin semptomların
rekürensine yol açma olasılığı nedeniyle gereklidir. Plazma konsantrasyonlarındaki olası
değişkenliklerin klinik etkileri sebebiyle valproat preparatlarının birbiriyle değiştirilmesi
tavsiye edilmez.
Antiepileptik bir ilaç ile tedaviye başladıktan sonra, bazı epileptik hastalıklarda gözlemlenen
spontan dalgalanmalardan bağımsız olarak hastada kriz sıklığının arttığı ya da yeni bir kriz
tipinin ortaya çıktığı nadir olarak görülebilir.
Valproat ile yapılan tedavide bu durumlar esas olarak, birlikte kullanılan diğer bir
antiepileptik ilaçtan ya da farmakokinetik bir etkileşmeden (Bkz. Bölüm 4.5.), bir toksisite
durumundan (hepatopati veya ansefalopati: Bkz. Bölüm 4.4. ve 4.8.) ya da doz aşımından ileri
gelir.
Bu tıbbi ürün vücutta valproik aside dönüştürüldüğünden, olası bir valproik asit doz aşımını
önlemek için, aynı şekilde dönüşüme uğrayan diğer ürünlerle (örneğin divalproat, valpromid)
birlikte kullanılmamalıdır.
Karaciğer Yetmezliği (Hepatopati):
Oluşma şartları:
Bazen fatalite ile de sonuçlanabilen, ciddi karaciğer bozukluğu vakaları çok nadir olarak
bildirilmiştir. Epilepsi alanındaki klinik deneyimler göstermiştir ki; beyin hasarı, zeka geriliği
5/23ve/veya konjenital metabolik veya dejeneratif hastalığı ve ciddi epilepsi nöbetleri olan 3 yaşın
altındaki çocuklar, özellikle kombine antikonvülzan tedavi görüyorlarsa en fazla risk altında
olan hastalardır. 3 yaşından sonra görülme sıklığı anlamlı olarak azalmakta ve risk yaş
ilerledikçe giderek düşmektedir.
Vakaların büyük bölümünde karaciğer hasarı tedavinin ilk 6 ayında, daha çok 2. ve 12.
Haftalar arasında ve genellikle antiepileptiklerle çoklu tedavi sırasında görülmektedir.
Belirtiler:
Erken teşhis için klinik bulgular önemlidir. Sarılık öncesi görülebilecek aşağıdaki belirtiler,
özellikle risk altındaki hastalarda (Bkz. “Oluşma şartları”) dikkate alınmalıdır.
• Spesifik olmayan ve genellikle ani ortaya çıkan ve bazen sürekli kusma ve karın ağrısının
eşlik ettiği asteni, anoreksi, yorgunluk hali ve baş dönmesi
• Uygun tedaviye rağmen epilepsi nöbetlerinin tekrarlanması
Bunlar ilacın derhal kesilmesi için bir göstergedir.
Bu tip klinik belirtilerin görülmesi halinde hastanın derhal doktora başvurması gerektiği
bilinmelidir. Hasta çocuksa aynı uyarı ailesine yapılmalıdır. Klinik muayene ve karaciğer
fonksiyonunun biyolojik değerlendirilmesini içeren incelemeler derhal gerçekleştirilmelidir.
Takip:
Tedaviden önce karaciğer fonksiyon testi yapılmalı ve daha sonra tedavinin ilk 6 ayında
karaciğer fonksiyonu periyodik olarak kontrol edilmelidir.
Bilinen incelemeler içinde protein sentezini, özellikle protrombin düzeyini gösteren testler
önemlidir. Eğer anormal derecede düşük protrombin düzeyi saptanırsa ve özellikle diğer
laboratuvar bulguları da mevcutsa (fibrinojen ve pıhtılaşma faktörlerinde önemli azalma,
bilirubin düzeyinde yükselme ve transaminazlarda yükselme-kullanım için Bkz. “Önlemler”),
NEVESO XR tedavisi durdurulmalıdır ve bir tedbir olarak aynı metabolik yolu kullandıkları
için NEVESO XR ile birlikte veriliyorsa salisilat kullanımı da kesilmelidir.
Karaciğer fonksiyon testleri özellikle riskli hastalarda (Bkz. Bölüm 4.4.) tedaviden önce (Bkz.
Bölüm 4.3.) ve tedavinin ilk 6 ayında periyodik olarak yapılmalıdır.
Pek çok antiepileptikle olduğu gibi, özellikle tedavinin başlangıcında, karaciğer
transaminazlarının klinik belirti olmadan, geçici hafif bir yükselişi görülebilir.
Bu hastalarda daha geniş biyolojik araştırma (protrombin düzeyi dahil) önerilir, gerekiyorsa
doz ayarlanmalı ve testler tekrarlanmalıdır.
Pankreatit
Fatal sonuçlanan ağır pankreatit vakaları çok nadir olarak bildirilmiştir. Bu komplikasyon tüm
yaş gruplarında tüm tedavi süresince görülebilir. Özellikle küçük çocuklarda bu risk daha da
6/23artmaktadır. Ciddi epilepsi nöbetleri veya nörolojik hasar veya çoklu antikonvülzan tedavi
risk faktörleri olabilir. Pankreatite eşlik eden karaciğer yetmezliği fatalite riskini arttırır.
Akut karın ağrısı olan hastalarda hemen medikal değerlendirme yapılmalıdır. Pankreatit
gelişmesi durumunda ise valproat kesilmelidir. Akut karın ağrısı olan veya bulantı, kusma ve
anoreksi gibi gastrointestinal şikayeti olan hastalarda pankreatit düşünülmelidir. Eğer
pankreatik enzim düzeyleri artıyorsa tedavi kesilmeli ve uygun olan alternatif tedavi
verilmelidir.
Çocuk doğurma potansiyeli olan kadınlar:
Bu tıbbi ürün, mutlaka gerekmedikçe (örn. diğer tedavilerin etkili olmadığı veya tolere
edilemediği durumlar) çocuk doğurma potansiyeli olan kadınlarda kullanılmamalıdır. Bu
değerlendirme, sodyum valproat ilk kez reçete edilmeden önce veya halen sodyum valproat
ile tedavi edilmekte olan bir kadın gebeliği planlamadan önce yapılmalıdır. Çocuk doğurma
potansiyeli olan kadınlar, tedavi sırasında etkili bir doğum kontrol yöntemi uygulanmalıdır.
Doğurganlık çağında bulunan bütün epilepsili kadınlara gebelikle ilişkili riskler hakkında
yeterli bilgi verilmelidir (Bkz. Bölüm 4.6.).
İntihar düşüncesi ve intihar davranışı:
Bu ilaçla tedavi edilen hastalarda intihar düşünceleri ve intihar davranışı bildirilmiştir. Bu
nedenle hastalar intihar düşüncesi ve davranışı açısından yakından izlenmelidir. İntihar
düşüncesi ve davranışı ortaya çıktığında, hasta ve hasta yakınının tıbbi destek alması
önerilmelidir.
Karbapenemler:
Sodyum valproat ile karbapenem cinsi antibiyotiklerin birlikte kullanılması önerilmez (Bkz.
Bölüm 4.5.).
Bilinen ya da şüpheli mitokondrial hastalığı olan hastalar:
Valproat mitokondrial DNA ve nükleer kodlu POLG geninde mutasyonların neden olduğu
mitokondrial hastalıkların klinik belirtilerini tetikleyebilir ya da kötüleştirebilir. Özellikle akut
karaciğer yetmezliği ve karaciğer ile ilişkili ölümler valproat tedavisi ile mitokondrial enzim
polimeraz γ geninde mutasyonların enden olduğu herediter nörometabolik sendromları
(POLG; örn. Alpers-Huttenlocher Sendromu) olan hastalarda daha yüksek oranda ilişkili
bulunmuştur. POLG ile ilişkili bozukluklar aile öyküsü olan ya da POLG ile ilişkili
bozukluğu düşündürecek semptomları (açıklanamayan ansefalopati, dirençli epilepsi (fokal,
miyoklonik), başlangıçta status epileptikus, gelişme geriliği, psikomotor gerilik, aksonal
sensorimotor nöropati, miyopati serebellar ataksi, oftalmopleji ya da oksipital auralı komplike
migren) olan hastalarda düşünülmelidir. Bu bozuklukların tanısal değerlendirmesine yönelik
güncel klinik uygulamalar doğrultusunda POLG mutasyon testi yapılmalıdır (Bkz. Bölüm
4.3.).
7/23Hematolojik:
Tedaviye başlamadan veya cerrahi girişim öncesi, spontan kanama veya hematom (Bkz.
Bölüm 4.8.) durumunda kan kontrolleri (trombosit sayımı dahil kan sayımı, kanama zamanı
ve koagülasyon testleri) yapılmalıdır.
Çocuklar:
3 yaşın altındaki çocuklarda NEVESO XR uygulanacaksa monoterapi önerilir, ancak tedaviye
başlamadan önce sodyum valproatın potansiyel yararına karşılık karaciğer harabiyeti veya
pankreatit riski bu gruptaki hastalarda iyi değerlendirilmelidir (Bkz. Bölüm 4.4.). Çocuklarda
aynı zamanda salisilat kullanımı, karaciğer toksisitesi (Bkz. Bölüm 4.4.) ve kanama riski
nedeniyle önerilmemelidir.
Hiperamoniyemi:
Üre siklusunda enzim defekti bulunan hastalarda, sodyum valproat kullanımı tavsiye edilmez
ve bu hastalarda tedaviye başlamadan önce metabolik tetkikler yapılmalıdır. Bazı hastalarda
stupor veya koma ile birlikte birkaç hiperamoniyemi vakası görülmüştür.
Sebebi açıklanamayan hepatogastrointestinal semptomlar (anoreksi, kusma, sitoliz krizi),
letarji epizotları veya koma, mental gerilik öyküsü olan ya da ailesinden yenidoğan ya da
çocuk ölümleri görülen çocuklarda, her türlü sodyum valproat tedavisinden önce, metabolik
tetkikler ve özellikle aç karnına ve yemekten sonra kandaki amonyak düzeylerine
bakılmalıdır.
Sistemik lupus eritematozus
Her ne kadar sodyum valproat kullanımı sırasında immün bozukluklar çok ender görülmüşse
de, sistemik lupus eritematozuslu hastalarda kullanımı için potansiyel yararı ile riski iyi
değerlendirilmelidir.
Kilo artışı
Hastalar tedaviye başlarken kilo artışı riski konusunda uyarılmalı ve bu riski azaltmak için,
çoğunlukla diyetle ilgili olmak üzere, gerekli düzenlemeler yapılmalıdır.
Rabdomiyoliz
Karnitin palmitoiltransferaz (CPT) tip II eksikliği olan hastalar valproat kullanırken
rabdomiyoliz riskinin daha yüksek olduğu konusunda uyarılmalıdır.
Alkol kullanımı
Sodyum valproatla tedavi sırasında alkol kullanımı önerilmez.
Böbrek yetmezliği:
Böbrek yetmezliği olanlarda plazma konsantrasyonlarının takibi yanıltıcı olabileceğinden,
dozaj klinik gözleme göre ayarlanmalıdır (Bkz. Bölüm 5.1). Valproik asidin serbest serum
konsantrasyonlarının artabileceği göz önünde bulundurulmalı ve doz azaltılmalıdır.
8/23Diyabetik hastalar:
Kısmen keton cisimcikleri şeklinde, başlıca böbrekler yoluyla elimine edildiğinden, diyabet
şüphesi olanlarda idrar testine yanlış pozitif sonuç verebilir.
Bu tıbbi ürün her dozunda 1.20 mmol (ya da 27.70 mg) sodyum ihtiva eder. Bu durum,
kontrollü sodyum diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Konvülziyon oluşturma potansiyeli bulunan veya epilepsi eşiğini düşüren ilaçlarla kombine
kullanımda dikkat edilmeli ve hatta söz konusu riskin ciddiyetine göre, bu tür ilaçların birlikte
kullanılmaması önerilmeli veya bu kombinasyonlar kontrendike olmalıdır. Bu ilaçlar,
antidepresanların çoğunu (imipramin antidepresanlar, selektif serotonin geri-alım
inhibitörleri), nöroleptikleri (fenotiyazinler ve butirofenonlar), meflokini (aşağıya Bkz.),
bupropionu ve tramadolu kapsamaktadır.
Kontrendike olan kombinasyonlar:
• Meflokin: Valproik asit metabolizmasını artırır ve konvülzan etkisi vardır; bu nedenle
kombine tedavide epileptik nöbetler görülebilir.
Önerilmeyen kombinasyonlar:
• Lamotrijin:
Sodyum valproat/valproik asit lamotrijinin metabolizmasını azaltır ve lamotrijinin ortalama
yarılanma ömrünü yaklaşık iki kat artırır. Bu etkileşim lamotrijin toksisitesini artırabilir ve
özellikle de ciddi deri döküntülerine neden olabilir.
Bu nedenle klinik takip önerilir ve gerektiğinde dozlar (lamotrijin dozu azaltılarak) yeniden
düzenlenmelidir.
Kullanımda önlem alınmasını gerektiren kombinasyonlar:
• Nöroleptikler, MAO inhibitörleri ve benzodiazepinler:
NEVESO XR, nöroleptiklerin, MAO inhibitörleri ve benzodiazepinler gibi diğer
psikotropların etkisini potansiyalize edebilir. Bu nedenle klinik takip ve gerekiyorsa dozun
ayarlanması önerilir.
Bir klinik araştırma, valproat veya lityum tedavisine olanzapin ilavesinin olanzapin ile ilişkili
bazı yan etkilerin riskini (nötropeni, tremor, ağız kuruluğu, iştah artışı, kilo alma, konuşma
bozukluğu ve sersemlik) artırabileceğini ileri sürmektedir.
• İmipramin gibi antidepresan ilaçlar:
Jeneralize konvülziyon krizlerinin ortaya çıkma riski artar (antidepresan ilaç, epilepsi eşiğini
düşürür). Klinik takip yapılması ve antidepresan tedavisinin ayarlanması gerekir.
9/23• Felbamat:
Serum valproik asit konsantrasyonlarını yükseltir ve doz aşımı riski ortaya çıkar. Valproik asit
felbamatın ortalama klerensini % 16’ya kadar azaltabilir. Felbamat ile kombine tedavi
sırasında ve kombine tedavi kesildikten sonra, klinik takip, laboratuvar kontrolü ve valproik
asit dozunun ayarlanması gerekebilir.
• Olanzapin:
Valproik asit olanzapinin plazma konsantrasyonunu düşürebilir.
• Rufinamid:
Valproik asit rufinamidin plazma düzeyinde artışa yol açabilir. Bu artış valproik asit
konsantrasyonuna bağlıdır. Bu etki çocuklarda daha fazla olduğundan bu popülasyonda
dikkatli kullanılmalıdır.
• Karbamazepin:
Doz aşımı belirtileriyle birlikte karbamazepinin aktif metabolitinin plazma konsantrasyonları
yükselir. Ayrıca, valproik asidin karaciğerde metabolize olma oranı karbamazepin tarafından
artırıldığı için, plazma konsantrasyonları düşer.
Valproat karbamazepinin toksik etkisini potansiyelize edebileceğinden, valproatla
karbamazepinin kombine kullanımında klinik toksisite olabileceği bildirilmiştir.
Kombine tedavinin özellikle başlangıç döneminde, gerekli görüldüğü takdirde, doz
ayarlaması ile birlikte klinik takip önerilir.
• Karbapenemler, monobaktamlar: Meropenem, panipenem, aztreonam, imipenem:
Karbapenem sınıfından antibiyotiklerle birlikte kullanıldığında, iki gün içerisinde, bazen
konvülziyonlarla birlikte olmak üzere, valproik asit kan düzeylerinde % 60-100 oranında
azalmalar bildirilmiştir. Azalmanın hızlı başlaması ve yüksek düzeyde olması nedeniyle,
valproik asitle stabilize olmuş hastalarda karbapenemlerin birlikte kullanımından
kaçınılmalıdır (Bkz. Bölüm 4.4.). Eğer bu antibiyotiklerle tedaviden vazgeçmek mümkün
değilse, valproik asit kan düzeyinin yakın olarak izlenmesi gerekir.
• Fenobarbital, primidon:
Hepatik metabolizmanın inhibisyonu ile doz aşımı belirtileriyle birlikte, genellikle
çocuklarda, fenobarbitalin ya da primidonun plazma konsantrasyonları yükselir. Ayrıca,
valproik asidin karaciğerde metabolize olma oranı fenobarbital veya primidon tarafından
artırıldığı için, plazma konsantrasyonları düşer.
Kombine tedavinin ilk 15 günü boyunca klinik takip yapılmalı ve sedasyon belirtileri
görülmeye başlayınca fenobarbital ya da primidon dozları hemen azaltılmalıdır; özellikle iki
antikonvülzif ilacın plazma konsantrasyonları kontrol edilmelidir.
10/23• Fenitoin:
Fenitoinin plazma konsantrasyonları değişir. Sodyum valproat/valproik asit fenitoinin total
plazma konsantrasyonunu artırır. Bundan başka serbest fenitoin yoğunluğu artabilir, bu
durumda doz aşımı belirtileri ortaya çıkabilir (valproik asit plazma proteinlerine bağlanma
noktalarında fenitoinin yerini alır ve karaciğerde parçalanmasını yavaşlatır). Fenitoin plazma
düzeyleri saptanırken serbest formu dikkate alınmalıdır.
Ayrıca, valproik asidin karaciğerde metabolize olma oranı fenitoin tarafından artırıldığı için,
plazma konsantrasyonlarının düşme riski artar. Klinik takip yapılmalı, her iki antiepileptik
ilacın plazma dozajları ve pozolojileri ayarlanmalıdır.
• Ketiyapin:
Valproat ile ketiyapinin eşzamanlı kullanımı nötropeni/lökopeni riskini artırabilir.
• Zidovudin:
Valproat zidovudin plazma konsantrasyonunu artırarak, zidovudinin toksisitesini artırabilir.
• Temozolamid:
Temozolamid ve NEVESO XR’ın birlikte uygulanması, temazolamidin klerensinde ufak bir
düşüşe neden olabilir, bu klinik açıdan anlamlı değildir.
Diğer ilaçların valproat üzerindeki etkisi:
• Enzim indükleyici etkisi olan antiepileptikler (fenitoin, fenobarbital, karbamazepin)
valproik asidin serum yoğunluklarını azaltır. Kombine tedavide dozlar klinik cevaba ve kan
düzeylerine göre ayarlanmalıdır. Öte yandan, felbamat ile valproatın kombine kullanımı,
valproik asit klerensini % 22 ila % 50 oranında azaltır ve buna bağlı olarak valproik asidin
plazma konsantrasyonlarını yükseltir. Valproat dozu izlenmelidir.
• Valproik asit metabolitleri düzeyi eş zamanlı fenitoin ya da fenobarbital kullanımında
artabilir. Bu nedenle bu iki ilaç ile tedavi edilen hastalar hiperamoniyemi belirti ve
semptomları açısından dikkatle izlenmelidir.
• Valproatla birlikte proteinlere yüksek oranda bağlanan ajanlar (asetilsalisilik asit)
kullanıldığında, serumdaki serbest valproik asit düzeyi artabilir.
• Vitamin K’ya bağlı antikoagülan faktörle birlikte kullanılması halinde protrombin düzeyi
yakından takip edilmelidir.
• Valproik asidin serum düzeyleri, aynı zamanda simetidin veya eritromisin kullanılırsa
artabilir (karaciğer metabolizması azaldığı için).
• Rifampisin, valproik asidin serum düzeylerini düşürerek terapötik etkisini azaltabilir.
Rifampisin ile birlikte kullanılması durumunda valproat dozunun ayarlanması gerekebilir.
• Kolestiramin eş zamanlı kullanımda valproatın absorpsiyonunu azaltabilir ve valproat
plazma düzeyinde düşüşe yol açabilir.
• Proteaz inhibitörleri: Lopinavir ve ritonavir gibi proteaz inhibitörleri eş zamanlı
kullanımda valproat plazma düzeyini düşürür.
11/23• Valproat ile topiramat ve asetazolamidin eş zamanlı kullanımı ansefalopati ve/veya
hiperamoniyemi ile ilişkili olmuştur. Bu iki ilaç ile tedavi edilen hastalar hiperamoniyemik
ansefalopati belirti ve semptomları açısından dikkatle izlenmelidir.
Diğer etkileşmeler:
Valproatın genelde enzim indükleyici etkisi yoktur; bu nedenle, hormonal kontraseptif
kullanan kadınlarda östroprogestojenlerin etkisini azaltmaz. Antasitler, haloperidol, simetidin
ve ranitidin gibi ilaçlarla klinik olarak önemli etkileşme gözlenmemiştir.
Lityum: Sodyum valproatın serum lityum düzeyleri üzerine etkisi yoktur.
Dikkate alınması gereken kombinasyonlar:
• Nimodipin (oral yoldan ve enjeksiyon yoluyla): nimodipinin plazma konsantrasyonlarının
yükselmesiyle (metabolize olma oranı valproik asit tarafından azaltılır), hipotansif etkisi artar.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Kız çocukları ve kız ergenler, çocuk doğurma potansiyeli olan kadınlar ve gebe kadınlarda
diğer tedaviler etkisiz değilse ya da tolere edilebiliyorsa valproat kullanılmamalıdır. Hangi
tipte olursa olsun epilepsi bulunan ve gebe kalma olasılığı olan kadınlara valproat reçete
edilmeden önce, bir uzmanın tavsiyesine başvurulması gereklidir. Çocuk doğurma potansiyeli
olan kadınlar, tedavi sırasında etkili bir doğum kontrol yöntemi uygulamalıdır. Gebelik
planlayan kadında mümkünse konsepsiyon öncesinde uygun bir alternatif tedaviye geçilmesi
için gerekli tüm çaba gösterilmelidir.
Bipolar bozukluklarda, gebelik planlanıyorsa, valproat profilaksisinin kesilmesi
düşünülmelidir.
Gebelik dönemi
Tedavi edilmiş epilepsili annelerden elde edilen deneyimler sonucunda gebelik süresince
valproat kullanımına ilişkin riskler şu şekilde tanımlanmıştır.
Bipolar hastalıklarda valproat profilaksisinin kesilmesi göz önüne alınmalıdır.
Nöbetler ile ilgili risk:
Gebelik esnasında, annenin geçireceği tonik klonik nöbetler veya hipoksi ile seyreden status
epileptikus, anne ve doğmamış çocuk için ölümle sonuçlanabilir.
Sodyum valproat ile ilgili risk:
Hayvanlarda: Sıçan, fare ve tavşanlarda teratojenik etkiler göstermektedir.
İnsanlarda: Teratojenik etkiler gözlenmiştir.
12/23Valproatın hem monoterapisi hem de politerapisi anormal gebelik sonlanımları ile ilişkilidir.
Mevcut veriler valproatı içeren antiepileptik politerapisinin konjenital malformasyon riskinin
valproat monoterapisine göre daha fazla olduğunu ileri sürmektedir.
Bir meta analizden (kayıt çalışmaları ve kohort çalışmaları) elde edilen veriler gebelik
sırasında valproat monoterapisi uygulanmış epileptik kadınlar tarafından dünyaya getirilen
çocukların % 10.73’ünde konjenital malformasyonlar ortaya çıktığını (% 95 GA: 8.16-13.29)
ve majör malformasyon riskinin bu popülasyonda arttığını (genel popülasyona oranla yaklaşık
% 2-3) göstermektedir. Risk doza bağlı olup altındaki dozlarda riskin olmadığı bir eşik doz
belirlenememektedir.
Mevcut veriler minör ve majör malformasyon insidansının arttığını göstermektedir. En yaygın
malformasyon tipleri nöral tüp defektleri, fasiyel dismorfizm, yarık dudak ve damak,
kraniostenoz, kardiyak, renal ve ürogenital defektler, ekstremite defektleri (bilarteral Radius
aplazisi dahil) ve vücudun çeşitli sistemlerini tutan çoklu anomalileri içermektedir.
Gelişimsel bozukluklar:
Veriler uterusta valproata maruziyetin çocukların mental ve fiziksel gelişimi üzerinde advers
etkileri olabileceğini göstermiştir. Riskin dozdan bağımsız oluştuğu görülmekle birlikte,
mevcut verilerle riskin olmadığı eşik altındaki doz tespit edilememektedir. Bu etkiler için
gebeliğin hangi döneminin riskli olduğu tam olarak belli değildir ve tüm gebelik boyunca bir
risk olasılığı dışlanamamaktadır.
Uterusta valproata maruz kalmış okul öncesi çocuklarda yapılan çalışmalar bu çocukların %
30-40’a varan bir bölümünde daha geç konuşma ve geç yürüme, zihinsel becerilerin düşük
düzeyde kalması, dil becerisinde yetersizlik (konuşma ve anlama) ve bellek sorunları gibi
erken dönme gelişiminde gecikmeler ortaya çıktığını göstermektedir.
Uterusta valproata maruz kalmış okul öncesi çocuklarda (6 yaş) ölçülen zeka katsayısının (IQ)
diğer antiepileptiklere maruz kalmış çocuklarınkinden ortalama 7-10 puan düşük
bulunmuştur. Karıştırıcı faktörlerin rolü dışlanamamakla birlikte, valproata maruz kalan
çocuklarda zihinsel bozukluk riskinin maternal IQ’dan bağımsız olabileceğine ilişkin kanıt
mevcuttur.
Uzun dönemdeki sonuçlara ilişkin veriler sınırlıdır.
Mevcut veriler, genel çalışma popülasyonu ile karşılaştırıldığında uterusta valproata maruz
kalmış çocuklarda otistik spektrum bozukluğu (yaklaşık 3 kat) ve çocukluk çağı otizmi
(yaklaşık 5 kat) riskinde artış olduğunu göstermektedir. Otizm spektrum bozuklukları (OSM),
yaygın sosyal etkileşim ve iletişim anomalileri ile şiddetli derecede sınırlı ilgi ve aşırı
yineleyici davranış olarak görülen bir psikolojik durumdur. DSM-IV-TR’ye göre, otizm
spektrum bozukluğu kapsamında beş ayrı kategori yer almaktadır: Otizm (otistik bozukluk),
Asperger sendromu, atipik otizm (başka türlü adlandırılamayan otistik/yaygın gelişimsel
bozukluk), çocukluk dezentegratif bozukluğu, Rett sendromu).
13/23Çalışmalardan birisi uterusta valproata maruz kalmış çocuklarda dikkat eksikliği/hiperaktivite
bozukluğu (DEHB) semptomları gelişme olasılığının daha yüksek olabildiğini
düşündürmektedir.
Yukarıdaki veriler ışığında şu önerilerin dikkate alınması gerekir:
Bu tıbbi ürün, gebelik sırasında ve çocuk doğurma potansiyeli olan kadınlarda, mutlaka
gerekmedikçe (örn. diğer tedavilerin etkili olmadığı veya tolere edilemediği durumlar)
kullanılmamalıdır. Bu değerlendirme, sodyum valproat ilk kez reçete edilmeden önce veya
halen VPA ile tedavi edilmekte olan bir kadın gebeliği planlamadan önce yapılmalıdır. Çocuk
doğurma potansiyeli olan kadınlar, tedavi sırasında etkili bir doğum kontrol yöntemi
uygulamalıdır.
Çocuk doğurma potansiyeli olan kadınların, gebelikte valproat kullanımının riskleri ve
yararları konusunda bilgilendirilmesi gerekir.
Kız çocukları ve kız ergenler, çocuk doğurma potansiyeli olan kadınlar (Bkz. yukarı ve
Bölüm 4.4.).
Eğer kadın hasta gebelik planlamak istiyorsa
• Gebelik sırasında maternal tonik klonik nöbetler ve hipoksi ile birlikte status epileptikus
anne ve doğmamış bebek için ölüm riski taşıyabilir.
• Gebelik planlayan ya da gebe kadınlarda valproat tedavisi tekrar değerlendirilmelidir.
• Gebelik planlayan kadında mümkünse konsepsiyon öncesinde uygun bir alternatif tedaviye
geçilmesi için gerekli tüm çaba gösterilmelidir.
Valproat tedavisi epilepsi ya da bipolar bozukluk tedavisinde deneyimli bir hekim tarafından
hasta için valproat tedavisinin yarar ve riskleri tekrar değerlendirilmeden kesilmemelidir. Risk
ve yararların dikkatli bir değerlendirilmesi sonucunda valproat tedavisi sürdürülürse
aşağıdakiler önerilmektedir:
• Etkili en düşük doz kullanılmalı ve günlük valproat dozu gün boyu alınacak birkaç küçük
doza bölünmelidir. Yüksek tepe plazma konsantrasyonlarından kaçınmak için uzatılmış
salımlı formülasyonların kullanılması tercih edilmelidir.
• Gebelik öncesi folat desteği tüm gebeliklerde yaygın görülen nöral tüp defekti riskini
azaltabilir. Bununla birlikte mevcut kanıtlar valproat maruziyetine bağlı gelişen doğum
defektleri ya da malformasyonları önlediğini göstermemektedir.
• Olası nöral tüp defektleri ya da diğer malformasyonların saptanması için özel prenatal
izlem uygulanmalıdır.
Bipolar bozukluk endikasyonunda, sodyum valproat tedavisinin kesilmesi düşünülmelidir.
Yeni doğandaki riskler:
Gebelik sırasında valproat kullanmış annelerden doğan yenidoğanlarda çok seyrek olarak
hemorajik sendrom bildirilmiştir. Bu hemorajik sendrom trombositopeni, hipofibrinojenemi
ve/veya diğer koagülasyon faktörlerinin azalması ile ilişkilidir. Afibrinojenemi de
bildirilmiştir ve ölümcül olabilir. Bununla birlikte, bu sendrom fenobarbital ve enzim
14/23indüksiyonu yapan diğer ajanlarla tetiklenen vitamin K faktörlerinin azalmasından ayırt
edilmelidir. Bu nedenle yenidoğanda trombosit sayımı, fibrinojen plazma düzeyi,
koagülasyon testleri ve koagülasyon faktörleri araştırılmalıdır.
Anneleri gebeliğin üçüncü trimestrinde valproat kullanmış olan yenidoğanlarda hipoglisemi
olguları bildirilmiştir.
Anneleri gebelik sırasında valproat kullanmış olan yenidoğanlarda hipotiroidizm olguları
bildirilmiştir.
Anneleri gebeliğin son trimestrinde valproat kullanmış olan yenidoğanlarda geri çekilme
sendromu (özellikle ajitasyon, irritabilite, hipereksitabilite, gerginlik, hiperkinezi, tonus
bozuklukları, tremor, konvülziyonlar ve beslenme sorunları) ortaya çıkabilir.
Laktasyon dönemi
Valproat anne sütünde maternal serum düzeyinin % 1 ile % 10’u arasında salgılanmaktadır.
Tedavi edilen annelerin emzirdiği yenidoğan ve bebeklerde hematolojik bozukluklara
gösterilmiştir (Bkz. Bölüm 4.8.).
Üreme yeteneği/Fertilite
Valproat kullanan kadınlarda amenore, polikistik over ve testosteron düzeyinde artış
bildirilmiştir (Bkz. Bölüm 4.8.). Valproat uygulaması erkeklerde fertiliteyi bozabilir (Bkz.
Bölüm 4.8.). Olgu bildirimleri fertilite disfonksiyonunun tedavi kesildikten sonra geri dönüşlü
olduğunu göstermektedir.
4.7. Araç ve makine kullanımı üzerindeki etkiler
Hastalar özellikle antikonvülzan politerapi veya benzodiazepinlerle birlikte kullanım halinde
geçici uyku riskine karşı uyarılmalıdır (Bkz. Bölüm 4.5.).
4.8. İstenmeyen etkiler
Aşağıda sıralanan advers etkilerin sıklığına ilişkin bilgiler şöyle tanımlanmıştır:
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları:
Yaygın: Anemi, trombositopeni
Genelde sistemik olarak fark edilen ve klinik belirti vermeyen, doza bağlı trombositopeni
vakaları bildirilmiştir (Bkz. Bölüm 4.4.). Trombositopeninin asemptomatik olması
durumunda, eğer trombosit miktarı uygun ve epileptik hastalığın kontrolü mümkünse,
yalnızca sodyum valproat pozolojisinin azaltılmasıyla, genellikle bu trombositopeninin
düzelmesi sağlanabilir.
Yaygın olmayan: Pansitopeni, lökopeni
15/23Seyrek: Saf kırmızı kan hücresi aplazisini de içeren kemik iliği yetmezliği ve agranülositoz,
makrositik anemi, makrositoz.
Endokrin hastalıklar:
Yaygın olmayan: Uygunsuz antidiüretik hormon salgılanması sendromu (SIADH),
hiperandrojenizm (hirsutizm, virilizm, akne, erkek tipi alopesi ve/veya androjen artışı)
Seyrek: Hipotiroidizm (Bkz. Bölüm 4.6.).
Metabolizma ve beslenme hastalıkları:
Yaygın: Hiponatremi, kilo artışı*
*Kilo artışı polikistik over sendromu için bir faktör olduğundan dikkatlice izlenmelidir (Bkz.
Bölüm 4.4.).
Seyrek: Hiperamoniyemi (Bkz. Bölüm 4.4.), obezite
Sıklıkla karaciğer fonksiyon testlerinde değişikliğe neden olmayan özellikle birden fazla ilaç
ile tedavi esnasında izole ve orta derecede hiperamoniyemi ortaya çıkabilmektedir. Bu durum
tedavinin kesilmesini gerektirmez. Nörolojik semptomların eşlik ettiği hiperamoniyemi
(komaya kadar giden) de bildirilmiştir. Bu vakalarda daha ileri tetkiklere başvurulmalıdır
(Bkz. Bölüm 4.4.).
Benign, malign veya türü belirtilmemiş neoplazmlar (kistler ve polipler dahil):
Seyrek: Miyelodisplastik sendrom
Psikiyatrik hastalıklar:
Yaygın: Konfüzyonel durum, halüsinasyonlar, agresyon, ajitasyon*, dikkat bozukluğu*
Seyrek: Anormal davranış*, psikomotor hiperaktivite*, öğrenme bozukluğu*
*Bu yan etkiler daha çok pediatrik popülasyonda gözlenir.
Sinir sistemi hastalıkları:
Çok yaygın: Tremor
Yaygın: Ekstrapiramidal bozukluk, stupor*, somnolans, konvülziyon, bellek bozukluğu, baş
ağrısı, nistagmus, baş dönmesi, (intravenöz enjeksiyonda baş dönmesi intravenöz enjeksiyon
ardından birkaç dakika içinde ortaya çıkar ve genellikle birkaç dakika içinde kendiliğinden
düzelir).
Yaygın olmayan: Koma*, ensefalopati*, letarji* (aşağıya bakınız), geri dönüşümlü
parkinsonizm, ataksi, parestezi
Geçici ve (veya) doz ile ilgili postural tremor/dinlenme halinde ince tremor, uyku hali ve
uyuşukluk sıklıkla bildirilmiştir.
*Tedavi sırasında bazen geçici komaya/ensefalopatiye kadar gidebilen stupor ve letarji, tek
başına veya konvülziyonlarda paradoksal artışla birlikte görülmüştür ve tedavi
durdurulduğunda veya doz azaltıldığında, azalmıştır. Bu etkiler genellikle birden fazla ilaçla
tedavi sırasında (özellikle fenobarbital veya topiramat) ve valproat dozu birden artırıldığında
ortaya çıkar.
Seyrek:
Geri dönüşümlü beyin atrofisi ile birlikte geri dönüşümlü demans, kognitif bozukluk
16/23Sinsi ve yavaş başlangıçlı tedavinin kesilmesini takiben birkaç hafta ya da birkaç ay içinde
geriye dönebilen kognitif bozukluklar (demansın tüm klinik özelliklerini gösterebilen)
bildirilmiştir.
Tetikte olma düzeyinde artış meydana gelebilir. Bu genelde yararlı olsa da bazen agresyona,
hiperaktiviteye ve davranış bozukluğuna neden olabileceği rapor edilmiştir.
Kulak ve iç kulak hastalıkları:
Yaygın: Sağırlık
Vasküler hastalıklar:
Yaygın: Hemoraji (Bkz. Bölüm 4.4. ve 4.6.)
Bilinmiyor: Vaskülit
Solunum, göğüs bozuklukları ve mediastinal hastalıklar
Yaygın olmayan: Plevral efüzyon
Gastrointestinal hastalıklar:
Çok yaygın: Bulantı
Yaygın: Bazı hastalarda tedavinin ilk günlerinde sıklıkla sindirim sistemine ait yan etkiler
(kusma, esas olarak jinjival hiperplazi olmak üzere jinjival bozukluklar, stomatit, üst karın
ağrısı, diyare) görülebilir, bunlar çoğunlukla tedaviyi durdurmaya gerek kalmadan birkaç gün
içinde kendiliğinden ortadan kalkar.
Yaygın olmayan: Bazen letal olabilen, tedavinin erken kesilmesine ihtiyaç duyulabilecek
pankreatit (Bkz. Bölüm 4.4.).
Hepato-bilier hastalıklar:
Yaygın: Karaciğer hasarı (Bkz. Bölüm 4.4.).
Deri ve deri altı hastalıkları:
Yaygın: Aşırı duyarlılık, geçici ve/veya doza bağlı olarak alopesi, tırnak ve tırnak yatağı
bozuklukları
Yaygın olmayan: Anjiyoödem, döküntü, saç bozuklukları (saç yapısı anormallikleri, saç rengi
değişiklikleri, saç uzama anormallikleri gibi)
Seyrek: Toksik epidermal nekroliz, Stevens-Johnson sendromu ve eritema multiforme,
DRESS Sendromu (eozinofili ve sistemik semptomların görüldüğü ilaç reaksiyonu)
Kas-iskelet bozuklukları, bağ doku ve kemik hastalıkları:
Yaygın olmayan: NEVESO XR’la uzun süre tedavi gören hastalarda kemik mineral
yoğunluğunda azalma, osteopeni, osteoporoz ve kırıklar. NEVESO XR’ın kemik
metabolizmasını etkileme mekanizması henüz belirlenememiştir.
Seyrek: Sistemik lupus eritematosus (Bkz. Bölüm 4.4.), rabdomiyoliz (Bkz. Bölüm 4.4.).
Böbrek ve idrar yolu hastalıkları:
Yaygın olmayan: Renal yetmezlik
17/23Seyrek: Enürezis, tubulointerstisyel nefrit, geri dönüşümlü Fanconi sendromu (etki
mekanizması henüz belirlenememiştir)
Üreme ile ilgili bozukluklar:
Yaygın: Dismenore
Yaygın olmayan: Amenore
Seyrek: Erkeklerde kısırlık, polikistik over
Çok seyrek: Jinekomasti
Konjenital ve ailesel/genetik hastalıklar
Teratojenik risk (Bkz. Bölüm 4.4. ve 4.6.)
Genel bozukluklar ve uygulama bölgesine ilişkin hastalıklar
Yaygın olmayan: Hipotermi, şiddetli olmayan periferik ödem
Laboratuvar bulguları:
Seyrek: Koagülasyon faktörlerinde azalma (en az birinde), koagülasyon testlerinde anormallik
(protrombin zamanında uzama, aktive parsiyel tromboplastin zamanında uzama, trombin
zamanında uzama, INR’de uzama gibi) (Bkz. Bölüm 4.4. ve 4.6.), biotin eksikliği/biotinidaz
eksikliği.
Plazma konsantrasyonlarına bağlı olarak, valproat, tiroid hormonlarını plazma protein
bağlayıcı bölgelerden ayırır ve onların metabolizmasını artırır. Bu, yanlış hipotiroidizm
teşhisine yol açabilir.
Valproat esas olarak böbrekler yoluyla ve kısmen keton cisimcikleri şeklinde atıldığından,
diyabetik hastalarda keton cisimciği atılımı testi yanlış pozitif sonuç verebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Maksimum terapötik düzeylerin 5-6 katına varan plazma konsantrasyonlarında bulantı, kusma
ve sersemlik hissi dışında başka semptomların görülme olasılığı düşüktür. Akut, ağır doz
aşımının belirtileri; muskuler hipotoni, hiporefleksi, miyozis, metabolik asidoz, solunum
fonksiyonlarının bozulması, hipotansiyon ve dolaşım kollapsı/şoktur. Ağır doz aşımı fatal
olabilir, ancak genellikle müdahaleden başarılı sonuç alınır.
18/23Ancak semptomlar değişiklik gösterebilir ve çok yüksek plazma düzeylerinde nöbetler
bildirilmiştir. Az sayıda serebral ödeme bağlı intrakraniyal hipertansiyon vakası bildirilmiştir.
Valproat formülasyonundaki sodyum doz aşımında hipernatremiye yol açabilir.
Doz aşımının hastanedeki tedavisi: alımından 10-12 saat sonrasına kadar yararlı olabilecek
gastrik lavaj; etkili diürezin idamesi; kalp ve solunum fonksiyonlarının takibi.
Çok nadir olarak renal diyaliz yapılabilir.
Birkaç izole vakada nalokson başarıyla kullanılmıştır.
Ağır doz aşımında, hemodiyaliz ve hemoperfüzyon ile başarılı sonuçlar alınmıştır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antiepileptik
ATC kodu: N03AG01
Etki mekanizması:
Valproat etkisini esas olarak merkezi sinir sistemi üzerinde oluşturur.
İnsanda birçok değişik nöbet tiplerinde ve hayvanlarda birçok farklı konvülziyon tiplerinde
antikonvülzan etki göstermektedir.
Valproatın en olası etki mekanizması beyinde gama amino bütirik asit (GABA) sentezi veya
metabolizması üzerine etkiyerek GABA’nın inhibitör etkisinin güçlendirilmesidir.
Valproatın etki mekanizmasının, GABA metabolizmasına presinaptik etkiyle ve/veya nöron
zarındaki iyon kanallarına doğrudan postsinaptik etkiyle, GABA’nın aracılık ettiği
inhibisyonun güçlendirilmesine bağlı olduğu kabul edilmektedir.
Farmakodinamik etkiler:
Valproat üzerinde yapılan deneysel ve klinik çalışmalar iki tip antikonvülzan etkinin
olduğunu öne sürmektedir.
Klinik etkililik:
Birincisi, valproatın plazma ve beyindeki konsantrasyonlarına bağlı direkt farmakolojik
etkidir.
İkincisi ise, muhtemelen beyinde bulunan valproatın metabolitlerine, nörotransmiterlerin
değişimlerine veya doğrudan membran etkilerine bağlı olduğu gözüken dolaylı etkidir. Bu
hipotez genellikle valproat kullanımdan sonra artan konsantrasyonlardaki gama-amino bütirik
asit (GABA) nedeniyle ortaya atılmıştır.
19/23Yavaş dalga uykusunun artması sonucunda uyku ara fazının sürekliliği valproat ile azalır.
Sodyum valproatın bazı in vitro çalışmalarda HIV virüsünün replikasyonunu stimüle ettiği
gösterilmiştir; bununla birlikte bu etki hafif olup, dozla ilişkili değildir ve insanlarda
gösterilmemiştir.
5.2. Farmakokinetik özellikler
Emilim: Sodyum valproatın oral uygulama sonrasındaki biyoyararlanımı % 100’e yakındır.
Oral uygulama sonrasında hızla absorbe olur ve sabit plazma yoğunluğuna 3-4 günde ulaşılır.
Doruk serum konsantrasyonuna ulaşması için geçen süre farmasötik formuna bağlıdır. Bir
adet Sodyum valproat/valproik asit 500 mg uzun etkili film tablet alındıktan sonra doruk
serum konsantrasyonuna 6.3±0.95 saat içinde ulaşılır. Total ve serbest doruk plazma
konsantrasyonları (Cmaks) enterik kaplı tablet formuna göre daha düşüktür (verilişten sonraki
4. İle 14. Saatler arasında Cmaks %25 azalır, ancak görece olarak stabil bir plato izler). Bu
düzleşmiş piklerin bir sonucu olarak valproik asit konsantrasyonları daha düzenlidir ve gece
gündüz boyunca daha homojen bir dağılım gösterir. Dozun günde 2 defa verilmesini takiben
plazma düzeyindeki değişmeler yarıya düşer. Dozlar ile (total ve serbest) plazma
konsantrasyonları arasında daha lineer bir ilişki vardır.
Dağılım: Dağılım hacmi esas olarak kanla ve hızlı geçişli hücre dışı sıvılarla sınırlıdır.
Valporat BOS’a ve beyine geçer.
Valproat başta albümin olmak üzere plazma proteinlerine yüksek oranda bağlanır; Bu
bağlanma doza bağlı ve doyurulabilir özelliktedir. Yüksek dozlarda proteinlere bağlanma
azalır. Yaşlı hastalarda ve böbrek veya karaciğer fonksiyonları bozuk olan hastalarda plazma
proteinlerine bağlanması daha düşüktür.
Terapötik etki için gerekli olan minimum serum konsantrasyonu 40-50 mg/L olup aralık 40
mg/L - 100 mg/L arasındadır. 200 mg/L’nin üstünde seyreden düzeylerde doz azaltılması
gereklidir.
Biyotransformasyon: Valproatın sitokrom P450 enzimlerini indüklemez, diğer
antiepileptiklerin aksine, kendisinin ve diğer ilaçların (örneğin östroprogestojen ve oral
antikoagülan) metabolizmasını artırmaz.
Sodyum valproat, glukuronidasyon ve beta, omega ve omega-1 oksidasyonu yoluyla
metabolize olduktan sonra esas olarak idrarla (% 3’ü değişmeden) atılır.
Eliminasyon: Yarılanma ömrü yaklaşık 15-17 saattir.
Valproat molekülü diyaliz edilebilir fakat hemodiyaliz sadece valproatın kandaki serbest
formunu etkiler (yaklaşık % 10).
20/23Diğer tıbbi ürünlerle (örn. primidon, fenitoin, fenobarbital ve karbamazepin gibi) birlikte
kullanımda, enzim indüksiyonuna bağlı olarak yarılanma ömrü 4-9 saate düşebilir.
Hastalardaki karakteristik özellikler
Pediatrik popülasyon:
Yeni doğanlarda ve 18 aydan küçük bebeklerde plazma yarılanma ömrü 10-67 saat arasında
değişir. En uzun yarılanma ömrü değerleri doğumdan hemen sonra kaydedilmiştir. 2 aylıktan
büyük bebeklerde sonuçlar giderek erişkinlere yaklaşır.
Yaşlılarda sodyum valproatın farmakokinetiği değişiyorsa da klinik önemi sınırlıdır ve dozaj
nöbetlerinin kontrolüne göre düzenlenmelidir.
Gebelik:
Gebeliğin üçüncü trimestrinde dağılım hacminin artmasıyla, hepatik ve renal klerens artar ve
sabit doz uygulanmasına rağmen serum konsantrasyonlarında düşüş görülebilir.
Gebelik döneminde plazma proteinlerine bağlanmada değişiklik olabileceği ve serbest
(terapötik olarak aktif) valproat düzeylerinin artabileceği de göz önünde bulundurulmalıdır.
Karaciğer bozukluğu olan hastalar:
Karaciğer bozukluğu olan hastalarda yarılanma ömrü uzar. Doz aşımı halindi, 30 saatin
üzerine çıkan yarılanma ömrü değerleri gözlenmiştir.
Böbrek bozukluğu olan hastalar:
Böbrek bozukluğu olan hastalarda yarılanma ömrü uzar.
5.3. Klinik öncesi güvenlilik verileri
Akut toksisite
Valproatla farklı hayvan türlerinde gerçekleştirilen akut toksisite testlerinde saptanan LD50
değerleri, oral uygulama sonrasında 1.200-1.600 mg/kg, intravenöz uygulama sonrasında 750-
950 mg/kg olarak bulunmuştur.
Tekrarlanan doz toksisitesi
Oral uygulamada toksik olmayan doz, sıçanlarda 150-200 mg/kg/gün (diyetle) ve köpeklerde
90 mg/kg/gün’dür. Bu yüksek dozlarda sıçanlarda ve köpeklerde, testis dejenerasyonu,
lenfoid foliküllerde atrofi ve nörolojik bozukluklar (sedasyon, ataksi, tremor) gözlenmiştir.
Mutajenik ve karsinojenik potansiyel
İn vitro ve in vivo mutajenisite testlerinin bazıları negatif bulunmuştur.
Sıçanlarda ve farelerde yapılan karsinojenisite çalışmaları, tolere edilen maksimum doza
yakın dozlarda uygulanan valproatın karsinojenik potansiyelinin olmadığını göstermiştir.
Sprague Dawley sıçanlarına ve ICR (HA/ICR) farelerine 2 yıl boyunca oral yoldan 80-170
mg/kg/gün dozunda valproik asit uygulanmıştır. Her iki türde de farklı neoplazmlar
21/23gözlenmiştir. Başlıca bulgular, yüksek dozda valproik asit alan erkek sıçanlarda, subkutan
fibrosarkomaların insidansında istatistiksel açıdan anlamlı bir artış ve valproik asit alan erkek
farelerde, selim akciğer adenomları için istatistiksel açıdan anlamlı bir doza-bağlı eğilimdi.
Bu bulguların insanlar için önemi bilinmemektedir.
Üreme toksisitesi
Valproat, incelenen bütün türlerde teratojenik etkiler göstermiştir; ilacın teratojenik
potansiyeli ve malformasyon tipleri açısından türler arasında belirgin farklılıklar olduğu
saptanmıştır. En fazla gözlenen anomaliler, vertebra füzyonu, kaburga füzyonu, böbrek
lezyonları, yarık damak ve eksensefalidir.
6. FARMASÖTİK ÖZELLİKLER
6.1. Yardımcı maddelerin listesi
Hidroksipropil metil selüloz
Asesülfam potasyum
Kolloidal silikon dioksit
Bazik butillenmiş metakrilat kopolimeri
Triasetin
Sodyum lauril sülfat
Magnezyum stearat
Titanyum dioksit
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında ve nemden koruyarak saklayınız.
6.5. Ambalajın niteliği ve içeriği
Karton kutuda, 30 tabletlik Al/Al blister ambalajlarda, kullanma talimatı ile birlikte
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
22/237. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mah. Zincirlikuyu Cad. No:184
34440 Beyoğlu-İSTANBUL
Tel: +90 (212) 365 15 00
Faks: +90 (212) 276 29 19
8. RUHSAT NUMARASI
2018/660
9. RUHSAT TARİHİ/RUHSAT YENİLEME TARİHİ
İlk ruhsat tarihi: 28.11.2018
Ruhsat yenileme tarihi:
10. KÜB’ÜN YENİLENME TARİHİ
23/23