1 / 8 
 KULLANMA TALİMATI  
 
MASİLVA 10 mg film kaplı tablet  
Ağızdan alınır.  
 
• Etkin madde: Her bir film kaplı tablet 10 mg masitentan içermektedir.  
• Yardımcı maddeler: Laktoz monohidrat  (inek sütü kaynaklı) , mikrokristal in selüloz ( PH 
101) (E 460) , povidon  K30 (E 1201) , polysorbat 80  (E 433) , mikrokristalin selüloz (PH 102)  
(E 460) , kroskarmeloz sodyum  (E 468) , magnezyum stearat  (E 572) , Opadry ® AMB -II 
88A180040 White (Film kaplama) : polivinil  alkol -kısmi hidrolize  (E 1203) , talk  (E 553b) , 
titanyum dioksit  (E 171) , GMCC Type 1/ gliserol yağ asitleri, s odyum lauril sülfat . 
 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Ya n 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha s onra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hasta neye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
 
 Bu Kullanma Talimatında:  
 
1. MASİLVA  nedir ve ne için kullanılır?  
2. MASİLVA’yı  kullanmadan önce dikkat edilmesi gerekenler  
3. MASİLVA  nasıl kullanılır?  
4. Olası yan etkiler nelerdir?  
5. MASİLVA’nın  saklanması  
 
Başlıkları yer almaktadır.  
 
1. MASİLVA  nedir ve ne için kullanılır?  
MASİLVA , “endotelin reseptör antagonistleri ” adı verilen ilaç sınıfına bağlı olan masitentan 
etkin maddesini içerir.  
 
MASİLVA,  beyaz ila beyazımsı, bikonveks, yuvarlak film kaplı tablet tir.  
 2 / 8 
 MASİLVA , bir karton kutu içerisinde 4 blister (her bir blisterde 7 tablet ) toplamda 28 tablet ve 
kullanma talimatı ile birlikte sunulmaktadır . 
 
MASİLVA  yetişkinlerde uzun süreli pulmoner arteriyel hipertansiyon  (PAH) tedavisi için 
kullanılır . PAH, kanı kalpten akciğerlere (pulmoner  arterlere) taşıyan kan damarlarındaki 
yüksek kan  basıncıdır. PAH hastası olan kişilerde bu arterler daraldığı için kalbin kanı bu 
damarlar üzerinden pompalamak için daha çok çalışması gerekir. Bu da kişinin kendisini 
yorgun hissetmesine, baş dönmesine ve nefes darlığına sebep olur.  
 
MASİLVA  pulmoner arterleri genişleterek kalbin kanı bu damarlar üzerinden pompalamasını 
kolaylaştırır. Böylelikle kan basıncı düşer, belirtiler hafifler ve hastalık seyrinde iyileşme 
gerçekleşir.  
 
2. MASİLVA  kullanmadan önce dikkat edilmesi gerekenler  
MASİLVA ’yı aşağıdaki durumlarda KULLANMAYINIZ : 
Eğer,  
• Masitentan veya bu ilacın içeriğindeki maddelerden herhangi birine (yardımcı maddeler 
listesine bakınız) karşı alerjiniz varsa.  
• Hamileyseniz ya da hamile kalmayı planlıyorsanız veya güvenilir bir doğum kontrol yöntemi 
(kontrasepsiyon) kullanmadığınız için hamile kalırsanız. Lütfen ‘Hamilelik' bölümündeki 
bilgileri okuyunuz.  
• Bebeğinizi emziriyorsanız. Lütfen 'Emzirme' bölümündeki bilgileri okuyunuz.  
• Karaciğer hast alığınız varsa veya kanınızdaki karaciğer enzimi düzeyi çok yüksekse. Bu 
ilacın sizin için uygun olup olmadığına karar vermesi için doktorunuzla konuşunuz.  
 
Bunlardan herhangi biri sizin için geçerliyse lütfen doktorunuza söyleyiniz.  
 
MASİLVA ’yı aşağıdaki  durumlarda DİKKATLİ KULLANINIZ:  
MASİLVA almadan önce doktorunuzla ya da eczacınızla konuşunuz.  
Eğer;  
• aneminiz (kırmızı kan hücresi sayısında azalma) varsa , 
• böbrek yetmezliğiniz varsa , 
 
Doktor tarafından istendiği şekilde kan testi yaptırmanız gerekecekti r:  
Doktorunuz MASİLVA  tedavisine başlamadan önce ve tedavi sırasında yapılacak kan testlerini 
aşağıdaki durumları doğrulamak için kullanacaktır:  
• Aneminiz (kırmızı kan hücresi sayısında azalma) olup olmadığı  
• Karaciğerinizin düzgün çalışıp çalışmadığı  
 
Aneminiz varsa (kırmızı kan hücrelerinin sayısının azalması), aşağıdaki belirtilere sahip 
olabilirsiniz:  
• Baş dönmesi  
• Yorgunluk/halsizlik/güçsüzlük  
• Kalbinizin hızlı atması, çarpıntı  3 / 8 
 • Solukluk  
 
Bu belirtilerden herhangi birini farkederseniz  doktorunuza söyley iniz. 
 
Karaciğerinizin düzgün çalışmadığını gösteren belirtiler:  
• Hasta hissetme (mide bulantısı)  
• Kusma  
• Ateş  
• Mide (karın) ağrısı  
• Sarılık (ciltte veya göz akında sararma)  
• Koyu renkli idrar  
• Ciltte kaşınma  
• Aşırı bitkinlik veya güçsüzlük (halsizlik veya  yorgunluk)  
• Grip benzeri durum (ateşle birlikte eklem ve kas ağrısı)  
 
Yukarıdaki durumlardan herhangi biri varsa hemen doktorunuza söyleyiniz.  
 
Böbrek problemleriniz varsa MASİLVA  kullanmadan önce doktorunuzla görüşünüz. 
Masitentan  böbrek problemi olan hastalarda kan basıncında daha fazla azalmaya ve hemoglobin 
(alyuvarlarda bulunan bir protein) düzeyinde azalmaya yol açabilir.  
 
Pulmoner veno -oklüzif hastalığı (akciğer damarlarının tıkanması) olan hastalarda, MASİLVA  
dahil PAH teda visi için kullanılan ilaçlar  pulmoner ödeme  (akciğer ödemi ) neden olabilir. 
MASİLVA  kullanırken nefes darlığında ani, önemli bir artış ve düşük oksijen gibi pulmoner 
ödem belirtileriniz varsa hemen doktorunuza söyleyiniz . Doktorunuz ilave  testler yapabilir  ve 
sizin için en uygun tedavi rejimini belirleyebilir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
MASİLVA ’nın yiyecek ve içecekler ile kullanılması  
MASİLVA  yiyeceklerle birlikte veya tek ba şına alınabilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz  veya emziriyorsanız , hamile olabileceğinizi düşünüyor veya bebek sahibi olmayı 
planlıyorsanız, bu ilacı almadan önce doktorunuza danışınız.  
 
MASİLVA , tedavi öncesinde, sırasında veya tedavinin hemen sonrasında hamile kalındığı 
takdirde doğmamış bebeğe zarar verebilir. Hamile kalma olasılığınız varsa MASİLVA  
kullanırken güvenilir bir doğum kontrol yöntemi (kontrasepsiyon) kullanmanız gerekir. Bu 
konuyu  doktorunuzla konuşunuz.  
 4 / 8 
 Hamileyseniz veya hamile kalmayı planlıyorsanız MASİLVA kullanmayınız . 
 
MASİLVA’yı  kullanırken veya MASİLVA’yı  bıraktıktan kısa bir süre sonra (1 aya kadar) 
hamile kalırsanız veya hamile olabileceğinizi düşünüyorsanız, hemen dokto runuza görünün üz. 
 
Hamile kalma potansiyeli olan bir kadınsanız, doktorunuz MASİLVA  kullanmaya başlamadan 
önce ve MASİLVA  kullanırken düzenli olarak (ayda bir defa) gebelik testi yaptırmanızı 
isteyecektir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
MASİLVA ’nın anne sütüne geçip geçmediği bilinmemektedir. MASİLVA  kullanırken 
emzirmeyiniz.  
 
Üreme  
MASİLVA  alan bir erkekseniz, bu ilacın sperm sayınızı düşürmesi mümkündür. Bununla ilgili 
herhangi bir sorunuz veya endişeniz varsa doktorunuzla konuşun uz. 
 
Araç ve makine kullanımı   
MASİLVA aldığınızda, baş ağrısı gibi y an etkilere (bölüm 4’te listelenmiştir) neden olabilir ve 
hastalığınızın belirtileri araç kullanmanızı güçleştirebilir.   
 
MASİLVA ’nın içeriğinde bulunan bazı yardımcı maddelerle ilgili önemli bilgiler  
MASİLVA tablet şeker (laktoz) içerir.  Eğer daha önceden doktorunuz tarafından bazı şekerlere 
karşı intoleransı nız olduğu söylenmişse bu tıbbi ürünü almadan önce doktorunuzla temasa 
geçiniz.   
 
Diğer ilaçlarla birlikte kullanımı  
MASİLVA  diğer ilaçları etkileyebilir.  
 
MASİLVA ’yı aşağıda belirti lenleri de içeren başka ilaçlarla birlikte alırsanız, MASİLVA ’nın 
veya diğer ilaçların etkisi değişebilir. Aşağıdaki ilaçlardan herhangi birini kullanıyorsanız 
doktorunuzu veya eczacınızı bilgilendiriniz:  
• Rifampisin, klaritromisin, telitromisin , siproflok sasin, eritromisin  (enfeksiyon tedavisinde 
kullanılan antibiyotikler),  
• Fenitoin (nöbet tedavisinde kullanılan bir ilaç),  
• Karbamazepin (depresyon ve epilepsi tedavisinde kullanılır),  
• Sarı kantaron (depresyon tedavisinde kullanılan bir bitkisel ürün),  
• Ritonavir, sakinavir (HIV enfeksiyonu tedavisinde kullanılır),  
• Nefazodon (depresyon tedavisinde kullanılır),  5 / 8 
 • Ketokonazol (şampuan hariç), flukonazol, itrakonazol, mikonazol, vorikonazol (mantar 
enfeksiyonlarına karşı kullanılan ilaçlar)  
• Amiodaron  (kalp atımının kontrolü için)  
• Siklosporin (nakil sonrası organ reddini önlemek için kullanılır)  
• Diltiazem, verapamil (yüksek kan basıncı veya spesifik kalp problemlerinin tedavisi için)  
 
MASİLVA ’nın yiyecekler ile kullanılması   
Diyet takviyesi olarak piperin alıyorsanız, bu, vücudun MASİLVA dahil bazı ilaçlara verdiği 
tepkileri değiştirebilir. Bu durumda lütfen doktorunuza veya eczacınıza danışınız.  
 
Eğer reçeteli ya da reçetesiz herhangi bir ilacı şu anda kullanıyorsanız  veya son zamanlarda 
kullandını z ise lütfen doktorunuza veya eczacınıza bunlar hakkında bilgi veriniz.  
 
3. MASİLVA  nasıl kullanılır?  
Uygun kullanım ve doz/uygulama sıklığı için talimatlar:  
MASİLVA  yalnızca pulmoner arteriyel hipertansiyon tedavisinde deneyimli bir doktor 
tarafından r eçete edilmelidir.  
 
Bu ilacı her zaman tam olarak doktorunuzun söylediği şekilde alınız. Emin değilseniz 
doktorunuza danışınız.  
 
Önerilen MASİLVA  dozu, günde  bir defa bir tane alınan 10 mg’ lık tablettir.  
 
Uygulama yolu ve metodu:  
Tüm tableti bir bardak suyla yutun, tableti çiğnemeyin veya kırmayın. MASİLVA ’yı yemekle 
birlikte veya yemekten bağımsız olarak alabilirsiniz. Tableti her gün aynı saatte almanız en 
etkili yöntem olacaktır.  
 
Değişik yaş grupları:  
• Çocuklarda kullanımı:  
MASİLVA , 18 yaşın altındaki çocuklarda kullanılmamalıdır.  
 
• Yaşlılarda kullanımı:  
65 yaş üzeri hastalarda doz ayarlaması gerekli değildir.  
 
Özel kullanım durumları:  
• Böbrek yetmezliği:  
Böbrek problemleriniz varsa MASİLVA  kullanmanızın uygun olup olmadığın a doktorunuz 
karar verecektir. MASİLVA  böbrek problemi olan hastalarda kan basıncında daha fazla 
azalmaya ve hemoglobin (kanda bulunan bir protein) düzeyinde azalmaya yol açabilir.  
 
 
 
 6 / 8 
 • Karaciğer yetmezliği:  
Karaciğer hastalığınız varsa veya kanınızdaki karaciğer enzimi düzeyi çok yüksekse, bu ilacın 
sizin için uygun olup olmadığına doktorunuz karar verecektir. Ciddi karaciğer yetmezliğiniz 
varsa MASİLVA ’ya başlanmamalıdır.  
 
Eğer MASİLVA ’nın etkisinin çok güç lü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla MASİLVA  kullandıysanız  
MASİLVA’dan  kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Size söylenenden daha fazla tablet aldıysanız, baş ağrısı, mide bulantısı veya kusma 
yaşayabilirsiniz.  
 
MASİLVA ’yı almayı unutursanız  
Unutulan dozları dengelemek için çift doz uygulamayınız.  
 
MASİLVA ’yı almayı unutursanız, unuttuğunuz dozu hatırlar hatırlamaz alın, daha sonra 
tabletlerinizi normal zamanında almaya devam edin. Unuttuğunuz tableti telafi etmek için aynı 
anda iki doz almayın.  
 
MASİLVA  ile tedavi sonlandırıldığında oluşabilecek etkiler  
MASİ LVA  PAH hastalığınızı kontrol etmek için almaya devam etmeniz gereken bir tedavidir. 
Doktorunuz onay vermediği sürece MASİLVA  kullanmayı bırakmayınız.  
 
Bu ilacın kullanımına ilişkin başka herhangi bir sorunuz varsa, doktorunuza veya eczacınıza 
danışınız.  
 
4. Olası yan etkiler nelerdir?  
Tüm ilaçlar gibi, MASİLVA ’nın içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa, MASİLV A’yı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Aşırı duyarlılık reaksiyonları, anjiyoödem (göz çevresi, yüz, dudaklar, dil ve boğazın şişmesi), 
kaşıntı ve/veya kızarıklık  
 
Bunların hepsi ço k ciddi yan etkilerdir.  
Eğer bunlardan biri sizde mevcut ise, sizin MASİLVA’ya  karşı ciddi alerjiniz var demektir.  
Acil tıbbi müdahaleye veya hastaneye yatırılmanıza gerek olabilir.  
 
Bu yan etkiler görülme sıklığına göre aşağıdaki gibi sıralanmıştır:  
Çok yaygın:   10 hastanın en az 1’inde görülebilir.  7 / 8 
 Yaygın:   10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek:  1.000 hastanın biri nden az, fakat 10.000 hastanın birinden fazla 
görülebilir.  
Çok seyrek:    10.000 hastanın birinden az görülebilir.  
Bilinmiyor:   Eldeki verilerden hareketle tahmin edilemiyor.  
 
Çok yaygın  
• Anemi (alyuvar sayısında azalma) veya hemoglobin (alyuvarlarda bulu nan bir protein) 
sayısında azalma  
• Baş ağrısı  
• Bronşit (hava yolları inflamasyonu)  
• Nazofarenjit (boğaz ve geniz yolu inflamasyonu)  
• Ödem (şişme), özellikle ayak bilekleri ve ayaklarda  
 
Yaygın  
• Farenjit (boğaz inflamasyonu)  
• Grip  
• İdrar yolları enfeksiyonu (mesane enfeksiyonu)  
• Hipotansiyon (düşük kan basıncı)  
• Nazal konjesyon (burun tıkanıklığı)  
• Lökopeni ( beyaz kan hücresi  sayısında azalma)  
• Trombositopeni (kan trombosit sayısında azalma)  
• Aminotransferaz yüksekliği (karaciğer enzimlerinin yüksel mesi)  
 
Yaygın olmayan  
• Aşırı duyarlılık reaksiyonları (göz çevresi, yüz, dudaklar, dil ve boğazın şişmesi, kaşıntı 
ve/veya kızarıklık ) 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklaya rak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamı ş olacaksınız.  
 
5. MASİLVA ’nın saklanması  
MASİLVA ’yı çocukların göremeyeceği, erişemeyeceği yerlerde ve ambalajında saklayınız.  
 
30°C altındaki oda sıcaklığında orijinal ambalajında saklayınız.  8 / 8 
 Son kullanma tarihiyle uyumlu olarak kullanınız.  
 
Ambalajd aki son kullanma tarihinden sonra MASİLVA ’yı kullanmayınız.  
  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği  Bakanlığınca belirlenen toplama sistemine veriniz.   
 
Ruhsat Sahibi :  
Deva Holding A.Ş.  
Küçükçekmece/İSTANBUL  
Tel: 0212 692 92 92  
Faks: 0212 697 00 24  
E-mail: deva@devaholding.com.tr  
 
Üretim yeri : 
DEVA Holding A.Ş.  
Kapaklı/ TEKİRDAĞ  
 
Bu kullanma talimatı  …/…/… …  tarihinde onaylanmıştır.  