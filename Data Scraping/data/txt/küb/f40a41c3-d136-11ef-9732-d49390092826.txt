KISA ÜRÜN BİLGİSİ
1. BEŞERİ TIBBİ ÜRÜNÜN ADI
OXIS® Turbuhaler® 9 mikrogram/doz inhalasyon için toz
2. KALİTATİF VE KANTİTATİF TERKİBİ
Etkin madde:
Her inhalasyon dozunda;
Formoterol fumarat dihidrat………………………9 mikrogram (mcg)
(Hastaya ulaşan 9 mcg doz, 12 mcg ölçülü doza eşdeğerdir.)
Yardımcı madde: Laktoz monohidrat 450 mcg/doz (hastaya ulaşan 600 mcg ölçülü
doza eşdeğerdir).
Yardımcı maddelerin tam listesi için 6.1’e bakınız.
3. FARMASÖTİK FORM
İnhalasyon İçin Toz.
Beyaz toz.
4. KLİNİK ÖZELLİKLER
4.1 Terapötik endikasyonlar
OXIS® Turbuhaler®,
• Astım semptomlarının düzeltilmesi ve kontrol altına alınması amacıyla bir
inhale kortikosteroid ile birlikte kullanılır. Astım hastalığının basamaklı
tedavisinde 3. basamaktan itibaren (inhaler steroidlerle kontrol altına
alınamayan astımlı hastalarda) kullanılır.
• Orta ve ağır KOAH olgularında uzun etkili β2 agonistler, hem semptomları
kontrol altına almada hem de yaşam kalitesini düzeltmede ve alevlenme
sıklığını azaltmada etkilidir.
4.2 Pozoloji ve uygulama şekli
Pozoloji/uygulama sıklığı ve süresi:
Genelde, hastanın haftada 2 günden daha fazla önerilen dozdan fazlasını kullanmaya
ihtiyaç duyması yeterince kontrol edilemeyen hastalık işaretidir ve idame tedavinin
yeniden değerlendirilmesini gerektirir.
Güvenlik ve etkinlik verilerinin yetersiz olması nedeniyle OXIS® Turbuhaler®’in 6
yaşından küçük çocuklarda kullanımı önerilmez.
Astım :
Astımda, OXIS® Turbuhaler® günde bir ya da iki kez (düzenli olarak) ve akut
solunum yolu obstrüksiyonu semptomlarının giderilmesinde rahatlatıcı tedavi olarak
kullanılabilir.
1(8)18 yaşından büyük yetişkinler:
Semptomların giderilmesinde: Akut solunum yolu obstrüksiyonu semptomlarının
giderilmesinde 1 inhalasyon
Düzenli tedavide: Günde bir veya iki kez 1 inhalasyon. Bazı hastalar günde bir veya
iki kez 2 inhalasyona ihtiyaç duyabilir.
Düzenli kullanımdaki günlük maksimum dozun 4 inhalasyonu aşmaması gerekir,
ancak nadiren 24 saatlik periyot içerisinde maksimum 6 inhalasyona kadar izin
verilebilir. Her bir uygulamada 3 inhalasyon aşılmamalıdır.
Pediyatrik popülasyon:
6 yaş ve daha büyük çocuklarda:
Semptomların giderilmesinde: Akut solunum yolu obstrüksiyonu semptomlarının
giderilmesinde 1 inhalasyon
Düzenli tedavide: Günde bir ya da iki kez 1 inhalasyon.
Düzenli kullanımdaki günlük maksimum dozun 2 inhalasyonu aşmaması gerekir,
ancak nadiren 24 saatlik periyot içerisinde maksimum 4 inhalasyona kadar izin
verilebilir. Her bir uygulamada 1 inhalasyon aşılmamalıdır.
KOAH:
Düzenli tedavide: Günde bir ya da iki kez 1 inhalasyon.
Düzenli tedavide bir günde 2 inhalasyon aşılmamalıdır.
Gereksinim olduğunda, semptomların giderilmesi için düzenli tedavide kullanılan
dozların üstüne çıkılabilir ve ilave dozlar verilebilir. Bu durumda bir günde uygulanan
toplam doz 4 inhalasyon dozunu geçmemelidir (idame tedavisine ek olarak
gereksinim olduğunda kullanım). Her bir uygulamada 2 inhalasyon aşılmamalıdır.
Uygulama şekli:
OXIS® Turbuhaler® solunum ile aktive olur, yani hasta turbuhalerin ağız parçası
aracılığıyla nefes aldığında ilaç nefes ile solunum yollarına ulaşır.
Yeterli dozun alınabilmesi için hasta, Turbuhaler’in ağız parçası aracılığıyla güçlü ve
derin nefes alması konusunda bilgilendirilmelidir.
Hastalar, ağız parçası kısmını çiğnememeleri veya ısırmamaları konularında
uyarılmalı, bozuk veya ağız parçası kısmı tam oturmamış olan inhalatörleri
kullanmamaları öğütlenmelidir.
Bir dozdaki ilaç miktarı çok az olduğundan, hasta inhalasyondan sonra ağzında
herhangi bir tat hissetmeyebilir.
Detaylı kullanım talimatı turbuhalerin bulunduğu kutunun içindedir.
2(8)Özel popülasyonlara ilişkin ek bilgiler:
Böbrek/karaciğer yetmezliği:
Böbrek veya karaciğer yetmezliği olan hastalarda kullanımı için veri yoktur (Bkz.
5.2).
Geriyatrik popülasyon:
Yaşlılarda kullanım için özel bir doz ayarlanması gereksinimi yoktur.
Pediyatrik popülasyon:
OXIS® Turbuhaler®’in 6 yaşından küçük çocuklarda kullanımı önerilmez.
Daha düşük dozu da mevcuttur.
4.3 Kontrendikasyonlar
Formoterol veya içeriğinde bulunan herhangi bir maddeye karşı aşırı duyarlı olduğu
bilinen hastalarda kullanılmamalıdır.
4.4 Özel kullanım uyarıları ve önlemleri
İnhale kortikosteroide ek olarak uzun etkili beta agonist kullanan pediatrik ve
adölesan hastalarda, her iki ilaca uyumu garanti altına almak için, hem inhale
kortikosteroid hem de uzun etkili beta agonist içeren bir kombinasyon preparatı
kullanılması önerilir.
OXİS® Turbuhaler®, astım hastalığının başlangıç tedavisi için önerilmez.
Formoterol, astımlı hastalarda tek başına monoterapi olarak kullanılmamalıdır.
Uzun etkili β agonist ile tedavi edilmesi gereken astımlı hastalara, uygun dozlarda
2-
kortikosteroidlerle anti-inflamatuvar tedavinin de uygulanması gerekir. Hastalara,
OXIS® Turbuhaler® tedavisi başlandıktan sonra semptomlarda azalma olsa bile, anti-
inflamatuvar tedaviye devam etmeleri önerilmelidir. Semptomlarda azalma yoksa
veya β -agonist dozunun artırılması gerekiyorsa, altta yatan durumun kötüye gittiği ve
2
astım tedavisinin yeniden değerlendirilmesi gerektiği düşünülmelidir.
İnhale kortikosteroidlerin astım semptomlarının kontrolünde yeterli etki sağlamaması
durumunda OXIS® Turbuhaler® ilave tedavi olarak kullanılabildiği halde, hastalar
alevlenme dönemlerinde ise ya da önemli ölçüde veya akut olarak kötüye giden astım
şikayetleri varsa, uzun etkili beta agonistlerle tedaviye başlanmamalıdır.
OXIS® Turbuhaler® ile tedavi sırasında astım ile ilişkili ciddi advers etkiler ve
alevlenme görülebilir. Bu durumda hastalara tedaviye devam etmeleri fakat, OXIS®
Turbuhaler®’ a başlandıktan sonra astım semptomları kontrol altına alınamazsa veya
kötüleşirse medikal yardım almaları söylenmelidir. Astım semptomları kontrol altına
alındığında OXIS® Turbuhaler® dozu yavaş yavaş azaltılabilir. Doz azaltıldığında,
hastaların düzenli takip edilmesi önemlidir. OXIS® Turbuhaler®’ın etkili en düşük
dozu kullanılmalıdır.
Günlük maksimum doz aşılmamalıdır. Astım hastası yetişkinlerde günde 36
mikrogramdan fazla, astım hastası çocuklarda günde 18 mikrogramdan fazla ve
kronik obstrüktif akciğer hastalarında günde 18 mikrogramdan fazla uygulanan
dozlardaki uzun dönem düzenli tedavide güvenlilik kanıtlanmamıştır.
3(8)Tirotoksikoz, feokromasitoma, hipertrofik obstrüktif kardiyomiyopati, idiyopatik
subvalvular aort stenozu, ağır hipertansiyon, anevrizma ve ağır kardiyovasküler
hastalığı olan hastalar (iskemik kalp hastalığı, taşiaritmiler ya da ağır kalp yetmezliği
gibi) dikkatle izlenmelidir.
QTc-aralığının uzamış olduğu hastalarda ve QTc-aralığının uzamasına neden olan
ilaçları kullanan hastalarda dikkatli olunmalıdır. Formoterol de QTc-aralığının
uzamasına neden olabilir (bkz. 4.5).
β agonistlerin hiperglisemik etkilerinden dolayı, tedavi başlangıcında diyabet
2-
hastalarının kan glukoz düzeylerinin izlenmesi önerilmektedir.
β -agonist tedavisi, ciddi hipokalemi ile sonuçlanabilir. Hipoksi durumunda
2
hipokalemi artacağından, akut ağır astım durumlarında özel dikkat göstermek
gerekmektedir. Hipokalemik etki, ksantin türevleri, steroidler ve diüretiklerle birlikte
kullanıldığında artabilir. Bu nedenle serum potasyum düzeyleri izlenmelidir.
Diğer inhalasyon tedavilerinde olduğu gibi, paradoksik bronkospazm gelişme riski
göz önünde bulundurulmalıdır.
OXIS® Turbuhaler®, hastaya ulaşan her dozda 450 mikrogram (ölçülü dozda 600
mikrograma eşdeğer) laktoz içerir. Bu miktarın laktoz intoleransı olan hastalarda
herhangi bir sorun yaratması beklenmez. Nadir kalıtımsal galaktoz intoleransı, Lapp
laktaz eksikliği veya glukoz-galaktoz malabsorpsiyonu olan hastalar bu ilacı
kullanmamalıdır.
6 yaşından küçük çocuklarda yeterli deneyim olmadığından kullanılması önerilmez.
Uzun etkili beta agonistler astım semptom kontrolünü sağlayan en kısa süre boyunca
kullanılmalı ve astım kontrolüne ulaşıldığında dozun kademeli olarak azaltılması
değerlendirilmeli ve eğer mümkünse kullanımları durdurulmalıdır. Sonrasında
hastaların kontrol edici bir tedaviyle idamesi sağlanmalıdır.
Uzun etkili beta agonist preparatlarına bağlı olarak nadiren, ciddi ve bazen ölümcül
olabilen astım ile ilgili solunum problemleri meydana gelebilir.
4.5 Diğer tıbbi ürünler ile etkileşimler ve diğer etkileşim şekilleri
OXIS® Turbuhaler® ile özel bir etkileşim çalışması yapılmamıştır.
Diğer β agonistler veya efedrin gibi diğer sempatomimetik ilaçlarla birlikte
2-
kullanıldığında OXIS® Turbuhaler®’in istenmeyen etkilerinde artış olabilir ve doz
ayarlanması gerekebilir.
Ksantin türevleri, kortikosteroidler ve tiyazidler ve kıvrım diüretikleri gibi
diüretiklerle birlikte kullanıldığında, β -agonistlerin olası hipokalemik etkisi artabilir.
2
Dijital glikozitleri kullanan hastalarda hipokalemi, aritmi eğilimini artırabilir.
QTc-aralığını uzattığı bilinen başka ilaçlarla birlikte kullanıldığında, formoteol ile
farmakodinamik etkileşimlerin artabileceği ve ventriküler aritmilerin olası riskinin
artabileceğine dair teorik bir risk mevcuttur. Bu tür ilaçların kapsamında bazı
4(8)antihistaminikler (örn. terfenadin, astemizol, mizolastin), belli antiartimikler (örn.
kinidin, disopiramid, prokainamid), eritromisin ve trisiklik antidepresanlar bulunur.
Formoterolün bronkodilatör etkisi, antikolinerjik ilaçlar ile arttırılabilir.
OXIS® Turbuhaler® tedavisi sırasında halojenli hidrokarbonlarla anestezi yapılan
hastalarda aritmi riski artar.
Beta- adrenerjik blokör ilaçlar, OXIS® Turbuhaler®’in etkisini kısmen ya da
tamamen inhibe edebilir. Bu nedenle, zorunlu olmadığı sürece, OXIS® Turbuhaler®,
beta- adrenerjik blokör ilaçlarla (göz damlaları dahil) birlikte kullanılmamalıdır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Formoterolün hamile kadınlarda kullanımına yönelik yeterli veri mevcut değildir.
Hayvan çalışmalarında, formoterolün, implantasyon kayıpları ile birlikte postnatal
yaşam süresinde ve doğum kilosunda azalmaya neden olduğu gözlenmiştir. Bu etkiler,
OXIS® Turbuhaler®’e sistemik olarak maruz kalmanın klinikteki kullanımdan çok
yüksek olduğu durumlarda ortaya çıkmıştır.
Gebelik dönemi
İnsanlarda gebelik sırasında formoterol kullanımı ile ilgili deneyim sınırlıdır. OXIS®
Turbuhaler® ile tedavi, astım kontrolünün gerektiği ve anneye sağlanacak yararın
fetuse gelebilecek olası riskten daha fazla olduğu durumlarda uygulanabilir. İnsan
üzerindeki potansiyel riski bilinmemektedir.
Laktasyon dönemi
Formoterol’ün insanlarda süte geçip geçmediği bilinmemektedir. Sıçanlarda anne
sütünde az miktar formoterol tespit edilmiştir. OXIS® Turbuhaler®’ın emziren
annelerde kullanımı, sadece anneye sağlanacak yararın çocuğa gelebilecek olası
riskten daha fazla olduğu durumlarda dikkate alınmalıdır.
4.7 Araç ve makine kullanımı üzerindeki etkiler
OXIS® Turbuhaler®’in araç ve makine kullanmaya herhangi bir etkisi beklenmez.
Ancak, etkileşme görülür ise, araç ve makine kullanılmamalıdır.
4.8 İstenmeyen etkiler
β -agonist terapinin en sık bildirilen tremor, palpitasyon gibi yan etkileri hafif
2
şiddettedir ve tedavi başladıktan sonra birkaç gün içerisinde ortadan kaybolmaktadır.
Formoterol ile ilişkili istenmeyen etkiler aşağıda sunulmaktadır ve sistem organ sınıfı
ve sıklığa göre sıralanmıştır. Sıklık tanımlaması: çok yaygın (≥1/10); yaygın (≥ 1/100
ila <1/10); yaygın olmayan (≥ 1/1.000 ila <1/100); seyrek (≥ 1/10.000 ila <1/1.000);
çok seyrek (<1/10.000); bilinmiyor (eldeki verilerden hareketle tahmin edilemiyor).
şeklindedir.
5(8)Bağışıklık sistemi Seyrek Hipersensitivite
hastalıkları reaksiyonları
örn.bronkospazm,
ekzantem, ürtiker, kaşıntı
Metabolizma ve beslenme Seyrek Hipokalemi/Hiperkalemi
hastalıkları
Psikiyatrik hastalıkları Yaygın olmayan Ajitasyon, huzursuzluk,
uyku bozuklukları
Sinir sistemi hastalıkları Yaygın Başağrısı, tremor
Tat alma bozukluğu, baş
dönmesi
Kardiyak hastalıkları Yaygın Palpitasyonlar
Yaygın olmayan Taşikardi
Seyrek Kardiyak aritmiler (atrial
iyal fibrilasyon,
supraventriküler
taşikardi, ekstrasistoller)
Çok seyrek Angina pectoris
Vasküler hastalıkları Çok seyrek Kan basıncı değişiklikleri
Gastrointestinal Seyrek Bulantı
hastalıkları
Kas-iskelet bozukluklar, Yaygın olmayan Kas krampları
bağ doku ve kemik
hastalıkları
Araştırmalar Çok seyrek QTc-intervalinin uzaması
Diğer inhalasyon tedavilerinde de olduğu gibi, bazı vakalarda nadiren paradoksik
bronkospazm gelişebilir.
β -agonistlerle tedavi sırasında insülin, serbest yağ asitleri, gliserol ve keton
2
cisimciklerinin kan seviyelerinde artış olabilir.
Yardımcı maddelerden laktoz içeriğinde az miktarda süt proteinleri bulunur. Bunlar
alerjik reaksiyonlara neden olabilir.
4.9 Doz aşımı ve tedavisi
Doz aşımının tedavisi ile ilgili klinik deneyim sınırlıdır. Doz aşımı durumunda
muhtemelen, tremor, baş ağrısı, palpitasyonlar gibi β -agonistlere bağlı tipik yan
2
etkiler oluşabilir. İzole vakalarda bildirilen etkiler; taşikardi, hiperglisemi,
hipokalemi, QTc-aralığında uzama, aritmi, bulantı ve kusmadır. Bu durumlarda
destekleyici ve semptomatik tedavi gerekir.
Kardiyoselektif beta-blokörlerin kullanılması düşünülebilir, ancak beta-blokörler
bronkospazmı provoke edebileceğinden çok dikkatli olunmalıdır. Serum potasyum
düzeyleri izlenmelidir.
6(8)5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup : Selektif β - Adrenerjik Reseptör Agonist
2
ATC kodu : R03A C13
Formoterol bronş düz kasında gevşeme sağlayan selektif bir β -adrenerjik reseptör
2
agonistidir. Böylece, formoterol, geri dönüşlü solunum yolu obstrüksiyonu olan
hastalarda, bronkodilatatör etki gösterir. Bronkodilatatör etkisi, inhalasyondan sonra
1-3 dakika içinde hızla başlar ve tek dozdan sonra yaklaşık 12 saat sürer.
5.2 Farmakokinetik özellikler
Genel Özellikler:
Emilim:
İnhale edilen formoterol hızla emilir ve inhalasyondan yaklaşık 10 dakika sonra doruk
plazma konsantrasyonuna ulaşılır.
Yapılan çalışmalarda Turbuhaler aracılığıyla inhale edilen formoterolün akciğerlere
ulaşan ortalama miktarı, hastaya ulaşan dozun %28-49’u (ölçülü dozun %21-37’si)
arasında değişir. İnhalasyon sırasında yutulan kısım da dahil olmak üzere, akciğerlere
ulaşan en yüksek dozun sistemik biyoyararlanımı, hastaya ulaşan dozun yaklaşık
%61’idir (ölçülü dozun %46 sı).
Dağılım:
Yaklaşık %50 oranında plazma proteinlerine bağlanır.
Biyotransformasyon:
Formoterol, glukuronidasyon ve O-demetilasyonla metabolize edilir. O-
demetilasyondan sorumlu enzim tanımlanmamıştır. Toplam plazma klerensi ve
dağılım hacmi belirlenmemiştir.
Eliminasyon:
Formoterol dozunun büyük bir kısmı metabolize edilerek atılır. İnhalasyondan sonra
hastaya ulaşan formoterol dozunun % 8-13’lük (ölçülü dozun %6-10’u) miktarı
metabolize edilmeden idrarla atılır. İntravenöz olarak verilen dozun yaklaşık %20’si
idrarla değişmeden atılır. İnhalasyondan sonra terminal yarılanma süresi yaklaşık 17
saattir.
Özel popülasyonlar:
Azalmış karaciğer veya böbrek fonksiyonlarının formoterol farmakokinetiği üzerine
etkisi ve yaşlılardaki farmakokinetiği bilinmemektedir. Formoterol temel olarak
karaciğer metabolizasyonu ile elimine edildiğinden ciddi karaciğer sirozlu hastalarda
etkide artış beklenebilir.
5.3 Klinik öncesi güvenlilik verileri
Sıçan ve köpeklerde yapılan toksisite çalışmalarında, formoterolün etkileri başlıca
kardiyovasküler sistemde görülür ve hiperemi, taşikardi, aritmiler ve miyokard
lezyonlarını içerir. Bu etkiler yüksek dozda β -agonistlerinin kullanımından sonra
2
görülen, bilinen farmakolojik etkilerdir.
Erkek sıçanlarda yüksek dozlarda formoterol kullanıldığında, fertilitede azalma
gözlenmiştir.
7(8)İn vitro ya da in vivo testlerde formoterolün hiçbir genotoksik etkisi görülmemiştir.
Fare ve sıçanlarda selim uterus leiyomiyomlarının görülme sıklığında hafif bir artış
gözlenmiştir. Bu etkinin, uzun süre ve yüksek dozlarda β -agonist ilaçların
2
kullanılması durumunda kemirgenlerde gözlenen bir sınıf etkisi olduğu bilinmektedir.
6. FARMASÖTİK ÖZELLİKLER
6.1 Yardımcı maddelerin listesi
Laktoz monohidrat (süt proteinleri içermektedir).
6.2 Geçimsizlikler
Bu ürün için geçerli değildir.
6.3 Raf ömrü
24 ay
6.4 Saklamaya yönelik özel uyarılar
30oC’nin altında oda sıcaklığında, kapağı kapalı şekilde saklanmalıdır.
6.5 Ambalajın niteliği ve içeriği
OXIS® Turbuhaler® çok dozlu, solunumla yönlendirilen, kuru toz inhalerdir.
Inhaler plastik kısımlardan meydana gelmektedir (PP, PC, HDPE, LDPE, LLDPE,
PBT).
Her kutuda 1 adet turbuhaler ve her turbuhalerde 60 doz bulunur.
6.6 Beşeri tıbbi üründen arta kalan maddelerin imhası ve diğer özel önlemler
Özel bir şart yoktur.
Herhangi bir kullanılmamış ürün veya atık materyal lokal gereksinimler düzenlemeler
doğrultusunda imha edilmelidir.
7. RUHSAT SAHİBİ
AstraZeneca İlaç San.ve Tic.Ltd.Şti.
Büyükdere Cad.Yapı Kredi Plaza,
B-Blok, Kat 3-4 34330
Levent – İstanbul
Telefon numarası: 0212 317 23 00
Faks numarası: 0212 317 24 05
8. RUHSAT RUHSAT NUMARASI
Ruhsat No : 106/46
9. İLK RUHSAT TARİHİ VE RUHSAT YENİLEME TARİHİ
İlk ruhsat tarihi: 05/08/1999
İlk ruhsat yenileme tarihi: 05 Ağustos 2004
Ruhsat yenileme tarihi: 05 Ağustos 2009
10. KÜB’ÜN YENİLENME TARİHİ
KÜB onay tarihi:
8(8)