KISA ÜRÜN BİLGİSİ
1. BEŞERİ TIBBİ ÜRÜNÜN ADI
HEKSA Deri Merhemi
2. KALİTATİF VE KANTİTATİF BİLEŞİM
Etkin madde:
Her 1 gram merhemde 30 mg oksitetrasiklin’e eşdeğer oksitetrasiklin hidroklorür ve 10.000
ünite polimiksin B’ye eşdeğer polimiksin B sülfat bulunur.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Deri merhemi.
Yumuşak, sarı homojen merhemdir.
4. KLİNİK ÖZELLİKLER
4.1. Terapötik endikasyonlar
HEKSA deri merhemi duyarlı mikroorganizmaların oluşturduğu piyoderma, püstüler dermatit
gibi lokal cilt enfeksiyonlarının ve enfekte olmuş küçük yara ve yanıkların proflaksi ve lokal
tedavisinde endikedir.
4.2. Pozoloji ve uygulama şekli
Pozoloji/ uygulama sıklığı ve süresi:
Doktor tarafından başka şekilde tavsiye edilmediği takdirde cilt özenli bir şekilde
temizlendikten sonra steril bir gazlı bez üzerine konulan merhem hasta bölgeye günde en az
2-3 kez uygulanır. Merhem hasta yüzey ile sürekli temas halinde bırakılmalıdır. Tedavi süresi
enfeksiyonun şiddeti ve türüne bağlı olup, birkaç günle birkaç hafta arasında değişebilir.
Tedavinin erken kesilmesi durumunda patojen organizmanın yeniden üremesi söz konusu
olacağından tam şifa sağlanana kadar tedaviye devam edilmelidir.
Uygulama şekli:
HEKSA deri merhemi sadece lokal olarak uygulanmalıdır.
Haricen kullanılır ve yalnız deriye uygulanır.
Özel popülasyonlara ilişkin ek bilgiler:
Böbrek/karaciğer yetmezliği:
Mevcut değildir.
1Pediyatrik popülasyon:
Mevcut değildir.
Geriyatrik popülasyon:
Mevcut değildir.
4.3. Kontrendikasyonlar
HEKSA deri merhemi daha önce bileşimindeki ajanlara karşı aşırı hassasiyet göstermiş
kişilerde kontrendikedir.
4.4. Özel kullanım uyarıları ve önlemleri
Diğer antibiyotik preparatlarında da olduğu gibi, bu ilacın kullanılması mantarlar dahil,
duyarlı olmayan organizmaların aşırı üremesiyle sonuçlanabilir. Bu ihtimalden dolayı,
hastanın sürekli gözlenmesi zorunludur. Tedavi sırasında duyarlı olmayan bakteri ya da
mantarlardan ileri gelen yeni enfeksiyonlar ortaya çıkacak olursa, uygun önlemler alınmalıdır.
Cilt enfeksiyonunun ağır olması ya da sistemik enfeksiyona dönüşme eğilimi göstermesi
durumunda HEKSA deri merhemi tedavisi sistemik tedavi ile desteklenmelidir.
Pediyatrik Popülasyon
Tetrasiklinlerin diş gelişimi boyunca (hamileliğin son yarısı, bebeklik ve 8 yaşına kadar olan
çocukluk dönemi) sistemik uygulaması, iskelet gelişiminde geriliğe yol açtığı kadar dişlerde
de kalıcı renk değişimine sebep olabilir. Diş minesi hipoplazisi de bildirilmiştir. Her ne kadar
topikal tetrasiklin uygulamasında kullanılan dozların düşük olması nedeniyle, bu etkilerin
ortaya çıkması mümkün değilse de, böyle bir ihtimalin olduğu da düşünülmelidir.
4.5. Diğer tıbbi ürünler ile etkileşimler ve diğer etkileşim şekilleri
Lokal oksitetrasiklin veya oksitetrasiklin-polimiksin ile bilinen bir etkileşim yoktur.
Özel popülasyonlara ilişkin ek bilgiler
Pediyatrik popülasyon:
Mevcut değildir.
4.6. Gebelik ve laktasyon
Genel tavsiye
Gebelik kategorisi:D
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Mevcut değil.
Gebelik dönemi
Halen topikal tetrasiklinin, hamile kadınlarda kullanımı üzerine kontrollü çalışmalar yoktur.
Hamile kadınlarda sistemik tetrasiklinlerin kullanımı, fötüste iskelet gelişimi ve kemik
2büyümesinin gecikmesi ile sonuçlanmıştır. Buna rağmen topikal tetrasiklinler, gebelik
boyunca sadece muhtemel yararları, olası risklerden daha fazla olduğu zaman kullanılmalıdır.
Laktasyon dönemi
Topikal uygulanan tetrasiklinlerin anne sütüne geçip geçmediği bilinmemektedir.
Tetrasiklinler, anne sütüne sistemik uygulamaları takiben geçmektedir. Anne sütü alan
bebeklerde, ciddi zararlı reaksiyonların olma ihtimali nedeniyle, ilacın anne için olan önemi
göz önüne alınarak annenin süt vermeyi veya ilacı kesmesi yönünden bir karar verilmelidir.
Üreme yeteneği/ Fertilite
Mevcut değildir.
4.7. Araç ve makine kullanımı üzerindeki etkiler
Topikal oksitetrasiklin preparatlarının araç ve makine kullanımı üzerinde etkili olması
beklenmemektedir.
4.8. İstenmeyen etkiler
Lokal oksitetrasiklin düşük toksisiteli bir antibiyotiktir. Kişisel aşırı duyarlılığa bağlı kontakt
dermatit dahil allerjik reaksiyonlar nadir olarak bildirilmiştir. Bu tür reaksiyonlar görülecek
olursa oksitetrasiklin tedavisi kesilmelidir.
İstenmeyen etkiler sınıf ve sıklık açısından şu esaslar kullanılarak sıralanmıştır: çok yaygın
>1/10; yaygın >1/100 ila <1/10; yaygın olmayan >1/1.000 ila <1/100; seyrek <1/1.000; çok
seyrek <1/10.000; bilinmiyor: eldeki verilerden hareketle tahmin edilemiyor: HEKSA için
istenmeyen etkilerin görülme sıklığı tanımlanmamıştır.
Bağışıklık sistemi bozuklukları
Bilinmiyor: Aşırı duyarlılık
Deri ve deri altı doku bozuklukları
Bilinmiyor: Kontakt dermatit
4.9. Doz Aşımı ve tedavisi
Oksitetrasiklinin topikal kullanımında, doz aşımına dair olgu bildirilmemiştir. Uygun, spesifik
bir antidotu mevcut değildir. Doz aşımı durumlarında; ilaca devam edilmemeli, semptomatik
tedaviye başlanmalı ve destekleyici önlemler başlatılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Topikal kullanılan diğer antibiyotikler
ATC kodu: D06AX
Tetrasiklin grubu antibiyotiklerden olan oksitetrasiklin Streptomyces rimosus'un metabolizma
ürünüdür. Esas olarak bakteriyostatik olan oksitetrasiklinin antimikrobik etkinliğini protein
3sentezi inhibisyonu yolu ile gösterdiği düşünülmektedir. Oksitetrasiklin gram negatif, gram
pozitif pek çok piyojenik bakteriye karşı etkili geniş spektrumlu bir antibiyoktir.
Tetrasiklin grubu ilaçların antimikrobik etki spektrumları birbirlerine yakındır ve aralarında
çapraz direnç gelişmesi yaygındır.
Bacillus polymixa kaynaklı antibiyotikler grubundan olan polimiksin B sülfatın bakterisid
etkisini hücre zarının yapısını değiştirerek gösterdiği düşünülmektedir. Polimiksin B geniş
çeşitli gram negatif mikroorganizma grubuna karşı etkilidir. Özellikle Pseudomonas
aeruginosa ve Haemophilus aegyptius gibi göz enfeksiyonlarında sık karşılaşılan
mikroorganizmalara karşı etkilidir.
Oksitetrasiklin ve polimiksin B kombinasyonu; özellikle enfeksiyona sebep olan ya da ikincil
enfeksiyona sebep olan organizmalara karşı etkili bir antimikrobiyal kombinasyondur.
5.2. Farmakokinetik özellikler
Genel özellikler
Emilim:
Oksitetrasiklinin dermal uygulamasını takiben, sistemik emilimi olduğuna dair yayınlanmış
bir bilgi yoktur. Polimiksin B, sağlam veya soyulmuş deriye hissedilir derecede absorbe
olmaz.
5.3. Klinik öncesi güvenlilik verileri
Mevcut değildir.
6. FARMASÖTİK ÖZELLİKLER
6.1. Yardımcı maddelerin listesi
Sıvı Petrolatum
Beyaz Petrolatum
6.2. Geçimsizlikler
Mevcut değildir
6.3. Raf ömrü
24 ay
6.4. Saklamaya yönelik özel tedbirler
30°C'nin altındaki oda sıcaklığında saklayınız.
6.5. Ambalajın niteliği ve içeriği
HEKSA deri merhemi 15 g'lık beyaz plastik kapaklı laklı alüminyum tüplerde satışa
sunulmuştur.
46.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
POLİFARMA İLAÇ SANAYİ VE TİC. A.Ş.
KALE MAH. SANAYİ CAD. NO:82
MİSİNLİ/ÇORLU/TEKİRDAĞ
Tel : 0 282 675 14 04
Faks : 0 282 675 14 05
8. RUHSAT NUMARASI:
139/48
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 09.07.1986
Ruhsat yenileme tarihi: -----
10. KÜB’ÜN YENİLENME TARİHİ:----
5