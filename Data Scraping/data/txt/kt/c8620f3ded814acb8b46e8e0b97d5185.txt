1 / 6 
  
KULLANMA TALİMATI  
 
SERUM FİZYOLOJİK GALEN %0,9 izotonik enjeksiyonluk çözelti  
Damar içine (intravenöz) ve deri altına (subkutan) uygulanır.  
Steril  
● Etkin madde(ler):  Her bir ampul (1 m l) 9 mg sodyum klorür  içerir.  
● Yardımcı madde(ler):  Enjeksiyonluk su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
● Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
● Eğer ilave sorularınız olursa, lütfen doktorunuza veya eczacınıza danışınız.  
● Bu ilaç kişisel olarak sizin için reçete edilmiştir, başkalarına vermeyiniz.  
● Bu ilacın kullanımı sırasında, doktora veya hastaneye gittiğinizde doktorunuza bu ilac ı 
kullandığınızı söyleyiniz.  
● Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında : 
1. SERUM nedir ve ne için kullanılır?  
2. SERUM FİZYOLOJİK GALEN ’i kullanmadan önce dikkat edilmesi gerekenler  
3. SERUM  FİZYOLOJİK GALEN  nasıl kullanılır?  
4. Olası yan etkiler nelerdir?  
5. SERUM FİZYOLOJİK GALEN ’in saklanması  
Başlıkları yer almaktadır.  
 
1. SERUM FİZYOLOJİK GALEN  nedir ve ne için kullanılır?  
SERUM FİZYOLOJİK GALEN  bir ampulde (1 ml) 9 mg sodyum klorür içeren 2 ml x 100 
ampul  (hastana ambalajı) , 5 ml x 100 ampul (hastane ambalajı),  10 ml  x 10 ampul ve 10 ml x 
100 ampul lük (hastane ambalajı) şeffaf, cam ampul içerisinde ambalajlanıp, kutularda takdim 
edilmektedir. Ampuller berrak ve renksiz çözelti içermektedir.  
 
SERUM FİZYOLOJİK GALEN ; 
• Vücutta gözlenen belirli tuz ve sıvı dengesizliklerinin önlenmesinde ya da tedavisinde,  
• Belirli ilaçların seyreltilmesinde veya hazırlanmasında,  2 / 6 
 • Yara, göz yüzeyi ve benzeri bölgelerin yıkanmasında,  
• Hemodiyalizde (Böbrek yetmezliğinde kullanılan bir tedavi yöntemi) veya kan naklini  
başlatırken ya da bitirirken başlıca sıvı olarak kullanılır.  
 
2. SERUM FİZYOLOJİK GALEN ’i kullanmadan önce dikkat edilmesi gerekenler  
SERUM FİZYOLOJİK GALEN ’i aşağıdaki durumlarda KULLANMAYINIZ  
SERUM FİZYOLOJİK GALEN  sodyum klorüre aşırı duyarlılık durumunda, hipertonik 
uterusta  (gebelikte rahim kasılmalarında artış), kandaki sodyum düzeyleri normalden yüksek 
olduğunda ve ödem varlığında kullanılmamalıdır.  
 
SERUM FİZYOLOJİK GALEN ’i aşağıdaki durumlarda DİKKATLİ KULLANINIZ  
Eğer;  
• Kalp rahatsızlığınız varsa,  
• Kan basıncınız yüksekse,  
• Nefes darlığınız varsa,  
• Böbrek bozukluğunuz varsa,  
• Kan basıncının yükseldiği ve idrara önemli miktarda protein çıktığı preeklampsi adlı 
hamileliğiniz ile ilgili bir durum varsa,  
• Ayak bilekleriniz şişiyorsa,  
• Kanınızda çok fazla yağ ve p rotein varsa,  
• Şeker hastasıysanız,  
• Sodyum tuzu içeren  başka bir ilaç kullanıyorsanız,  
Yaşlılara ve gençlere ilaç uygulanırken dikkat edilmelidir.  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
SERUM FİZYOLOJİK GALEN ’in yiyecek ve içecek ile kullanılması  
Uygulama yolu nedeniyle yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
Gerekli olmadıkça gebelik döneminde kullanılmamalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 3 / 6 
 danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Emzirirken ilacı kullanmanızda bir sakınca yoktur.  
 
Araç ve makine kullanımı  
Araç ve makine kullanma üzerine herhangi bir olumsuz etkisi söz konusu değildir.  
 
SERUM FİZYOLOJİK GALEN ’in içeriğinde bulunan bazı yardımcı maddeler 
hakkında önemli bilgiler  
Uyarı gerektiren yardımcı madde içermemektedir.  
 
Diğer ilaçlar ile birlikte kullanımı  
Sulandırılarak hazırla nana sadece belirli ilaçlarda seyreltici olarak kullanılır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. SERUM FİZYOLOJİK GALEN  nasıl kullanılır?  
Uygun kullanım ve doz/ uygulama sıklığı için talimatlar:  
SERUM FİZYOLOJİK GALEN  doktorunuz ya da bir sağlık personeli tarafından 
uygulanacaktır. Sıvı veya tuz dengesizliklerinin önlenmesinde ya d a tedavisinde ilacınız damar 
yoluyla uygulanacaktır. Doktorunuz durumunuza göre sizin için uygun tedaviyi belirleyecektir. 
Aşağıdaki bölüm hekiminize veya sağlık personeline yöneliktir. İlaçların seyreltilmesinde, 
hazırlanmasında veya yıkama amaçlı kullanı lacağı vakit uygulama yolu hazırlanan ilaca ya da 
yıkama metoduna bağlıdır.  
 
Uygulama yolu ve metodu:  
SERUM FİZYOLOJİK GALEN  damar içine , deri altına veya yıkama amaçlı olarak 
yaralara, göz yüzeyine ve benzeri bölgelere uygulanır.  
 
Değişik yaş grupları:  
Çocuklarda kullanımı:  4 / 6 
 Veri bulunmamaktadır.  
 
Yaşlılarda kullanımı:  
Veri bulunmamaktadır.  
 
Özel kullanım durumları:  
Böbrek yetmezliği:  
Böbrek fonksiyon bozukluğu olan hastalarda dikkatle kullanılmalıdır.  
 
Karaciğer yetmezliği:  
Veri bulunmamaktadır.  
 
Eğer SERUM FİZYOLOJİK GALEN ’in etkisinin çok güçlü veya zayıf olduğuna dair bir 
izleniminiz var ise doktorunuz veya eczacınız ile konuşunuz.  
 
Kullanmanız gerekenden daha fazla SERUM  FİZYOLOJİK GALEN  kullandıysanız:  
Doz aşıldığında erken belirti olarak iritabilite (uyarılara aşırı yanıt verme), uyuşukluk ve 
güçsüzlük görülür.  
 
SERUM FİZYOLOJİK GALEN ’den kullanmanız gerekenden fazlasını kullanmışsanız bir 
doktor veya eczacı ile konuşunuz.  
 
SERUM FİZYOLOJİK GALEN ’i kullanmayı unutursanız  
İlacınız bir sağlık personeli tarafından uygulanacağından kullanmanız gereken dozun 
unutulması beklenmez. Ancak uygulanması gereken dozun size verilmemiş olabileceğini 
düşünüyorsanız, sağlık personelin i bilgilendirmeniz gerekmektedir.  
 
Unutulan dozları dengelemek için çift doz almayınız.  
 
SERUM FİZYOLOJİK GALEN  ile tedavi sonlandırıldığındaki oluşabilecek etkiler  
SERUM FİZYOLOJİK GALEN  ile tedavi sonlandırıldığında herhangi bir etki 
beklenmemektedir.  
 
 5 / 6 
 4. Olası yan etkiler nelerdir?  
Tüm ilaçlar gibi SERUM FİZYOLOJİK GALEN  içeriğinde bulunan maddelere duyarlı olan 
kişilerde yan etkiler  olabilir.  
Doğru bir şekilde kullanıldığı taktirde SERUM FİZYOLOJİK GALEN ’in istenmeyen etkiye 
yol açması beklenmez. Sodyum klorür doğal olarak vücudumuzda bulunduğundan düş ük 
hacimlerde yapılacak enjeksiyonlar yan etkiye yol açmaz. Vücudumuzdaki sodyum düzeyi 
yüksekse doktorunuz enjekte edileceği ilaç hacmini azaltabilir. İlacınız deri altına uygulandığı 
vakit enjeksiyon bölgesinde ağrı hissedebilirsiniz. İç organların su kaybetmesine bağlı olarak 
pıhtı oluşumu ve iç kanama görülebilir.  
 
Vücuttaki fazla sodyum klorürün genel yan etkileri arasında bulantı, kusma, ishal, karın 
bölgesinde kramp, kan sodyum değerlerinde yükselme, iç organlarda su miktarı azalması, 
susuzluk, tükürük ve gözyaşı salgısında azalma, terleme, kan klor değerlerinde y ükselmeye 
bağlı kanın asitliğinin artması, ateş, enjeksiyon yerinde ağrı, pıhtı oluşumu, kanama, kan 
basıncında azalma, kalp çarpıntısı, böbrek yetmezliği, periferik (genellikle bacaklarda) ve 
pulmoner (akciğerlerde görülen) ödem, solunum artması, baş ağrı sı, baş dönmesi, huzursuzluk, 
iritabilite (uyarılara aşırı yanıt verme), güçsüzlük, kas seyirmesi, kas sertliği, nöbet, koma ve 
ölüm yer almaktadır.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.t itck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz  ilacın 
güvenliliği hakkında fazla bilgi edinilmesine katkı sağlamış olacaksınız.  
 
5. SERUM FİZYOLOJİK GALEN ’in saklanması  
SERUM FİZYOLOJİK GALEN ’i çocukların göremeyeceği, erişemeyeceği yerlerde ve 
ambalajında saklayınız.  
25°C altındaki oda sıcaklığında saklayınız. Işıktan koruyunuz.  6 / 6 
 Son kullanma tarihiyle uyumlu olarak kullanınız.  
Ambalajdaki son kullanma tarihinden sonra SERUM FİZYOLOJİK GALEN ’i kullanmayınız.  
Eğer üründe ve/veya ambalajında bozukluklar fark ederseniz, SERUM FİZYOLOJİK 
GALEN ’i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat  Sahibi:  Galen İlaç Sanayi ve Ticaret A.Ş. Ataşehir - İSTANBUL  
Üretim Yeri:  İdol İlaç Dolum Sanayi ve Ticaret A.Ş. Topkapı -İSTANBUL  
 
Bu kullanma talimatı ……..tarihinde onaylanmıştır.  