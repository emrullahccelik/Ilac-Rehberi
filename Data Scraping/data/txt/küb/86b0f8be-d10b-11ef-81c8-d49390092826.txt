KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak
belirlenmesini sağlayacaktır. Sağlık mesleği mensuplarının şüpheli advers reaksiyonları
TÜFAM’a bildirmeleri beklenmektedir. Bakınız Bölüm 4.8 Advers reaksiyonlar nasıl
raporlanır?
1. BEŞERİ TIBBİ ÜRÜNÜN ADI
MABTHERA 1400 mg/11,7 ml S.C. Enjeksiyon İçin Çözelti
Steril
2. KALİTATİF VE KANTİTATİF BİLEŞİM
Etkin madde:
Her bir flakon 11,7 mL’lik çözelti içinde 1400 mg rituximab içerir.
Çözeltinin her 1 mL’sinde 120 mg rituximab bulunur.
Rituximab insan IgG1 sabit bölgeleri ve sırasıyla değişken mürin hafif zincir ve ağır zincir
içeren bir glikozile immunoglobulin sunan, genetik mühendisliği ile üretilen kimerik
fare/insan monoklonal antikorudur. Antikor, memelilerin (Çin hamster over hücresi) hücre
süspansiyon kültüründe üretilir ve viral aktivasyon ve çıkarma prosedürlerini içerecek
şekilde afinite kromotografisi ve iyon değiştirme ile saflaştırılır.
Yardımcı maddeler:
Yardımcı maddeler için bölüm 6.1’e bakınız.
3. FARMASÖTİK FORM
Subkütan enjeksiyon için çözelti içeren flakon.
Çözelti berrak ila opelesan renksiz ila sarımsı bir sıvıdır.
4. KLİNİK ÖZELLİKLER
4.1 Terapötik endikasyonlar
Hodgkin-dışı Lenfoma (NHL)
MABTHERA’nın,
- Daha önce tedavi edilmemiş evre III-IV foliküler lenfomalı hastalarda kemoterapi
ile kombinasyon halinde
- İndüksiyon tedavisine yanıt veren foliküler lenfomalı hastalarda idame tedavisi
olarak
- CD20 pozitif, difüz büyük B hücreli lenfomada CHOP (siklofosfamid, doksorubisin,
vinkristin, prednizolon) kemoterapi şemasına ek olarak kullanımı endikedir.
4.2 Pozoloji ve uygulama şekli
1/33MABTHERA subkütan formülasyon yalnızca, deneyimli bir sağlık mesleği mensubunun
yakın gözetimi altında ve tüm resüsitasyon olanaklarının eksiksiz olarak hazır bulunduğu
bir ortamda uygulanmalıdır.
Erişkin hastalarda kullanılan MABTHERA subkütan formülasyon için önerilen dozaj,
hastanın vücut yüzey alanından bağımsız olarak 1400 mg sabit dozda subkütan
enjeksiyondur.
Önerilen rejim:
Tüm hastalar ilk MABTHERA dozunu, MABTHERA intravenöz formülasyon kullanarak
daima intravenöz infüzyon yoluyla almalıdır (bkz. Bölüm 4.4).
MABTHERA subkütan formülasyonuna geçmeden önce MABTHERA intravenöz infüzyon
dozunun tamamını alamayan hastalar, bir tam intravenöz doz uygulanıncaya kadar devam
eden uygulamaları MABTHERA intravenöz formülasyonla almaya devam etmelidir.
Dolayısıyla MABTHERA subkütan formülasyona, yalnızca tedavinin ikinci veya sonraki
kürlerinde geçilebilir.
Hastaya, reçete edildiği gibi doğru formülasyonun (intravenöz veya subkütan formülasyon)
ve dozun verildiğinden emin olmak için tıbbi ürün etiketlerinin kontrol edilmesi önemlidir.
MABTHERA subkütan formülasyon, intravenöz uygulamaya yönelik değildir ve yalnızca
subkütan enjeksiyon yoluyla verilmelidir. 1400 mg dozu yalnızca NHL’de subkütan
kullanıma yöneliktir.
Pozoloji/ uygulama sıklığı ve süresi:
Foliküler Hodgkin dışı lenfoma
Kombinasyon tedavisi
Foliküler lenfoma olan, daha önce tedavi uygulanmamış veya nüks etmiş/refrakter
hastaların indüksiyon tedavisi için kemoterapi ile kombinasyon halinde MABTHERA’nın
önerilen dozu: 375 mg/m2 vücut yüzey alanı şeklinde MABTHERA intravenöz formülasyon
ile ilk kür ve ardından sonraki kürlerde, kür başına 1400 mg sabit dozda enjekte edilen,
toplamda 8 küre kadar MABTHERA subkütan formülasyon şeklindedir.
Eğer uygulanabilirse, MABTHERA, kemoterapinin glukokortikoid bileşeninin
verilmesinden sonra her bir kemoterapi kürünün ilk gününde uygulanmalıdır.
İdame tedavi
Önceden tedavi uygulanmamış foliküler lenfoma
Daha önce tedavi uygulanmamış foliküler lenfoma olan, indüksiyon tedavisine yanıt vermiş
hastalar için idame tedavi olarak kullanılan MABTHERA subkütan formülasyonunun
önerilen dozu: Hastalık progresyonuna kadar veya maksimum iki yıl boyunca, 2 ayda bir
(indüksiyon tedavisinin son dozundan 2 ay sonra başlayarak) bir kez 1400 mg’dir (toplamda
12 uygulama).
Nüks eden/refrakter foliküler lenfoma
Nüks eden/refrakter foliküler lenfoma olan, indüksiyon tedavisine yanıt vermiş hastalar için
idame tedavi olarak kullanılan MABTHERA subkütan formülasyonunun önerilen dozu:
Hastalık progresyonuna kadar veya maksimum iki yıl boyunca, 3 ayda bir (indüksiyon
2/33tedavisinin son dozundan 3 ay sonra başlayarak) bir kez 1400 mg’dir (toplamda 8
uygulama).
Difüz büyük B hücreli Hodgkin-dışı lenfoma
MABTHERA, CHOP kemoterapisi ile kombinasyon şeklinde kullanılmalıdır. Önerilen
MABTHERA dozu: 1. siklus MABTHERA i.v. formülasyon: 375 mg/m2 vücut yüzey alanı,
devam eden sikluslarda MABTHERA subkütan formülasyon her siklus için 1400 mg’lık
fiks dozunun enjeksiyonu ile devam edilir. Toplamda: 8 siklus.
MABTHERA, her kemoterapi siklusunun 1. Gününde CHOP rejiminin glukokortikoid
bileşeni i.v. yoldan uygulandıktan sonra verilir.
Difüz büyük B hücreli Hodgkin-dışı lenfomada diğer kemoterapilerle kombinasyon halinde
MABTHERA’nın güvenliliği ve etkinliği belirlenmemiştir.
Tedavi sırasında doz ayarlamaları
MABTHERA dozunda herhangi bir azaltım önerilmemektedir. MABTHERA, kemoterapi
ile kombine halde uygulandığında, kemoterapötik ilaçlar için geçerli standart doz azaltımları
yapılmalıdır (bkz. Bölüm 4.8).
Uygulama şekli:
Her MABTHERA uygulamasından önce, bir antipiretik ve bir antihistaminik ilaçtan, örn.
parasetamol ve difenhidramin, oluşan bir premedikasyon her zaman yapılmalıdır.
MABTHERA’nın, glukokortikoid içeren kemoterapi ile kombinasyon halinde verilmediği
durumlarda, glukokortikoidlerle premedikasyon dikkate alınmalıdır.
Subkütan enjeksiyonlar:
MABTHERA 1400 mg subkütan formülasyon yalnızca, yaklaşık 5 dakika boyunca
subkütan enjeksiyon olarak uygulanmalıdır. Hipodermik enjeksiyon iğnesi, iğnenin tıkanma
olasılığını önlemek için enjektöre yalnızca uygulamadan hemen önce takılmalıdır.
Enjeksiyonlar karın duvarı içine yapılmalıdır. Her enjeksiyon farklı bir bölgeye uygulanmalı
ve derinin kızarık, bereli, hassas, sert olduğu bölgelere veya benlerin ya da skarların olduğu
bölgelere asla uygulanmamalıdır.
Vücudun farklı bölgelerine enjeksiyon yapılmasına ilişkin bir data mevcut değildir. Bu
sebeple enjeksiyonlar karın duvarı bölgesine uygulanmalıdır.
MABTHERA subkütan formülasyonla tedavi seyri boyunca, subkütan uygulamaya yönelik
diğer ilaçlar tercihen farklı bölgelere uygulanmalıdır.
Bir enjeksiyonun uygulaması sırasında ara verilmesi durumunda, bu enjeksiyon yeniden
aynı bölgede başlatılabilir veya uygunsa, başka bir bölge kullanılabilir.
İntravenöz infüzyon uygulaması:
Doz talimatları ve uygulama şekli konusunda ilave bilgiler için bu formülasyonun
(MABTHERA 100 mg ve 500 mg infüzyonluk çözelti konsantresi) spesifik Kısa Ürün
Bilgisine bakınız.
3/33Özel popülasyonlara ilişkin ek bilgiler:
Böbrek/ Karaciğer yetmezliği:
Böbrek/ karaciğer yetmezliği olan hastalarda özel bir kullanım söz konusu değildir.
Pediyatrik popülasyon :
MABTHERA’nın subkütan formülasyonunun 18 yaş altındaki çocuklar üzerinde
güvenliliği ve etkililiği kanıtlanmamıştır. Veri bulunmamaktadır.
Geriyatrik popülasyon:
Yaşlı hastalarda ( 65 yaş) herhangi bir doz ayarlaması gerekli değildir.
4.3 Kontrendikasyonlar
 Etkin maddeye veya mürin proteinlerine, hiyalüronidaza veya bölüm 6.1’de
listelenen yardımcı maddelerden herhangi birine aşırı duyarlılık olması,
 Aktif, ciddi enfeksiyonlar (bkz. Bölüm 4.4),
 İmmün sistemi ciddi şekilde baskılanmış hastalar.
4.4 Özel kullanım uyarıları ve önlemleri
Bölüm 4.4.’de verilen bilgiler MABTHERA subkütan formülasyonunun onaylı
endikasyonu olan Hodgkin-dışı lenfomanın tedavisinde (1400 mg dozu) kullanımına aittir.
Diğer endikasyonlar için, lütfen MABTHERA intravenöz formülasyonunun kısa ürün
bilgilerine bakınız.
Haftada bir subkütan uygulamanın güvenliliği belirlenmediğinden, kemoterapiye dirençli
olan veya kemoterapi ardından ikinci veya daha fazla kez nükseden evre III-IV foliküler
lenfoma hastalarında monoterapi şeklinde MABTHERA subkütan formülasyonunun
kullanımı önerilmemektedir.
4/33UYARILAR
Ölümcül İnfüzyon Reaksiyonları
MABTHERA infüzyonları ciddi, ölümcül olabilen infüzyon reaksiyonları ile
sonuçlanabilir. MABTHERA infüzyonu sonrasındaki 24 saat içinde ölüm vakaları
görülmüştür. Ölümcül infüzyon reaksiyonlarının yaklaşık % 80’i ilk infüzyonla ilişkili
olarak görülmüştür. İnfüzyon sırasında hastaları dikkatlice gözlemleyiniz. Evre 3 veya
4 infüzyon reaksiyonları gelişirse MABTHERA infüzyonunu kesiniz ve tıbbi tedavi
uygulayınız (bkz. Bölüm 4.4 Özel kullanım uyarıları ve önlemleri, 4.8 İstenmeyen
etkiler).
Tümör Lizis Sendromu (TLS)
NHL hastalarının MABTHERA tedavisi sonrasında, TLS sonucu, diyaliz gerektiren ve
ölümle sonuçlanan akut renal yetmezlik görülebilir.
Ciddi Mukokütanöz Reaksiyonlar
MABTHERA kullanan hastalarda ölümcül olabilen, ciddi mukokütanöz reaksiyonlar
meydana gelebilir (bkz. Bölüm 4.4 Özel kullanım uyarıları ve önlemleri, 4.8 İstenmeyen
etkiler).
PML
MABTHERA kullanan hastalarda PML ile sonuçlanan JC virüsü aktivasyonu ve ölüm
meydana gelebilir.
HBV Reaktivasyonu
MABTHERA ile tedavi edilen hastalarda fulminan hepatit, hepatik yetmezlik ve ölümle
sonuçlanabilen hepatit B reaktivasyonu gerçekleşebilir. MABTHERA tedavisine
başlamadan önce bütün hastalar HBV enfeksiyonu açısından taranmalı ve tedavi
süresince ve sonrasında hastalar izlenmelidir. HBV reaktivasyonu gelişen hastalarda
a cilen MABTHERA ve birlikte kullanılan kemoterapi ilaçları kesilmelidir.
Progresif multifokal lökoensefalopati
MABTHERA’nın kullanımı, progresif multifokal lökoensefalopati (PML) riskinde artışla
ilişkili olabilir. Hastalar, herhangi bir yeni veya kötüleşen nörolojik semptomlar açısından
veya PML’yi düşündürebilecek belirtiler açısından düzenli aralıklarla izlenmelidir.
PML’den şüphelenilmesi durumunda, PML dışlanana kadar doz uygulaması askıya
alınmalıdır. Klinisyen, semptomların nörolojik disfonksiyonu gösterip göstermediğine ve
nörolojik disfonksiyon varsa, bu semptomların PML’yi düşündürüp düşündürmediğine
karar vermek için hastayı değerlendirmelidir. Klinik gereklilik nedeniyle, bir nörolog
tarafından konsültasyon yapılması da dikkate alınmalıdır.
Herhangi bir şüphe olması durumunda tercihen kontrastlı MRG, John Cunningham (JC)
Viral DNA için BOS testi ve tekrarlı nörolojik değerlendirmeler dahil detaylı muayene
dikkate alınmalıdır.
5/33Hekim, özellikle hastanın fark etmeyebileceği PML semptomları (örn. bilişsel, nörolojik
veya psikiyatrik semptomlar) açısından dikkatli olmalıdır. Hastaların farkında olmadıkları
semptomları fark edebilmeleri için, hastaların ayrıca eşleri ve hastaya bakanlar da tedavi
konusunda bilgilendirilmelidirler.
Eğer bir hastada PML gelişirse, dozlama kalıcı şekilde durdurulmalıdır.
PML olan bağışıklığı zayıflamış hastalarda immün sistemin yeniden düzenlenmesi ardından,
stabilizasyon veya sonuçlarda iyileşme olduğu görülmüştür. PML’nin erken saptanmasının
ve MABTHERA tedavisinin askıya alınmasının benzer stabilizasyon veya sonuçlarda
iyileşme sağlayıp sağlamayacağı bilinmemektedir.
İnfüzyon/Uygulama ile ilişkili reaksiyonlar
MABTHERA, sitokinlerin ve/veya diğer kimyasal mediyatörlerin salıverilmesine bağlı
olabilen infüzyonla/uygulamayla ilgili reaksiyonlarla ilişkilendirilmiştir. Sitokin
salıverilme sendromu, klinik açıdan akut aşırı duyarlılık reaksiyonlarından ayırt
edilemeyebilir.
Sitokin salıverme sendromu, tümör lizis sendromu ve anafilaktik reaksiyonlar ile aşırı
duyarlılık reaksiyonlarını içeren bu reaksiyonlar aşağıda açıklanmaktadır. Bu reaksiyonlar
özel olarak MABTHERA’nın uygulanma şekliyle ilişkili değildir ve her iki formülasyonla
da gözlenebilir.
MABTHERA intravenöz formülasyonunun pazarlama sonrası kullanımı sırasında ölümcül
sonuçlanan şiddetli infüzyonla ilişkili reaksiyonlar bildirilmiş, bu reaksiyonlar ilk
MABTHERA IV infüzyonuna başlandıktan sonra 30 dakika ila 2 saat içinde başlamıştır. Bu
reaksiyonlarda tipik şekilde pulmoner olaylar gözlenmiş ve ateş, üşüme, rigor, hipotansiyon,
ürtiker, anjiyoödem ve diğer semptomlara ek olarak bazı vakalarda hızlı tümör lizisini ve
tümör lizis sendromunun özelliklerini içermiştir (bkz. Bölüm 4.8).
MABTHERA intravenöz formülasyon uygulamasıyla ilişkili şiddetli sitokin salıverilme
sendromu; ateş, titreme, kasılma, ürtiker ve anjiyoödeme ek olarak sıklıkla bronkospazm
ve hipoksinin eşlik ettiği şiddetli dispne ile karakterizedir. Bu sendrom tümör lizis
sendromunun hiperürisemi, hiperkalemi, hipokalemi, hiperfosfatemi, akut böbrek
yetmezliği, laktat dehidrojenaz (LDH) artışı gibi bazı özellikleriyle ilişkili olabilir ve akut
solunum yetmezliğine ve ölüme yol açabilir. Akut solunum yetmezliğine, göğüs
röntgeninde görünebilen pulmoner interstisyel infiltrasyon veya ödem gibi olaylar eşlik
edebilir. Sendrom, genellikle ilk infüzyonun başlatılmasından sonraki bir ya da iki saat
içinde kendini gösterir. Geçmişte pulmoner yetmezliği olan hastalar veya pulmoner tümör
infiltrasyonu bulunan hastalar daha kötü sonuç verme riski altında olabilirler ve bu hastalar
daha dikkatli tedavi edilmelidirler. Şiddetli sitokin salıverilme sendromu gelişen hastaların
infüzyonu derhal kesilmelidir (bkz. Bölüm 4.2) ve bu hastalara agresif semptomatik tedavi
uygulanmalıdır. Klinik semptomlarda başta görülen iyileşmenin ardından kötüleşme
olabileceğinden, bu hastalar tümör lizis sendromu ve pulmoner infiltrasyon geçene kadar
veya dışlanana kadar yakından izlenmelidir. Belirtilerin ve semptomların tamamen ortadan
kalkması ardından hastalara uygulanan tedavi, nadiren şiddetli sitokin salıverilme
sendromunun tekrarlamasıyla sonuçlanmıştır.
6/33Özellikle şiddetli sitokin salıverilme sendromu açısından yüksek risk altında olabilecek,
yüksek tümör yükü veya dolaşımda yüksek sayıda malign hücresi (≥25 x 109/L) olan
hastalar aşırı dikkatle tedavi edilmelidir. Bu hastalar ilk infüzyonun başından sonuna kadar
çok yakından gözlemlenmelidir. Bu hastalarda, ilk infüzyon sırasında düşük bir infüzyon
hızının kullanılması veya ilk kür sırasında ve lenfosit sayısının hala >25 x 109/L olması
durumunda takip eden kürlerde dozun iki güne bölünerek verilmesi göz önünde
bulundurulmalıdır.
Hastalara intravenöz yolla protein verilmesinden sonra anafilaktik reaksiyonlar veya diğer
aşırı duyarlılık reaksiyonları bildirilmiştir. Sitokin salıverilme sendromunun tersine, gerçek
aşırı duyarlılık reaksiyonları tipik şekilde infüzyona başlanmasından sonra dakikalar içinde
oluşur. MABTHERA uygulaması sırasındaki alerjik reaksiyon olgularında acil kullanım
için, aşırı duyarlılık reaksiyonlarının tedavisine yönelik tedaviler örn. epinefrin (adrenalin),
antihistaminikler ve glukokortikoidler kullanıma hazır bulundurulmalıdır. Anafilaksinin
klinik belirtileri, sitokin salıverilme sendromunun klinik belirtilerine (yukarıda
tanımlanmıştır) benzer görünebilir. Aşırı duyarlılığa bağlı reaksiyonlar, sitokin
salıverilmesine bağlı reaksiyonlardan daha az sıklıkta bildirilmiştir.
Bazı vakalarda bildirilen diğer reaksiyonlar miyokard enfarktüsü, atriyal fibrilasyon,
pulmoner ödem ve akut geri döndürülebilir trombositopeni olmuştur.
MABTHERA uygulaması sırasında hipotansiyon oluşabileceğinden, MABTHERA
verilmeden önceki 12 saatlik süre boyunca herhangi bir antihipertansif ilacın alınmamış
olmasına dikkat edilmelidir.
İnfüzyonla ilişkili tüm advers reaksiyon tipleri, MABTHERA intravenöz formülasyonla
tedavi uygulanan hastaların %77’sinde gözlenmiştir (hastaların %10’unda hipotansiyon ve
bronkospazmın eşlik ettiği sitokin salıverilme sendromu dahil, bkz. Bölüm 4.8). Bu
semptomlar genellikle MABTHERA infüzyonunun kesilmesiyle ve bir anti-piretik, bir
antihistaminik ve bazı durumlarda oksijen, intravenöz serum fizyolojik veya
bronkodilatörlerin ve gerektiğinde glukokortikoidlerin uygulanmasıyla geri döndürülebilir
olmuştur. Şiddetli reaksiyonlar için yukarıda yer alan sitokin salıverilme sendromuna
bakınız.
Uygulamayla ilişkili reaksiyonlar, klinik çalışmalarda MABTHERA subkütan
formülasyonu uygulanan hastaların yaklaşık %50’sinde gözlenmiştir. Subkütan enjeksiyon
ardından 24 saat içinde meydana gelen reaksiyonlar başlıca eritema pruritus, döküntü ve
ağrı, şişme ve kızarıklık gibi enjeksiyon bölgesi reaksiyonlarından oluşmuş ve genellikle
hafif veya orta şiddette (derece 1 veya 2) ve geçici olmuştur (bkz. Bölüm 4.8).
Klinik çalışmalarda MABTHERA subkütan kullanan hastalarda lokal kütanöz reaksiyonlar
çok yaygın görülmüştür. Semptomlar; ağrı, şişme, sertlik, kanama, eritem, kaşıntı ve
döküntüyü içermiştir (bkz. Bölüm 4.8.). Bazı lokal kütanöz reaksiyonlar, MABTHERA
subkütan uygulamasından 24 saatten fazla zaman sonra oluşur. MABTHERA subkütan
formülasyonunun uygulanmasından sonra görülen lokal kütanöz reaksiyonların büyük
çoğunluğu hafif ila orta düzeyde olmuştur ve herhangi özel bir tedavi olmadan çözülmüştür.
MABTHERA subkütan enjeksiyona başlamadan önce, tüm hastalar her zaman ilk olarak
MABTHERA intravenöz formülasyonu kullanarak bir tam doz MABTHERA intravenöz
infüzyonu almalıdır. Uygulamaya bağlı reaksiyonlarının yaşanma riski genellikle 1. siklusta
7/33en yüksektir. Tedaviye MABTHERA intravenöz infüzyon ile başlamak, intravenöz
infüzyonu yavaşlatma ya da durdurma yoluyla uygulama reaksiyonlarının daha iyi ele
alınmasını sağlar.
MABTHERA intravenöz infüzyon dozunun tamamını alamayan hastalar, sonraki kürleri
intravenöz MABTHERA dozlarıyla almaya devam etmelidir.
MABTHERA intravenöz infüzyon dozunun tamamını alabilen hastalarda, sonraki kürler
MABTHERA subkütan formülasyon kullanılarak subkütan yolla verilebilir (bkz. Bölüm
2.2).
İntravenöz formülasyonda olduğu gibi, MABTHERA subkütan formülasyon tüm
resüsitasyon olanaklarının eksiksiz olarak hazır bulunduğu bir ortamda ve deneyimli bir
sağlık mesleği mensubunun yakın gözetimi altında uygulanmalıdır. Her MABTHERA
subkütan formülasyon dozundan önce her zaman, bir analjezik/antipiretikten ve bir
antihistaminik ilaçtan oluşan premedikasyon uygulanmalıdır. Glukokortikoidlerle
premedikasyon da dikkate alınmalıdır.
Hastalar MABTHERA subkütan uygulamasını takiben en az 15 dakika boyunca
gözlemlenmelidir. Yüksek aşırı duyarlılık riski altında olan hastaları daha uzun süre
gözlemlemek gerekebilir.
Geliştirme programı sırasında subkütan uygulamadan sonra şiddetli aşırı duyarlılık
reaksiyonlarını veya sitokin salıverilme sendromunu düşündüren olayların gözlenmemiş
olmasına karşın, hastalara semptomların oluşması halinde derhal tedavi uygulayan hekimle
iletişime geçmeleri söylenmelidir.
Kardiyak hastalıklar
MABTHERA ile tedavi edilen hastalarda anjina pektoris, atriyal flatter ve fibrilasyon gibi
kardiyak aritmiler, kalp yetmezliği ve/veya miyokard enfarktüsü meydana gelmiştir. Bu
nedenle kardiyak hastalık ve/veya kardiyotoksik kemoterapi öyküsü olan hastalar yakından
izlenmelidir.
Hematolojik toksisiteler
Monoterapi şeklinde uygulanan MABTHERA miyelosupresif olmadığı halde, nötrofil
sayısı <1,5 x 109/L ve/veya trombosit sayısı <75 x 109/L olan hastalar MABTHERA ile
tedavi edilirken dikkatli olunmalıdır, çünkü bu tip hastalarla ilgili klinik deneyimler
sınırlıdır. MABTHERA, otolog kemik iliği transplantasyonu olan 21 hastada ve
miyelotoksisite indüklenmediği halde kemik iliği fonksiyonlarında azalma olan diğer risk
gruplarında kullanılmıştır.
MABTHERA tedavisi sırasında düzenli olarak nötrofil ve trombosit sayımı dahil, kan
hücrelerinin sayımı yapılmalıdır.
Enfeksiyonlar
8/33MABTHERA tedavisi sırasında ölümcül, ciddi enfeksiyonlar meydana gelebilir (bkz.
Bölüm 4.8). MABTHERA aktif, şiddetli enfeksiyonu (örn. tüberküloz, sepsis ve fırsatçı
enfeksiyonlar, bkz. Bölüm 4.3) bulunan hastalara uygulanmamalıdır.
Doktorlar, tekrarlayan veya kronik enfeksiyon öyküsü bulunan veya hastayı ciddi
enfeksiyonlara eğilimli hale getirecek şekilde altta yatan koşullara sahip hastalarda
kullanırken dikkatli olmalıdırlar (bkz. Bölüm 4.8).
MABTHERA intravenöz formülasyon tedavisi alan bazı hastalarda şiddetli hepatit, hepatik
yetmezlik ve fulminan hepatit gelişmiş ve bazıları ölümle sonuçlanmıştır. Bu vakaların
büyük çoğunluğu ayrıca sitotoksik kemoterapiye maruz kalmıştır. MABTHERA tedavisine
başlamadan önce tüm hastalar (sadece Hepatit B Virüs (HBV) enfeksiyon riski olanlar değil)
hepatit B yüzey antijeni (HBsAg) ve hepatit B kor antikor (anti-HBc) ölçümleri yapılarak
HBV enfeksiyonu açısından gözlenmelidir.
Aktif hepatit B hastalığı olan hastalar MabThera ile tedavi edilmemelidir. Hepatit B
serolojisi (HBsAg veya HBcAb) pozitif olan hastalar, tedaviye başlamadan önce karaciğer
hastalığı uzmanlarına danışmalı ve hepatit B reaktivasyonunu önlemek için yerel tıbbi
standartlar izlenerek izlenmeli ve yönetilmelidir.
NHL’de MABTHERA intravenöz formülasyonun pazarlama sonrası kullanımı sırasında
çok seyrek PML vakaları bildirilmiştir (bkz. Bölüm 4.8). Hastaların büyük çoğunluğu
rituximabı kemoterapi ile birlikte veya hematopoetik kök hücre transplantasyonunun bir
parçası olarak almışlardır.
Aşılama / İmmünizasyon
NHL hastalarında, MABTHERA tedavisini takiben canlı viral aşılarla yapılan
immünizasyonun güvenliliği üzerinde çalışma yapılmamıştır ve canlı virüs aşılarıyla
aşılama yapılması önerilmemektedir. MABTHERA ile tedavi edilen hastalar canlı olmayan
aşılarla aşılanabilirler. Ancak canlı olmayan aşılarla yanıt oranları düşebilir. Randomize
olmayan bir çalışmada monoterapi olarak MABTHERA intravenöz formülasyon alan relaps,
düşük evreli NHL hastaları ile sağlıklı, tedavi görmemiş kontrol vakaları karşılaştırıldığında,
tetanoz hatırlatıcı antijenine (%16’ya karşılık %81) ve Keyhole Limpet Haemocyanin (KLH)
neoantijenine (antikor titrelerinde >2 katı artışa göre değerlendirildiğinde %4’e karşılık %69)
düşük oranda yanıt gerçekleşmiştir.
Bir grup antijene karşı (Streptokokus pnömoni, influenza A, kabakulak, kızamıkçık ve
suçiçeği) ortalama tedavi öncesi antikor titreleri MABTHERA tedavisi sonrasında en az 6
ay süreyle korunmuştur.
Deri reaksiyonları
Bazıları ölümcül sonuçlar içeren, toksik epidermal nekroliz (Lyell Sendromu) ve Stevens-
Johnson sendromu gibi ciddi deri reaksiyonları bildirilmiştir (bkz. Bölüm 4.8). Bu tür
olayların, MABTHERA ile ilişkili olduğu şüphesi varsa, tedavi kalıcı olarak bırakılmalıdır.
Biyoteknolojik ürünlerin takip edilebilirliği
9/33Biyoteknolojik ürünlerin takip edilebilirliğinin sağlanması için uygulanan ürünün ticari ismi
ve seri numarası mutlaka hasta dosyasına kaydedilmelidir.
4.5 Diğer tıbbi ürünler ile etkileşimler ve diğer etkileşim şekilleri
MABTHERA ile olası ilaç etkileşimleri konusunda sınırlı veri vardır.
MABTHERA ile birlikte uygulamanın, fludarabin veya siklofosfamidin farmakokinetiği
üzerinde etkisi olmadığı görülmüştür. Ek olarak, fludarabin ve siklofosfamidin,
MABTHERA’nın farmakokinetiğine görünen bir etkisi olmamıştır.
İnsan anti-fare antikoru (HAMA) veya anti ilaç antikor (AİA) titrelerine sahip hastalar tanı
veya tedavi amacıyla başka monoklonal antikorlarla tedavi edildiklerinde alerjik
reaksiyonlar veya aşırı duyarlılık reaksiyonları geliştirebilirler.
Özel popülasyonlara ilişkin ek bilgiler
MABTHERA ile herhangi bir farmakokinetik ilaç etkileşimi çalışması yapılmamıştır.
Pediyatrik popülasyon:
MABTHERA ile pediyatrik popülasyonda herhangi bir farmakokinetik ilaç etkileşimi
çalışması yapılmamıştır
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
B hücre deplesyonu olan hastalarda rituximabın uzun retansiyon süresi nedeniyle, üreme
çağındaki kadınlar MABTHERA tedavisi sırasında ve bu tedaviyi takip eden 12 ay boyunca
etkili doğum kontrol yöntemleri kullanmalıdır.
Gebelik dönemi
IgG immünoglobulinlerinin plasenta engelini geçtiği bilinmektedir.
MABTHERA’nın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir
(bkz. Bölüm 5.3). İnsanlara yönelik potansiyel risk bilinmemektedir.
Anne vasıtasıyla MABTHERA’ya maruz kalan insan yenidoğanındaki B hücre seviyeleri
klinik çalışmalarla araştırılmamıştır. Gebe kadınlarda yapılmış çalışmalarda yeterli ve
kontrollü veri elde edilememiştir, ancak gebelik süresince anneleri rituximaba maruz kalmış
olan bazı yenidoğanlarda geçici B hücre deplesyonu ve lenfositopeni bildirilmiştir.
Hayvanlar üzerinde yapılan çalışmalarda benzer etkiler gözlemlenmiştir (bkz. Bölüm 5.3).
Bu sebeplerle MABTHERA, potansiyel faydalar riskten fazla olmadığı sürece gebe
kadınlarda uygulanmamalıdır.
10/33Laktasyon dönemi
Rituximabın anne sütüne geçip geçmediğine dair sınırlı veriler sütte çok düşük rituximab
konstrasyonlarının (göreceli bebek dozu %0,4’ten az) olduğunu göstermektedir. Anne sütü
ile beslenen bebeklerin takip edildiği az sayıda vaka, 2 yıla kadar normal büyüme ve
gelişmeyi tamamlamıştır. Ancak bu veriler sınırlı olduğundan ve emzirilen bebeklerin uzun
vadeli sonuçları bilinmediğinden MABTHERA tedavisi sırasında ve bu tedaviden 6 ay
sonrasına kadar emzirme önerilmez.
Üreme yeteneği/ Fertilite
Hayvan çalışmaları, rituximab veya rekombinant insan hiyalüronidaz (rHuPH20)’ın üreme
organları üzerine zararlı etkileri olduğunu göstermemiştir.
4.7 Araç ve makine kullanımı üzerindeki etkiler
MABTHERA’nın araç veya makine kullanma becerisine etkisini belirleyecek çalışmalar
yapılmamıştır, ancak farmakolojik aktivite ve bugüne kadar bildirilen yan etkiler,
MABTHERA’nın araç ve makine kullanımı üzerine hiç etkisinin olmadığını ya da ihmal
edilebilir etkisinin olduğunu öngörmektedir.
4.8 İstenmeyen etkiler
Geliştirme programı sırasında, MABTHERA subkütan formülasyonun güvenlilik profili,
lokal kütanöz reaksiyonları dışında intravenöz formülasyonun profiliyle benzer olmuştur.
MABTHERA subkütan formülasyon alan hastalarda enjeksiyon yeri reaksiyonları dahil
olmak üzere lokal kütanöz reaksiyonlar çok yaygındır. Faz 3 SABRINA çalışmasında
(BO22334), subkütan MABTHERA alan hastaların %20'sinde lokal kütanöz reaksiyonlar
bildirilmiştir. Subkütan MABTHERA kolundaki en yaygın lokal kütan reaksiyonlar
enjeksiyon eritemi (%13), enjeksiyon ağrısı (%7) ve enjeksiyon bölgesi ödemidir (%4).
Subkütan uygulamadan sonra görülen olaylar hafif veya orta seviyeli olmuştur, yalnızca bir
hastada MABTHERA’nın subkütan olarak ilk kez uygulanmasının (2. Kür) ardından evre 3
yoğunlukta lokal kütanöz reaksiyon (enjeksiyon bölgesinde döküntü) bildirilmiştir.
Subkütan MABTHERA kolunda tüm derecelerdeki lokal kütanöz reaksiyonlar en yaygın
olarak ilk subkütan kür (2. Kür) sırasında ve sonra 2. Kür sırasında görülmüştür ve sonraki
enjeksiyonlarda insidans azalmıştır.
MABTHERA subkütan formülasyon kullanımında bildirilen advers reaksiyonlar
MABTHERA subkütan formülasyonu ile ilişkili akut uygulama ile ilişkili reaksiyonların
riski, indüksiyon ve idame sırasında (SABRINA BO22334) ve yalnızca idame sırasında
(SparkThera BP22333) foliküler lenfoma olan hastaları içeren açık etiketli iki çalışmada
değerlendirilmiştir.
SABRINA'da, MABTHERA subkütan formülasyonun uygulanması ardından iki hastada
(%2) uygulamayla ilişkili şiddetli reaksiyonlar (evre ≥3) bildirilmiştir
Bu olaylar evre 3 enjeksiyon bölgesi döküntüsü ve ağız kurumasıdır. SparkThera'da,
uygulamayla ilişkili şiddetli reaksiyon bildirilmemiştir.
11/33MABTHERA intravenöz formülasyon kullanımında bildirilen advers reaksiyonlar
Hodgkin dışı lenfoma ve kronik lenfositik lösemide MABTHERA’nın genel güvenlilik
profili, klinik çalışmalarda ve pazarlama sonrası gözetimde yer alan hastalardan gelen
verilere dayanmaktadır. Bu hastalar MABTHERA monoterapisiyle (indüksiyon tedavisi
şeklinde veya indüksiyon tedavisini takiben idame tedavi şeklinde) veya kemoterapi ile
kombinasyonuyla tedavi edilmiştir.
MABTHERA alan hastalarda en sık gözlenen advers ilaç reaksiyonları (AİR’ler), hastaların
çoğunluğunda ilk infüzyon sırasında oluşan infüzyonla ilişkili reaksiyonlar olmuştur.
İnfüzyonla ilişkili semptomların insidansı, sonraki infüzyonlarla belirgin şekilde azalmıştır
ve sekiz kür MABTHERA’dan sonra %1’den düşük olmuştur.
Enfeksiyöz olaylar (ağırlıklı şekilde bakteriyel ve viral), yapılan klinik çalışmalar sırasında
NHL olan hastalarda yaklaşık hastaların %30-55’inde meydana gelmiştir.
En sık bildirilen veya gözlenen ciddi advers ilaç reaksiyonları:
 İnfüzyonla ilişkili reaksiyonlar (sitokin salıverilme sendromu, tümör lizis sendromu
dahil), bkz. Bölüm 4.4
 Enfeksiyonlar, bkz. Bölüm 4.4
 Kardiyovasküler olaylar, bkz. Bölüm 4.4
olmuştur.
Bildirilen diğer ciddi AİR’ler hepatit B reaktivasyonunu ve PML’yi içermektedir (bkz.
Bölüm 4.4).
Tek başına veya kemoterapiyle kombinasyon halinde MABTHERA ile bildirilen AİR’lerin
sıklıkları aşağıdaki tabloda özetlenmektedir. Her sıklık grubunda, istenmeyen etkiler azalan
ciddiyet sırasında gösterilmiştir. Görülme sıklığı çok yaygın (≥1/10), yaygın (≥1/100 ila
<1/10), yaygın olmayan (≥1/1.000 ila <1/100), seyrek (≥1/10.000 ila <1/1.000), çok seyrek
(<1/10.000) ve bilinmiyor (eldeki veriler ile tahmin edilemiyor) olarak belirtilmiştir.
Yalnızca pazarlama sonrası gözetim sırasında belirlenen ve sıklıkları tahmin edilemeyen
AİR’ler, “bilinmiyor” şeklinde listelenmektedir.
12/33Tablo 1 NHL hastalığı olan, monoterapi/idame şeklinde veya kemoterapiyle
kombinasyon halinde MABTHERA ile tedavi uygulanan hastalarda klinik
çalışmalarda veya pazarlama sonrası gözetim sırasında bildirilen AİR’ler
Sistem Çok Yaygın Yaygın Seyrek Çok Bilinmiyor
Organ Sınıfı Yaygın Olmayan Seyrek
Enfeksiyonl bakteriyel sepsis, ciddi PML
ar ve enfeksiyonl +pnömoni, viral
enfestasyonl ar, viral +febril enfeksiy
ar enfeksiyonl enfeksiyon, on2
ar, +bronşit +herpes Pnömosi
zoster, tis
+solunum jiroveci
yolu
enfeksiyonu,
mantar
enfeksiyonla
rı, etiyolojisi
bilinmeyen
enfeksiyonla
r, +akut
bronşit,
+sinüzit,
hepatit B1
Kan ve lenf nötropeni, anemi, pıhtılaşma serum IgM geç
sistemi lökopeni, +pansitopeni bozuklukları, düzeylerind nötropeni3
hastalıkları +febril , aplastik e geçici
nötropeni, +granülosito anemi, artış3
+trombosito peni hemolitik
peni anemi,
lenfadenopati
Bağışıklık infüzyonla aşırı anafilaks tümör lizis infüzyonla
sistemi ilişkili duyarlılık i sendromu, ilişkili akut
hastalıkları reaksiyonlar sitokin geri
4, salıverilme döndürülebi
anjiyoödem sendromu4, lir
serum trombositop
hastalığı eni4
Metabolizm hiperglisemi
a ve , kilo kaybı,
beslenme periferik
hastalıkları ödem, yüz
ödemi, LDH
artışı,
hipokalsemi
Psikiyatrik depresyon,
hastalıklar sinirlilik
13/33Sistem Çok Yaygın Yaygın Seyrek Çok Bilinmiyor
Organ Sınıfı Yaygın Olmayan Seyrek
Sinir sistemi parestezi, disguzi periferik kraniyal
hastalıkları hipostezi, nöropati, nöropati,
ajitasyon, fasiyal sinir diğer
insomnia, felci5 duyuların
vazodilatasy kaybı5
on, baş
dönmesi,
anksiyete
Göz lakrimasyon şiddetli
hastalıkları bozukluğu, görme
konjonktivit kaybı5
Kulak ve iç kulak işitme
kulak çınlaması, kaybı5
hastalıkları kulak ağrısı
Kardiyak +miyokard +sol ventrikül şiddetli kalp
hastalıklar enfarktüsü4 yetmezliği, kardiyak yetmezliği4
ve 6, aritmi, +supraventrik olaylar4 ve 6
+atriyal üler ve 6
fibrilasyon, taşikardi,
taşikardi, +ventriküler
+kardiyak taşikardi,
bozukluk +anjina,
+miyokardiya
l iskemi,
bradikardi
Vasküler hipertansiyo vaskülit
hastalıklar n, ortostatik (ağırlıklı
hipotansiyon olarak
, kütanöz),
hipotansiyon lökositokla
stik
vaskülit
Solunum, bronkospaz astım, interstisy solunum akciğer
göğüs m4, solunum bronşiyolit el yetmezliği4 infiltrasyon
bozukluklar hastalığı, obliterans, akciğer u
ı ve göğüs ağrısı, akciğer hastalığı7
mediastinal dispne, hastalığı,
hastalıklar öksürükte hipoksi
artış, rinit
14/33Sistem Çok Yaygın Yaygın Seyrek Çok Bilinmiyor
Organ Sınıfı Yaygın Olmayan Seyrek
Gastrointest bulantı kusma, karın gastrointest
inal diyare, karın genişlemesi inal
hastalıklar ağrısı, perforasyon
disfaji, 7
stomatit,
konstipasyo
n, dispepsi,
anoreksi,
boğaz
iritasyonu
Deri ve deri kaşıntı, ürtiker, şiddetli
altı doku döküntü, terleme, bullöz deri
hastalıkları +alopesi gece reaksiyonla
terlemeleri, rı, Stevens-
+deri Johnson
hastalığı sendromu,
toksik
epidermal
nekroliz
(Lyell
senromu)7
Kas-iskelet hipertoni,
bozukluklar miyalji,
ı, bağ doku artralji, sırt
ve kemik ağrısı,
hastalıkları boyun
ağrısı, ağrı
Böbrek ve böbrek
idrar yolu yetmezliği4
hastalıkları
Genel ateş, tümör ağrısı, infüzyon yeri
bozukluklar titreme, kızarma, ağrısı
ve uygulama asteni, baş kırıklık,
bölgesine ağrısı soğuk
ilişkin algınlığı
hastalıklar sendromu,
+yorgunluk,
+nöbet
titremesi,
+çoklu organ
yetmezliği4
Laboratuva azalmış IgG
r bulguları düzeyleri
15/33Sistem Çok Yaygın Yaygın Seyrek Çok Bilinmiyor
Organ Sınıfı Yaygın Olmayan Seyrek
Her bir istenmeyen etkiler için görülme sıklığı, sadece ciddi (evre ≥3 Ulusal Kanser
Enstitüsü (NCI) yaygın toksisite kriterleri) reaksiyonların dayandırıldığı “+” ile
işaretlenmiş terimler haricinde, her evreden (hafif şiddetten ciddiye kadar) reaksiyona
dayandırılmıştır. Sadece çalışmalarda gözlenen en yüksek sıklık rapor edilmektedir.
1 reaktivasyonu ve primer enfeksiyonları içerir; sıklık, nüks eden/refrakter KLL’de R-FC
rejimine dayanmaktadır.
2 ayrıca aşağıdaki enfeksiyon bölümüne bakınız
3 ayrıca aşağıdaki hematolojik advers reaksiyonlar bölümüne bakınız
4 ayrıca aşağıdaki infüzyonla ilişkili reaksiyonlar bölümüne bakınız. Nadiren ölümcül
vakalar bildirilmiştir.
5 kraniyal nöropati belirti ve semptomları. MABTHERA tedavisinin tamamlanmasından
sonra çeşitli zamanlardan birkaç aya kadar oluşmuştur.
6 başlıca geçmiş kardiyak hastalığı olan ve/veya kardiyotoksik kemoterapi almış
hastalarda gözlenmiş ve çoğunlukla infüzyonla ilişkili reaksiyonlarla bağlantılı olmuştur.
7 ölümcül vakaları içerir
Hematotoksisite, nötropenik infeksiyon, üriner sistem infeksiyonu, duyusal bozukluk,
pireksi yan etkileri; klinik çalışmalar sırasında advers olaylar olarak rapor edilmiştir.
Bununla birlikte, kontrol kollarına kıyasla MABTHERA kollarında benzer ya da daha düşük
oranda rapor edilmişlerdir.
MABTHERA ile ilgili klinik çalışmalarda hastaların %50’sinden fazlasında infüzyon ile
ilişkili bir reaksiyonu düşündüren belirtiler ve semptomlar bildirilmiş ve bunlar çoğunlukla
ilk infüzyon sırasında ve genelde ilk bir iki saat içinde görülmüştür. Bu belirtiler çoğunlukla
ateş, titreme ve kasılmadan oluşmaktadır. Diğer semptomlar ise kızarma, anjiyoödem,
bronkospazm, kusma, bulantı, ürtiker/döküntü, yorgunluk, baş ağrısı, boğazda tahriş, rinit,
kaşıntı, ağrı, taşikardi, hipertansiyon, hipotansiyon, dispne, dispepsi, asteni ve tümör lizis
sendromuna ilişkin belirleyici özelliklerdir. Vakaların %12’sinde infüzyonla ilişkili şiddetli
reaksiyonlar (bronkospazm, hipotansiyon gibi) meydana gelmiştir. Bazı vakalarda bildirilen
diğer reaksiyonlar ise miyokard enfarktüsü, atriyal fibrilasyon, pulmoner ödem ve akut
reversibl trombositopenidir. Anjina pektoris veya konjestif kalp yetmezliği veya şiddetli
kardiyak olaylar (kalp yetmezliği, miyokard enfarktüsü, atriyal fibrilasyon) gibi önceden
var olan kardiyak hastalıkların, pulmoner ödemin, çoklu organ yetmezliğinin, tümör lizis
sendromunun, sitokin salıverilme sendromunun, böbrek yetmezliğinin ve solunum
yetmezliğinin şiddetlenmesi çok az veya bilinmeyen bir sıklıkta bildirilmiştir. İnfüzyon ile
ilgili semptomların insidansı, sonraki infüzyonlarla önemli ölçüde azalmış ve MABTHERA
(içeren) tedavisinin sekizinci kürüyle %1’den daha aza inmiştir.
Seçilen advers reaksiyonlar ile ilgili açıklamalar
Enfeksiyonlar
MABTHERA hastaların %70 ila %80’inde B hücre sayısında düşmeye neden olmuş, ancak
hastaların sadece küçük bir kısmında serum immünoglobülinlerinde azalma olmuştur.
Randomize çalışmaların MABTHERA içeren kolunda Herpes zoster’in yanı sıra lokalize
olmuş kandida enfeksiyonları daha yüksek bir insidansta bildirilmiştir. MABTHERA
monoterapisi ile tedavi edilen hastaların %4’ünde şiddetli enfeksiyonlar raporlanmıştır.
16/33Gözlem grubu ile karşılaştırıldığında, MABTHERA ile 2 yıla kadarki idame tedavisi
sırasında evre 3 veya 4 enfeksiyonlar dahil genel enfeksiyon sıklığı daha yüksektir. 2 yıllık
tedavi periyodu boyunca rapor edilen enfeksiyonlar bakımından hiçbir kümülatif toksisite
bulunmamaktadır. Ek olarak MABTHERA tedavisiyle bir kısmı ölümle sonuçlanan yeni,
reaktive olan veya şiddetlenen diğer ciddi viral enfeksiyonlar rapor edilmiştir. Hastaların
büyük çoğunluğu MABTHERA’yı kemoterapi ile birlikte veya hematopoetik kök hücre
transplantasyonunun bir parçası olarak almışlardır. Bu çeşitli ciddi viral enfeksiyonlara;
herpes virüsleri nedeniyle oluşan enfeksiyonlar (sitomegalovirüs, Varisella zoster virüs ve
Herpes simpleks virüs), JC virüs ( PML) ve Hepatit C virüsü örnek verilebilir. Klinik
çalışmalarda hastalık progresyonundan ve tekrar tedaviden sonra ölüme neden olabilen
PML vakaları bildirilmiştir. Sitotoksik kemoterapi ile birlikte MABTHERA alan
gönüllülerin çoğunda hepatit B reaktivasyonu vakaları bildirilmiştir. Önceden Kaposi
sarkomu olan ve rituximab kullanan hastalarda Kaposi sarkomu’nda ilerleme gözlenmiştir.
Bu vakalar, onaylı olmayan endikasyonlara bağlı kullanım sonucu meydana gelmiştir ve
hastaların da çoğu HIV pozitif hastalardır.
Hematolojik advers reaksiyonlar
4 hafta boyunca MABTHERA monoterapisi verilerek yapılan klinik çalışmalarda,
hastaların küçük bir kısmında hematolojik anormallikler meydana gelmiştir ve bunlar
genelde hafif ve geri dönüşümlüdür. Hastaların %4,2’sinde ciddi nötropeni (evre
3/4), %1,1’inde anemi ve %1,7’sinde trombositopeni bildirilmiştir. MABTHERA ile
yapılan 2 yıla kadar süren idame tedavisi sırasında, gözlem ile karşılaştırıldığında daha
yüksek bir insidansta lökopeni (%2’ye karşı %5, evre 3/4) ve nötropeni (%4’e karşı %10,
evre 3/4) bildirilmiştir. Trombositopeni insidansı düşüktür (<%1, evre 3/4) ve tedavi kolları
arasında farklı değildir. MABTHERA’nın kemoterapi ile birlikte kullanıldığı çalışmalarda
tek başına kemoterapi ile karşılaştırıldığında evre 3/4 lökopeni (%79 CHOP’a karşı %88 R-
CHOP, nötropeni (%14 CVP (siklofosfamid, vinkristin, prednizolon)’ye karşı %24 R-
CVP, %88 CHOP’a karşı %97 R-CHOP) genelde daha yüksek sıklıklarda bildirilmiştir.
Ancak MABTHERA ve kemoterapi ile tedavi edilen hastalarda daha yüksek insidansta
görülen nötropeni, tek başına kemoterapi ile tedavi edilen hastalarla karşılaştırıldığında daha
yüksek enfeksiyon ve enfestasyon insidansı ile ilişkili değildir. Anemi insidansı için
bildirilmiş herhangi bir farklılık yoktur. MABTHERA’nın son infüzyonundan sonra dört
haftadan uzun süren bazı geç nötropeni vakaları bildirilmiştir.
Waldenström makroglobulinemisi hastaları ile yürütülen MABTHERA çalışmalarında,
tedavinin başlangıcından sonra serum IgM düzeylerinde hiperviskozite ve ilgili semptomlar
ile ilişkili olabilecek geçici artışlar gözlenmiştir. Geçici IgM artışı genellikle 4 ay içinde en
az başlangıç düzeyine geri dönmüştür.
Kardiyovasküler advers reaksiyonlar
MABTHERA monoterapisi ile yapılan klinik çalışmalar sırasında hastaların %18,8’inde en
sık bildirilen kardiyovasküler reaksiyonlar hipotansiyon ve hipertansiyondur. İnfüzyon
sırasında evre 3 veya 4 aritmi (ventriküler ve supraventriküler taşikardi dahil) ve anjina
pektoris bildirilmiştir. İdame tedavisi sırasında, evre 3/4 kardiyak bozukluk insidansı
MABTHERA ile tedavi edilen hastalar ve gözlem hastaları arasında karşılaştırılabilirdir.
Gözlem grubunda görülen <%1 değer ile karşılaştırıldığında, MABTHERA ile tedavi edilen
hastaların %3’ünde ciddi advers olay (atriyal fibrilasyon, miyokard enfarktüsü, sol ventrikül
yetersizliği, miyokardiyal iskemi dahil) olarak kardiyak olaylar bildirilmiştir. Kemoterapi
17/33ile birlikte MABTHERA’nın değerlendirildiği çalışmalarda evre 3 ve 4 kardiyak aritmi
insidansı, çoğunlukla taşikardi ve atriyal ritim bozukluğu/fibrilasyon gibi supraventriküler
aritmiler CHOP grubuna kıyasla (3 hasta, % 1,5) R-CHOP grubunda daha yüksektir (14
hasta, % 6,9). Bu aritmilerin tümü ya bir MABTHERA infüzyonu ile ilişkili olarak meydana
gelmiş ya da ateş, enfeksiyon, akut miyokard enfarktüsü veya önceden var olan solunum ve
kardiyovasküler hastalık gibi predispozan koşullarla bağlantılıdır. R-CHOP ve CHOP grubu
arasında kalp yetmezliği, miyokardiyal hastalık ve koroner arter hastalığı belirtilerini
kapsayan diğer evre 3 ve 4 kardiyak olayların insidansında hiçbir farklılık gözlenmemiştir.
Solunum sistemi
Bazıları ölümle sonuçlanabilen interstisyel akciğer hastalığı vakaları bildirilmiştir.
Nörolojik olaylar
Tedavi periyodu sırasında (R-CHOP içeren en fazla 8 kürden oluşan indüksiyon tedavisi
aşaması), R-CHOP ile tedavi edilen hepsi kardiyovasküler risk faktörlü dört hastada (%2)
ilk tedavi kürü sırasında tromboembolik serebrovasküler olaylar görülmüştür. Diğer
tromboembolik olayların insidansında tedavi grupları arasında hiçbir farklılık olmamıştır.
Buna karşın CHOP grubunda üç hastanın (%1,5) hepsinde takip döneminde meydana gelen
serebrovasküler olaylar olmuştur.
Posterior reversibl ensefalopati sendromu (PRES) / reversibl posterior lökoensefalopati
sendromu (RPLS) bildirilmiştir. Belirti ve semptomlar; hipertansiyon ile ilişkili veya
ilişkisiz görme bozukluğu, baş ağrısı, nöbet ve mental durumda değişikliği kapsamaktadır.
PRES/RPLS tanısının beyin görüntülemesi ile doğrulanması gerekmektedir. Raporlanan
vakalarda, hastanın altta yatan hastalığı, hipertansiyon, immünosüpresif tedavi ve/veya
kemoterapi dahil PRES/RPLS için bilinen risk faktörleridir.
Gastrointestinal hastalıklar
NHL tedavisi için MABTHERA alan hastalarda bazı vakalarda ölüme neden olabilen
gastrointestinal perforasyon gözlenmiştir. Bu vakaların çoğunda MABTHERA, kemoterapi
ile beraber uygulanmıştır.
IgG düzeyleri
Nükseden/refrakter foliküler lenfomada MABTHERA idame tedavisinin değerlendirildiği
klinik bir çalışmada, medyan IgG seviyeleri hem gözlem grubunda hem de MABTHERA
grubunda indüksiyon tedavisinden sonra normal değerin alt limitinin (LLN) (<7 g/L)
altındadır. Gözlem grubunda IgG seviyeleri sonradan medyan LLN’nin üzerine kadar
artmıştır ancak MABTHERA grubunda sabit kalmıştır. IgG seviyeleri LLN’nin altında olan
hastaların oranı gözlem grubunda azalırken (2 yıl sonra %36), 2 yıllık tedavi süresince
MABTHERA grubunda yaklaşık %60 olmuştur.
Deri ve deri altı doku hastalıkları
Çok nadiren, bazıları ölümle sonuçlanan Toksik Epidermal Nekroliz (Lyell Sendromu) ve
Steven-Johnson sendromu vakaları bildirilmiştir.
18/33Hasta alt popülasyonları – MABTHERA monoterapisi
Geriyatrik popülasyon (≥65 yaş):
Tüm evrelerde AİR ve evre 3/4 AİR görülme insidansı, daha genç (<65 yaş) hastalar ile
karşılaştırıldığında yaşlı hastalarda benzer bulunmuştur.
Geniş hacimli (bulky) hastalık:
Geniş hacimli hastalığı olan kişilerde, evre 3/4 AİR görülme insidansı, geniş hacimli
hastalığı olmayanlardan daha yüksektir (%15,4’e karşı %25,6). Herhangi bir evrede AİR
görülme insidansı bu iki grupta benzerdir.
Tedavinin tekrarlanması
MABTHERA kürleri ile tekrarlanan tedavi sırasında AİR raporlanan hasta yüzdesi, ilk
maruziyetten sonra AİR raporlanan hasta yüzdesi ile benzerdir (herhangi bir evrede AİR ve
evre 3/4 AİR)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks:0 312 218 35 99).
4.9 Doz aşımı ve tedavisi
İnsanlarda yapılan klinik çalışmalarda, intravenöz MABTHERA formülasyonunun
onaylanmış dozundan yüksek dozlarla deneyimler kısıtlıdır. Bugüne kadar
MABTHERA’nın insanlarda test edilen en yüksek intravenöz dozu 5000 mg’dir (2250
mg/m2) ve kronik lenfositik lösemi olan hastalardaki bir doz arttırma çalışmasında test
edilmiştir. İlave güvenlilik belirtileri tespit edilmemiştir.
MABTHERA subkütan formülasyon çalışması SABRINA'da (BO22334) üç hastaya 2780
mg maksimum rituximab dozundaki subkütan formülasyon kazara intravenöz yolla
uygulanmıştır ve istenmeyen bir etki görülmemiştir. Doz aşımı olan veya ilaç kullanma
hatası olan hastalar yakından izlenmelidir.
Pazarlama sonrası koşullarda rituximab doz aşımına ilişkin beş vaka bildirilmiştir. Üç vaka
advers olay rapor etmemiştir. Bildirilen iki advers olay, 1,8 g rituximab dozuyla grip benzeri
semptomlar ve 2 g rituximab dozuyla ölümcül solunum yetmezliği olmuştur.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Antineoplastik ajanlar, monoklonal antikorlar
19/33ATC kodu: L01FA01
Etki mekanizması
MABTHERA subkütan formülasyon, subkütan olarak uygulandığında eş zamanlı
uygulanan ilaçların dağılımını ve emilimini arttırmak için kullanılan bir enzim olan
rekombinant insan hiyalüronidaz (rHuPH20) içerir.
Rituximab, pre-B ve olgun B lenfositlerinde bulunan bir non-glikozile fosfoprotein olan
transmembran antijen CD20’ye spesifik olarak bağlanır. Tüm B hücreli Hodgkin-dışı
lenfomaların >%95’inde bu antijene rastlanır.
CD20 hem normal, hem de malign B hücrelerde bulunur fakat hematopoetik kök hücrelerde,
pro-B hücrelerde, normal plazma hücrelerinde veya diğer normal dokularda bulunmaz.
Antikora bağlandıktan sonra bu antijen hücre içine alınmaz veya hücre membranından
çevreye yayılmaz. CD20 plazmada serbest antijen olarak dolaşmaz ve dolayısıyla antikora
bağlanmak için yarışmaz.
Rituximabın Fab alanı, B lenfositler üzerindeki CD20 antijenine bağlanır ve Fc alanı, B
hücre lizisini düzenlemek için immün efektör fonksiyonlar yürütebilir. Efektör aracılı hücre
lizisinin olası mekanizması; C1q bağlanmasından kaynaklanan komplemana bağımlı
sitotoksisite (CDC) ve granülositlerin, makrofajların ve NK hücrelerin yüzeylerindeki bir
veya daha fazla Fcγ reseptörü yoluyla düzenlenen antikora bağımlı hücresel sitotoksisitedir
(ADCC). B lenfositleri üzerindeki CD20 antijenine bağlanan rituximabın apoptoz
aracılığıyla hücre ölümünü indüklediği gösterilmiştir.
Periferdeki B hücre sayısı ilk MABTHERA dozundan sonra normalin altına düşer.
Hematolojik malignite tedavisi gören hastalarda B hücrelerinin normal düzeyine dönmesi
tedavinin 6. ayı içinde başlar, bazı hastalarda daha uzun sürse bile, genellikle tedavi
tamamlandıktan sonraki 12 ay içinde de normal düzeylere döner (indüksiyon tedavisi
sonrası 23 aya kadar medyan iyileşme zamanı). Romatoid artrit hastalarında, 14 gün arayla
ayrılmış 1000 mg’lik iki MABTHERA infüzyonunun ardından periferik kandaki B
hücrelerin ani deplesyonu gözlenmiştir. Periferik kan B hücre sayısı 24. haftadan itibaren
artmaya başlar ve MABTHERA’nın monoterapi olarak veya metotreksat ile kombinasyon
halinde uygulanmasından bağımsız şekilde, sayının geri kazanıldığına ilişkin kanıt
hastaların büyük bölümünde 40 hafta itibariyle gözlenmiştir.
Hodgkin dışı lenfomada MABTHERA subkütan formülasyon ile ilgili klinik deneyimler
Hodgkin dışı lenfomada MABTHERA subkütan formülasyon ile klinik deneyimler,
foliküler lenfoma (FL) olan hastalarda yapılan bir faz III klinik çalışmadan (SABRINA
BO22334) ve FL olan hastalarda yapılan bir faz Ib doz belirleme/doz doğrulama
çalışmasından (SparkThera BP22333) sağlanan verilere dayanmaktadır. Çalışma
BP22333’ün bulguları bölüm 5.2’de sunulmaktadır.
Çalışma BO22334 (SABRINA)
Daha önce tedavi uygulanmamış foliküler lenfoma olan hastalarda, CHOP veya CVP ile
kombinasyon halinde MABTHERA intravenöz formülasyona karşı CHOP veya CVP ile
kombinasyon halinde MABTHERA subkütan formülasyonun etkinliği ve güvenliliği ile
20/33birlikte, farmakokinetik profilinin eşit etkinliğini araştırmak üzere iki aşamalı faz III,
uluslararası, çok merkezli, randomize, kontrollü, açık etiketli bir çalışma yapılmıştır.
İlk aşamanın amacı; 3 haftada bir indüksiyon tedavisinin parçası olarak verildiğinde
MABTHERA intravenöz formülasyona kıyasla benzer MABTHERA subkütan
formülasyon serum C düzeyleri sağlayan rituximab subkütan dozunu belirlemek
çukur
olmuştur (bkz. Bölüm 5.2 ).
Aşama 1’e daha önce tedavi edilmemiş, CD20 pozitif, evre 1, 2 veya 3a Foliküler Lenfoma
(FL) hastaları (n=127) kaydedilmiştir.
2. Aşamanın amacı 1. aşamada belirlenmiş 1400 mg subkütan doz kullanılarak intravenöz
rituximaba kıyasla subkütan rituximaba ait ek etkililik ve güvenlilik verilerinin elde
edilmesidir. Daha önce tedavi edilmemiş, CD20 pozitif Derece 1, 2 veya 3a Foliküler
Lenfoma hastaları (n=283) 2. aşamaya kaydedilmiştir.
Genel çalışma tasarımı iki aşamada da aynıdır ve hastalar aşağıdaki iki tedavi grubuna
randomize edilmiştir:
 MABTHERA subkütan formülasyon (n=205): 3 haftada bir 8 küre kadar uygulanan
CHOP veya CVP kemoterapisiyle kombinasyon halinde, ilk kürde MABTHERA
intravenöz formülasyon artı 7 kür MABTHERA subkütan formülasyon.
MABTHERA intravenöz formülasyon 375 mg/m2 vücut yüzey alanı şeklinde standart
dozda kullanılmıştır.
MABTHERA subkütan formülasyon 1400 mg sabit dozda verilmiştir.
En azından kısmi yanıt (PR) elde eden hastalar, 24 ay boyunca 8 haftada bir, bir kez
olmak üzere MABTHERA subkütan formülasyon idame tedaviye geçmiştir.
 MABTHERA intravenöz formülasyon (n=205): 3 haftada bir 8 küre kadar uygulanan
CHOP veya CVP kemoterapisiyle kombinasyon halinde, 8 kür MABTHERA
intravenöz formülasyon.
MABTHERA intravenöz formülasyon 375 mg/m2 standart dozunda kullanılmıştır.
En az PR elde eden hastalar, 24 ay boyunca 8 haftada bir, bir kez olmak üzere
MABTHERA intravenöz formülasyon idame tedaviye geçmiştir.
SABRINA 1. ve 2. aşamalardaki 410 hastanın birleştirilmiş analizine ait etkililik sonuçları
Tablo 2'de gösterilmektedir.
Tablo 2. SABRINA (BO22334) Etkililik Sonuçları (Tedavi Amacına Yönelik
Popülasyon)
Birleştirilmiş 1. ve 2. Aşama
N = 410
Rituximab
Rituximab subkütan
intravenöz
formülasyon
formülasyon
(N=205)
(N=205)
Nokta tahmini %84,9 (n=174) %84,4 (n=173)
ORRa
%95 GA [%79,2 ,%89,5] [%78,7 ,%89,1]
21/33Nokta tahmini %31,7 (n=65) %32,2 (n=66)
CRR
%95 GA [%25,4 ,%38,6] [%25,9 ,%39,1]
PFS olayı ile oran 34,6% (n = 71 ) 31,7% ( n = 65)
PFSb
Risk Oranı (%95 GA) 0,9 [0,64%, 1,26%]
ORR - Genel Yanıt Oranı
CRR – Tam Yanıt Oranı
PFS – Progresyonsuz Sağkalım (olayla orantılı, hastalık progresyonu/relaps veya herhangi
bir sebepten ölüm)
a indüksiyon sonunda
b final analiz esnasında (medyan takip süresi 58 ay)
Keşfedici analizler BSA, kemoterapi ve cinsiyet alt gruplarındaki yanıt oranlarının ITT
popülasyondan belirgin şekilde farklı olmadığını göstermiştir.
İmmünojenisite
MABTHERA subkütan formülasyonun geliştirme programından sağlanan veriler, subkütan
uygulama ardından anti-rituximab antikorların oluşumunun intravenöz uygulama sonrası
gözlenene benzer olduğunu göstermektedir. SABRINA çalışmasında (BO22334), tedavinin
indüklediği/artırdığı anti-rituximab antikorların insidansı düşüktür ve intravenöz ve
subkütan gruplarda benzerdir (sırasıyla %1,9'a kıyasla %2). Tedavinin indüklediği/artırdığı
anti-rHuPH20 antikorların insidansı intravenöz grubunda %8 ve subkütan grubunda %15'tir
ve anti-rHuPH20 antikorlar açısından pozitif sonuç gösteren hastaların hiçbiri nötralize
edici antikorlar açısından pozitif sonuç göstermemiştir.
Anti-rHuPH20 antikorları olan hastaların genel oranının, her iki kohortta takip süresince
genel olarak sabit kaldığı belirlenmiştir. MABTHERA subkütan formülasyon ile tedavinin
ardından anti-rituximab antikorların veya anti-rHuPH20 antikorların gelişmesinin klinik
ilişkisi bilinmemektedir.
Anti-rituximab ve anti-rHuPH20 antikorların varlığının güvenlilik ve etkililik üzerinde
belirgin bir etkisi görülmemiştir.
Non-Hodgkin lenfomada MABTHERA infüzyonluk çözelti konsantresi ile klinik
deneyimler
Foliküler lenfoma
Kemoterapi ile kombinasyon halinde başlangıç tedavisi
Açık etiketli bir randomize çalışmada, daha önce tedavi uygulanmamış foliküler lenfoma
olan toplam 322 hasta 8 döngü boyunca 3 haftada bir CVP kemoterapisi (750 mg/m2
siklofosfamid, 1. gün maksimum 2 mg’ye kadar 1,4 mg/m2 vinkristin ve 1-5. günlerde 40
mg/m2/gün prednizolon) veya CVP ile kombinasyon halinde 375 mg/m2 MABTHERA (R-
CVP) almak üzere randomize edilmiştir. MABTHERA, her tedavi döngüsünün birinci
gününde uygulanmıştır. Toplam 321 hasta (162 R-CVP, 159 CVP) tedavi almış ve etkililik
açısından analiz edilmiştir. Hastalar medyan 53 ay takip edilmiştir. R-CVP, primer sonlanım
22/33noktası olan tedavi başarısızlığına kadar geçen süre açısından CVP’ye göre anlamlı yarar
sağlamıştır (27 aya karşı 6,6 ay, p<0,0001, log sıra testi). Tümör yanıtı (CR, CRu, PR) olan
hastaların oranı CVP grubuna (%57,2) kıyasla R-CVP grubunda (%80,9) anlamlı şekilde
yüksek olmuştur (p<0,0001 Ki Kare testi). R-CVP ile tedavi, hastalık progresyonu veya
ölüme kadar geçen süreyi CVP’ye kıyasla sırasıyla 33,6 ay ve 14,7. ay olmak üzere anlamlı
şekilde uzatmıştır (p<0,0001, log sıra testi). Medyan yanıt süresi R-CVP grubunda 37,7 ay
ve CVP grubunda 13,5 ay olmuştur (p<0,0001, log sıra testi).
Genel sağkalım açısından tedavi grupları arasındaki fark anlamlı bir klinik farklılık
(p=0,029, merkeze göre tabakalandırılmış log sıra testi) göstermiştir: 53 ayda sağkalım
oranları R-CVP grubundaki hastalar için %80,9 ve CVP grubundaki hastalar için %71,1
olmuştur.
CVP dışındaki kemoterapi rejimleriyle (CHOP, MCP, CHVP/İnterferon-α) kombinasyon
halinde MABTHERA kullanılan diğer üç randomize çalışmanın bulguları da yanıt oranları,
zamana bağımlı parametreler yanısıra genel sağkalım açısından anlamlı iyileşmeler
olduğunu göstermiştir. Dört çalışmanın tamamına ait önemli bulgular Tablo 3’te
özetlenmektedir.
Tablo 3. Foliküler lenfomada farklı kemoterapi rejimleri ile MABTHERA’nın
yararını değerlendiren dört faz III randomize çalışmanın önemli
bulgularına ilişkin özet
Medyan Medyan OS
Tedavi, CR,
Çalışma FU, ORR, % TTF/PFS/EFS oranları,
N %
ay ay %
Medyan TTP: 53 ay
CVP, 159
57 10 14,7 71,1
M39021 R-CVP, 53
81 41 33,6 80,9
162
p<0,0001 p=0,029
Medyan TTF: 18 ay
CHOP,
2,6 yıl 90
205 90 17
GLSG’00 18 Elde 95
R-CHOP, 96 20
edilmemiştir p =
223
p < 0,001 0,016
Medyan PFS: 48 ay
MCP, 96 28,8 74
75 25
OSHO-39 R-MCP, 47 Elde 87
92 50
105 edilmemiştir p =
p < 0,0001 0,0096
Medyan EFS: 42 ay
CHVP-
36 84
IFN, 183 85 49
FL2000 42 Elde 91
R-CHVP- 94 76
edilmemiştir p =
IFN, 175
p < 0,0001 0,029
EFS – Olaysız Sağkalım
23/33TTP – Progresyon veya ölüme kadar geçen süre
PFS – Progresyonsuz Sağkalım
TTF – Tedavi Başarısızlığına Kadar Geçen Süre
OS oranları – Analizler sırasında sağkalım oranları
İdame tedavisi
Daha önce tedavi uygulanmamış foliküler lenfoma
Prospektif, açık etiketli, uluslararası, çok merkezli bir faz III çalışmada daha önce tedavi
uygulanmamış ilerlemiş foliküler lenfoma olan 1193 hastaya, araştırmacının tercihine göre
R-CHOP (n=881), R-CVP (n=268) veya R-FCM (n=44) ile indüksiyon tedavisi
uygulanmıştır. Toplam 1078 hasta indüksiyon tedavisine yanıt vermiş, bu hastalardan
1018’i MABTHERA idame tedavisine (n=505) veya gözleme (n=513) randomize edilmiştir.
İki tedavi grubu, başlangıçtaki özellikler ve hastalık durumu açısından iyi dengelenmiştir.
MABTHERA idame tedavisi, hastalık progresyonuna kadar veya maksimum iki yıl boyunca
2 ayda bir 375 mg/m2 vücut yüzey alanı dozunda tek MABTHERA infüzyonundan
oluşmuştur.
Önceden belirlenmiş bir primer analiz sırasında, randomizasyondan itibaren 25 aylık
medyan gözlem süresi ardından MABTHERA idame tedavisi, daha önce tedavi
uygulanmamış foliküler lenfoma olan hastalarda gözlem yapılmasına kıyasla, araştırmacı
tarafından değerlendirilen progresyonsuz sağkalım (PFS) primer sonlanım noktası açısından
klinik önemli ve istatistiksel anlamlı iyileşme sağlamıştır (Tablo 4).
Primer analizde MABTHERA ile idame tedaviden elde edilen anlamlı yarar ayrıca olaysız
sağkalım (EFS), sonraki anti-lenfoma tedavisine kadar geçen süre (TNLT), sonraki
kemoterapiye kadar geçen süre (TNCT) ve genel yanıt oranı (ORR) şeklindeki sekonder
sonlanım noktalarında da görülmüştür (Tablo 4).
Çalışmadaki hastaların uzatılmış takip verileri (9 yıllık medyan takip süresi),
MABTHERA’nın idame tedavisinde uzun süreli faydasını PFS, EFS, TNLT ve TNCT
bakımından doğrulamıştır (Tablo 4).
Tablo 4. MABTHERA idame tedavisine karşı protokolle belirtilmiş primer
analizde ve 9 yıllık medyan takibi (sonuç analizi) sonrasında etkililik
sonuçlarına genel bakış
Primer analiz Sonuç analizi
(medyan takip: 25 ay) (medyan takip: 9 yıl)
Gözlem Gözlem MABTHERA
MABTHERA N=513 N=505
N=513 N=505
Primer etkililik
Progresyonsuz sağkalım NR NR 4,06 yıl 10,49 yıl
(medyan)
log- sıra p değeri <0,0001 <0,0001
risk oranı (%95 GA) 0,5 (0,39; 0,64) 0,61 (0,52; 0,73)
risk azalması %50 %39
Sekender etkililik
Genel sağkalım (medyan) NR NR NR NR
24/33log- sıra p değeri 0,7246 0,7948
risk oranı (%95 GA) 0,89 (0,45; 1,74) 1,04 (0,77; 1,40)
risk azalması %11 %-6
Olaysız geçen sağkalım
(medyan) 38 ay NR 4,04 yıl 9,25 yıl
log- sıra p değeri
risk oranı (%95 GA) <0,0001 <0,0001
risk azalması 0,54 (0,43; 0,69) 0,64 (0,54; 0,76)
%46 %36
TNLT (medyan) NR NR 6,11 yıl NR
log- sıra p değeri 0,0003 <0,0001
risk oranı (%95 GA) 0,61 (0,46; 0,8) 0,66 (0,55; 0,78)
risk azalması %39 %34
TNCT (medyan) NR NR 9,32 yıl NR
log- sıra p değeri 0,0011 0,0004
risk oranı (%95 GA) 0,6 (0,44; 0,82) 0,71 (0,59; 0,86)
risk azalması %40 %39
Genel yanıt oranı* %55 %74 %61 %79
chi-kare test p değeri <0,0001 <0,0001
olasılık oranı (%95 GA) 2,33 (1,73; 3,15) 2,43 (1,84; 3,22)
Tam yanıt (CR/Cru) oranı* %48 %67 %53 %67
chi-kare test p değeri <0,0001 <0,0001
olasılık oranı (%95 GA) 2,21 (1,65; 2,94) 2,43 (1,8; 3,03)
*İdame/gözlemin sonunda; 73 aylık medyan takibine dayanan son analiz sonuçları.
FU:Takip; NR: klinik veri kesimi zamanında ulaşılamamıştır, TNCT: bir sonraki
kemoterapiye kadar geçen süre; TNLT: bir sonraki anti-lenfoma tedavisine kadar geçen
süre;
MABTHERA idame tedavisi, önceden tanımlanmış tüm test edilen alt gruplarda tutarlı
yarar sağlamıştır: cinsiyet (erkek, kadın), yaş (<60, ≥60), FLIPI skoru (≤1, 2 veya ≥3),
indüksiyon tedavisi (R-CHOP, R-CVP veya R-FCM) ve indüksiyon tedavisine verilen
yanıtın niteliğinden (CR/CRu veya PR) bağımsızdır. İdame tedavinin yararına ilişkin
eksplatuar analizler, yaşlı hastalarda (>70 yaş) etkinin daha az belirgin olduğunu
göstermiştir ancak örneklem boyutları küçüktür.
Relapslı / Refrakter foliküler lenfoma
Prospektif, açık etiketli, uluslararası, çok merkezli bir faz III çalışmada relapslı/refrakter
foliküler lenfoma olan 465 hasta CHOP (n=231) veya MABTHERA artı CHOP (R-CHOP;
n=234) ile indüksiyon tedavisi almak üzere birinci basamağa randomize edilmiştir. İki
tedavi grubu, başlangıçtaki özellikler ve hastalık durumu açısından iyi dengelenmiştir.
İndüksiyon tedavisi ardından tam veya kısmi remisyon elde eden toplam 334 hasta,
MABTHERA idame tedavisi (n=167) veya gözlem (n=167) şeklinde ikinci basamağa
randomize edilmiştir. MABTHERA idame tedavisi, hastalık progresyonuna kadar veya
maksimum iki yıl boyunca 3 ayda bir 375 mg/m2 vücut yüzey alanı dozunda tek
MABTHERA infüzyonundan oluşmuştur.
Son etkililik analizi, çalışmanın her iki kısmına randomize edilen tüm hastaları içermiştir.
İndüksiyon fazına randomize edilen hastalar için 31 aylık medyan gözlem süresinden sonra
25/33R-CHOP, CHOP’ye kıyasla relapslı/refrakter foliküler lenfoma olan hastalarda sonucu
anlamlı şekilde iyileştirmiştir (bkz. Tablo 5).
Tablo 5. İndüksiyon fazı: R-CHOP’ye karşı CHOP için etkililik bulgularının genel
özeti (31 aylık medyan gözlem süresi)
CHOP R-CHOP p-değeri Risk Azalması1)
Primer Etkililik
ORR2) %74 %87 0,0003 Na
CR2) %16 %29 0,0005 Na
PR2) %58 %58 0,9449 Na
1) Değerler tehlike oranlarıyla hesaplanmıştır
2) Araştırmacı tarafından değerlendirilen son tümör yanıtı. “Yanıt” için “primer” istatistiksel
test, CR vs PR vs yanıt olmamasına ilişkin eğilim testidir (p<0,0001)
Kısaltmalar: NA, mevcut değil; ORR: genel yanıt oranı; CR: tam yanıt; PR: kısmi yanıt
Çalışmanın idame fazına randomize edilen hastalarda medyan gözlem süresi, idame
randomizasyonundan itibaren 28 ay olmuştur. MABTHERA ile idame tedavi, tek başına
gözleme kıyasla primer sonlanım noktası PFS (idame randomizasyonundan relapsa, hastalık
progresyonuna veya ölüme kadar geçen süre) açısından klinik önemli ve istatistiksel anlamlı
iyileşme sağlamıştır (p<0,0001 log-sıra testi). Medyan PFS MABTHERA idame kolunda
42,2 aya karşı gözlem kolunda 14,3 ay olmuştur. Cox regresyon analizi kullanıldığında,
progresif hastalık veya ölüm oluşma riski gözleme kıyasla MABTHERA idame
tedavisiyle %61 azalmıştır (%95 GA; %45-%72). Kaplan-Meier ile hesaplanan 12 aydaki
progresyonsuz oranlar MABTHERA idame grubunda %78 ve gözlem grubunda %57
olmuştur. Genel sağkalım konusunda yapılan bir analiz, gözleme kıyasla MABTHERA
idamesinin anlamlı yarar gösterdiğini doğrulamıştır (p=0,0039 log-sıra testi). MABTHERA
idame tedavisi ölüm riskini %56 azaltmıştır (%95 GA; %22-%75).
26/33Tablo 6. İdame fazı: Gözleme karşı MABTHERA etkililik bulgularının genel özeti
(28 aylık medyan gözlem süresi)
Etkililik Parametresi Olaya Kadar Geçen Medyan Süre (Ay) Risk
için Kaplan-Meier Tahmini Azalması
Gözlem MABTHERA Log-Sıra
(N = 167) (N=167) p değeri
Progresyonsuz Sağkalım 14,3 42,2 <0,0001 %61
(PFS)
Genel Sağkalım NR NR 0,0039 %56
Yeni lenfoma tedavisine kadar 20,1 38,8 <0,0001 %50
geçen süre
Hastalıksız sağkalıma 16,5 53,7 0,0003 %67
Alt Grup Analizi
PFS
CHOP 11,6 37,5 <0,0001 %71
R-CHOP 22,1 51,9 0,0071 %46
CR 14,3 52,8 0,0008 %64
PR 14,3 37,8 <0,0001 %54
OS
CHOP NR NR 0,0348 %55
R-CHOP NR NR 0,0482 %56
NR: elde edilmemiş; a: yalnızca CR elde eden hastalar için geçerli
MABTHERA idame tedavisinin yararı, indüksiyon rejiminden (CHOP veya R-CHOP) veya
indüksiyon tedavisine verilen yanıtın niteliğinden (CR veya PR) bağımsız şekilde, analiz
edilen tüm alt gruplarda doğrulanmıştır (Tablo 6). MABTHERA idame tedavisi, CHOP
indüksiyon tedavisine yanıt veren hastalarda (medyan PFS 37,5 ay vs 11,6 ay, p<0,0001)
yanısıra R-CHOP indüksiyonuna yanıt verenlerde (medyan PFS 51,9 ay vs 22,1 ay,
p=0,0071), medyan PFS’yi anlamlı şekilde uzatmıştır. Alt grupların küçük olmasına karşın
MABTHERA idame tedavisi hem CHOP’ye yanıt veren, hem de R-CHOP’ye yanıt veren
hastalarda genel sağkalım açısından anlamlı yarar sağlamıştır ancak bu gözlemin
doğrulanması için daha uzun takip yapılmalıdır.
Difüz büyük B hücreli non-Hodgkin lenfoma
Randomize, açık etiketli bir çalışmada difüz büyük B hücreli lenfoma olan daha önce tedavi
uygulanmamış toplam 399 yaşlı (60 ila 80 yaş) hasta, sekiz döngü boyunca 3 haftada bir
standart CHOP kemoterapisi (750 mg/m2 siklofosfamid, 50 mg/m2 doksorubisin, 1. gün
maksimum 2 mg olmak üzere 1,4 mg/m2 vinkristin ve 1-5. günler 40 mg/m2/gün
prednizolon) veya 375 mg/m2 MABTHERA artı CHOP (R-CHOP) almıştır. MABTHERA,
tedavi döngüsünün birinci günü uygulanmıştır.
27/33Son etkililik analizinde tüm randomize hastalar (197 CHOP, 202 R-CHOP) yer almıştır ve
medyan takip süresi yaklaşık 31 ay olmuştur. İki tedavi grubu, başlangıçtaki özellikler ve
hastalık durumu açısından iyi dengelenmiştir. Son analiz, R-CHOP tedavisinin olaysız
sağkalım süresi (primer etkililik parametresi; olaylar ölüm, lenfoma relapsı veya
progresyonu ya da yeni bir anti-lenfoma tedavisine başlanmasıdır) açısından klinik önemli
ve istatistiksel anlamlı iyileşmeyle ilişkili olduğunu doğrulamıştır (p=0,0001). Olaysız
sağkalımın medyan süresine ilişkin Kaplan-Meier tahminleri, R-CHOP kolunda 35 aya karşı
CHOP kolunda 13 ay olmuş, bu değerler %41 risk azalması olduğunu göstermiştir. 24 ayda,
genel sağkalıma ilişkin tahminler R-CHOP kolunda %68,2’ye karşı CHOP kolunda %57,4
olmuştur. Genel sağkalım süresi konusunda 60 aylık medyan takip süresiyle yapılan sonraki
bir analizde CHOP tedavisine göre R-CHOP tedavisinin yararı doğrulanmış (p=0,0071),
risk azalması %32 bulunmuştur.
Sekonder parametrelerin (yanıt oranları, progresyonsuz sağkalım, hastalıksız sağkalım,
yanıt süresi) analizi, CHOP’ye kıyasla R-CHOP’nin tedavi etkisini doğrulamıştır. 8.
döngüden sonra tam yanıt oranı R-CHOP grubunda %76,2 ve CHOP grubunda %62,4
olmuştur (p=0,0028). Hastalık progresyonu riskinde %46 ve relaps riskinde %51 azalma
olmuştur.
Tüm hasta alt gruplarında (cinsiyet, yaş, yaşa ayarlanmış IPI, Ann Arbor evresi, ECOG, β2
mikroglobulin, LDH, albümin, B semptomları, bulk hastalık, ekstranodal bölgeler, kemik
iliği tutulumu) olaysız sağkalım ve genel sağkalım için risk oranları (CHOP’ye kıyasla R-
CHOP) sırasıyla 0,95 ve 0,83’ten düşük olmuştur. R-CHOP, yaşa ayarlanmış IPI açısından
hem yüksek, hem de düşük riskli hastalarda sonuçlarda iyileşmeler ile ilişkili olmuştur.
Klinik laboratuvar bulguları
HAMA açısından değerlendirilen 67 hastada yanıt belirlenmemiştir. ADA açısından
değerlendirilen 356 hastanın %1,1’i (4 hasta) pozitif olmuştur.
5.2 Farmakokinetik özellikler
Emilim:
Subkütan 375 mg/m2, 625 mg/m2 ve 800 mg/m2 MABTHERA tek doz uygulaması ardından
rituximabın farmakokinetik özellikleri, FL hastalarında intravenöz 375 mg/m2
MABTHERA ile karşılaştırılmıştır. Subkütan uygulama ardından, rituximabın emilimi
yavaştır ve maksimum konsantrasyonlar uygulamadan yaklaşık 3 gün sonra elde edilir.
popPK analizi temelinde, mutlak biyoyararlanım %71 olarak tahmin edilmiştir. Rituximab
maruziyeti, 375 mg/m2 ila 800 mg/m2 subkütan doz aralığında dozla orantısal olarak
artmıştır. Klirens, dağılım hacmi ve eliminasyon yarılanma ömrü gibi farmakokinetik
parametreler her iki formülasyonda benzer olmuştur.
Çalışma BP22333 (SparkThera)
İdame tedavinin parçası olarak, foliküler lenfoma (FL) olan hastalarda MABTHERA
subkütan formülasyonun farmakokinetiğini, güvenliliğini ve tolerabilitesini incelemek
üzere yapılan iki aşamalı faz Ib çalışmadır.
Aşama 2’de 1400 mg sabit dozda MABTHERA subkütan formülasyon, indüksiyonda
MABTHERA intravenöz formülasyona önceden yanıt vermiş FL hastalarına en az bir kür
28/33MABTHERA intravenöz formülasyon ardından, idame tedavi sırasında subkütan
enjeksiyon olarak uygulanmıştır.
MABTHERA subkütan formülasyon ve MABTHERA intravenöz formülasyon için
öngörülen medyan C verileri Tablo 7’de özetlenmiştir.
maks
Tablo 7. BP22333 Çalışması (SparkThera): Emilim – MABTHERA IV’ye kıyasla
MABTHERA SC’nin farmakokinetik parametreleri
MABTHERA MABTHERA
subkütan intravenöz
Öngörülen medyan 201 209
C (q2m) µg/mL
maks
Öngörülen medyan 189 184
C (q3m) µg/mL
maks
Medyan T , MABTHERA subkütan formülasyonda yaklaşık 3 gün olmuş, buna karşı
maks
intravenöz formülasyon için infüzyon sırasında veya infüzyonun sonlanmasına yakın
oluşmuştur.
Çalışma BO22334 (SABRINA)
Daha önce tedavi uygulanmamış FL hastalarında, kemoterapiyle kombinasyon halinde ilk
kür MABTHERA intravenöz formülasyonun ardından 3 haftalık aralıklarla indüksiyon
boyunca 6 kür için subkütan yolla 1400 mg sabit dozda MABTHERA subkütan formülasyon
uygulanmıştır. 7. kürde serum rituximab C değeri iki tedavi kolu arasında benzer olmuş,
maks
intravenöz (İV) ve subkütan (SC) formülasyonlar için geometrik ortalama (%CV) değerleri
sırasıyla 250,63 (19,01) µg/mL ve 236,82 (29,41) µg/mL ve elde edilen geometrik ortalama
oran (C /C ) 0,941 (%90 GA: 0,872, 1,015) bulunmuştur.
maks,SC maks,İV
Dağılım/Eliminasyon:
BPP22333 ve BO22334 çalışmalarından geometrik ortalama C ve geometrik ortalama
çukur
EAA değerleri Tablo 8’de özetlenmiştir.
τ
29/33Tablo8. Dağılım/Eliminasyon – MABTHERA intravenöze kıyasla MABTHERA
subkütanın farmakokinetik parametreleri
BP22333 Çalışması (SparkThera)
Geometrik Geometrik Geometrik Geometrik
ortalama ortalama ortalama ortalama
C (q2m) C (q3m) EAAτ EAAτ
çukur çukur döngü 2 döngü 2
µg/mL µg/mL
(q2m) (q3m)
µg.gün/mL µg.gün/mL
MABTHERA 32,2 12,1 5430 5320
subkütan
formülasyon
MABTHERA 25,9 10,9 4012 3947
intravenöz
formülasyon
BO22334 Çalışması (SABRINA)
Geometrik ortalama Geometrik ortalama
8. döngüde doz öncesi C 7. döngüde EAA değerleri
çukur
değerleri µg.gün/mL
µg/mL
MABTHERA 134,6 3778
subkütan
formülasyon
MABTHERA 83,1 2734
intravenöz
formülasyon
Tek ajan olarak veya kemoterapiyle kombinasyon halinde MABTHERA tek veya çoklu
infüzyonları, subkütan ve/veya intravenöz MABTHERA alan 403 foliküler lenfoma
hastalarında yapılan bir popülasyon farmakokinetiği analizinde, spesifik olmayan klerens
(CL ), B hücrelerin veya tümör yükünün katılımda bulunduğu ilk spesifik klerens (CL ) ve
1 2
santral kompartman dağılım hacmi (V ) sırasıyla 0,194 L/gün, 0,535 L/gün ve 4,37 L/gün
1
olmuştur. MABTHERA subkütan formülasyonun tahmini medyan terminal eliminasyon
yarılanma ömrü 29,7 gün olmuştur (aralık 9,9-91,2 gün).
Analiz veri kümesi, çalışma BP22333’ten (277 hastadan 3736 numune) ve BO22334’ten
(126 hastadan 2267 numune) subkütan ve/veya intravenöz MABTHERA uygulanmış 403
hastaya ait toplam 6003 ölçülebilir numune içermektedir. 29 (% 0,48) doz sonrası gözlem
(hepsi BP22333 çalışmasından) tayin limitinin altında çıkmıştır. Başlangıç B hücre sayısı
dışında eksik bir kovaryant değer bulunmamaktadır. Başlangıç tümör yükü ile ilgili veriler
yalnızca çalışma BO22334’teki hastalar için mevcuttur.
Özel popülasyonlar
Klinik çalışma BO22334’te, düşük, orta ve yüksek vücut yüzey alanı (BSA) (düşük BSA
 1,7 m2; 1,7 m2 < orta BSA < 1,9 m2; yüksek BSA  1,9 m2) olan hastalarda sırasıyla 2,29,
1,31 ve 1,41 C oranı ile birlikte rituximab subkütan formülasyon 1400 mg q3w ve
çukur
rituximab intravenöz formülasyon 375 mg/m2 q3w arasında, 7. kürde raporlanan, vücut
boyutu ve maruziyet oranları arasında bir etki gözlenmiştir. Karşılık gelen EAAτ oranları
1,66, 1,17 ve 1,32’dir.
30/33Rituximab farmakokinetiğinin yaş ve cinsiyete klinik olarak anlamlı bir bağımlılığı
bulunmamaktadır.
Anti-ilaç antikorları yalnızca 13 hastada saptanmıştır ve klerenste herhangi bir klinik önemli
artışa neden olmamıştır.
5.3 Klinik öncesi güvenlilik verileri
Rituximabın B hücreler üzerindeki CD20’ye yüksek düzeyde spesifik olduğu gösterilmiştir.
Sinomolgüs maymunlarında yapılan toksisite çalışmaları, periferik kandaki ve lenfoid
dokudaki B hücrelerin beklenen farmakolojik deplesyonu dışında bir etki göstermemiştir.
Sinomolgüs maymunlarında 100 mg/kg’ye kadar dozlarda (gestasyonun 20-50.günlerinde
tedavi) gelişim toksisitesi çalışmaları yapılmıştır ve rituximab nedeniyle fetüs üzerinde
toksisite kanıtı göstermemiştir. Bununla birlikte, fetüslerin lenfoid organlarındaki B
hücrelerin doza bağımlı farmakolojik deplesyonu olduğu, postnatal devam ettiği ve
etkilenmiş yenidoğanlarda IgG seviyesinde bir azalmanın eşlik ettiği gözlenmiştir. Bu
hayvanlarda B hücre sayıları doğumdan sonra 6 ay içinde normale dönmüş ve
immünizasyona reaksiyonu kısıtlandırmamıştır.
Mutajenisiteyi incelemek üzere standart testler yapılmamıştır çünkü bu tip testler bu
molekül ile alakalı değildir. Rituximabın karsinojenik potansiyelini belirlemek amacıyla
uzun dönem hayvan çalışmaları yapılmamıştır. Rituximab veya rHuPH20’nin fertilite
üzerine etkilerinin belirlenmesi üzerine spesifik çalışmalar yapılmamıştır. Genel olarak,
sinomolgüs maymunlarıyla yürütülen toksisite çalışmalarında, erkek veya kadın üreme
organlarında zararlı etki görülmemiştir. Ek olarak, rHuPH20’nin sperm kalitesi üzerine
etkisinin olmadığı görülmüştür.
Farelerdeki embriyofetal gelişim çalışmalarında, insan terapötik maruziyetini aşmaya
yeterli düzeyde sistemik maruziyetlerde rHuPH20’nin fetüs ağırlığında ve
implantasyonlarda azalmalara yol açtığı görülmüştür. rHuPH20’ye sistemik maruziyete
bağlı dismorfogenez (yani teratogenez) kanıtı bulunmamaktadır.
6. FARMASÖTİK ÖZELLİKLER
6.1 Yardımcı maddelerin listesi
Rekombinant insan hiyalüronidaz (rHuPH20)
L-histidin
L-histidin hidroklorür monohidrat
alfa,alfa-trehaloz dihidrat
L-metiyonin
Polisorbat 80
Enjeksiyonluk su
6.2 Geçimsizlikler
31/33MABTHERA subkütan formülasyon ile polipropilen veya polikarbonat enjektör gereçleri
veya paslanmaz çelik transfer ve enjeksiyon iğneleri ve polietilen Luer konitıpalar arasında
geçimsizlik gözlenmemiştir.
6.3 Raf ömrü
Açılmamış flakon:
36 ay.
İlk açıldıktan sonra:
Flakondan enjektöre aktarıldıktan sonra, MABTHERA subkütan formülasyon çözeltisi
fiziksel ve kimyasal olarak 2°C-8°C’de 48 saat boyunca ve ardından, diffüz gün ışığında
30°C’de 8 saat boyunca stabildir.
Mikrobiyolojik açıdan bu ürünün hemen kullanılması gerekir. Hemen kullanılmazsa,
hazırlama işlemi kontrollü ve valide edilmiş aseptik koşullar altında gerçekleştirilmelidir.
Kullanım sırasındaki saklama süreleri ve kullanım öncesindeki koşullar kullanıcının
sorumluluğundadır.
6.4 Saklamaya yönelik özel tedbirler
Buzdolabında (2°C-8°C’de) saklayınız. Dondurmayınız. Güneş ışığından korumak için
flakonu dış ambalajında saklayınız.
Flakon ilk açıldıktan sonraki saklama koşulları için bölüm 6.3’e bakınız.
6.5 Ambalajın niteliği ve içeriği
Alüminyum üst kapağı ve plastik döndür-aç diski olan bütil kauçuk tıpalı renksiz 15 mL’lik
Tip I cam flakon.
Bir flakon, 11,7 mL çözeltide 1400 mg rituximab içerir (1400 mg/11,7 mL).
1 flakon içeren ambalajlarda.
6.6 Beşeri tıbbi üründen arta kalan maddelerin imhası ve diğer özel önlemler
MABTHERA steril, koruyucu maddeler içermeyen, , tek dozluk flakonlarda bulunur.
Flakonların üzerine, doz, uygulama yolu ve endikasyonun belirtildiği, soyularak çıkan
etiketler yapıştırılmıştır. Bu etiketler flakondan çıkartılarak kullanmadan önce enjektöre
yapıştırılmalıdır. Enjektörlerin ve diğer tıbbi kesici aletlerin kullanımı ve imhası konusunda
aşağıdaki noktalara sıkı şekilde uyulmalıdır:
 İğneler ve enjektörler asla tekrar kullanılmamalıdır
 Kullanılan tüm iğneler ve enjektörler kesici kabına (delinmeye dayanıklı çöp kutusu)
atılmalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj Atıklarının Kontrolü Yönetmeliği’ne” uygun olarak imha edilmelidir.
7. RUHSAT SAHİBİ
32/33Roche Müstahzarları Sanayi Anonim Şirketi
Uniq İstanbul,
Ayazağa Cad. No:4, D/101
Maslak 34396, Sarıyer- İstanbul
Tel: (0 212) 366 90 00 Faks: (0 212) 285 22 00
8. RUHSAT NUMARASI
2015/455
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 25.05.2015
10. KÜB’ÜN YENİLENME TARİHİ
33/33