KISA ÜRÜN BİLGİSİ
▼
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
DİFURAT 240 mg gastrorezistan sert kapsül
2. KALİTATİF VE KANTİTATİF BİLEŞİM
Etkin madde:
Dimetil fumarat 240 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Gastrorezistan sert kapsül
Kapak ve gövde kısmı opak beyaz renkli No: 00 sert jelatin kapsüllerdir.
4. KLİNİK ÖZELLİKLER
4.1. Terapötik endikasyonlar
DİFURAT, relapsing-remitting multipl sklerozu olan yetişkin hastaların tedavisinde endikedir
(Lütfen etkililiğin belirlenmiş olduğu popülasyonlara dair önemli bilgiler için Bölüm 5.1’e
bakınız).
4.2. Pozoloji ve uygulama şekli
DİFURAT tedavisi, multiple skleroz tedavisinde uzmanlaşmış bir doktorun denetimi altında
başlatılmalıdır.
Pozoloji/uygulama sıklığı ve süresi:
Başlangıç dozu, günde iki kez 120 mg’dir. Yedi gün sonra, günde iki kez 240 mg’lık önerilen
idame doza çıkarılmalıdır (Bölüm 4.4’e bakınız).
Eğer hasta bir dozu kaçırırsa, çift doz alınmamalıdır. Hasta kaçırılan dozu ancak dozlar
arasında 4 saat bıraktığında alabilir. Aksi takdirde, hasta bir sonraki planlanan doza kadar
beklemelidir.
Dozun günde iki kez 120 mg’ye geçici olarak azaltılması kızarma ve gastrointestinal advers
reaksiyonların meydana gelmesini azaltabilir. Bir ay içinde, günde iki kez 240 mg’lik önerilen
idame doza yeniden başlanmalıdır.
DİFURAT yiyeceklerle birlikte alınmalıdır (bkz. Bölüm 5.2). Kızarma veya gastrointestinal
advers reaksiyonlar gelişen hastalarda, DİFURAT’ ın yiyeceklerle birlikte alınması tolere
edilebilirliğini iyileştirebilir (bkz. Bölüm 4.4, 4.5. ve 4.8).
1/17Uygulama şekli
DİFURAT oral yoldan kullanım içindir.
Kapsül bütün olarak yutulmalıdır. Minitabletlerin enterik kaplaması midede tahriş edici
etkileri önlemekte olduğundan; kapsül veya içeriği ezilmemeli, bölünmemeli, çözülmemeli,
emilmemeli veya çiğnenmemelidir.
Özel popülasyonlara ilişkin ek bilgiler
Böbrek/Karaciğer yetmezliği
Dimetil fumarat böbrek ve karaciğer yetmezliği olan hastalarda çalışılmamıştır. Klinik
farmakoloji çalışmalarına dayalı olarak, hiçbir doz ayarlaması gerekmemektedir (bkz. Bölüm
5.2). Şiddetli böbrek veya şiddetli karaciğer yetmezliği olan hastaları tedavi ederken dikkatli
olunmalıdır (bkz. Bölüm 4.4).
Pediyatrik popülasyon
Çocuklar ve 10 ila 18 yaş arası adolesanlarda dimetil fumaratın güvenliliği ve etkililiği henüz
bilinmemektedir.
Şu anki mevcut veriler bölüm 4.8, 5.1 ve 5.2’de sunulmuştur, ancak pozoloji hakkında
herhangi bir öneride bulunulmamaktadır. Dimetil fumaratın relapsing-remitting multipl
skleroz endikasyonu için 10 yaş altı çocuklarda kullanımı bulunmamaktadır.
Geriyatrik popülasyon
Dimetil fumarat ile yapılan klinik çalışmalar 55 yaş ve üstündeki hastalarda sınırlıdır ve bu
çalışmalar, genç hastalardan farklı yanıt verip vermediğini belirlemek için yeterli sayıda 65
yaş ve üzeri hasta içermemiştir (bkz. Bölüm 5.2). Etkin maddenin etki şekline dayalı olarak,
yaşlılarda doz ayarlaması gerektirecek hiçbir teorik neden yoktur.
4.3. Kontrendikasyonlar
DİFURAT, etkin maddeye veya Bölüm 6.1’de listelenen yardımcı maddelerden herhangi
birine aşırı duyarlılığı bulunan kişilerde kontrendikedir.
4.4. Özel kullanım uyarıları ve önlemleri
Şiddetli ve uzamış lenfopeni varlığında dimetil fumarat kullanan hastalarda Progresif
Multifokal Lökoensefalopati (PML) vakaları meydana gelmektedir. PML’ye dair ilk
belirti ve semptom görüldüğünde DİFURAT tedavisi hemen durdurulmalı ve uygun
diagnostik değerlendirme yapılmalıdır (bkz. PML altbaşlığı).
Kan/Laboratuvar testleri
Dimetil fumarat ile tedavi edilen hastalarda yapılan klinik araştırmalarda, böbrek fonksiyon
testlerinde değişiklikler görülmüştür (bkz. Bölüm 4.8). Bu değişikliklerin klinik önemi
bilinmemektedir. Böbrek fonksiyonu (örn. kreatinin, kan üre azotu ve idrar tahlili)
değerlendirmelerinin tedaviye başlamadan önce, tedavinin 3. ve 6. ayı sonunda, ardından her
6 ila 12 ayda bir ve klinik olarak gerekli görüldüğünde yapılması önerilir.
Karaciğer enzim artışı (≥3 Üst normal limit (ULN)) ve total bilirubin seviyelerinin yükselmesi
(≥2 ULN) dahil ilaca bağlı karaciğer hasarı, dimetil fumarat tedavisinden
kaynaklanabilmektedir. Başlangıç zamanı hemen, birkaç hafta veya daha uzun bir süre sonra
olabilir. Tedavi sonrası, advers reaksiyonların çözümü gözlemlenmiştir. Klinik olarak
belirtildiği gibi, tedaviye başlamadan önce ve tedavi sırasında serum aminotransferazları (örn.
2/17alanin aminotransferaz (ALT), aspartat aminotransferaz (AST)) ve total bilirubin seviyelerinin
değerlendirilmesi önerilmektedir.
DİFURAT ile tedavi edilen hastalarda şiddetli uzamış lenfopeni gelişebilir (bkz. Bölüm 4.8).
Dimetil fumarat önceden düşük lenfosit sayılarına sahip hastalarda çalışılmamıştır ve bu
hastalar tedavi edilirken dikkatli olunmalıdır. DİFURAT ile tedaviye başlamadan önce
lenfositler de dahil olmak üzere güncel bir tam kan sayımı gerçekleştirilmelidir. Eğer lenfosit
sayısı normal aralığın altında bulunursa, olası nedenlerin ayrıntılı değerlendirilmesi
DİFURAT tedavisine başlamadan önce tamamlanmalıdır.
Tedaviye başladıktan sonra, her 3 ayda bir lenfosit dahil tam kan sayımı yapılmalıdır.
Lenfosit sayısı 6 aydan uzun süredir <0,5x109/L devam eden hastalarda dimetil fumaratın
kesilmesi değerlendirilmelidir. Tedavinin yarar/risk dengesi, diğer mevcut terapötik
seçenekler kapsamında hasta ile tartışılarak yeniden değerlendirilmelidir. Klinik faktörler,
laboratuvar ve görüntüleme araştırmalarının değerlendirilmesi, bu yeniden değerlendirmenin
bir parçası olarak dahil edilebilir. Eğer tedavi, kalıcı lenfosit sayısı <0,5x109/L değerine
rağmen devam edilirse, arttırılmış izlem önerilmektedir (ayrıca PML’deki alt bölüme
bakınız.). Lenfosit sayıları iyileşme görülünceye kadar takip edilmelidir. Düzelme durumunda
alternatif tedavi seçenekleri bulunmadığında, tedavi kesildikten sonra dimetil fumarata
yeniden başlayıp başlanmaması kararı, klinik değerlendirmeye dayandırılmalıdır.
6 aydan daha uzun sure lenfosit sayısı ≥0,5x109/L ve <0,8x109/L olan hastalarda yarar/risk
değerlendirmesi yapılmalıdır.
Manyetik rezonans görüntüleme (MRG)
DİFURAT ile tedaviye başlamadan önce, referans olarak bir başlangıç MRG (genellikle 3 ay
içinde çektirilmiş) bulunmalıdır. İlave MRG taraması ihtiyacı, ulusal ve yerel önerilere göre
değerlendirilmelidir. MRG görüntüleme, PML riskinin arttığı düşünülen hastalarda arttırılmış
izlemin bir parçası olarak düşünülebilir. Klinik olarak PML’den şüphelenilmesi halinde,
acilen tanı amaçlı MRG çekilmelidir.
Progresif Multifokal Lökoensefalopati (PML)
PML vakaları, orta-şiddetli uzamış lenfopeni ortamında dimetil fumarat ve fumaratları içeren
diğer tıbbi ürünler ile meydana gelmektedir. PML, ölümcül olabilen veya ciddi sakatlık ile
sonuçlanabilen John-Cunningham virüsünün (JCV) neden olduğu fırsatçı bir enfeksiyondur.
PML sadece JCV enfeksiyonunun varlığında meydana gelebilir. Eğer JCV testi yapılırsa,
dimetil fumarat ile tedavi edilen hastalarda anti-JCV antikor testinin doğruluğu üzerinde
lenfopeninin etkisinin çalışılmadığı dikkate alınmalıdır. Ayrıca, negatif bir anti-JCV antikor
testinin (normal lenfosit sayısının varlığında) sonradan JCV enfeksiyonunun meydana gelme
ihtimalini ortadan kaldırmadığı göz önünde bulundurulmalıdır.
PML’i düşündüren ilk belirti ya da semptomda, DİFURAT uygulaması durdurulmalı ve
uygun diagnostik değerlendirme yapılmalıdır. PML semptomları, MS relapsına benzer
olabilir. PML ile ilişkilendirilen tipik semptomlar; çeşitli, günden haftaya ilerleyen, vücudun
bir tarafında ilerleyen zayıflık ya da kol ve bacaklarda hantallık, görme bozukluğu ve
düşüncede, hafızada değişiklik ve konfüzyon ve kişilik değişikliklerine yol açan oryantasyon
değişiklikleridir.
3/17İmmünosupresif ya da immünomodülator tedavilerden önce
Hastalar, hastalığı modifiye eden diğer tedavilerden dimetil fumarata geçirildiğinde dimetil
fumaratın etkililik ve güvenliliğini değerlendiren hiçbir çalışma gerçekleştirilmemiştir.
Dimetil fumarat ile tedavi edilen hastalarda PML’in gelişimine önceki immunosupresif
tedavinin katkısı bilinmemektedir. Hastalar, hastalığı modifiye eden diğer tedavilerden
DİFURAT’ a geçirildiğinde, MS’in yeniden aktive olma riskini azaltırken ek bir immün
etkiden kaçınmak için diğer tedavinin etki mekanizması ve yarı ömrü değerlendirilmelidir.
Tam kan sayımı, DİFURAT’ a başlamadan önce ve tedavi süresince düzenle olarak
önerilmektedir (Kan/laboratuar testleri bölümüne bakınız).
DİFURAT, genellikle interferon ya da glatiramer asetatın kesilmesinden sonra hemen
başlanabilir.
Şiddetli böbrek ve karaciğer yetmezliği
Dimetil fumarat şiddetli böbrek veya şiddetli karaciğer yetmezliği olan hastalarda
çalışılmamıştır. Dolayısıyla, bu hastalarda dikkatli kullanılmalıdır (bkz. Bölüm 4.2).
Şiddetli aktif gastrointestinal hastalık
Dimetil fumarat şiddetli aktif gastrointestinal hastalığı olan hastalarda çalışılmamıştır.
Dolayısıyla, bu hastalarda dikkatli kullanılmalıdır.
Kızarma
Klinik çalışmalarda, dimetil fumarat ile tedavi edilen hastaların %34’unde kızarma meydana
gelmiştir. Kızarma deneyimleyen hastaların çoğunda bu durum hafif veya orta şiddetlidir.
Sağlıklı gönüllü çalışmalarından elde edilen veriler, dimetil fumarata bağlı kızarıklığın
muhtemelen prostaglandin aracılı olduğunu göstermektedir. 75 mg enterik kaplı olmayan
asetilsalisilik asit ile kısa süreli tedavi, tahammül edilemeyen kızarmadan etkilenen hastalarda
yararlı olabilir (bkz. Bölüm 4.5). İki sağlıklı gönüllü çalışmasında, dozlama periyodu boyunca
kızarma oluşumu ve şiddeti azalmıştır.
Klinik çalışmalarda, dimetil fumarat ile tedavi edilen toplam 2,560 hastanın 3’ü aşırı
duyarlılık veya anafilaktoid reaksiyonlar olması muhtemel olan şiddetli kızarıklık
semptomları deneyimlemiştir. Bu olaylar yaşamı tehdit edici değildir; ancak hospitalizasyona
yol açmıştır. Hekimler ve hastalar şiddetli kızarma reaksiyonunun olması halinde bu ihtimale
karşı dikkatli olmalıdırlar (bkz. Bölüm 4.2, 4.5. ve 4.8).
Anafilaktik reaksiyonlar
Pazarlama sonrası deneyimde dimetil fumarat uygulamasını takiben anafilaksi / anafilaktoid
reaksiyon vakaları bildirilmiştir. Semptomlar dispne, hipoksi, hipotansiyon, anjiyoödem,
döküntü veya kaşıntıyı içerebilmektedir. Dimetil fumarat kaynaklı anafilaksinin mekanizması
bilinmemektedir. Reaksiyonlar genellikle ilk dozdan sonra meydana gelir, ancak tedavi
sırasında herhangi bir zamanda da meydana gelebilir. Bu reaksiyonlar ciddi ve hayatı tehdit
edici olabilir. Eğer anafilaksi belirtileri veya semptomları varsa, hastalara DİFURAT’ ı
kullanmayı bırakmaları ve hemen tıbbi yardım almaları konusunda bilgi verilmelidir. Tedavi
yeniden başlatılmamalıdır (bkz. Bölüm 4.8).
Enfeksiyonlar
Faz III plasebo-kontrollü çalışmalarda, dimetil fumarat veya plasebo ile tedavi edilen
hastalarda enfeksiyonların insidansı (%60’a %58) ve ciddi enfeksiyonların insidansı (%2’ye
4/17%2) sırasıyla benzerdir. Ancak dimetil fumarat immünomodülatör özellikleri nedeniyle
(Bölüm 5.1’e bakınız), eğer hastada ciddi bir enfeksiyon gelişirse, DİFURAT tedavisinin
askıya alınması düşünülmeli ve tedaviye yeniden başlamadan önce yararlar ve riskler yeniden
değerlendirilmelidir. DİFURAT alan hastalar, enfeksiyon semptomlarını bir doktora
bildirmeleri konusunda bilgilendirilmelidir. Ciddi enfeksiyonları olan hastalar, enfeksiyon(lar)
ortadan kalkana kadar DİFURAT tedavisine başlamamalıdır.
Lenfosit sayıları <0,8x109/L veya <0,5x109/L olan hastalarda ciddi enfeksiyon insidansı artışı
gözlenmemiştir. (bkz. Bölüm 4.8). Eğer tedaviye orta-ciddi uzamış lenfopeni varlığında
devam edilirse, Progresif Multifokal Lokoensefalopati (PML) dahil fırsatçı bir enfeksiyon
riski göz ardı edilemez (bkz. Bölüm 4.4 alt bölüm PML).
Tedaviye başlama
Kızarma ve gastrointestinal advers reaksiyonların meydana gelmesini azaltmak için
DİFURAT tedavisine kademeli olarak başlanmalıdır (bkz. Bölüm 4.2).
4.5. Diğer tıbbi ürünler ile etkileşimler ve diğer etkileşim şekilleri
Dimetil fumarat antineoplastik veya immünosüpresif tedavi kombinasyonları ile
çalışılmamıştır ve dolayısıyla, eşzamanlı uygulama sırasında dikkatli olunmalıdır. Multipl
skleroz klinik çalışmalarında, kısa süreli intravenoz kortikosteroidler ile relapsların eşzamanlı
tedavisi klinik açıdan anlamlı bir enfeksiyon artışı ile ilişkilendirilmemiştir.
Ulusal aşılama programlarına göre inaktif aşıların DİFURAT tedavisi sırasında eş zamanlı
uygulanması düşünülebilir. Relapsing remitting multipl sklerozu olan toplam 71 hastayı
kapsayan bir klinik çalışmada, en az altı aydır (n=38) günde iki kere dimetil fumarat 240 mg
ya da en az üç aydır (n=33) pegile olmayan interferon alan hastalarda, tetanoz toksoid (recall
antijen) ve konjuge meningokokal C polisakkarit aşısına (neoantigen) benzer bir bağışıklık
tepkisi kurulurken (aşılama titresinden sonraya kadar ≥2 kat artışı olarak tanımlanır) , konjuge
edilmemiş 23 valanslı pnömokokal polisakarit aşısının (T hücresinden bağımsız antijen) farklı
serotiplerine karşı bağışıklık tepkisi her iki tedavi grubunda da değişmiştir. Her iki tedavi
grubunda çok az hastada, üç aşıya karşı antikor titresinde en az 4 kat ve daha fazla artış olarak
tanımlanan pozitif bir immün yanıt elde edilmiştir. Tetanoz toksoidine ve pnömokok serotip 3
polisakkarite karşı yanıtta küçük sayısal farklar pegile interferon lehine not edilmiştir.
Dimetil fumarat alan hastalarda canlı atenüe aşıların etkililiği ve güvenliliği hakkında klinik
veri bulunmamaktadır. Canlı aşılar artmış bir klinik enfeksiyon riski taşıyabilir ve istisnai
durumlarda, bireyin aşılanmamasının oluşturacağı risk bu potansiyel riske göre ağır
basmadıkça, dimetil fumarat ile tedavi edilen hastalara verilmemelidir.
DİFURAT tedavisi sırasında, diğer fumarik asit türevlerinin (topikal veya sistemik) birlikte
kullanımından kaçınılmalıdır.
İnsanlarda, dimetil fumarat sistemik dolaşıma ulaşmadan önce esterazlar tarafından büyük
ölçüde metabolize edilmektedir. Sonraki metabolizma, sitokrom P450 (CYP) sistemine dahil
olmadan trikarboksilik asit siklusu üzerinden meydana gelmektedir. Potansiyel ilaç etkileşim
riskleri, in vitro CYP-inhibisyon ve indüksiyon çalışmaları, bir p-glikoprotein çalışması ya da
dimetil fumarat ve monometil fumaratın (dimetil fumaratın primer bir metaboliti) proteine
bağlanma çalışmalarından belirlenmemiştir.
5/17Multipl sklerozu olan hastalarda yaygın olarak kullanılan tıbbi ürünler, intramüsküler
interferon beta-1a ve glatiramer asetat, dimetil fumarat ile potansiyel etkileşimler için klinik
olarak test edilmiştir ve dimetil fumaratın farmakokinetik profilini değiştirmemiştir.
Sağlıklı gönüllü çalışmalarından elde edilen veriler, dimetil fumarata bağlı kızarmanın
muhtemelen prostaglandin aracılı olduğunu göstermektedir. Sağlıklı gönüllülerde yapılan iki
çalışmada, dimetil fumarattan 30 dakika önce, sırası ile 4 gün ve 4 hafta boyunca dozlanan
325 mg (veya eşdeğeri) enterik kaplı olmayan asetilsalisilik asitin uygulanması, dimetil
fumaratın farmakokinetik profilini değiştirmemiştir. Asetilsalisilik asit tedavisi ile ilişkili
potansiyel riskler, Relapsing Remitting MS hastalarında dimetil fumarat ile eşzamanlı
uygulama yapılmadan önce düşünülmelidir. Asetilsalisilik asitin uzun süreli (> 4 hafta)
sürekli kullanımı araştırılmamıştır (bkz. Bölüm 4.4 ve 4.8).
Nefrotoksik tıbbi ürünler (örn. aminoglikozidler, diüretikler, nonsteroidal anti-inflamatuar
ilaçlar veya lityum), DİFURAT alan hastalarda renal advers reaksiyon (örn. proteinüri bkz.
Bölüm 4.8) potansiyelini arttırabilir (bkz. Bölüm 4. Kan/Laboratuvar testleri).
Orta miktarda alkol tüketimi dimetil fumarata maruziyeti değiştirmemiştir ve advers
reaksiyonlarda bir artışla ilişkilendirilmemiştir. Alkol gastrointestinal advers reaksiyonların
sıklığını arttırabileceği için, DİFURAT’ ı aldıktan sonra bir saat içinde yüksek miktarlarda
sert alkollü içkilerin (alkol hacmi %30’un üzerinde olan) tüketilmesinden kaçınılmalıdır.
İn vitro CYP indüksiyon çalışmaları, dimetil fumarat ve oral kontraseptifler arasında bir
etkileşim göstermemiştir. Dimetil fumarat ile kombine oral bir kontraseptifin (norgestimate ve
etinil estradiol) birlikte uygulandığı in vivo bir çalışmada, oral kontraseptif kullanımı ile
ilişkili herhangi bir değişiklik ortaya çıkmamıştır. Diğer progestojenleri içeren oral
kontraseptiflerle herhangi bir etkileşim çalışması yapılmamıştır ancak bunların maruziyetinde
dimetil fumaratın etkisi beklenmemektedir.
Özel popülasyonlara ilişkin ek bilgiler
Pediyatrik popülasyon:
Etkileşim çalışmaları sadece yetişkinlerde yapılmıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Dimetil fumaratın çocuk doğurma potansiyeli bulunan kadınlarda kullanımına ilişkin yeterli
veri mevcut değildir.
DİFURAT gebelik sırasında ve uygun kontrasepsiyon yöntemlerini kullanmayan çocuk
doğurma potansiyeline sahip kadınlarda önerilmemektedir (bkz. Bölüm 4.5).
Gebelik dönemi:
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
Bölüm 5.3). İnsanlara yönelik potansiyel risk bilinmemektedir.
Dimetil fumaratın gebe kadınlarda kullanımına ilişkin yeterli veri mevcut değildir.
6/17DİFURAT gebelikte yalnızca gerekli olduğunda ve beklenen yararın fetüse olan potansiyel
zarardan daha fazla olması durumunda kullanılmalıdır.
Laktasyon dönemi:
Dimetil fumaratın veya metabolitlerinin insan sütü ile atılıp atılmadığı bilinmemektedir. Yeni
doğanlar/infantlar için risk göz ardı edilemez. Emzirmenin durdurulup durdurulmayacağına
ya da DİFURAT tedavisinin durdurulup durdurulmayacağına/tedaviden kaçınılıp
kaçınılmayacağına ilişkin karar verilirken, emzirmenin çocuk açısından faydası ve DİFURAT
tedavisinin emziren anne açısından faydası dikkate alınmalıdır.
Üreme yeteneği/Fertilite:
Dimetil fumaratın insanlarda fertilite üzerine etkilerine dair hiçbir veri bulunmamaktadır.
Klinik öncesi çalışmalardan elde edilen veriler, dimetil fumaratın fertiliteyi azaltma riskinin
olduğunu düşündürmemektedir (bkz. Bölüm 5.3).
4.7. Araç ve makine kullanımı üzerindeki etkiler
Dimetil fumaratın araç ve makine kullanma yetisi üzerinde etkisi yoktur veya ihmal edilebilir
düzeydedir. Dimetil fumaratın araç ve makine kullanma yetisi üzerine hiçbir çalışma
yürütülmemiştir ancak klinik çalışmalarda bu yetiye potansiyel etkisi olan dimetil fumarat ile
ilişkili hiçbir etki gözlenmemiştir.
4.8. İstenmeyen etkiler
Güvenlilik profilinin özeti
Dimetil fumarat ile tedavi edilen hastalarda en yaygın advers reaksiyonlar (insidans ≥%10);
kızarma ve gastrointestinal rahatsızlıklardır (ishal, bulantı, karın ağrısı, üst karın ağrısı).
Kızarma ve gastrointestinal rahatsızlıklar, tedavi sırasında erken dönemlerde başlama eğilimi
gösterir (en çok ilk bir ay içinde). Kızarma ve gastrointestinal rahatsızlıklar yaşayan
hastalarda, bu olaylar DİFURAT tedavisi boyunca aralıklarla meydana gelmeye devam
edebilir. Dimetil fumarat ile tedavi edilen hastalarda, tedaviyi bırakmaya yol açan en yaygın
şekilde bildirilen advers reaksiyonlar (insidans>%1); kızarıklık (%3) ve gastrointestinal
rahatsızlıklardır (%4).
Plasebo-kontrollü ve kontrolsüz klinik çalışmalarda, toplam 2468 hasta dimetil fumarat
kullanmış ve bu hastalar toplamda 3588 kişi-yılına eşdeğer genel bir maruziyetle 4 yıla kadar
takip edilmiştir. Yaklaşık olarak 1056 hasta, 2 yıldan daha uzun süre dimetil fumarat ile
tedaviye devam etmiştir. Kontrolsüz klinik çalışmalardan elde edilen deneyimler, plasebo-
kontrollü klinik çalışmalardaki deneyimler ile uyumlu bulunmuştur.
Dimetil fumarata karşı plasebo ile tedavi edilen hastalarda daha sık bildirilen advers
reaksiyonlar aşağıdaki tabloda sunulmaktadır. Bu veriler, dimetil fumarat ile tedavi edilen
toplam 1529 hastanın yer aldığı ve 2371 kişi-yılının genel maruziyet ile 24 aya kadar süren 2
pivotal Faz 3 plasebo-kontrollü, çift kör klinik çalışmadan elde edilmiştir (bkz. Bölüm 5.1).
Aşağıdaki tabloda sunulan sıklıklar, günde iki kez 240 mg dimetil fumarat ile tedavi edilen
769 hastaya ve plasebo ile tedavi edilen 771 hastaya göre belirlenmiştir.
Advers reaksiyonlar, MedDRA Sistem Organ Sınıfı altında MedDRA tercih edilen terimlere
göre belirtilmiştir. Advers reaksiyonların insidansı aşağıdaki kategorilere göre ifade
edilmektedir:
7/17• Çok yaygın (>1/10)
• Yaygın (>1/100 ila <1/10)
• Yaygın olmayan (>1/1.000 ila <1/100)
• Seyrek (≥1/10.000 ila <1/1.000)
• Çok seyrek (<1/10.000)
• Bilinmiyor (eldeki verilerden hareketle tahmin edilemiyor).
MedDRA SOC Advers reaksiyon Görülme sıklığı kategorisi
Gastroenterit Yaygın
Enfeksiyonlar ve
Progresif multifokal
enfestasyonlar Bilinmiyor
lökoensefalopati (PML)1
Lenfopeni Yaygın
Kan ve lenf sistemi
Lökopeni Yaygın
hastalıkları
Trombositopeni Yaygın olmayan
Aşırı duyarlılık Yaygın olmayan
Anafilaksi1 Bilinmiyor
Bağışıklık sistemi Dispne1 Bilinmiyor
hastalıkları Hipoksi1 Bilinmiyor
Hipotansiyon1 Bilinmiyor
Anjiyoödem1 Bilinmiyor
Sinir sistemi hastalıkları Yanma hissi Yaygın
Kızarıklık Çok yaygın
Vasküler hastalıklar
Ateş basması Yaygın
Diyare Çok yaygın
Bulantı Çok yaygın
Üst karın ağrısı Çok yaygın
Karın ağrısı Çok yaygın
Gastrointestinal hastalıklar
Kusma Yaygın
Dispepsi Yaygın
Gastrit Yaygın
Gastrointestinal bozukluk Yaygın
Artmış aspartat
Yaygın
aminotransferaz
Hepato-bilier Artmış alanin
Yaygın
hastalıklar aminotransferaz
İlacın indüklediği karaciğer
Bilinmiyor
hasarı
Kaşıntı Yaygın
Deri ve deri altı doku
Döküntü Yaygın
hastalıkları
Eritem Yaygın
Böbrek ve idrar yolu
Proteinüri Yaygın
hastalıkları
8/17Genel bozukluklar ve
uygulama bölgesine ilişkin Sıcaklık hissi Yaygın
hastalıklar
İdrarda ölçülen ketonlar Çok yaygın
Laboratuvar bulguları İdrarda mevcut Albumin Yaygın
Beyaz küre sayısında düşüş Yaygın
1Yalnızca pazarlama sonrası deneyimler sırasında türetilmiş advers reaksiyonlar
Seçilen advers reaksiyonların tanımlanması
Kızarma
Plasebo-kontrollü çalışmalarda, plaseboya kıyasla dimetil fumarat tedavisi alan hastalarda
kızarmanın (%4’e karşı %34) ve ateş basmasının (%2’ye karşı %7) insidansı artmıştır.
Kızarma, çoğunlukla kızarma veya ateş basması olarak tanımlanır; ancak başka olayları da
içerebilir (örn. sıcaklık, kızarıklık, kaşıntı ve yanma hissi). Kızarma olayı tedavinin erken
dönemlerinde başlama eğilimi gösterir (en çok ilk bir ay içinde) ve kızarma deneyimleyen
hastalarda, bu durum dimetil fumarat tedavisi boyunca aralıklarla meydana gelmeye devam
edebilir. Kızarma yaşayan hastaların çoğunluğu kızarma olayını hafif veya orta şiddette
yaşamıştır. Genel olarak, dimetil fumarat ile tedavi edilen hastaların %3’ü kızarıklık
nedeniyle tedaviyi sonlandırmıştır. Yaygın eritem, döküntü ve/veya kaşıntı ile karakterize
olan ciddi kızarıklık insidansı, dimetil fumarat ile tedavi edilen hastaların %1’inden daha
azında görülmüştür (bkz. Bölüm 4.2, 4.4. ve 4.5).
Gastrointestinal
Gastrointestinal olayların insidansı, (örn. ishal [%10’a karşı %14], bulantı [%9’a karşı %12],
üst karın ağrısı [%6’ya karşı %10], karın ağrısı [%4’e karşı %9], kusma [%5’e karşı %8] ve
dispepsi [%3’e karşı %5]) sırasıyla plaseboya kıyasla dimetil fumarat ile tedavi edilen
hastalarda artmıştır. Gastrointestinal olaylar tedavinin erken dönemlerinde başlama eğilimi
gösterir (en çok ilk bir ay içinde) ve gastrointestinal olayları deneyimleyen hastalarda bu
olaylar dimetil fumarat tedavisi boyunca aralıklarla meydana gelmeye devam edebilir.
Gastrointestinal olayları deneyimleyen hastaların çoğunluğunda bunlar genellikle hafif veya
orta şiddettedir. Dimetil fumarat ile tedavi edilen hastaların %4’ü, gastrointestinal olaylara
bağlı olarak tedaviyi sonlandırmıştır. Gastroenterit ve gastrit de dahil olmak üzere, ciddi
gastrointestinal olayların insidansı dimetil fumarat ile tedavi edilen hastaların %1’inde
görülmüştür (bkz. Bölüm 4.2).
Karaciğer fonksiyonları
Plasebo-kontrollü çalışmalardan elde edilen verilere dayanarak, yükselmeler gözlenen
hastaların çoğunda, hepatik transaminazlar üst normal limitinin (ULN) 3 katından daha az
olarak saptanmıştır. Dimetil fumarat ile tedavi edilen hastalarda, hepatik transaminaz
yükselmelerinin plaseboya göre artmış insidansı, en çok tedavinin ilk 6 ayında gözlenmiştir.
Alanin aminotransferaz ve aspartat aminotransferazın üst normal limitin 3 katından fazla
yükselmesi, sırasıyla plasebo ile tedavi edilen hastaların %5 ve %2’sinde ve dimetil fumarat
ile tedavi edilen hastaların %6 ve %2’sinde görülmüştür. Yükselen karaciğer
transaminazlarına bağlı olarak ilacın kesilmesi %1’den düşüktür ve dimetil fumarat veya
plasebo ile tedavi gören hastalarda benzerdir. Normal üst sınırın 2 katından fazla olan total
bilirubin yükselmesi ile birlikte normal üst sınırın 3 katından fazla olan transaminaz
yükselmeleri plasebo kontrollü çalışmalarda gözlenmemiştir.
9/17Karaciğer enzimlerinin yükselmesi ve ilaca bağlı karaciğer hasarı vakaları (toplam bilirubinin
üst normal limitin (ULN) >2 katı kadar yükselme ile eş zamanlı, üst normal limitin (ULN) >3
katı transaminaz yükselmesi), pazarlama sonrası deneyimde dimetil fumarat uygulamasını
takiben bildirilmiştir ve tedavisinin kesilmesi ile çözümlenmiştir.
Lenfopeni
Plasebo-kontrollü çalışmalarda, çoğu hasta (>%98) tedaviye başlamadan önce normal lenfosit
değerlerine sahiptir. Dimetil fumarat ile tedavi edildiğinde ortalama lenfosit sayıları sonradan
meydana gelen bir plato düzeyi ile ilk bir yıl azalmıştır. Ortalama olarak, lenfosit sayıları,
başlangıç değerinin yaklaşık %30’u azalmıştır. Ortalama ve medyan lenfosit sayıları normal
sınırlar dahilinde kalmıştır. Plasebo ile tedavi edilen hastaların <%1’inde ve dimetil fumarat
ile tedavi edilen hastaların %6’sında, 0,5x109/l’den daha az lenfosit sayıları gözlenmiştir.
Plasebo ile tedavi edilen hastaların hiçbirinde 0,2x109/l’den daha az lenfosit sayısı
gözlenmezken, dimetil fumarat ile tedavi edilen 1 hastada gözlenmiştir.
Klinik çalışmalarda (hem kontrollü hem de kontrolsüz), en az 6 ay boyunca hastaların
%9’unun lenfosit sayısı ≥0,5x109/L ve <0,8x109/L’dı; hastaların %2’si en az 6 ay <0,5x109/L
deneyimlemiştir ve bu grupta tedavi devam ederken lenfosit sayısı çoğunlukla <0,5x109/L
kalmıştır.
PML, orta-ciddi uzamış lenfopeni ortamında görülmüştür bkz. Bölüm 4.4).
Laboratuvar anomalileri
Plasebo-kontrollü çalışmalarda, üriner keton ölçümü (1+ veya daha yüksek) plaseboya (%10)
kıyasla dimetil fumarat ile tedavi edilen hastalarda (%45) daha yüksektir. Klinik çalışmalarda
hiçbir istenmeyen klinik sonuç gözlenmemiştir.
Plaseboya kıyasla dimetil fumarat ile tedavi edilen hastalarda 1,25-dihidroksivitamin D
düzeyleri azalmıştır (2 yılda başlangıca göre medyan yüzde azalma; sırasıyla %15 ve %25) ve
plaseboya kıyasla dimetil fumarat ile tedavi edilen hastalarda paratiroid hormon (PTH)
düzeyleri artmıştır (2 yılda başlangıca göre medyan yüzde artış; sırasıyla %15 ve %29). Her
iki parametre için ortalama değerler normal aralık dahilinde kalmıştır.
Tedavinin ilk 2 ayında ortalama eozinofil sayılarında geçici bir artış görülmüştür.
Pediyatrik popülasyon
18 yaşın altındaki multipl sklerozlu pediyatrik hastalarda dimetil fumaratın güvenliği henüz
belirlenmemiştir. RRMS’li 13-17 yaş arası pediyatrik hastada yapılan 24 haftalık küçük, açık
uçlu, kontrolsüz bir çalışmada (7 gün boyunca günde iki kez 120 mg, ardından tedavinin geri
kalanı için günde iki kez 240 mg; güvenlik popülasyonu, n = 22), elde edilen güvenlik profili
erişkin hastalardakiler ile benzerlik göstermektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
10/174.9. Doz aşımı ve tedavisi
Dimetil fumarat ile doz aşımı vakaları bildirilmiştir. Bu vakalarda tanımlanan semptomlar,
dimetil fumaratın bilinen advers reaksiyon profili ile uyumludur. Dimetil fumaratın
eliminasyonunu arttırmak için bilinen terapötik bir müdahale yoktur ve bilinen bir antidot
bulunmamaktadır. Doz aşımı durumunda, klinik olarak belirtildiği gibi semptomatik
destekleyici tedaviye başlanması önerilmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antineoplastik ve İmmünomodülatör Ajanlar
ATC kodu: L04AX07
Etki mekanizması
Multipl sklerozda, dimetil fumarat tarafından sergilenen terapötik etki mekanizması tam
olarak anlaşılamamıştır. Klinik öncesi çalışmalar, dimetil fumaratın farmakodinamik
yanıtlarının esas olarak Nükleer faktör (eritroid-derived 2)-like 2 (Nrf2) transkripsiyon
yolağının aktivasyonu aracılığıyla gerçekleştiğini göstermektedir. Dimetil fumaratın,
hastalarda Nrf2-bağımlı antioksidan genlerini regüle ettiği gösterilmiştir (örn. NAD(P)H
dehidrojenaz, kinon 1; [NQO1]).
Farmakodinamik etkiler
İmmün sistem üzerine etkiler
Klinik öncesi ve klinik çalışmalarda, dimetil fumarat anti-inflamatuar ve immünomodülator
özellikler göstermiştir. Dimetil fumarat ve dimetil fumaratın primer metaboliti monometil
fumarat, klinik öncesi modellerde inflamatuvar uyaranlara yanıt olarak immün hücre
aktivasyonunu ve sonrasında meydana gelen pro-inflamatuvar sitokinlerin salınımını
azaltmıştır. Psoriasisi olan hastalarda yapılan klinik çalışmalarda, dimetil fumarat pro-
inflamatuar sitokin profillerinin (T 1, T 17) down-regülasyonu ile lenfosit fenotiplerini
H H
etkilemiş ve anti-inflamatuar üretimine (T 2) eğilim göstermiştir. Dimetil fumarat, multiple
H
inflamatuar ve nöroinflamatuar hasar modelinde terapötik aktivite göstermiştir. MS hastalarda
faz 3 çalışmalarda, dimetil fumarat ile tedavi, ortalama lenfosit sayıları sonrasında meydana
gelen bir plato ile ilk bir yılda başlangıç değerinin ortalama olarak yaklaşık %30’u oranında
azalma göstermiştir.
Klinik etkililik ve güvenlilik
Relapsing-remitting multipl sklerozlu (RRMS) hastalar ile iki adet, 2 yıllık, randomize, çift
kör, plasebo kontrollü çalışma [1234 hasta ile Çalışma 1 (DEFINE) ve 1417 hasta ile Çalışma
2 (CONFIRM)] yapılmıştır. Progresif MS sergileyen hastalar bu çalışmalara dahil
edilmemiştir. Etkililik (bkz. aşağıdaki tablo) ve güvenlilik, randomizasyondan önceki bir
yıllık süreçte en az 1 relaps deneyimleyen veya randomizasyondan önce altı haftada en az bir
gadolinyum-tutan (Gd+) lezyon geliştirerek bir beyin Manyetik Rezonans Görüntülemesi
(MRG) yapılan hastaları kapsayan 0’dan 5’e değişen Genişletilmiş Özürlülük Durum Ölçeği
(EDSS) skorlu hastalarda kanıtlanmıştır. Çalışma 2, glatiramer asetatın referans karşılaştırıcısı
olarak değerlendirici bir kör (örn. tedavi çalışmasının sonuçlarını değerlendiren çalışma
hekimi/araştırmacı körleştirilmiştir) içermiştir.
Çalışma 1’de, hastalar şu özellikleri sergilemiştir: yaş 39, hastalık süresi 7,0 yıl, EDSS skoru
2,0. Buna ek olarak, hastaların %16’sı EDSS skoru>3,5’dir ve %28’i önceki yıl en az 2 relaps
geçirmiş ve %42’si önceden başka onaylı MS tedavileri almıştır. MRG kohortunda, çalışmaya
11/17giren hastaların %36’sında başlangıçta Gd+ lezyonları mevcuttur ortalama Gd+ lezyon sayısı
1,4).
Çalışma 2’de, hastalar şu özellikleri sergilemiştir: yaş 37, hastalık süresi 6,0 yıl, EDSS skoru
2,5. Buna ek olarak, hastaların %17’si EDSS skoru >3,5’dir ve %32’si önceki yıl en az 2
relaps geçirmiş ve %30’u önceden başka onaylı MS tedavileri almıştır. MRG kohortunda,
çalışmaya giren hastaların %45’inde başlangıçta Gd+ lezyonları mevcuttur (ortalama Gd+
lezyon sayısı 2.4).
Plaseboyla karşılaştırıldığında, dimetil fumarat ile tedavi edilen hastalarda şu değerlerde
klinik açıdan anlamlı ve istatistiksel açıdan önemli bir azalma gözlenmiştir: Çalışma 1’de
primer sonlanım noktası, 2 yılda relaps yapan hasta oranı ve Çalışma 2’de primer sonlanım
noktası, 2 yılda yıllık relaps oranı.
Çalışma 2’de; glatiramer asetat ve plasebo için yıllık relaps oranı, onaylanmış kısa ürün
bilgisi ve kullanma talimatına uygun olarak %29’luk bir azalmaya karşılık gelecek şekilde,
sırasıyla 0,286 ve 0,401 olarak belirlenmiştir.
DEFINE CONFIRM
Dimetil Dimetil
fumarat fumarat
Glatiramer
Plasebo günde Plasebo günde
asetat
iki kez iki kez
240 mg 240 mg
Klinik Sonlanım Noktalarıa
Hasta sayısı 408 410 363 359 350
Yıllık relaps oranı 0,364 0,172*** 0,401 0,224*** 0,286*
İnsidans yoğunluk oranı 0,47 0,56 0,71
(%95 Cl) (0,37,0,61) (0,42,0,74) (0,55,0,93)
Relaps oranı 0,461 0,270*** 0,410 0,291 ** 0,321 **
0,51 0,66 0,71
Risk oranı (%95 Cl)
(0,40, 0,66) (0,51, 0,86) (0,55, 0,92)
12 haftalık doğrulanmış
0,271 0,164 ** 0,169 0,128# 0,156#
engellilik progresyon oranı
Risk oranı 0,62 0,79 0,93
(%95 Cl) (0,44, 0,87) (0,52, 1,19) (0,63, 1,37)
24 haftalık doğrulanmış
0,169 0,128# 0,125 0,078# 0,108#
engellilik progresyon oranı
Risk oranı 0,77 0,62 0,87
(%95 Cl) (0,52,1,14) (0,37,1,03) (0,55,1,38)
MRG Sonlanım Noktalarıb
Hasta sayısı 165 152 144 147 161
2 yılda yeni gelişen veya
gelişmekte olan T2 16,5 3,2 19,9 5,7 9,6
lezyonlarının ortalama (medyan) (7,0) (1,0)*** (11,0) (2,0)*** (3,0)***
sayısı
Ortalama lezyon oranı 0,15 0,29 0,46
(%95 Cl) (0,10,0,23) (0,21,0,41) (0,33,0,63)
12/172 yılda Gd lezyonların ortalama 1,8 0,1 2,0 0,5 0,7
(medyan) sayısı (0) (0)*** (0,0) (0,0)*** (0,0)**
Risk oranı 0,10 0,26 0,39
(%95 Cl) (0,05,0,22) (0,15,0,46) (0,24,0,65)
2 yılda yeni T1 hipointens
5,7 2,0 8,1 3,8 4,5
lezyonlarının ortalama
(2,0) (1,0)*** (4,0) (1,0)*** (2,0)**
(medyan) sayısı
Lezyon ortalama oranı 0,28 0,43 0,59
(%95 Cl) (0,20, 0,39) (0,30, 0,61) (0,42, 0,82)
a Klinik sonlanım noktalarının bütün analizleri tedaviye gönüllü hastalarda yapılmıştır; bMRG
analizlerinde MRG kohortu kullanılmıştır
* P-değeri<0,05; **P-değeri<0,01; ***P-değeri<0,0001; #istatistiksel açıdan anlamlı değil
Yüksek hastalık aktivitesi gösteren hastalarda etkililik
- 3 aylık uzamış özürlülük progresyonuna kadar geçen zamana etkisi net bir şekilde
belirlenmemişken, yüksek hastalık aktivitesine sahip bir hasta alt grubunda relapslar
üzerine uygun bir tedavi etkisi gözlenmiştir. Çalışmaların dizaynı nedeni ile, yüksek
hastalık aktivitesi aşağıdaki şekilde tanımlanmıştır:
- Bir yılda 2 veya daha fazla relaps yaşayan ve beyin MRG’sinde bir veya daha fazla Gd
tutan lezyon gösteren hastalar (DEFINE’da n=42; CONFIRM’da n=51) veya
- Tedavi sırasında önceki yıl en az 1 relaps yaşayan ve kraniyal MRG’de en az 9 T2-
hiperintens lezyonu veya en az 1 Gd-tutan lezyonu olan, tam ve yeterli bir beta-interferon
tedavisine (en az bir yıllık tedavi) yanıt vermemiş olan hastalar veya önceki 2 yıla kıyasla
son bir yılda relaps oranı aynı kalan veya artan hastalar (DEFINE’da n=177;
CONFIRM’da n=141).
Pediyatrik popülasyon
Dimetil fumarat, 13-17 yaş arası (14 yaş ve altı 4 hasta) RRMS'li 22 pediyatrik hastada
yapılan prospektif, açık uçlu kontrolsüz bir çalışmada değerlendirilmiştir. Hastalar, dimetil
fumaratı, günde iki kez 120 mg olacak şekilde 7 gün, bunu takip eden sürede günde iki kez
240 mg olacak şekilde 24 hafta boyunca kullanmıştır. Yeni gelişen veya gelişmekte olan T2
hiperintens lezyonların medyan (ortalama) sayısı, 8 haftalık ön tedavi değerlendirme
süresinde 2’den, tedavi süresinin son 8 haftasında 0’a değişmiştir (Medyan değişimi -2,
n=16). Bu veriler, çalışma dizaynının limitleri (kontrol kolu yoktur, doz öncesine karşı doz
sonrası karşılaştırması) açısından dikkatlice değerlendirilmelidir. (bkz. Bölüm 4.2).
5.2. Farmakokinetik özellikler
Oral olarak uygulanan dimetil fumarat esterazlar tarafından presistemik olarak hızlıca
hidrolize uğrar ve aktif olan monometil fumarat adlı primer metabolitine dönüştürülür.
Dimetil fumarat, oral olarak alınmasından sonra plazmada ölçülemez. Bu nedenle dimetil
fumarat ile ilgili tüm farmakokinetik analizler plazma monometil fumarat
konsantrasyonlarıyla gerçekleştirilmiştir. Farmakokinetik veriler, multipl sklerozlu ve sağlıklı
gönüllülerden oluşan deneklerden elde edilmiştir.
Emilim:
Monometil fumaratın T değeri 2 ila 2.5 saattir. DİFURAT, gastrorezistan sert kapsül,
maks
enterik bir kaplama tarafından korunan minitabletler içerdiğinden, emilim kapsüller mideyi
terk edene kadar başlamaz (genellikle 1 saatten az). Günde iki kez yiyeceklerle birlikte alınan
13/17240 mg’ın ardından, multipl sklerozlu deneklerde medyan pik (C ) 1.72 mg/l ve genel eğri
maks
altındaki alan (EAA) maruziyet 8.02 saat.mg/l olmuştur. Genel olarak, çalışılan doz aralığında
(120 mg ila 360 mg) C ve EAA, yaklaşık olarak dozla orantılı şekilde artmıştır. Multipl
maks
sklerozlu hastalarda, iki 240 mg’lık doz bir günlük doz rejimi olarak 4 saat arayla günde üç
kez uygulanmıştır. Bu durum, hiçbir güvenlik önlemi olmaksızın günde iki kez uygulanan
dozlamaya kıyasla %12’lik medyan C ’ında bir artış sağlayarak maruziyetin minimum
maks
birikimi ile sonuçlanmıştır (günde üç kez yapılan uygulama için 1.93 mg/l’ye karşı, günde iki
kez yapılan uygulama için 1.72 mg/l).
Yiyecek, dimetil fumaratın maruziyeti üzerine klinik açıdan bir etki göstermemektedir.
Bununla birlikte, DİFURAT kızarma veya gastrointestinal advers olaylar ile ilgili gelişmiş
tolerabilite nedeni ile yiyeceklerle birlikte alınmalıdır (bkz. Bölüm 4.2).
Dağılım:
240 mg dimetil fumaratın oral yolla alınmasının ardından görülen dağılım hacmi 60 L ve 90 L
arasında değişmektedir. Monometil fumaratın insan plazma proteinine bağlanma oranı
genelde %27 ile %40 arasındadır.
Biyotransformasyon:
İnsanlarda, dimetil fumarat büyük ölçüde metabolize olup %0.1’den azı idrarda değişmemiş
olarak atılmaktadır. Dimetil fumarat, sistemik dolaşıma ulaşmadan önce ilk olarak
gastrointestinal kanal, kan ve dokularda bulunan esterazlarla metabolize olur. Başka bir
metabolizma, sitokrom P450 (CYP) sisteminin dahil olmadığı, trikarboksilik asit döngüsü
aracılığı ile meydana gelmektedir. Tek bir 240 mg 14C-dimetil fumarat dozu ile yapılan
çalışmada, glukoz insan plazmasındaki baskın metabolit olarak tanımlamıştır. Dolaşımdaki
diğer metabolitleri fumarik asit, sitrik asit ve monometil fumarattır. Fumarik asitin daha sonra
metabolizması trikarboksilik asitten CO ’in uzaklaştırılması ile olur ve bu eliminasyonun
2
primer yoludur.
Eliminasyon:
CO ekshalasyonu, dozun %60’ının eliminasyonundan sorumlu olan primer dimetil fumarat
2
eliminasyon yoludur. Renal ve fekal eliminasyon, sırasıyla dozun %15,5’i ve %0,9’unu
elimine eden sekonder eliminasyon yollarıdır.
Monometil fumaratın terminal yarı ömrü kısadır (yaklaşık 1 saat) ve monometil fumarat
bireylerin çoğunda 24 saatte dolaşımda kalmaz. Terapötik rejimde çoklu dimetil fumarat
dozları ile ana ilaç veya monometil fumarat birikimi meydana gelmez.
Doğrusallık
Tek ve çoklu 120 mg ve 360 mg’lık doz aralığında çalışılmış olan dimetil fumaratın
maruziyeti, dozla orantılı bir biçimde artmaktadır.
Özel hasta gruplarındaki farmakokinetik özellikler
Varyans Analizi (ANOVA) bulgularına dayalı olarak, RRMS hastalarında maruziyetin ana
orta değişkeni (C ve EAA’ya göre) vücut ağırlığıdır. Ancak klinik çalışmalarda
maks
değerlendirilen güvenlilik ve etkililik ölçümlerini etkilememiştir.
Cinsiyet ve yaş, dimetil fumaratın farmakokinetik özellikleri üzerine klinik açıdan önemli bir
etki göstermemiştir. 65 yaş ve üzeri hastalarda farmakokinetik özellikler çalışılmamıştır.
14/17Pediyatrik popülasyon
Günde iki kez 240 mg kullanılan dimetil fumaratın farmakokinetik profili, RRMS'li 13-17 yaş
arası pediyatrik hastada yapılan küçük, açık uçlu, kontrolsüz bir çalışmada değerlendirilmiştir
(n=21). Dimetil fumaratın bu adolesan hastalardaki farmakokinetiği daha öncesinde yetişkin
hastalarda gözlenenler ile tutarlıdır. (C : 2,00±1,29 mg/l; EAA0-12sa: 3,62±1,16 sa.mg/l,
maks
tam bir günlük EAA: 7,24 sa.mg/l’ye denk gelen).
Böbrek yetmezliği
Renal yolak, dimetil fumarat için uygulanan dozun %16’sından azının atıldığı sekonder bir
eliminasyon yolu olduğundan, böbrek yetmezliği olan bireylerde farmakokinetik özellikleri
değerlendirilmemiştir.
Karaciğer yetmezliği
Dimetil fumarat ve monometil fumarat, CYP450 sistemi dahil olmadan esterazlar tarafından
metabolize edildiğinden, karaciğer bozukluğu olan bireylerde farmakokinetik özellik
değerlendirmesi yürütülmemiştir.
5.3. Klinik öncesi güvenlilik verileri
Aşağıdaki toksikoloji ve üreme toksisitesi bölümlerinde açıklanan advers reaksiyonlar, klinik
çalışmalarda gözlenmemiştir. Ancak klinik maruziyet düzeylerine benzer maruziyet
düzeylerinde hayvanlarda görülmüştür.
Mutajenezis:
Dimetil fumarat ve monometil fumarat bir seri in vitro deneyde negatif sonuç vermiştir
(Ames, memeli hücrelerinde kromozomal aberasyon). Dimetil fumarat sıçanlarda in vivo
mikroçekirdek testinde negatif sonuç vermiştir.
Karsinojenezis:
Dimetil fumaratın karsinojenite çalışmaları, fare ve sıçanlarda 2 yıla varan bir süre boyunca
gerçekleştirilmiştir. Dimetil fumarat farelere 25, 75, 200 ve 400 mg/kg/gün ve sıçanlara 25,
50, 100, ve 150 mg/kg/gün’lük dozlarda oral yolla uygulanmıştır. Farelerde renal tübüler
karsinom insidansı, insanda önerilen doza (EAA) eşdeğer maruziyette 75 mg/kg/gün dozunda
artmıştır. Sıçanlarda renal tübüler karsinom insidansı, önerilen insan dozundan yaklaşık 2 kat
daha yüksek maruziyet olan 100 mg/kg/gün’de artmıştır. Bu bulguların insandaki risk ile
ilişkisi bilinmemektedir.
Farelerde, önerilen insan dozu ile eşdeğer maruziyette ve sıçanlarda önerilen insan dozu
maruziyetinin altında, nonglandüler midede (ön mide) skuamöz hücre papilloma ve
karsinomu insidansı artmıştır (EAA baz alınarak). Kemirgenlerdeki ön midenin insanlarda bir
karşılığı yoktur.
Toksikoloji:
Kemirgenlerde, tavşanlarda ve maymunlarda oral gavaj yoluyla uygulanan dimetil fumarat
süspansiyonu (%0.8 hidroksipropil metilselülozda dimetil fumarat) ile klinik dışı çalışmalar
yürütülmüştür. Kronik köpek çalışması, dimetil fumarat kapsülün oral yolla uygulanmasıyla
gerçekleştirilmiştir.
Farelerde, sıçanlarda, köpeklerde ve maymunlarda dimetil fumaratın tekrarlı şekilde oral
alınmasından sonra böbrek üzerinde etkiler gözlenmiştir. Hasarı düşündüren renal tübül
epitelyum rejenerasyonu tüm türlerde gözlenmiştir. Renal tübüler hiperplazisi yaşam boyu
15/17dozlama ile (2 yıllık çalışma) sıçanlarda gözlenmiştir. 11 ay boyunca dimetil fumaratın
günlük oral dozlarını alan köpeklerde kortikal atrofi için hesaplanan marj, EAA’ya dayalı
olarak önerilen dozun 3 katında gözlenmiştir. 12 ay boyunca dimetil fumaratın günlük oral
dozlarını alan maymunlarda tek hücre nekrozu, EAA’ya dayalı olarak önerilen dozun 2
katında gözlenmiştir. İnterstisyel fibrozis ve kortikal atrofi, EAA’ya dayalı olarak önerilen
dozun 6 katında gözlenmiştir. Bu bulguların insanlarla ilişkisi bilinmemektedir.
Testislerdeki seminiferoz epitelin dejenerasyonu sıçanlarda ve köpeklerde görülmüştür.
Bulgular sıçanlarda yaklaşık olarak önerilen dozda ve köpeklerde önerilen dozun 3 katında
(EAA’ya dayalı olarak) gözlenmiştir. Bu bulguların insanlarla ilişkisi bilinmemektedir.
3 ay ya da daha uzun süreli çalışmalarda, farelerin ve sıçanların ön midesinde skuamöz epitel
hiperplazisi ve hiperkeratozu; inflamasyonu ve skuamöz hücre papilloma ve karsinomu
olduğu gözlenmiştir. Fare ve sıçanlardaki ön midenin insanlarda bir karşılığı yoktur.
Üreme toksisitesi:
Çiftleşme öncesinde veya sırasında 75, 250 ve 375 mg/kg/gün’de erkek sıçanlara oral dimetil
fumarat uygulaması, test edilen en yüksek doza kadar (EAA’ya dayalı olarak önerilen dozun
en az 2 katı) erkek fertilitesi üzerine etki göstermemiştir. Çiftleşme öncesinde ve sırasında ve
gebeliğin 7. gününe kadar devam eden 25, 100 ve 250 mg/kg/gün’de dişi sıçanlara oral
dimetil fumarat uygulaması, 14 günlük östrus evresi sayısını azaltmış ve test edilen en yüksek
dozda (EAA’ya dayalı olarak önerilen dozun 11 katı) uzamış diöstrus gözlenen hayvan
sayısını arttırmıştır. Bununla birlikte, bu değişimler fertiliteyi veya oluşan canlı fetüs sayısını
etkilememiştir.
Sırasıyla 0,48 ila 0,64 ve 0,1’lik fetal/maternal plazma konsantrasyonu oranları ile dimetil
fumaratın sıçanlarda ve tavşanlarda plasenta membranından geçerek fetal kana karıştığı
gösterilmiştir. Sıçanlarda veya tavşanlarda uygulanan herhangi bir dimetil fumarat dozunda
hiçbir malformasyon gözlenmemiştir. Organogenez dönemi boyunca gebe sıçanlara 25, 100
ve 250 mg/kg/gün’lük oral dozlarda yapılan dimetil fumarat uygulaması EAA’ya dayalı
olarak önerilen dozun 4 katında maternal advers etkilere yol açmış ve EAA’ya dayalı olarak
önerilen dozun 11 katında düşük fetüs ağırlığına ve gecikmiş osifikasyona (metatarsallar ve
arka bacak falenksleri) neden olmuştur. Daha düşük fetüs ağırlığı ve gecikmiş osifikasyon
maternal toksisitede (azalmış vücut ağırlığı ve gıda tüketimi) sekonder kabul edilmiştir.
Organogenez sırasında gebe tavşanlara 25, 75 ve 150 mg/kg/gün’lük oral dozlarda yapılan
dimetil fumarat uygulaması, embriyo-fetal gelişim üzerine etki göstermemiştir. EAA’ya
dayalı olarak önerilen dozun 7 katında azalmış maternal vücut ağırlığına neden olmuş ve
önerilen dozun 16 katında da düşük artışına yol açmıştır.
Gebelik ve laktasyon sırasında sıçanlara 25, 100 ve 250 mg/kg/gün’lük oral dozlarda yapılan
dimetil fumarat uygulaması EAA’ya dayalı olarak önerilen dozun 11 katında F1 nesli
yavrularında daha düşük vücut ağırlıklarına ve F1 nesli erkeklerinde cinsel olgunlaşmada
gecikmelere neden olmuştur. F1 nesli yavrularında fertilite üzerine etkiler gözlenmemiştir.
Daha düşük yavru vücut ağırlığı maternal toksisitede sekonder kabul edilmiştir.
16/176. FARMASÖTİK ÖZELLİKLER
6.1 Yardımcı maddelerin listesi
Kapsül içeriği (enterik kaplı minitabletler)
Mikrokristalin Selüloz
Polivinil pirolidon
Krospovidon
Kolloidal Silikon Dioksit
Magnezyum stearat
Hidroksipropilmetil selüloz
Triasetin/gliserol triasetat
Talk
Metakrilik asit/etil akrilat 1:1 kopolimer
Titanyum dioksit (E171)
Trietil sitrat
Kapsül kabuğu:
Jelatin (sığır kaynaklı jelatin)
Titanyum dioksit (E171)
6.2. Geçimsizlikler
Uygulanabilir değildir.
6.3. Raf ömrü
24 ay
6.4. Saklamaya yönelik özel tedbirler
25 °C’nin altındaki oda sıcaklığında saklayınız.
6.5. Ambalajın niteliği ve içeriği
56 veya 168 kapsül içeren Al/Al folyo blister ve karton kutu ambalaj
6.6. Beşerî tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
GENERİCA İlaç San. ve Tic. A.Ş.
Maslak-Sarıyer/İSTANBUL
Tel.: 0 212 376 65 00
Faks: 0 212 213 53 24
8. RUHSAT NUMARASI
2020/100
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 29.04.2020
Ruhsat yenileme tarihi:
10. KÜB’ÜN YENİLENME TARİHİ
17/17