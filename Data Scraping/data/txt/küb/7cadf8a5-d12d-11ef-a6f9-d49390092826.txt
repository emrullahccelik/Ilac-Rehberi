KISA ÜRÜN BİLGİSİ
1. BEŞERİ TIBBİ ÜRÜNÜN ADI
Drogsan Potasyum Klorür %7.5 Ampul
2. KALİTATİF VE KANTİTATİF BİLEŞİM
Etkin madde:
Bir ampul; 0,75 g (10 mEq) potasyum klorür içerir.
Yardımcı maddeler:
Yardımcı maddeler için Bölüm 6.1’e bakınız.
3. FARMASÖTİK FORM
Berrak, renksiz ve partikül içermeyen enjeksiyonluk çözelti
Steril, apirojen
4. KLİNİK ÖZELLİKLER
4.1. Terapötik endikasyonlar
Potasyum eksikliğinin yol açtığı, aşağıda sıralanan klinik sorunlarda;
A. Kardiyovasküler sistemle ilgili olanlar:
1. Aritmiler: Re-entry olayları, iletimin yavaşlaması, ventriküler “escape” ritimleri
2. Digital toksisitenin artması
3. Miyokard İnfarktüsünden sonra komplikasyon riskinin artması
4. Ortostatik hipotansiyon: postüral değişikliklerin yaptığı refleks kalp uyarılmasının
azalması, katekolaminlere ve anjiyotensine presör cevabın azalması
B. Çizgili kaslarla ilgili olanlar:
1. Miyalji
2. Güçsüzlük
3. Kramplar
4. Felç
5. Akatisia
6. Rabdomiyoliz ve miyoglobinüri
7. Serum enzim düzeyinin yükselmesi (kreatininkinaz, SGOT, aldolaz)
1/11C. Düz kaslarla ilgili olanlar:
1. Hipodinamik ileus
2. Üreter peristaltizmin azalması
D. Metabolik komplikasyonlar
1. Karbonhidrat metabolizmasının bozulması: Kas glikojen içeriğinin ve sentezinin azalması,
gizli diyabetin açığa çıkması, diyabetli hastada glukoza dayanıksızlığın (intoleransın)
artması, hiperglisemi sırasında refleks insülin salıverilmesinin azalması
2. Hiperkalemi ve hipomagnezemi
3. Hiperlipidemi
4. Aklorhidri
5. İmpotens
E. Böbrekle ilgili olanlar
1. Böbrekte amonyak oluşumunun artması, buna bağlı olarak protein sentezinin azalması,
negatif azot dengesi oluşması, çocuklarda büyüme geriliği oluşması, böbrek
enfeksiyonlarına (piyelonefrit) eğiliminin artması ve hiperamoniemi sonucu terminal
karaciğer hastalarında hepatik ensefalopati veya koma oluşması
2. Nefrojenik diabetes insipidus
4.2. Pozoloji ve uygulama şekli
Pozoloji/uygulama sıklığı ve süresi:
Potasyum tuzları, diabet asidozu, potasyum noksanlığı hallerinde sürrenal korteks
hormonlarıyla tedavi esnasında, dijital zehirlenmesinde antagonist olarak verilir. Fazla dijital
almış hastalarda ağızdan günde 5,0 – 7,0 g potasyum klorür dozlara bölünmüş olarak verilir.
Toksik belirtiler geçince bu miktar azaltılır veya kesilir. Çabuk tesir istenilen hallerde damar
içine verilir. Bu amaçla 2,0 g potasyum klorür 500 cc %5’lik dekstroz solüsyonu içinde ve bir
saatte yavaş yavaş verilir. Gerektiğinde tekrarlanır. Toksik sınıra varmamak için daima EKG
ile kontrol etmek gerekir. Ayrıca potasyum tuzları diüretik olarak da kullanılabilir.
İzotonik potasyum klorür solüsyonu % 1,14’lüktür. Acil durumlarda 5 ml/dk hızını
geçmemek kaydıyla intravenöz enjekte edilebilir.
Potasyum klorürün %5’lik glukoz solüsyonu içindeki % 0,2 veya 0,3’lük solüsyonu da sık sık
kullanılır.
2/11Potasyum klorür % 7.5 ampul 1000 ml’lik % 5 dekstroz solüsyonuna katılır, intravenöz
infüzyon şeklinde verilir. Hazırlanan çözeltinin konsantrasyonu 40 mEq/L’yi geçmemelidir.
Dozlar vakanın durumuna göre doktor tarafından ayarlanır.
Uygulama şekli:
Sadece intravenöz kullanım içindir.
Genel olarak saatte 20 mEq/l’yi geçmemek kaydıyla günde 20-150 mEq verilebilir.
Maksimum doz 3.7 mEq/kg/24 saattir.
Ağız yoluyla potasyum tedavisi yapmak için ampuller kırılıp, sıvı yiyecekler içine
karıştırılarak verilebilir. Bu takdirde büyükler için günlük doz 2-6g potasyum klorür olarak
hesaplanır.
Özel popülasyonlara ilişkin ek bilgiler
Böbrek yetmezliği:
Potasyumun üriner sistemle atılımındaki yetersizlik ya da potasyumun hücre içerisine
alınmasında meydana gelen defektlerle görülen böbrek yetmezliği hastalarına potasyumun
standart dozlarda verilmesi ile yaşamı tehdit edecek boyutta hiperkalemiye neden
olabilmektedir. Bu nedenle böbrek yetmezliği olan hastalarda dikkatli kullanılmalıdır.
Karaciğer yetmezliği:
Yeterli klinik çalışma yapılmamıştır.
Pediyatrik popülasyon:
Çocuklarda, maksimum doz 2-3 mEq/kg/24 saattir.
Geriyatrik popülasyon:
Yeterli klinik çalışma yapılmamıştır.
4.3. Kontrendikasyonlar
Oligüri, anüri ya da azotemi ile şiddetli renal yetmezliklerde, tedavi edilmeyen kronik
adenokortikal yetmezlikte (Addison Hastalığı), hiperkalemi, akut dehidratasyon ve
kramplarda kontrendikedir. Hiperkloremi (renal tübüler asidozun bazı nadir şekillerinde),
potasyuma karşı hipersensitivitesi olan kişilerde kontrendikedir.
3/114.4. Özel kullanım uyarıları ve önlemleri
Enjeksiyonluk potasyum preparatları i.v. verilişinden önce mutlaka dilüe edilmelidir.
Potasyumun konsantre çözeltisinin direkt enjeksiyonları ani ölüme neden olur.
Intravenöz potasyum tedavisine başlamadan önce böbreklerin çalıştığından ve günlük idrar
hacminin yeterli olduğundan emin olunmalıdır.
Potasyum tuzları hiçbir zaman intramüsküler olarak verilmemelidir.
Hasta ileri derecede dehidrate ise potasyum tedavisinden önce rehidrate edilmelidir.
Magnezyum eksikliği varsa potasyum tedavisine başlamadan önce hipomagnezemi
düzeltilmelidir.
Yüksek miktarda potasyumun damar içine verilmesi kanda konsantrasyonu birdenbire
artıracağı için, kalbi durdurarak ölüme neden olabilir. Intravenöz yoldan potasyum solüsyonu
verilirken infüzyon, kural olarak saatte en çok 20 mEq potasyum girmesini sağlayacak şekilde
yavaş yapılmalı, solüsyon litrede 40 mEq’den fazla potasyum içermemeli ve hastanın serum
potasyum düzeyi ile elektrokardiyogrami yakından izlenmelidir.
Glukoz infüzyonu, plazma potasyum konsantrasyonunu düşürebileceği için ilk potasyum
replasman tedavisinde yer almamalıdır.
Potasyum destekleyiciler, kardiyak rahatsızlığı olan ve plazma potasyum seviyesini arttıran
ilaç kullanan hastalarda dikkatle kullanılmalıdır.
EKG takip olanakları hazırda bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Potasyum klorür amfoterisin ile geçimsizdir. Amikasin sülfat, dobutamin hidroklorür ve sabit
yağ emülsiyonları ile geçimsizlikleri rapor edilmiştir. Amilorid, spironolakton ve triamteren
gibi potasyum tutucu diüretiklerle kullanılmamalıdır. ACE inhibitörleri veya anjiyotensin II
reseptör antagonistleri ile kullanımı hiperkalemiye neden olabilir. İnsülin, İnsülin+glukoz,
sodyum bikarbonat infüzyonları potasyumu hücre içine çekerek hipokalemiye neden olur.
Siklosporin ile kullanımı hiperkalemi riskini arttırabilir.
Özel popülasyonlara ilişkin ek bilgiler
Özel popülasyonlara ait hiçbir etkileşim çalışması yapılmamıştır.
Pediyatrik popülasyonlara ilişkin ek bilgiler
Pediyatrik popülasyona ait hiçbir etkileşim çalışması yapılmamıştır.
4/114.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Tıbbi zorunluluk olmadıkça gebelik süresince kullanılması önerilmez.
Gebelik dönemi
Gebelikte kullanımı ve fertilite üzerine etkilerine dair yeterince çalışma yapılmamıştır.
Gebelerde çok gerekli olmadıkça kullanılmamalıdır.
Laktasyon dönemi
Tıbbi zorunluluk olmadıkça laktasyon süresince kullanılması önerilmez. Gerekliyse dikkatli
kullanılmalıdır.
Üreme yeteneği / Fertilite
Üreme yeteneği üzerinde etkisi araştırılmamıştır.
4.7. Araç ve makine kullanımı üzerindeki etkiler
Araç ve makine kullanımına etkisi plazma potasyum konsantrasyonu fizyolojik sınırlar
arasında kaldığı sürece bulunmamaktadır.
4.8. İstenmeyen etkiler
Rapor edilen istenmeyen etkiler aşağıdaki sıklık derecesine göre sınıflandırılmıştır.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); Çok seyrek (<1/10.000), bilinmiyor (elde verilerden hareketle
tahmin edilemiyor).
Endokrin hastalıkları
Yaygın: Hiperkalemi
Sinir sistemi hastalıkları
Çok seyrek: Mental konfüzyon, paraliz, parestezi
5/11Kardiyak hastalıkları
Yaygın: Bradikardi
Seyrek: Kalp bloğu, aritmi
Solunum, göğüs bozuklukları ve mediastinal hastalıkları
Yaygın: Nefes darlığı
Gastrointestinal hastalıkları
Çok yaygın: Diyare, mide bulantısı, mide ağrısı, mide gazı, kusma
Deri ve deri altı doku hastalıkları
Yaygın: Ekstravazasyon ile lokal doku nekrozu
Çok seyrek: Ciltte soğukluk, gri deri
Kas-iskelet bozukluklar, bağ doku ve kemik hastalıkları
Yaygın: Güçsüzlük
Çok seyrek: Ekstremitelerde parestezi
Genel bozukluk ve uygulama bölgesine ilişkin hastalıklar
Yaygın: Enjeksiyon yerinde ağrı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; eposta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Potasyum toksisitesinin en önemli belirtisi EKG değişimleridir. T dalgalarında sivrileşme, ST
segmentinde depresyon, QT aralığında uzama görülür. P dalgası kaybolur, QRS kompleksi
genişler ve belirsiz hale geçer. Potasyum klorüre bağlı doz aşımının semptomları
ekstremitelerde parestezi, mental konfüzyon, neşesizlik, ayaklarda güçsüzlük ve ağırlık,
paralizi, soğuk, solgun cilt, kan basıncında düşme, periferal vasküler kollaps, kardiyak
6/11aritmiler ve kalp bloğudur. Çok yüksek kan konsantrasyonları (8-11 mEq/L) kardiyak
depresyon, aritmi veya arrest sonucu ölüme neden olabilir.
Plazma potasyum konsantrasyonları 6,5 mEq/L’nin üzerinde olan hastalara 40-160 mEq
sodyum bikarbonatın 5 dakikadan uzun sürede yapılan i.v. infüzyonu tavsiye edilir. EKG
anormalliklerinin devam etmesi durumunda 10-15 dakika sonra doz tekrarlanabilir.
Dekstroz tedavisi genellikle dekstrozun her 20 g’ı için 5-10 ünite insülin içeren %10-25’lik
dekstroz enjeksiyonunun 300-500 ml’lik i.v. infüzyonunun 1 saatten daha uzun sürede
uygulanması şeklindedir. Dekstroz, sodyum bikarbonat kadar hızlı etki göstermez.
EKG’sinde P dalgaları kaybolmuş olan ve geniş bir QRS kompleksi olan hastalara eğer
kardiyak glikozidler verilmemişse, potasyumun kardiyotoksik etkilerini antagonize etmek için
acilen 0,5-1 g (%10’luk solüsyondan 5-10 ml) kalsiyum glukonat veya başka bir kalsiyum
tuzu intravenöz yolla uygulanmalıdır. Uygulama süresi 2 dakikayı geçmeli ve EKG verileri
sürekli izlenmelidir. EKG anormalliklerinin sürmesi halinde doz 1-2 dakika sonra
tekrarlanabilir. EKG verileri normale döndükten sonra fazla potasyumun vücuttan atılması
için oral yoldan veya enema şeklinde sodyum polistiren uygulanabilir. Renal yetmezliği olan
hastalarda hemodiyaliz veya peritoneal diyaliz uygulanmalıdır. Potasyumun üriner atılımını
arttırmak için yüksek dozda sodyum klorür uygulanabilir. Anabolizmayı arttırmak için
testosteron ve böbrek fonksiyonları normal olan, adrenal yetmezliği olan hastalara
dezoksikortikosteron asetat uygulanmalıdır. Dijitalize hastalarda plazma potasyum
konsantrasyonunun ani olarak düşürülmesinin kardiyak glikozid toksisitesine neden
olabileceği akılda tutulmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kan Yerine Kullanılanlar ve Perfüzyon Çözeltileri
ATC Kodu: B05XA01
Potasyum intraselüler sıvıdaki majör iyondur ve hücrenin elektrodinamik karakteristiklerini,
izotonisitesini, asit-baz dengesinin korunmasını sağlar. Potasyum birçok enzimatik
reaksiyonda önemli bir aktivatördür; özellikle kardiyak, düz ve iskelet kaslarının
kontraksiyonları, sinir impulslarının transmisyonu, gastrik sekresyon, renal fonksiyon, doku
sentezi ve karbonhidrat metabolizması gibi fizyolojik proseslerde önem taşır.
7/11Potasyum intraselüler sıvıda yüksek, ekstraselüler sıvıda ise düşük konsantrasyonlarda
bulunan bir iyondur. Ekstraselüler sıvıda hidrojen iyonu konsantrasyonu arttığında (asidoz)
potasyumun hücreden dışarı çıkması fazlalaşır. Bundan dolayı asidoz ile birlikte (kronik
böbrek yetmezliğinde olduğu gibi) genellikle hiperkalemi oluşur. Bunun aksi durumunda,
örneğin sodyum bikarbonat veya laktat verildiğinde alkalozla birlikte hipokalemi olur.
Plazma potasyum konsantrasyonunun normal sınırları 3,5 – 5,0 mEq/L’den fazla ise
hiperkalemi mevcuttur.
Böbreklerden hem glomeruler filtrasyon hem de tübüler aracılığı ile atılmaktadır. Böbreklerin
potasyum eşiği düşük olduğundan süratle atılır ve beraberinde su sürüklediğinden diüretik
etki gösterir.
Potasyum sinir adalelerini kısa bir süre uyardıktan sonra depresyona uğratır. Plazma
potasyum oranı % 10’dan aşağı düşerse, sinir stimülasyonu iyi nakledilemez ve hasta felç
olur. Potasyum vermekle bu durum düzelir.
Potasyumun adaleler üzerine etkisi ise, küçük dozlarda kısa bir kasılma, yüksek miktarda ve
tekrarlayan dozlarda ise adalede eksitabiliteyi azalttığı görülür. Kalpte inisiyal bir uyarı
yapmaksızın doğrudan doğruya depresyon yapar.
Potasyum klorür, diyet değerleri yetersiz hastalarda potasyum kaybının önlenmesi ve
tedavisinde potasyum katyonu kaynağı olarak kullanılmaktadır. Ayrıca, potasyum kaybına
bağlı olarak gelişen kardiyak glikozit toksisitesi ve aritmileri ortadan kaldırmak amacıyla da
kullanılabilmektedir.
5.2. Farmakokinetik özellikler
Emilim:
Potasyum klorür genel olarak gasro-intestinal kanaldan kolayca emilir. İntravenöz infüzyon
şeklinde verilen potasyum infüzyon hızına ve plazma-ekstrasellüler sıvı-intrasellüler sıvı
dengesine göre plazma konsantrasyonları oluşturur.
8/11Dağılım:
Serum potasyumu ekstrasellüler sıvıdaki potasyum ile dengededir. Ancak intrasellüler
potasyum (150-160 mEq/L) ekstrasellüler potasyumun (3.5-5.0 mEq/L) 30-40 katıdır. Bunu
sağlayan hücre membranındaki Na+-K+ ATPaz enzimidir. Bu enzim hücre içine doğru aktif
potasyum transportu sağlar. Dekstroz, insülin, oksijen ve alkaloz potasyumu hücre içine
kaydırır. Plazmadaki pH’ın 0.1 ünite oynaması potasyum konsantrasyonuna aksi yönde 0.6
mEq/L değiştirir. İnsanda total vücut potasyumu 3700 mEq (53 mEq/kg) olup bunun %95’ten
fazlası intrasellüler sıvıda bulunur.
Biyotransformasyon:
İnsanda doğal besinlerle günde 1-1.5 mEq/kg potasyum vücuda girer. Potasyum içermeyen
doğal besin yoktur. Plazmada potasyum konsantrasyonu dar sınırlar arasında (3.5-5.0 mEq/L)
tutulur. Potasyum dengesini düzenleyen faktörler total vücut potasyumu, potasyumu alımı,
böbrek fonksiyonları, kanda insülin, glukoz, asit/baz dengesi, aldosteron ve sempatik aktivite
(adrenalin)’dir.
Eliminasyon:
Potasyumun %90’ı idrarla %10’u feçes ile atılır. Potasyum esas olarak böbreklerden itrah
edilir, sodyum-potasyum değişiminin gerçekleştiği distal tübüllere salgılanır. Potasyum
böbrekte kortikal ve dış medüllarda kolektör tubuli tarafından salgılanır. Bu sekresyon
aldosteron, plazma potasyum konsantrasyonları ve tubuli lumenindeki anyon bileşiklerine
bağlı olarak değişir. Böbrek fonksiyonu bozulduğunda gastrointestinal ve feçes ile atılım
artar. Böbreklerin potasyum tutma kapasiteleri zayıftır ve az miktarda dahi azalma olduğunda
üriner potasyum boşaltımı devam eder. Potasyumun tübüler sekresyonu çeşitli faktörlerden
etkilenmekte olup bunlar; klorür iyonu konsantrasyonu, hidrojen iyonu değişimi, asit-baz
dengesi ve adrenal hormonlardır. Ayrıca az miktarda potasyum tükürük, ter, safra ve
pankreatik salgı ile de atılabilmektedir.
Doğrusallık/Doğrusal Olmayan Durum:
Potasyum klorür’ün doğrusal veya doğrusal olmayan durumu konusunda yeterli çalışma
bulunmamaktadır.
9/115.3. Klinik öncesi güvenilirlik verileri
Potasyum klorür uzun yıllardan bu yana klinikte kullanıldığından ve insanlardaki tüm etkileri
iyi bilindiğinden dolayı uygulanabilir değildir.
6. FARMASÖTİK ÖZELLİKLER
6.1. Yardımcı Maddelerin Listesi
Enjeksiyonluk su
6.2. Geçimsizlikler
Potasyum klorür amfoterisin ile geçimsizdir. Amikasin sülfat, dobutamin hidroklorür ve sabit
yağ emülsiyonları ile geçimsizlikleri rapor edilmiştir. Amilorid, spironolakton ve triamteren
gibi potasyum tutucu diüretiklerle kullanılmamalıdır. ACE inhibitörleri ile kullanımı
hiperkalemiye neden olabilir. İnsülin, insülin+glukoz, sodyum bikarbonat infüzyonları
potasyumu hücre içine çekerek hipokalemiye neden olur.
6.3. Raf ömrü
36 ay
6.4. Saklamaya yönelik özel tedbirler
25C’nin altındaki oda sıcaklığında saklayınız.
6.5. Ambalajın niteliği ve içeriği
% 7,5 10 ml Potasyum klorür içeren 10 ve 100 ampullük kutularda kullanıma sunulmuştur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Drogsan İlaçları San. ve Tic. A.Ş.
Oğuzlar Mah. 56. sok. No: 7/3
Balgat-ANKARA
Tel: 0 312 287 74 10
Faks: 0 312 287 61 15
10/118. RUHSAT NUMARASI
161/87
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 16.09.1992
Ruhsat yenileme tarihi: 16.09.2007
10. KÜB’ÜN YENİLENME TARİHİ
../../….
11/11