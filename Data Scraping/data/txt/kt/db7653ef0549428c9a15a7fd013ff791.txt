1 / 8 
  
KULLANMA TALİMATI  
 
ALLENİK 20 mg / 2 ml enjeksiyonluk çözelti  
Kas içine ya da damar içine uygulanır.  
Steril  
 
● Etkin madde(ler):  Her bir ampul (2 ml) 20 mg Difenhidramin HCl içerir . 
● Yardımcı madde(ler):  Sodyum klorür,  0,01 N HCl ve enjeksiyonluk su.  
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
● Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
● Eğer ilave sorularınız olursa, lütfen doktorunuza veya eczacınıza danışınız.  
● Bu ilaç kişisel olarak sizin için reçete edilmiştir, başkalarına vermeyiniz.  
● Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
● Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında : 
1. ALLENİK  nedir ve ne için kullanılır?  
2. ALLENİK ’i kullanmadan önce dikkat edilmesi gerekenler  
3. ALLENİK  nasıl kullanılır?  
4. Olası yan etkiler nelerdir?  
5. ALLENİK ’in saklanması  
Başlıkları yer almaktadır.  
 
1. ALLENİK  nedir ve ne için kullanılır?  
ALLENİK 2 ml renksiz çözelti içeren amber renkli cam ampul içerisinde kas içine/damar içine 
uygulanan bir ilaçtır.  
ALLENİK' in etkin maddesi difenhidramindir. Her 2 ml' lik ampulde 20 mg difenhidramin 
hidroklorür içerir. 5 ampul ve 100 ampullük ambalajlar halinde kullanıma sunulmuştur. 
ALLENİK, antihistaminik bir ilaçtır.  
 
Doktorunuz size ALLENİK' i aşağıdaki nedenlerden bir veya birkaçı dolayısıyla reçetelemiş 
olabilir.  
 Kan ve kan ürünü nakli reaksiyonları, akut reaksiyonlar kontrol altına alındıktan sonra 
anafilaktik (ciddi alerjik reaksiyon) re aksiyonlarda adrenalin ve kortizo n türevlerine 
yardımcı olarak, ağız yoluyla tedavi uygulanamayan diğer hızlı gelişen alerjik 
reaksiyonlarda antihistaminik olarak,  
 Hareket hastalığı (deniz, uçak, araba tutması) tedavi ve  önlenmesinde,  
 Parkinson hastalığı n edeniyle istemsiz hareketlerin ve kas sertliği tedavisinde, (tek   2 / 8 
 başına veya diğer ilaçlarla (EPS veya psikiyatrik ilaçlar) birlikte kullanılır . 
 
2. ALLENİK ’i kullanmadan önce dikkat edilmesi gerekenler  
ALLENİK ’i aşağıdaki durumlarda KULLANMAYINIZ  
 Eğer difenhidramin hidroklorüre veya ALLENİK’in içindeki diğer bileşenlerden 
herhangi birine alerjik (aşırı duyarlı) iseniz,  
 2 yaşın altındaki çocuklarda ve emziren annelerde,  
 Alerji dışındaki nedenlerle (taşıt tutması için) 12 yaş altında kullanmayınız.  
 MAO i nhibitörleri (depresyon tedavisinde kullanılır) alıyorsanız  
 Doku ölümü oluşma riskinden dolayı lokal aneste zide 
 Akut astım durumunda  
 Porfiriye (vampir hastalığı olarak bilinen nadir görülen bir kan hastalığı) sahipseniz  
 Göz tansiyonu, peptik ülsere bağlı stenoz, piloroduodenal obstrüksiyon (mide çıkışında 
tıkanıklık), prostat büyümesi veya idrar tutukluğu ve mesane boynu tıkanıklığı olan 
hastalarda  
 
ALLENİK ’i aşağıdaki durumlarda DİKKATLİ KULLANINIZ  
 Bronşiyal astım, göz içi basıncın artması, hipertirodizm (tiroid bezinin fazla çalışması), 
kalp-damar hastalıkları ve tansiyon yüksekliği olanlarda  
 Difenhidramin içeren başka ilaçlar (dahilen veya haricen) ile birlikte kullanmayınız.  
 Epileptik rahatsızlıklarda, bronşit veya kronik obstrüktif akciğer hastalığı (K OAH) 
bulunan hastalarda dikkatli kullanılmalıdır.  
 Karaciğer hastalığı olanlarda kullanılması gerekirse dikkatli olunmalıdır.  
 Myastenia gravis  (bir çeşit kas hastalığı) bulunan hastalarda çok dikkatle 
kullanılmalıdır.  
 Difenhidramin tinnitus ( kulak çınlaması ) hastalarında tinnitusu şiddetlendirebilir.  
 Epileptik rahatsızlıklarda (sara rahatsızlığı), bronşit veya KOAH (kronik bir akciğer 
rahatsızlığı) olan hastalarda dikkatli kullanılmalıdır.  
 Göz tansiyonu ve idrar kuruluğu olan hastalarda dikkatli olunmalıdır.  
 
Bu durumlarda bu ilacı almadan önce doktorunuza danışınız.  
 Bebek ve çocuklarda antihistaminikler özellikle doz a şımı halinde halüsinasyonlara 
(varsanı), nöbet ve ölüme sebebiyet verebilirler.  
 Büyüklerde olduğu gibi çocuklarda da zihin berraklığı azaltır ve küçük çocuklarda 
uyarılmaya sebep olabilirler.  
 Antihistami niklerin  baş dönmesi , sakinlik ve tansiyon düşüklüğüne sebep olma 
ihtimali yaşlılarda daha fazladır.  
 Difenhidramin düşük suistimal potansiyeline sahiptir. Uzun süre ve tekrarlanan IV  
(damar içi) kullanımından sonra kan hastalıkları veya neoplastik hastalıkları (kanser) 
olan çocuk, ergen ve yetişkin hastalarda ilaç arama davranışları veya antikolinerjik 
belirtiler (ağız kuruluğu, kabızlık, görme bulanıklığı, terleme, idrarın idrar kesesinde 
birikme si, kalp atımının hızlanması gibi) gözlenmiştir. Bu durumun önüne geçilmesi 3 / 8 
 için IV (damar içi) uygulama yalnızca endike olduğu durumlarda ilacın etkili olduğu 
en düşük dozda ve 20 dakika veya  daha  uzun süre infüzyon şeklinde uygulanmalıdır.  
 
Difenhidramin  kullanımına bağlı distonik ekstrapiramidal reaksiyonlar (hareket bozuklukları) 
rapor edilmiştir.   
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
ALLENİK ’in yiyecek ve içecek ile kullanılması  
Kullanım yolu nedeniyle herhangi bir uyarı gerekmemektedir. Ancak, alkol ile birlikte etkisi 
artacağından kullanılmamalıdır.  
 
Hamilelik  
İlacı kullanmadan önce doktorunuza veya eczacınıza danışınız.  
 
Difenhidramin hidro klorür  için, gebeliklerde maruz kalmaya ilişkin yeterli veri mevcut 
değildir.  
Gebe kadınlara verilirken tedbirli olunmalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Difenhidramin anne sütüne geçer. Yenidoğanlarda antihistaminiklerin ciddi yan etki potansiyeli 
sebebiyle emzirme döneminde ya tedavi kesilmeli ya da emzirme gerçekleşmemelidir.  
 
Araç ve makine kullanımı  
Difenhidramin in araç ve makine kullanımına etkisi büyüktür. Uyku vericidir ve doz alındıktan 
kısa süre sonra uyuşukluk oluşturur ve sakinleştirir.  
Difenhidramin aynı zamanda baş dönmesi, bulanık görme, zihinsel ve psikiyatrik bozukluğa da 
yol açabilir. Bu etkiler hasta nın araç ve makine kullanımını ciddi olarak etkileyebilir.  
İlacın etkisi altındayken araç veya makine kullanılmamalıdır.  
Hasta ilaç aldıktan sonra 8 saat boyunca araç veya makine kullanmaması konusunda 
uyarılmalıdır.  
 
ALLENİK ’in içeriğinde bulunan bazı yardımcı maddeler hakkında önemli bilgiler  
Bu tıbbi ürün her “doz”unda 1 mmol ( 23 mg)’dan daha az sodyum ihtiva eder; yani esasında 
‘sodyum içermez’.  
 
 4 / 8 
 Diğer ilaçlar ile birlikte kullanımı  
MAO inhibitörleri (depresyon tedavisinde kullanılır) antihistaminiklerin antikolinerjik etkisini 
(ağız kuruluğu, kabızlık, görme bulanıklığı, terleme, idrarın idrar kesesinde birikmesi, kalp 
atımının hızlanması gibi) uzatır ve şiddetlendirir. Bu ürün MAO inhib itörleri ile veya bir MAO 
inhibitörü kesildikten sonra iki hafta boyunca dikkatli kullanılmalıdır.  
 
Alkol ve diğer santral sinir sistemi depresanlarıyla (hipnotik -uyku ilacı, sedatif -sakinleştirici, 
trankilizan -endişe giderici) birbirinin etkisini artırıcı  etkiye sahip olduğundan, beraber 
kullanılmaları durumunda difenhidraminin etkisi artarak tehlikeli boyutlara ulaşabilir.  
 
Sedasyona (sakinleşme) neden olan antihistaminiklerde olduğu gibi difenhidramin de 
metoprolol de dahil olmak üzere beta blokörleri (y üksek tansiyon ve kalp hastalığı tedavisinde 
kullanılır ve venlafaksin gibi antidepresan (depresyon tedavisinde kullanılır) ilaçların 
metabolizmasında önemli rol oynayan sitokrom P450 enzim sistemini (karaciğerde bulunan 
enzim sistemi) inhibe etmektedir. D ifenhidramin bu ilaçlardan birini kullan an hastalarda hekim 
kontrolü olmadan kullanılmamalıdır.  
 
Difenhidramin digoksinin (kalp yetmezliği tedavisinde kul lanılır) emilimini artırabilir. 
Difenhidramin, antikolinerjik ilaçlar (atropin, amantadin, rimantadin , ipratropium gibi) tri siklik 
antidepresanlar (depresyon tedavisinde kullanılır), narkotik ağrı kesiciler, antipsikotikler 
(şizofreni gibi hastalıklarda kullanılır), kinidin, dizopiramid, prokainami d (kalp ritim 
bozukluğu tedavisinde kullanılırlar) ve anti histaminikler gibi ilaçlarla birlikte kullanıldığında 
antikolinerjik etkilerin (ağız kuruluğu, kabızlık, görme bulanıklığı,  terleme, idrarın idrar 
kesesinde birikmesi, kalp atımının hızlanması gibi)  artışına neden olabilir. Bu sebeple 
difenhidramin  ile birlikte bu ilaçlar kullanılmadan önce hekime veya eczacıya danışılmalıdır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ALLENİK  nasıl kullanılır?  
Uygun kullanım ve doz/ uygulama sıklığı için talimatlar:  
Difenhidramin hidroklorürün dozajı hastanın toleransına ve verdiği klinik cevaba göre 
ayarlanır.  
İntravenöz (damar içi) ve derin intramüsküler (kas içi) enjeksiyonda bi r defada 10 -50 mg 
dozunda verilebilir. Gerekirse 100 mg’a kadar arttırılabilir. Maksimum günlük doz 400 mg’dır. 
İnravenöz (damar içi) uygulama hızı 25 mg/da k’yı geçmemelidir.  
 
Uygulama yolu ve metodu:  
Oral uygulamanın uygun olmadığı durumlarda derin intramüsküler enjeksiyon (kas içi) veya 
intravenöz enjeksiyon (damar içi) şeklinde uygulanabilir. Tahriş edici etkileri nedeniyle 
subkutan ( deri altı) ve intradermal (deri içi) uygulamayı takiben lokal nekroz oluşabildiğinden 
difenhidramin hidroklorür subk utan ( deri altı) ve intradermal (deri içi) yoldan verilmemelidir.  
 5 / 8 
 Değişik yaş grupları:  
Çocuklarda kullanımı:  
Derin IM veya IV enjeksiyon tedavisinde yenidoğan ve prematüre haricindeki çocuklarda 
günlük 5 mg/kg veya 150 mg/m2 dozlarda 3 -4 kez verilebilir. Maksimum günlük doz 300 
mg’dır.  
2 yaşın altında ki çocuklarda kullanılmamalıdır.  
Alerji dışı nedenlerle (taşıt tutması için) 12 yaş altında kullanılmamalıdır.  
 
Yaşlılarda kullanımı:  
Astımlı ve tansiyon problemi olan yaşlılarda kullanılmamalıdır. Yüksek yatıştırıcı etkisi 
dolayısıyla, yaşlılarda hipotansiyona ve baş dönmesine sebep olacağından, uzun süreli 
kullanılmamalıdır.  
 
ALLENİK'in baş kısmı aşağıya bükülerek kırılır ve uygulama gerçekleştirilir. Bu uygulama 
deneyimli bir sağlık personeli tarafından yapılacaktır.  
  
Özel kullanım durumları:  
Böbrek yetmezliği:  
Dozlam aralığı, glomerüler filtrasyon hızı (kanın böbreklerdeki temizlenme hızı, GFR) 50 
ml/dak ile 10 ml/dak arasında olan hastalarda 6 -9 saat, glomerüler filtrasyon hızı 10 ml/dak’dan 
az olan hastalarda ise 9 -12 saat olmalıdır.  
 
Eğer ALLENİK’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Karaciğer yetmezliği:  
Karaciğer hastalığı olanlarda dikkatli kullanılmalıdır.  
 
Eğer ALLENİK ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla ALLENİK  kullandıysanız:  
Santral sinir sistemi ile ilgili reaksiyonlar görülür. Bu belirtiler atropin adlı madd enin 
belirtilerine benzemektedir.  
Çocuklarda, heyecan, uyku hali, bilinç kaybı görülebilir.  
Yetişkinlerde, ağız kuruluğu, göz bebeklerinin  büyümesi,  sabit durması açılması, sindirim 
sistemi şikayetleri, kızarma, hayal görme, halsizlik, titreme, kas seğirme si, bilinç kaybı 
görülebilir.  
 
ALLENİK ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
ALLENİK ’i kullanmayı unutursanız  
Unutulan dozları dengelemek için çift doz almayınız.  6 / 8 
 ALLENİK doktor denetiminde kullanılacağından, böyle bir durumun gelişmemesi için gerekli 
önlemler alınacaktır.  
Doktorunuz atlanan dozun ne zaman uygulanacağına karar verecektir. Takip eden dozlara 
ilişkin olarak yeni uygulama zamanı için doktorunuzun talimatlarına uymanız önemlidir.  
 
ALLENİK  ile tedavi sonlandırıldığındaki oluşabilecek etkiler  
Doktorunuzun önerisi dışında tedaviyi sonlandırmayınız. ALLENİK kullanımı sırasında bir 
problemle karşılaşırsanız doktorunuza danışınız.  
 
4. Olası yan etkiler nelerdir?  
Tüm ilaçlar gibi ALLENİK' in içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa ALLENİK'i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz.   
 Eller, ayaklar, bil ekler, yüz, dudakların şişmesi ya da özellikle ağız veya boğazın 
yutmayı veya nefes almayı zorlaştıracak şekilde şişmelerinde  
 Döküntü, kaşıntı  
 Baygınlık  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin ALLENİK’e karşı c iddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
 
Bu çok ciddi yan etkilerin sıklık derecesi bilinmemektedir.  
Görülebilecek diğer yan etkiler aşağıda tanımlandığı şekilde belirli sıklıklarda meydana 
gelebilir:  
Çok yaygın   : 10 hastanın en az birinde görülebilir.  
Yaygın    : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek    : 1.000 hastanın b irinden az, fakat 10.000 hastanın birinden fazla 
görülebilir.  
Çok seyrek   : 10.000  hastanın birinden az görülebilir.  
Bilinmiyor   : Eldeki verilerden hareketler tahmin edilemiyor.  
 
Yaygın  
 Sedasyon (sakinlik)  
 Uyuşukluk  
 Baş dönmesi  
 Denge bozukluğu  
 Dikkat bozukluğu  
 Ağız kuruluğu  
 Yorgunluk  
 7 / 8 
 Bilinmiyor  
 Hemolitik anemi (bir tür kansızlık)  
 Trombositopeni (kan pulcuğu azlığı)  
 Agranülositoz (kandaki kırmızı kan hücrelerinin azalması ya da yok olması)  
 Anafilaktik şok (ciddi alerjik reaksiyon)  
 Erken menstrüal döne m (adet döneminin erken başlaması)  
 Sinirlilik  
 Paradoksal eksitasyon (huzursuzluk, gerginlik, artan enerji)*  
 Bitkinlik  
 Huzursuzluk  
 Uykusuzluk  
 Öfori (zindelik hissi)  
 Sinirlilik  
 Eksitasyon (uyarılma)  
 Tremor (titreme)  
 İrritabilite (duyarlılık)  
 Parestezi (uyuşm a) 
 Nevrit (sinir iltihabı)  
 Akut labirentit (iç kulak iltihabı)  
 Koordinasyon bozukluğu  
 Konfüzyon (bilinç bulanıklığı)  
 Konvülsiyon (nöbet)  
 Vertigo (baş dönmesine neden olan hastalık)  
 Tinnitus (kulak çınlaması)  
 Hipotansiyon (düşük tansiyon)  
 Palpitasyon  (kalp çarpıntısı ) 
 Taşikardi (kalp atışının artması)  
 Ekstrasistoller (kalbin ek  atımı)  
 Bronşiyal salgıların yoğunlaşması  
 Göğüste darlık hissi ve hırıltılı soluma  
 Burun tıkanıklığı  
 Burun ve boğaz kuruluğu  
 Mide sıkıntısı  
 Anoreksi (iştahsızlık)  
 Bulan tı 
 Kusma  
 Diyare (ishal)  
 Konstipasyon (kabızlık)  
 Ürtiker (kurdeşen)  
 Terleme  
 Kaşıntı  
 Fotosensitivite (ışığa duyarlılık)  8 / 8 
  İdrar sıklığı  
 İdrar zorluğu  
 Üriner retansiyon (idrar tutulması)  
 Kas ağrısı ve kaslarda sertlik  
 Baş ağrısı  
 Çift görme  
 Görme bulanıklığı  
 
*Yaşlılar zihinsel karışıklığa ve paradoksiyal eksitasyona daha eğilimlidir.  
 
Eğer bu kullanma talimatın da bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında fazla bilgi edinilmesine katkı sağlamış ola caksınız.  
 
5. ALLENİK ’in saklanması  
ALLENİK ’ i çocukların göremeyeceği, erişemeyeceği yerlerde ve ambalajında saklayınız.  
25°C altındaki oda sıcaklığında ve ambalajında saklayınız. Işıktan koruyunuz.  
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra ALLENİK ’ i kullanmayınız.  
Eğer üründe ve/veya ambalajında bozukluklar fark ederseniz, ALLENİK ’ i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat  Sahibi:  Galen İlaç Sanayi ve Ticaret  A.Ş. Ataşehir - İSTANBUL  
Üretim Yeri:  İdol İlaç Dolum Sanayi ve Ticaret A.Ş. Topkapı -İSTANBUL  
 
Bu kullanma talimatı  ……… tarihinde onaylanmıştır.  