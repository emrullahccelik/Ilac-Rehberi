Sayfa 1 / 9 
 KULLANMA TALİMATI  
 
HİPOKORT FORTE %1 krem  
Deri üzerine uygulanır.  
 Etkin madde ler: Her 1 g krem  10 mg Hidrokortizon asetat  içerir.  
 Yardımcı maddeler : Disodyum EDTA, beyaz yumuşak vazelin, setostearil alkol, 
izopropilmiristat, gliserinmonostearat, siklometikon, sıvı parafin, polisorbat 20, 
polisorbat 80, poloxamer 401, bütil hidroksianizol (E320), triklozan, klorheksidin 
hidroklorür, saf su . 
 
 
 
 
 
 
 
 
 
 
 
 
Bu Kullanma Talimatında:  
1. HİPOKORT FORTE  nedir ve ne için kullanılır?  
2. HİPOKORT FORTE’yi kullanmadan önce dikkat edilmesi gerekenler  
3. HİPOKORT FORTE nasıl kullanılır?  
4. Olası yan etkiler nelerdir?  
5. HİPOKORT FORTE’nin saklanması  
Başlıkları yer almaktadır.  
 
1. HİPOKORT FORTE  nedir ve ne için kullanılır?  
 HİPOKORT FORTE, deri üzerine sürülerek kullanılan bir üründür . “Zayıf etkili 
kortikosteroidler (grup I) ” olarak adlandırılan bir ilaç grubuna dahildir.  
 Etkin madde olarak, 1 gramında 10 m g hidrokortizon asetat içerir. Hidrokortizon asetat, 
iltihap ve kaşıntı giderici özellikte bir maddedir.  Bu ilacı kullanmaya başlamadan önce bu KULLANMA TALİMATINI 
dikkatlice okuyunuz, çünkü sizin için önemli bilgiler içermektedir.  
 
 Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına verme yiniz.  
 Bu ilacın kullanımı sırasında, doktora veya hastaneye gittiğinizde doktorunuza 
bu ilacı kullandığınızı söyleyiniz.  
 Bu talimatta yazanlara aynen uyunuz. İlaç hakkında size önerilen dozun dışında 
yüksek  veya düşük  doz kullanmayınız.  
 Sayfa 2 / 9 
  HİPOKORT FORTE; alerjik kontakt dermatit (temasla ortaya çıkan deri hastalığı), irritan 
kontakt dermatit (temasla ortaya çıkan deri hastalığı), böcek sokması reaksiyonları ve 
hafif-orta şiddette egzama (bir tür deri hastalığı) tedavisinde kullanılır.  
 HİPOKORT FORTE , ağzı plastik kapakla kapatılmış, 30 g beyaz renkli , homojen  
görünümlü ve kokusuz  krem içeren alüminyum tüpte kullanıma sunulmaktadır.  
 
2. HİPOKORT FORTE’yi  kullanmadan önce dikkat edilmesi gerekenler  
HİPOKORT FORTE’yi  aşağıdaki durumlarda KULLANMAYINIZ  
Eğer;  
 Hidrokortizon asetat, diğer kortikosteroidler (iltihap ve kaşıntı giderici bir ilaç grubu)   
veya HİPOKORT FORTE’nin herhangi bir bileşenine alerjiniz v eya aşırı 
duyarlılığınız var ise,  
 Bakteri, virüs, mantar, maya veya parazit enfeksiyonlarının neden olduğu bir deri 
hastalığınız var ise (bu hastalıklar şiddetlenebilir ya da maskelenebilir),  
 Deri kızarıklığının da bulunduğu akneniz var ise,  
 Yaralarınız ya  da balık derisi hastalığınız (iktiyoz) var ise,  
 Daha önceki kortikosteroid tedavinizden kaynaklanabilecek, ağız etrafındaki deride 
iltihap, muhtemelen çizgilerle seyreden deri incelmesi, ince kan damarları gibi bir deri 
bozukluğunuz var ise HİPOKORT FORTE ’yi kullanmayınız.  
 Gözler, yüz, genital ve anal bölgeler, yaralı veya enfekte deriyle (soğuk çarpması, 
sivilce, atlet ayağı), temas ettirmeyiniz.  
 Çocukların ayak tabanlarında döküntü durumunda kullanmayınız.  
 
HİPOKORT FORTE’yi  aşağıdaki durumlarda DİKKATLİ KULLANINIZ  
Eğer;  
 Geçici kızarıklık veya kabartı gibi alerjik deri reaksiyonları [kısa sürekli kızarıklık ve 
ödem (derialtı dokularında aşırı sıvı toplanması)]  
 Granülomalar (vücutta bir yabancı cisme, harabiyete veya enfeksiyo na karşı, savunma 
reaksiyonu esnasında oluşan taneciklerin oluşturduğu doku) gibi derinin alt 
tabakalarını da etkileyen durumlar,  
 Sedef hastalığınız var ise HİPOKORT FORTE’yi sadece doktorunuz tarafından 
önerilen durumlarda kullanınız.  Sayfa 3 / 9 
  HİPOKORT FORTE’yi uy guladığınız alanların üzerini plaster, bandaj vb. ile 
kapatmayınız.  
 Bebeklerde ve çocuklardaki deri rahatsızlıkları için kullanıyorsanız, tedavinin süresi            
7 günü geçmemelidir.  
 Çocuk bezlerinin al tında kullanmanız gerekiyorsa (doktor tarafından aksi 
önerilmedikçe çocuk bezi altında kullanmayınız),  
 Karaciğer yetmezliğiniz var ise,  
 Uzun süreli HİPOKORT FORTE tedavisi alıyorsanız dikkatli kullanınız.  
 Deri kıvrımlarında, yüzde ve çocuklarda kısa süreli kullanılmalıdır.  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
HİPOKORT FORTE’ nin yiyecek ve içecek ile kullanılması:  
HİPOKORT FORTE’nin  uygulama yöntemi açısından yiyecek ve içeceklerle etkileşimi 
yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
 Yüksek kortikosteroid dozlarının kullanılması doğmamış çocuğun büyüme geriliğine 
neden olabilir.  
 Hidrokortizon asetatın gebe kadınlarda kullanımına ilişkin yeterli veri mevcut değildir.  
   Gebelik döneminde HİPOKORT FORTE kullanımının, doğmamış çocuk üzerinde çok 
düşük oranda anormallik oluşturma riski olduğu gözardı edilmemelidir .            
HİPOKORT FORTE ’yi, gerekli olmadıkça gebelik döneminde kullan mayınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 Hidrokortizon asetatın insan sütüyle atılıp atılmadığı bilinmemektedir.  
 Hidrokortizon asetatın süt ile atılımı ha yvanlar üzerinde araştırılmamıştır.  Sayfa 4 / 9 
  Emzirmenin durdurulup durdurulmayacağına ya da HİPOKORT FORTE tedavisinin 
durdurulup durdurulmayacağına/tedaviden kaçınılıp kaçınılmayacağına ilişkin karar 
verilirken, emzirmenin çocuk açısından faydası ve HİPOKORT FORT E tedavisinin 
emziren anne açısından faydası dikkate alınmalıdır.  
 Uzun dönemli tedavide ya da geniş yüzeyler veya hasarlı deri tedavi edildiğinde emzirme 
tavsiye edilmez.  
 HİPOKORT FORTE emzirmeden önce meme üzerine uygulanmamalıdır.  
 
Araç ve makine kullanımı  
Deri üzerine sürülerek  uygulanan HİPOKORT FORTE  ile ilgili olarak bu konuda yapılmış bir 
çalışma mevcut değildir.  
 
HİPOKORT FORTE’nin  içeriğinde bulunan bazı yardımcı maddeler hakkında önemli 
bilgiler  
HİPOKORT  FORTE ’nin içeriğinde  bulunan;  
 Bütil hidroksianizol (E320), lokal deri reaksiyonlarına (ör neğin, kontakt dermatite) ya da 
gözlerde ve mukoz membranlarda iritasyona,  
 Setostearil alkol, lokal deri reaksiyonlarına (örneğin, kontakt dermatite) neden olabilir.  
 
Diğer ilaçlar ile bi rlikte kullanımı  
Uzun süreyle geniş alanlara uygulandığında kan dolaşımına geçişi artacağından, Fenitoin, 
Barbitüratlar ve Rifampisin (sırasıyla sara, konvülsiyon ve verem için kullanılabilen ilaçlar) 
ile beraber kullanıldığı takdirde hidrokortizonun karac iğerden atılımı hızlanabilir. Buna  
paralel olarak HİPOKORT FORTE’ nin etkisinde azalma görülebilir ve kanın pıhtılaşmasını 
önleyici ilaçlara (antikoagülanlar) cevap azalabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. HİPOKORT FORTE  nasıl kullanılır?  
 Uygun kullanım ve doz/uygulama sıklığı için talimatlar:  
Doktorunuz tarafından başka bir şekilde önerilmediyse, HİPOKORT FORTE ’yi 
etkilenen deri böl gesine günde 1 ya da 2 kez uygulayınız. Tedaviye 7 günden daha Sayfa 5 / 9 
 uzun bir süre devam etmeyiniz. Eğer durumunuzda bir iyileşme görülmez ise, 
doktorunuza başvurunuz.  
 
 Uygulama yolu ve metodu:  
Deri üzerine ince bir tabaka halinde sürülerek  uygulanır.  
 
 
 Değişik yaş grupları:  
Çocuklarda kullanımı:  
10 yaşın altındaki çocuklarda hekim tarafından önerilmedikçe kullanılmamalıdır.  
Çocuklarda kullanılan bezler, özellikle plastikten yapılanlar kapalı pansuman görevi  
görerek ilacın deriden emilimini arttırırlar ve istenmeyen etkilerin görülmesine neden 
olabilirler.  
Geniş yüzeylere uygulamalardan kaçınılmalıdır.  
Yaşlılarda kullanımı:  
HİPOKORT  FORTE ’nin yaşlılarda kullanımı incelenmemiştir.  
 
 Özel kullanım durumları:  
Böbrek yetmezliği:  
Böbrek yetmezliği olan hastalarda doz ayarlamasına gerek yoktur  
Karaciğer yetmezliği:  
Karaciğer yetmezliği olan hastalarda; özellikle deriden emilmeyi kolaylaştırıcı kapalı 
pansumanın gerekli olduğu durumlarda, hidrokortizon asetatın kan  dolaşımına 
geçişinin ar tması nedeniyle HİPOKORT FORTE’yi  dikkatli bir şekilde gözlem altında 
kullanınız. İlacın kan dolaşımına geçişine bağlı etkiler oluşabilir.  
 
Eğer HİPOKOR T FORTE’ nin etkisinin çok güçlü ya da çok zayıf olduğuna dair bir 
izleniminiz var ise doktorunuzla ya da eczacınızla konuşunuz.  
 
Kullanmanız gerekenden daha fazla HİPOKORT FORTE  kullandıysanız:  
Sayfa 6 / 9 
 HİPOKORT FORTE, doz aşımı sonucu sistemik yan etkilere neden olabilecek oranda deriden 
emilebilir.  Bu açıdan dikkatli kullanınız.  
Kısa sürede yüksek doz kullanılması pek muhtemel olmamakla birlikte, uzun süreli yüksek 
doz veya yanlış kullanım sonucu steroitle ilgili topikal ve sistemik yan etkilerin riski artabilir. 
Bu durumd a, HİPOKORT FORTE tedavisi doktorunuzun kontrolünde aşamalı bir şekilde 
azaltılarak kesilmelidir.  
HİPOKORT FORTE’den  kullanmanız gerekenden fazlasını kullanmışsanız bir doktor veya 
eczacı ile konuşunuz.  
 
Eğer HİPOKORT FORTE’yi  kullanmayı unutursanız:  
Eğer HİPOKORT FORTE’yi kullanmayı unutursanız, hatırlar hatırlamaz kullanınız, daha 
sonra tedavinize olağan şekilde devam ediniz.  
Unutulan dozları dengelemek için çift doz uygulamayınız.  
 
HİPOKORT FORTE  ile tedavi sonlandırıldığındaki oluşabilecek etkiler:  
Tedavinin sonlandırılmasına bağlı olarak, hastalık belirtileri tekrar oluşabilir (rebound etki).  
 
4. Olası yan etkiler nelerdir?  
Tüm ilaçlar gibi, HİPOKORT FORTE’nin içeriğinde bulunan maddelere duyarlı olan 
kişilerde yan etkiler olabilir.  
 
Aşağıdakilerden bi ri olursa, HİPOKORT FORTE’yi almayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Ciddi alerjik reaksiyonlar (nefes almada zorluk, ciddi baş dönmesi, özellikle yüz, 
dil ve boğazda kaşıntı/şişme, döküntü ) 
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin HİPOKORT FORTE’ye karşı ciddi alerjiniz var 
demektir. Acil tıbbi müdahale veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
Aşağıdaki sıklık grupları kullanılmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  Sayfa 7 / 9 
 Yaygın olmayan: 100 hastanın birinden az, fakat 1.000 hastanın birinden fa zla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerle tahmin edilemiyor.  
 
Seyrek:  
 Adrenokortikal baskılanma  
Deriye uygulanan kortikosteroidlerle uzun süreli tedavi söz konusu olduğunda, 
kortikosteroidler deriye nüfuz ederek kana geçebilir. Bu da adrenokortikal baskılanmaya yol 
açabilir. Sistemik yan etkiler oluşma riski aşağıdaki durumlarda en yüksek düzeydedir:  
- Kapatıcı tedavi (plastik altına, deri kıvrımlarına uygulama)  
- Geniş deri bölgelerine uygulama  
- Uzun süreli tedavi  
- Çocuklarda kullanım  
 Alerjik temasa bağlı deri reaksiyonları  
 Püstüler akne (irinli deri kabarcıklarından oluşan bir sivilce türü)  
 Derinin incelmesi  
 Purpura (kılcal damar duvarlarından kan sızmasına bağlı olarak deri ve mukozalar 
üzerinde başlangıçta kırmızı, sonradan morumsu renk alan, nokta şeklinde yaygın 
kanama odakları görülmesi ile belirgin durum) ve çizgilerle seyreden çoğunlukla 
geri dönüşlü deri atrof isi (derinin yapısının bozulması)  
 Perioral dermatit (ağız çevresindeki iltihaplı yaralar)  
 Deride renk bozukluğu  
 Steroid bağımlılığına yol açabilen rebound etki (hastalık belirtilerinin tekrar ortaya 
çıkması)  
 İyileşmede gecikme  
 Hipertrikoz (aşırı kıllanma)  
 Yanma  
 Batma  
 Kuruluk  
 Tahriş  
 Folikülit (kıl kökü iltihabı)  
 Maserasyon (deride yumuşama ve soyulma)  Sayfa 8 / 9 
  İkincil enfeksiyon (asıl nedene veya birincil hastalığa bağlı ortaya çıkan, iltihap 
oluşturan mikrobik hastalık)  
 Deri çatlakları  
 İsilik  
 
Çok seyrek:  
 Göziçi b asınçta artışla birlikte katarakt riskinde artış  
 
 Bilinmiyor:  
 Cushing sendromu (Aydede yüz)  
 Telanjiektazi (deri yüzeyinde kılcal damarların genişlemesi)  
 Akne (sivilce)  
 Rozase (gül hastalığı)  
 Kollajen bozukluğu (bağ dokusu hastalığı)  
 
Bunlar, HİPOKORT FORTE’nin hafif yan etkileridir. Tedaviyi hemen kesip doktorunuza 
danışınız.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında  yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirim i” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilme sine katkı sağlamış olacaksınız.  
 
5. HİPOKORT FORTE’nin  saklanması  
HİPOKORT FORTE’yi  çocukların göremeyeceği, erişemeyeceği yerlerde ve ambalajında 
saklayınız.  
25C’nin altındaki oda sıcaklığında saklayınız.  
Son kullanma tarihiyle uyumlu olarak kullanınız.  Sayfa 9 / 9 
 Ambalajındaki son kullanma tarihinden sonra HİPOKORT FORTE’y i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat s ahibi  :  ORVA İlaç San. ve Tic. A.Ş.  
  Atatürk Organize Sanayi Bölgesi / Çiğli / İzmir  
 
 
Üretim y eri :  ORVA İlaç San. ve Tic. A.Ş.  
 Atatürk Organize Sanayi Bölgesi / Çiğli / İzmir  
 
Bu kullanma talimatı … tarihinde onaylanmıştır.  
 