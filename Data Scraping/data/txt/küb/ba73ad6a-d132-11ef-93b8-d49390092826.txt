KISA ÜRÜN BİLGİSİ
1. BEŞERİ TIBBİ ÜRÜNÜN ADI
ERYACNE % 4 JEL
2. KALİTATİF VE KANTİTATİF BİLEŞİMİ
Etkin madde:
Eritromisin Ph Eur…….. %4 a/a (1000 IU/mg potensli eritromisin baz olarak ifade
edilir)
Yardımcı maddeler:
Butil hidroksitoluen…….%0.008 a/a
Yardımcı maddeler için 6.1’e bakınız.
3. FARMASÖTİK FORM
Sarımsı beyaz jel
4. KLİNİK ÖZELLİKLER
4.1 Terapötik endikasyonları
Topikal akne tedavisi
4.2 Pozoloji ve uygulama şekli
Pozoloji, uygulama sıklığı ve süresi:
ERYACNE sabah-akşam olmak üzere günde iki kez uygulanır. Tedaviye dört hafta
süresince devam edilir. Ancak, bu süre, tatmin edici bir yanıt almak üzere uzatılabilir.
Uygulama şekli:
Deriyi tamamen yıkadıktan ve iyice kuruladıktan sonra akneli alana topikal olarak
uygulanır. ERYACNE yalnızca haricen kullanılır. Gözler, burun, oral mukoza ve diğer
mukozal membranlarla temas etmemelidir.
Özel popülasyonlara ilişkin ek bilgiler
Böbrek/Karaciğer yetmezliği:
Böbrek yetmezliğine ilişkin bir bilgi bulunmamaktadır.
Karaciğer fonksiyon bozukluğu olan kişilerde eritromisin preparatları dikkatli
kullanılmalıdır.
Pediyatrik popülasyon:
Pediyatrik popülasyon kullanımına ilişkin bir bilgi bulunmamaktadır.
Geriyatrik popülasyon:
Geriyatrik popülasyon kullanımına ilişkin bir bilgi bulunmamaktadır.
14.3 Kontrendikasyonlar
Eritromisine, alkole veya ilacın formülasyonunda bulunan herhangi bir bileşene karşı
aşırı duyarlı olduğu bilinen kişilerde kontrendikedir.
4.4 Özel kullanım uyarıları ve önlemleri
Birlikte kozmetik preparatların ve/veya peeling kullanımı ile fiziksel ve kimyasal
uyumsuzluklar olması mümkündür.
ERYACNE, gözler, burun, oral mukoza ve diğer mukozal membranlarla temas
etmemelidir.
ERYACNE’nin içeriğinde bulunan,
Bütil hidroksi tolüen lokal deri reaksiyonlarına (örneğin, kontak dermatite)
ya da gözlerde ve mukoz membranlarda irritasyona sebebiyet verebilir
4.5 Diğer tıbbi ürünlerle etkileşimler ve diğer etkileşim şekilleri
Eş zamanlı olarak uygulanan sistemik antibiyotiklerle etkileşebileceği akılda
tutulmalıdır. Birlikte kullanılan peeling preparatları, cilt irritasyonuna neden olabilir.
Özel popülasyonlara ilişkin ek bilgiler
Özel popülasyonlarla ilişkili olarak herhangi bir etkileşim çalışması bulunmamaktadır.
Pediyatrik popülasyon:
Pediyatrik popülasyonlara ilişkin etkileşim çalışması bulunmamaktadır.
4.6 Gebelik ve laktasyon
Genel tavsiye
Gebelik Kategorisi: B
Çocuk doğurma potansiyeli bulunan kadınlar/ Doğum kontrolü (Kontrasepsiyon)
ERYACNE için, gebeliklerde maruz kalmaya ilişkin klinik veri mevcut değildir.
Bu nedenle ERYACNE kullanımı sırasında gebe kalmayı planlıyorsanız lütfen
doktorunuza danışınız.
ERYACNE, topikal olarak uygulanan ve anlamlı bir sistemik emilimi bulunmayan bir
preparattır. Doğum kontrol yöntemleri üzerine bilinen herhangi bir etkisi
bulunmamaktadır.
Gebelik dönemi
ERYACNE için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya
da doğum sonrası gelişim ile ilgili olarak doğrudan ya da dolaylı zararlı etkiler
olduğunu göstermemektedir . Lokal uygulamadan sonra eritromisinin rezorpsiyonu
anlamlı değildir ve embriyoya geçme oranı çok düşüktür.
Gebe kadınlara verilirken tedbirli olunmalıdır.
Laktasyon dönemi
Eritromisin anne sütü ile atılmaktadır (süte geçmektedir). Ancak, emzirmekte olan
2kadının eritromisine sistemik maruz kalması, ihmal edilebilir düzeyde olduğu için,
emzirilen çocuk üzerinde herhangi bir etki öngörülmemektedir. Emzirmenin
durdurulup durdurulmayacağına ya da ERYACNE tedavisinin durdurulup
durdurulmayacağına/tedaviden kaçınılıp kaçınılmayacağı endikayonun gerekliliği
durumunda hekim kararı iledir.
Üreme yeteneği/Fertilite
Eritromisin’in üreme yeteneği üzerine etkisi ile ilgili kontrollü çalışmalar
bulunmamaktadır.
4.7 Araç ve makine kullanımı üzerindeki etkiler
ERYACNE’nin araç ve makine kullanma yeteneği üzerinde etkisi yoktur.
4.8 İstenmeyen etkiler
Tüm ilaçlar gibi, ERYACNE’nin içeriğinde bulunan maddelere duyarlı olan kişilerde
yan etkiler olabilir.
ERYACNE ile yapılan klinik araştırmalarda karşılaşılan yan etkileri aşağıdadır.
Advers reaksiyonların sıklığı aşağıdaki gibi sıralanmıştır:
[Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila
<1/100); seyrek (≥1/10.000 ila <1/1.000); çok seyrek (<1/10.000), bilinmiyor (eldeki
verilerle tahmin edilemiyor)]
Deri ve derialtı doku bozuklukları:
Yaygın olmayan: Kızarıklık, kepeklenme, kaşıntı, cilt kuruması ve takiben yağlanma,
ağrı görülebilir.
Bu yan etkiler jelde bulunan alkole bağlanır. Bu yan etkilerin görülmesi durumunda
mümkünse kullanım sıklığı azaltılır.
Bağışıklık sistemi hastalıkları:
Çok seyrek: Aşırı duyarlılık reaksiyonları.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr;
e-posta:tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Bilinen bir doz aşımı bilgisi yoktur.
5. FARMAKOLOJİK ÖZELLİKLERİ
5.1 Farmakodinamik özellikleri
Farmakoterapötik grup: Topikal anti akne ilaçları
ATC kodu: D10AF02
3Etki mekanizması:
ERYACNE, etken madde olarak baz formunda eritromisin içerir. Eritromisin
makrolid grubundan bir antibiyotik olup etkisini bakteriyel protein oluşumunu
engelleyerek gösterir. Kural olarak, etki bakteriyostatiktir. Akne vulgaris
patogenezinde rol alan Propionibakterium aknes de ,ERYACNE’nin etki spektrumu
içerisindedir. Akne vulgarisin ERYACNE ile tedavisi sırasında Propionibakterium
aknes’in inhibisyonu ile lezyonların sayısı azalır. Lokal olarak uygulanan eritromisin,
dirençli formlar olarak bilinen stafilokokların kolayca ve kısa bir sürede üremelerini
azaltır. Lokal uygulama ile eritromisin’in yağ bezleri folliküllerine kolayca girdiği
gösterilmiştir.
5.2 Farmakokinetik özellikleri
Genel özellikler
Emilim:
Oral olarak uygulanan eritromisin bazı az miktarda absorbe edilir. Bu nedenle infakt
deriden sadece çok küçük miktarlar absorbe edilir.
Dağılım:
Eritromisin % 65 – 90 oranında proteinlere bağlanır. Eritromisin esas olarak α1-asidik
glikoprotein’e ve ayrıca düşük miktarlarda albümin’e de bağlanır.
Absorbe edilen eritromisin plasental bariyeri aşar, anne sütüne geçer ve safra
kesesinde değişmeden atılır. Eritromisin’in topikal olarak uygulandığında sebase gland
folikülleri içerisine penetre ettiği bilinmektedir.
Biyotransformasyon ve Eliminasyon:
Eritromisin kısmen metabolize olmaktadır. Ancak eritromisin genel olarak metabolize
edilmeden safra kesesi aracılığıyla atılır. Oral uygulanan dozun %5’i ise idrarda atılır.
Hastalardaki karakteristik özellikler
İnsanlarda, yukarıda bahsi geçen sebeplerden dolayı, ERYACNE ile farmakokinetik
çalışmalar yapılmamıştır.
5.3 Klinik öncesi güvenlilik verileri
Klinik öncesi veriler, konvansiyonel güvenilirlik farmakolojisi, tekrarlanan doz
toksisitesi, genotoksisite, karsinojenik potansiyel, üreme için toksisite araştırmalarına
dayanarak insanlar için özel tehlike ortaya koymamıştır
Mutajenite çalışmaları yapılmamıştır.
Topikal formülasyonlar ilgili olarak fertilite çalışmaları yapılmamıştır.
6. FARMASÖTİK ÖZELLİKLERİ
6.1 Yardımcı Maddelerin Listesi
Butil hidroksitoluen
Hidroksipropil sellüloz
Etil alkol
46.2 Geçimsizlikler
Bilinmemektedir.
6.3 Raf ömrü
Raf ömrü 24 aydır.
6.4 Saklamaya yönelik özel tedbirler
25oC'ın altındaki oda sıcaklığında saklayınız.
6.5 Ambalajın niteliği ve içeriği
30 g’lık alüminyum tüpte
6.6 Beşeri tıbbi üründen arta kalan maddelerin imhası ve diğer özel önlemler
“Tıbbi atıkların kontrolü yönetmeliği” ve “Ambalaj ve Ambalaj Atıklarının Kontrolü
Yönetmelikleri”ne uygun olarak imha edilmelidir.
7 RUHSAT SAHİBİ
Ashfield Sağlık Hizmetleri Tic. Ltd. Şti
Büyükdere Cad. Yapı Kredi Plaza B Blok Kat 12/D-29
Levent İstanbul
Tel: 0212 324 21 90
Faks: 0212 280 70 42
8. RUHSAT NUMARASI
11.04.2007-122/36
9. İLK RUHSAT TARİHİ/RUHSAT YENİLEME TARİHİ
10. KÜB’ÜN YENİLENME TARİHİ
5