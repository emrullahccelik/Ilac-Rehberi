1 / 6 
 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
FUTARON %1 göz damlası , süspansiyon  
 
2. KALİTATİF VE KANTİFATİF BİLEŞİM  
Etkin madde:  
Fusidik asit     50 mg  
 
Yardımcı maddeler:  
Benzalkonyum klorür   0.5 mg  
 
Yardımcı maddeler için 6.1’e bakınız.  
 
3. FARMASÖTİK FORM  
Viskoz göz damlası , süspansiyon  
Beyaz -beyazımsı homojen vis koz süspansiyon.  
 4. KLİNİK ÖZELLİKLER  
4.1. Terapötik endikasyonlar  
FUTARON,  
- konjunktivit  
- blefarit  
- hordeolum  
- keratit  
- dakriyosistit  
- yabancı cisimciklerin gözden uzakla ştırılması ile ilgili bakteriyel göz enfeksiyonlarında  
kullanılır.  
 
4.2. Pozoloji ve uygulama şekli  
Pozoloji/uygulama sıklığı ve süresi:  
FUTARON, her bir göze günde iki defa l'er damla damlatılır. Tedaviye göz normal haline geldikten sonra en az 2 (iki) gün daha devam edilmelidir. 
 2 / 6 
 Uygulama şekli:  
Gözde konjonktival kese içine damlatılır. 
Kullanmadan önce şişeyi iyice çalkalayınız. 
 
Özel pop ülasyonlara ilişkin ek bilgiler :  
Böbrek /Karaciğer yetmezliği:  
Böbrek ve karaciğer yetmezliğinde kullanımına ilişkin bir bilgi yoktur.  
 4.3. Kontrendikasyonlar  
İlaç içindeki maddelerden herhangi birine hassasiyet görüldüğü durumlarda 
kullanılmamalıdır.  
 
4.4. Özel kullanım uyarıları ve önlemleri  
Fusidik asit kullanımı ile ilişkili bakteriyel direnç bildirilmiştir. Tüm antibiyotikler ile olduğu 
gibi, aşırı ve tekrarlı kullanım direnç gelişme riskini artırabilir.  
 Açıldıktan sonra 28 (yirmi sekiz) gün içinde kullanılmalıdır. 
 FUTARON, benzalkonyum klorür içerdiğinden gözde iritasyona sebep olabilir. Yumuşak 
kontakt  lenslerle temasından kaçınınız. Uygulamadan önce kontakt lensi çıkartınız ve lensi 
takmak için en azından 15 dakika bekleyiniz. Yumuşak kontakt lenslerin renklerinin bozulmasına neden olduğu bilinmektedir. 
 
Bu tıbbi ürün her mg’da 1 mmol (23 mg)’dan daha az sodyum içermektedir. Ancak uygulama 
yolu nedeniyle herhangi bir uyarı gerektirmemektedir.  
4.5. Diğer tıbbi ürünler ile etkileşimler ve diğer etkileşim şekilleri  
Herhangi bir bilgi yoktur. 
 Diğer göz preparatları kullanılacağı zaman, 2 ilacın damlatılma zamanları arasında yaklaşık 5 
dakika zaman bırakılmalıdır.  
4.6. Gebelik ve l aktasyon  
Genel tavsiye  3 / 6 
 Gebelik kategorisi: B ’dir. 
 
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
FUTARON için, gebeliklerde maruz kalmaya ilişkin klinik veri mevcut değildir. 
Gebelik dönemi  
Gebelerde kullanımı ile ilgili olarak yeterli bilgi mevcut değildir. Ancak yarar/risk oranı 
hekim tarafından değerlendirilmek koşulu ile uygulanmalıdır. 
  
Hayvan deneylerinde, fusidik asidin fet üs üzerine toksik etkiye yol açmadığı gösterilmiştir. 
Dolayısıyla, FUTARON kullanımı ile ilişkili olarak fusidik asidin düşük dozları ile fetusta toksik etki oluşması olası değildir.  
 
Laktasyon dönemi  
Fusidik asitin insan sütüyle atılıp atılmadığı bilinmemektedir. Fusidik asitin süt ile atılımı 
hayvanlar üzerinde araştırılmamıştır.  Emzirmenin durdurulup durdurul mayacağına ya da 
FUTARON tedavisinin durdurulup durdurulamayacağına  / tedaviden kaçınılıp 
kaçınılmayacağına ilişkin karar verilirken, emzirmenin çocuk açısından faydası ve 
FUTARON tedavisinin emziren anne açısından faydası dikkate alınmalıdır. 
 
Üreme yeteneği /Fertilite  
Fertilite üzerine etkisine dair bilgi yoktur.  
 
4.7. Araç ve makin e kullanımı üzerindeki etkiler  
Uygulama sonrası göz ardı edilebilir geçici görme bulanıklığı gelişebilir.  
 
4.8. İstenmeyen etkiler  
Klinik çalışmalardan elde edilen verilerde, akut konjuktivite sahip 2600'ün üzerindeki hasta 
değerlendirmelerinde istenmeyen yan etkiler hastaların yaklaşık %  10'unda gözlenmiştir v e 
bunlarda öncelikli olarak uygulama yerinde hissedilen batma ve yanma gibi rahatsızlıklardır. 
 
En fazla bildirilmiş yan etkiler FUTARON'un uygulama yerinde gözlenen geçici batma ve 
yanma hissi ve geçici bulanık görmedir.  
 4 / 6 
 Fusidik asit ile gözlenen yan etk iler, vücut sistemlerinde aşağıdaki gibi sınıflandırılmıştır, ç ok 
yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek 
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle 
tahmin edilemiyor).  
 
Bağışıklık sistemi hastalıkları  
Seyrek: Aşırı duyarlılık  
 
Göz hastalıkları  
Yaygın: Uygulama yerinde batma, yanma, rahatsızlık, sızlama, iritasyon, kaşınma, kırgınlık, 
kuruluk hissi, geçici bulanık görme.  
Yaygın olmayan: Uygulama esnasında gözde sulanma  
Bilinmiyor: Konjuktivitin kötüleşmesi 
 
Deri ve deri altı doku hastalıkları:  
Bilinmiyor: Kaşıntı, periorbital ödem, döküntü, ürtiker, anji yo-ödem  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’n e bildir meleri gerekmektedir (www.titck.gov.tr; e -
posta: tufam@titck.gov.tr; tel: 0 800 314 00 08; faks: 0 312 218 35 99). 
4.9. Doz aşımı ve tedavisi  
Doz aşımı bildirilmemiştir.  
Fusidik asit veya yardımcı maddelerden birine alerjik reaksiyon olmadığı sürec e 
FUTARON'un kazara alınması herhangi bir problem doğurmayacaktır. 5 g'lık FUTARON 
tüpünde bulunan fusidik asit (50mg) kabul edilen toplam günlük oral dozu aşmamaktadır. 
Yardımcı maddelerin miktarı da bir güvenlik riski oluşturmak için çok düşüktür.  
5. FA RMAKOLOJİK ÖZELLİKLER  
5.1. Farmakodinamik özellikler  
Farmakoterapötik grup: Oftalmalojik antibiyotik  5 / 6 
 ATC kodu: S01AA13 
 
Fusidik asit, Staphyloccoccus aureus, Staphylococcus epidermidis, Corynebacterium 
diphteria, Neisseria meningitidis, Neisseria gonorrhea Clostridium  türlerine karşı yüksek 
etkinliğe sahip,  dar spektrumlu bir antibiyotiktir. FUTARON aynı zamanda Streptococci, 
Haemophilus Moraxella ve Corynebacteria suşlarına karşı da klinik açıdan etkilidir. 
 
5.2. Farmakokinetik özellikler  
FUTARON 'un bir damla uygulanması, gözyaşı sıvısında ve humör aköz sıvısında en az 12 
saat süre ile yeterli konsantrasyonlarda kalmasını sağlar. Bir damla FUTARON 
uygulanmasından 1, 3, 6 ve 12 saat sonra, fusidik asidin gözyaşı sıvısındaki ortalama 
konsantrasyonu sırasıyla; 15.7 mg/L, 15.2 mg/L, 10.5 mg/L ve 5.6 mg/L 'dir. Fusidik asit, hem 
sağlam, hem de opere olmuş epitelde korneaya penetre olur. FUTARON’un bir damla uygulanmasının ardından, fusidik asidin humör aközdeki 0.3 mg/ L olan ortalama 
konsantrasyon değeri, en az 12 saat boyunca korunur. Bu değer, il işkili bakterilerin çoğu için 
MİK değerinin üzerindedi r (Staphylococcus aureus  için Mİ K90 değeri:0.06 mg/L ) 
 
5.3. Klinik öncesi güvenlilik verileri  
Bildirilmemiştir.  
 
6. FARMASÖTİK ÖZELLİKLERİ  
6.1. Yardımcı maddelerin listesi  
Disodyum edetat  
Mannitol  
Karbomer 980 NF  
Trometamol 
Benzalkonyum klorür  
Enjeksiyonluk su  
 
6.2. Geçimsizlikler  
Herhangi bir geçimsizlik bildirilmemiştir.  
 
6.3. Raf ömrü  
24 ay 6 / 6 
  
6.4. Saklamaya yönelik özel tedbirler  
25°C'nin altındaki oda sıcaklığında saklayınız.  Açıldıktan sonra 28 (yirmi sekiz) gün içinde 
kullanılmalıdır.  
 
6.5. Ambalajın niteliği ve içeriği  
FUTARON %1 viskoz göz damlası , süspansiyon HDPE vidalı kapak ile kapatılan koruyucu 
halkalı , LDPE beyaz damlalıklı, 5 ml’lik opak LDPE şişeler içerisinde ambalajlanmaktadır.  
 6.6. Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj  Atıklarının Kontrolü Yönetmeliği”ne uygun olarak imha edilmelidir.  
 7. RUHSAT SAHİBİ  
World Medicine İlaç Sanayi ve Ticaret A. Ş.  
Bağcılar/İSTANBUL  
 
8. RUHSAT NUMARASI  
2022/696 
 
9. İLK RUHSAT TARİHİ / RUHSAT YENİLEME TARİHİ  
İlk ruhsat tarihi : 30.11.2022 
Ruhsat yenileme tarihi: 
 
10. KÜB’ÜN YENİLENME TARİHİ  