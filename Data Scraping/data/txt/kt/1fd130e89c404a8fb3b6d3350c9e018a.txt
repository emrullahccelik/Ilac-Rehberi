 
1 KULLANMA TALİMATI  
 
NAC –C 600 mg/200 mg efervesan tablet  
Ağız yoluyla  alınır.  
 Etkin maddeler : Her bir  efervesan tablet  600 mg asetilsistein  ve 200 mg askorbik asit 
içerir.  
 Yardımcı maddeler:  Sitrik asit, sodyum hidrojen karbonat, aspartam  (E951) , sorbitol 
(E420) , sodyum klorür,  limon aroması . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığını zı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında : 
 
1. NAC –C nedir ve ne için kullanılır?  
2. NAC –C’yi kullanmadan önce dikkat edilmesi gerekenler . 
3. NAC –C nasıl kullanıl ır?  
4. Olası yan etkiler nelerdir?  
5. NAC –C’nin saklanması . 
 
Başlıkları yer almaktadır.  
 
1. NAC –C nedir ve ne için kullanılır?  
 NAC –C, beyaz, yuvarlak efervesan tabletlerdir. 10, 20 ve 30 efervesan tablet ler, 
silikajelli kapak ile k apatılmış plastik tüpler içerisinde ve karton kutuda kullanma talimatı 
ile beraber ambalajlanır.  
 NAC –C suda tamamen eritildikten sonra içilerek kullanılan bir ilaçtır.  
 NAC –C etkin madde olarak asetilsistein ve askorbik asit içerir.  Asetilsistein, bir amin o 
asit olan sistein türevi bir ajandır. Balgam söktürücü etkiye sahiptir.  C vitamini (Askorbik 
asit); insan vücudunda sentezlenmediği için, besinlerle düzenli olarak alınması gereken 
bir vitamindir.  
 NAC –C yoğun kıvamlı balgamın atılması, azaltılması, yoğun luğunu n düzenlenmesi 
ekspektorasyonun  (balgamın atılabilmesi) kolaylaştırılması  gereken  bronkopulmoner  
(bronş ve akciğer)  hastalıklarda, bronşiyal sekresyon (solunum yolu salgısı) 
bozukluklarının tedavisinde kullanılan mukolitik (balgamı, mukusu parçalayan ) bir 
ilaçtır.  
 
 
2 2. NAC –C’yi kullanmadan önce dikkat edilmesi gerekenler  
NAC –C’yi aşağıdaki durumlarda KULLANMAYINIZ : 
Eğer:  
 Asetilsistein , askorbik asit (C vitamini) veya  NAC –C’nin bileşimindeki yardımcı 
maddelerden herhangi birine karşı aşırı duyarlılığını z var ise,  
 Hiperoksalüri (idrarda bol miktarda oksalat bulunması), asidüri (idrarın asidik olması) 
veya normal idrar pH'sı ve oksalüri (idrarda oksalat çıkması) ile birlikte görülen böbrek 
taşı probleminiz var ise,  
bu ilacı kullanmayınız.  
 
NAC –C’yi aşağıd aki durumlarda DİKKATLİ KULLANINIZ : 
Eğer;  
 Astım ve bronkospazm (bronşların daralması) hikayeniz var ise, NAC –C’yi kullanmadan 
önce mutlaka doktorunuza başvurunuz,  
 Karaciğer veya böbrek hastalığınız var ise,  
 Mide veya barsağınızda yara (ülser) ve yemek boru sunda toplardamar genişlemesi gibi 
rahatsızlıklarınız var ise,  
 Siroz hastası iseniz,  
 Sara (epilepsi) hastası iseniz,  NAC –C’yi kullanmadan önce doktorunuza danışınız.  
 Histamin intoleransınız varsa (belirtileri: baş ağrısı, burun akıntısının eşlik ettiği rin it, 
kaşıntı vb.) bu ilacı dikkatli kullanınız.  
 NAC –C’yi kullanırken cildinizde ve göz çevresinde herhangi bir değişiklik (örn. 
kızarıklık, kaşıntı, içi sıvı dolu kabarcıklar, kan oturması) fark ederseniz hemen 
doktorunuza başvurunuz.  
 NAC –C’nin içeriğindeki  askorbik asit , demir absorbsiyonunu artırdığından yüksek dozlar 
hemokromatoz  (demir depolama hastalığı ), talasemi  (akdeniz anemisi olarak da bilinen 
kalıtsal bir kan hastalığı ), polisitemi  (kanda  alyuvar (eritrosit) miktarının artması) , lösemi 
(kan kanser i) ya da sideroblastik anemili (bir çeşit kansızlık ) hastalarda tehlikeli olabilir.  
 Aşırı demir yükü hastalığı durumunda, NAC –C alımı minimumda tutulmalıdır.  
 NAC –C idrarda şeker testi sonuçlarında yanlışlıklara neden olabilir. Diyabet testi 
yapılmadan 2 -3 gün önce NAC –C alımı kesilmelidir.  
 Böbrek taşı oluşturmaya eğilimli iseniz NAC –C’yi dikkatli kullanınız.  
 G6PD (glukoz -6-fosfat dehidrogenaz) enzim eksikliğiniz varsa (kan şekeri 
metabolizmasında hayati önem taşıyan enzimin eksik olması ve yeterince aktif olmaması)  
dikkatli olunmalıdır.  
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza  danışınız.  
 
NAC –C’nin yiyecek ve içecek ile kullanılması  
NAC –C’nin yiyecek ve içecekler ile beraber kullanılmasında bilinen bir sakınca 
bulunmamaktadır.  
Bol sıvı alımı NAC –C’nin mukolitik (balgam söktürücü) etkisini destekler.  
 
 
3 Hamilelik  
İlacı kullanmadan önce doktorunuza veya eczac ınıza danışınız.  
NAC –C’nin anneye veya bebeğe herhangi bir zararlı etkisinin olup olmadığı tam olara k 
bilinmemektedir. Gebeyseniz veya gebe kalmayı planlıyorsanız, NAC –C’yi kullanmadan 
önce doktorunuza danışınız.  Doktorunuz hamilelik sırasında NAC -C kullanmanın potansiyel 
yararının fetüs (doğmamış çocuk) üzerindeki potansiyel riskine üstün görürse kullan ılır. 
Tedaviniz sırasında hamile olduğunuzu fark ederseniz hemen doktoru nuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
NAC –C’nin  içeriğindeki asetilsisteinin  anne sütüne geçip geçmediği tam olarak 
bilinmemektedir ; ancak askorbik asit süte geçmektedir.  Emzirme döneminde zorunlu 
olmadıkça NAC –C kullanılmamalıdır. Emzirmeye devam edip etmemeniz gerektiği 
konusunda doktorunuza danışınız.  
 
Araç ve makine kullanımı  
NAC –C’nin araç ve makine kullanımı üzerin e herhangi olumsuz bir etkisi bildirilmemiştir.  
 
NAC –C’nin içeriğinde bulunan bazı yardımcı maddeler hakkında önemli bilgile r 
NAC –C her bir efervesan tablet te 12,59 mmol (289,52 mg)  sodyum içermektedir. Bu durum, 
kontrollü sodyum diyeti alan hastalar için gö z önünde bulundurulmalıdır.  
NAC –C aspartamdan dolayı fenilalanin i çin bir kaynak içermektedir. Fenilketon ürisi olan 
insanlar için zararlı olabilir.  
NAC -C sorbitol içerir. Eğer daha önceden doktorunuz tarafından bazı şekerlere karşı 
intoleransınız olduğu sö ylenmişse bu tıbbi ürünü almadan önce doktorunuzla temasa geçiniz.  
 
Diğer ilaçlar ile birlikte kullanımı  
Bazı ilaçlar ile birlikte kullanıldı ğında NAC –C’nin ya da kullanılan di ğer ilaçların  etkisi 
değişebilir.  NAC -C’ye ek olarak herhangi bir ilaç almadan ö nce doktorunuza danışınız.  
 
 NAC -C’nin antitussif (öksürüğü kesen) ilaçlarla bir arada kullanımı uygun değildir.  
 NAC -C’nin antibiyotik grubu ilaçlarla (örn., tetrasiklin, aminoglikozid, penisilin) beraber 
kullanılmamalıdır. İki ilacın birlikte kullanılmala rı gerekiyorsa alınmaları arasında 2 
saatlik bir süre olmalıdır.  
 NAC -C nitrogliserin (kalp hastalığında kullanılır) içeren ilaçlarla ve karbamazepin 
(epilepside kullanılır)  ile birlikte kullanılmadan önce doktorunuza danışınız.  
 Aktif kömür NAC -C ile birl ikte kullanılmamalıdır.  
 NAC -C içeriğindeki askorbik asit kan ve idrar örneklerinde glukoz, kreatin ve ürik asitin 
biyokimyasal tayinlerine zarar verebilir.  
 Diyabet (şeker hastalığı) hastalarında askorbik asit diyabetin kontrolünü etkileyebilir.  
 Kan diya lizine (kanın temizlenmesi işlemi) giren hastalarda bir tür organik asit olan 
oksalik asitin kan plazmasındaki düzeylerinde artmaya neden olabilir.  
 
 
4 Ayrıca aşağıdaki ilaçları kullanıyorsanız lütfen doktorunuza söyleyiniz:  
 Aspirin (a teş düşürücü, ağrı kes ici ilaç)   
 Barbitürat (sakinleştirici, uyku getirme ve anestezi amacıyla kullanılır)  
 Varfarin, dikumarol (pıhtılaşmaya karşı kullanılır)  
 Tetrasiklin (antibiyotik)  
 Flufenazin gibi fenotiyazinler (psikolojik hastalıklarda kullanılır)  
 Meksiletin (kalp rit im bozukluğunun tedavisinde kullanılır)  
 Oral kontraseptifler (gebeliği önlemek için kullanılan doğum kontrol ilaçları)  
 Kansızlık tedavisinde kullanılan demir içeren ilaçlar (Bu tür ilaçlar C vita mini demir 
emilimini arttırır)  
 Disülfiram (Alkol bağımlılığ ı tedavisinde kullanılır)  
 Antikonvülsan ilaçlar (sara nöbet lerinin tedavisinde kullanılır)   
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz . 
 
3. NAC –C nasıl kullan ılır? 
Uygun kullanım ve doz/u ygulama sıklığı için talimatla r: 
Başka şekilde önerilmediği durumlarda NAC –C için öngörülen doz 14 yaş üzeri yetişkinlerde 
günde 1  veya 2 defa 1 efervesan tablet tir. 
 NAC –C kullanırken her zaman doktorunuzun talimatlarına uyunuz. Emin olmadığınızda 
doktorunuza veya eczacınıza sorunuz.  
 NAC–C doktor tarafından aksi önerilmedikçe 4 -5 günden daha uzun süre 
kullanılmamalıdır.  
 Tedaviye vereceğiniz cevaba göre, doktorunuz daha yüksek ya da daha düşük doz 
önerebilir. Önerilen dozu aşmayınız.  
 Doktorunuzla konuşmadan dozu değiştirmeyin veya tedavi ye son vermeyin.  
 Antibiyotik tedavisi gören hastaların NAC –C’yi antibiyotiği aldıktan 2 saat önce veya 
sonra almaları gerekmektedir.  
 
Uygulama yolu ve metodu:  
 NAC –C yalnızca ağız yoluyla kullanılır.  
 NAC –C yemeklerden sonra bir bardak suda eritilerek içilir . Suda eritilerek  kullanıma 
hazırlanan ilaç bekletilmeden içilmelidir. Efervesan tabletler çiğnenmemeli ve 
yutulmamalıdır.  
 
Değişik yaş grupları:  
Çocuklarda kullanımı:  
14 yaşın altındaki çocuklarda dozu nedeniyle kullanılmamaktadır.  
 
Yaşlılarda kullanımı:  
Özel bir kullanımı yoktur, erişkinler için önerilen dozlarda kullanılmalıdır.  
 
 
5 Özel kullanım durumları:  
Böbrek  / Karaciğer yetmezliği : 
 NAC –C daha fazla nitrojenli maddenin sağlanmasından kaçınmak amacıyla karaciğer ve 
böbrek yetmez liği olanlarda uygulanmam alıdır  (bkz. NAC –C’yi aşağıdaki durumlarda 
KULLANMAYINIZ  bölümü ). 
 Eğer böbrek veya karaciğer rahatsızlığınız varsa NAC –C’yi kullanmadan önce 
doktorunuza danışınız.  
 
Diyabet hastası iseniz veya böbrek taşı oluşturmaya eğilimli iseniz ilacı hekim kontrolünde  
kullanınız.  
 
 İlacın etkili olduğundan emin olabilmek için düzenli doktor kontrollerinde, doktorun 
gelişimi takip etmesi önemlidir.  
 Doktorunuz ayrı bir tavsiyede bulunmadıkça, bu talimatları takip ediniz.  
 Doktorunuz NAC –C ile tedavinizin ne kadar süreceğin i size bildirecektir. Tedaviyi erken 
kesmeyiniz, çünkü NAC –C tedavisini durdurmak hastalığınızın daha kötüye gitmesine 
neden olabilir.  
 
Eğer NAC –C’nin etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşu nuz. 
 
Kullanmanız gerekenden daha fazla NAC –C kullandıysanız  
NAC –C’nin içeriğindeki asetilsisteinle ilişkili olarak; b ulantı, kusma ve ishal gibi mide barsak 
sistemiyle ilgili rahatsızlıklar görülebilir . Çok yüksek dozlarda bile daha ağır yan etkiler ve 
zehirlenme belirtileri görülmemiştir. Emzirilen bebeklerde vücut salgılarının aşırı artması 
tehlikesi vardır.  
NAC –C’nin içeriğindeki C vitamininin yüksek miktardaki dozları ishale ve idrara sık 
çıkmaya neden olabilir. İdrarınızın asidik olması bazı durumlar da böbrek taşı oluşumuna 
neden olabilir.  
NAC –C’den kullanmanız gerekenden fazlasını kullanmışsanız bir doktor veya eczacı ile 
konuşunuz.   
 
NAC –C’yi kullanmayı unutursanız : 
Endişelenmeyiniz. NAC –C’yi almayı unutursanız hatırladığınızda hemen alınız. 
Hatırla dığınızda bir sonraki dozun alınma zamanı yakın ise bu dozu atlayıp gelen dozu 
zamanında alınız ve normal kullanıma devam ediniz.  
Unutulan dozları deng elemek için çift doz almayınız.  
 
NAC –C ile tedavi sonlandırıldığındaki oluşabilecek etkiler  
NAC –C tedavis ini kesmek hastalığınızın daha kötüye gitmesine neden olabilir.  
Doktorunuz tarafından belirtilmedikç e ilacınızı kesmeyiniz.  
 
 
 
 
6 4. Olası yan etkiler nelerdir?  
Tüm ilaçlar gibi NAC –C’nin içeriğinde bulunan maddelere duyarlı olan kişilerde yan etkiler 
olabili r. 
Aşağıdakilerden biri olursa, NAC –C’yi kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Alerjik reaksiyonlar (kaşıntı, kurdeşen, cilt kızarıklıkları, soluk alma güçlüğü, kalp 
atışında hızlanma  ve kan basıncının düşmesi  (Tansiyon düşmesi) ). 
 Şoka kadar gidebilen aşırı duyarlılık yanıtları (Anafilaktik reaksiyonlar -döküntü, kaşıntı, 
terleme, baş dönmesi, dil, dudak ve soluk borusunda şişme, hava yolunun tıkanması, 
bulantı, kusma gibi belirtiler gö rülebilir). Ayrıca, çok seyrek olarak aşırı duyarlılık 
reaksiyonları kapsamında NAC –C içeriğindeki asetilsistein kullanımına bağlı kanama 
oluşumu bildirilmiştir.  
 Nadiren de olsa yüksek dozlarda alındığında diürez (idrara sık çıkma), ishal ve  diğer 
mide -barsak bozuklukları,  
 Okzalat kristalleri (böbrek taşı varlığı),  
 Glikoz 6 Fosfat Dehidrojenaz (G6PD) eksikliğinde (kan şekeri metabolizmasında hayati 
önem taşıyan enzimin eksik olması ve yeterince aktif olmaması)  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin NAC –C’ye karşı ciddi alerjiniz var demektir.  Acil 
tıbbi müdahaleye veya hastaneye yatırılmanıza gerek olabilir.  
Bu çok ciddi  yan etkiler çok seyrek görülür.  
 
İstenmeyen olaylar aşağıda belirtilen sıklıklara göre sın ıflandırılmıştır:   
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek  : 1.000 hastanın birinden az , fakat 10.000 hastanın birinden fazla  görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle sıklık derecesi tahmin edilemiyor.  
  
Yaygın olmayan:  
 Bronşların daralması (Nefes darlığ ı, nefes almada güçlük yaşanabilir.)  
 Baş ağrısı  
 Ateş 
 Kaşıntı  
 Kurdeşen (ürtiker)  
 Döküntü  
 Egzantem (enfeksiyon hastlıklarında görülen deri üzerindeki kızartı veya lekeler ve 
kabarıklıklar)  
 Taşikardi (kalbin  normalden hızlı çalışması)  
 Ağız içinde iltihap  
 Karın ağrısı  
 
7  Bulantı  
 Kusma  
 İshal  
 Tansiyon düşmesi  
 
Seyrek:  
 Nefes darlığı (dispne)  
 Bronkospazm (bronş düz kaslarının kasılması), zor soluk alıp verme  
 
Çok seyrek:  
 Mide krampı  
 Ateş 
 Şoka kadar gidebilen anafilaktik reaksiyonlar  
 
Bilinmiyor:  
 Al basması  
 Ciltte k ızarıklık  
 İdrar yapmada güçlük  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08  numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. NAC -C’nin saklanması  
NAC –C’yi çocukların göremeyeceği, erişemeyeceği yerlerde ve ambalajında saklayınız.  
25ºC altında ki oda sıcaklığında ve kuru ortamda  saklayınız.  
Her kullanımdan sonra tüpün kapağını kapatmayı unutmayınız.  Tüpün kapağını kesinlikle 
açık bırakm ayınız.  
 
 
 
 
 
 
 
 
 
 
8 Son kullanma tarihi ile uyumlu olarak kullanınız.  
Ambalajdaki son kullanma tarihinden sonra NAC –C’yi kullanmayınız . 
Eğer üründe ve/veya ambalajında bozukluklar fark ederseniz NAC –C’yi kullanmayınız.  
 
Son kullanma tarihi geçmiş veya kullanı lmayan ilaçları çöpe atmayınız! Çevre , Şehircilik ve 
İklim Değişikliği  Bakanlığınca belirlenen toplama sistemine veriniz.  
 
Ruhsat Sahibi  : Celtis  İlaç San. ve Tic. A.Ş.  
Esenler  / İSTANBUL  
Telefon:   0 850 201 23 23  
    Faks:        0 212 48 1 61 11 
    e-mail: info@celtisilac .com.tr  
 
Üretim Yeri :   Neutec İlaç San. Tic. A.Ş.  
     Adapazarı  / SAKARYA  
 
Bu kullanma talimatı                  tarihinde onaylanmıştır.  
