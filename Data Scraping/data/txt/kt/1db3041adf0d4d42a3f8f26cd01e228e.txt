 
1 / 6 
  
KULLANMA TALİMATI 
 
ELFENOR  %5 jel  
Cilt üzerine uygulanır . 
 
• Etkin madde:  
Her 1 gram jelde 46,5 mg Diklofenak’a eşdeger 50 mg Diklofenak sodyum bulunur.  
 
• Yardımcı Maddeler:  
Hidroksietilselüloz, propilen glikol  (E 1520) , etil alkol, metil paraben  (E 218) , saf su.  
 
Bu ilacı kullanmaya başlamadan önce bu KU LLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
• Bu kullanma  talimatını  saklayınız. Daha  sonra tekrar okumaya ihtiyaç duyabilirsiniz. 
• Eğer ilave sorularınız olursa lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya ha staneye git tiğinizde bu ilacı kulland ığınızı 
söyleyiniz. 
• Bu tal imatta yazılanla ra aynen uyunuz. İlaç hakkında size önerilen dozun dışında yüksek 
veya düşük doz kullanma yınız. 
 
Bu kullanma talimatında: 
1. ELFENOR  nedir ve ne için kullanılır? 
2. ELFENOR’u  kullanmadan önce dikkat edilmesi gerekenler 
3. ELFENOR nasıl kullanılır? 
4. Olası yan etkiler nelerdir? 
5. ELFENOR’u n saklanması 
 
Başlıkları yer almaktadır. 
 
1. ELFENOR  nedir ve ne için kullanılır?  
• ELFENOR  etkin madde olarak diklofenak sodyum içeren, jel formunda bir ilaçtır.  
ELFENOR  topikal kullanılan non -steroidal antiinflamatuar preparatlar olarak 
adlandırılan bir ilaç grubuna dahildir.  
• ELFENOR  50 g veya 100 g ’lık tüpler ile kullanıma sunulmaktadır.  
• ELFENOR , aşağıdaki hastalıkların bölgesel tedavisinde ağrı kesici ve iltihap önleyici 
olarak etkilidir;  
o Eklem kireçlenmesi ve eklem iltihaplanması gibi bölgesel romatizmal hastalıklar,   
2 / 6 
 o Burkulma, ezilme, incinme gibi kazalar ya da spor yaralanmalarının neden olduğu 
ağrı iltihaplanma ve şişmeler,  
o Ağrı, iltihaplanma ve kas gerginliği ile kendini gösteren kas iskelet sistemi 
hastalıkları  
 
2. ELFENOR’u  kullanmadan önce dikkat  edilmesi gerekenler  
ELFENOR’u  aşağıdaki durumlarda KULLANMAYINIZ:  
Eğer:  
• Diklofenak’a veya ELFENOR’u n bileşiminde bulunan yardımcı maddelerden 
herhangi birine karşı (yardımcı maddeler listesine bakınız) alerjiniz var ise  
• Asetilsalisilik asit (ağrı kesici bir ilaç) veya ibuprofen gibi diğer non -steroidal 
antiinflamatuvar ilaçlar (steroid yapıda [hormon yapısında] olmayan iltihap giderici 
ilaçlar) ile hırıltı ya da kısa nefes alma (astım atağı), sıvı kabarcıklı deri döküntüsü ya 
da kurdeşen veya burun akıntısı gibi şikâyetleriniz oluyorsa  
• Hamileyseniz (özellikle son 3 aylık dönemde) kullanmayınız.  
• ELFENOR’u  açık yaralara ya da hasar görmüş, döküntülü ve egzamalı cilt üzerine 
uygulamayınız.  
• Emziren annelerde meme bölgesine uygulanmamalıdır.  
• 14 yaşın altındaki hastalarda kullanılmamalıdır.  
 
ELFENOR’u  aşağıdaki durumlarda DİKKATLİ KULLANINIZ  
Eğer  
• Geniş alanlara uygulanacaksa veya uzun süreli tedavi amacıyla kullanacaksanız  
• Yaşlıysanız  
• Astımınız veya alerjik hastalığınız varsa ya da daha önceden bu hastalıkları 
geçirdiyseniz  
• Mide, bağır sak ve yemek borusunda ülseriniz (peptik ülser), karaciğer veya böbrek 
yetmezliğiniz, kanama eğiliminiz ya da iltihaplı bağırsak hastalığınız varsa 
ELFENOR’u  çok dikkatli kullanınız.  
• ELFENOR  yalnızca harici kullanım içindir. Ağız içine uygulamayınız. Yutmayınız.  
• ELFENOR’u n gözle temasından kaçınınız. Gözle teması durumunda gözünüzü temiz 
suyla yıkayınız. Rahatsızlık devam ederse doktorunuza ya da eczacınıza danışınız.  
ELFENOR’u  sadece zedelenmemiş ve sağlıklı deri üzerine uygulayınız (açık yaralara 
sürülmemelidir).  
Işığa duyarlılık nedeniyle ortaya çıkabilecek etkileri azaltmak için aşırı güneş ışığına maruz 
kalmayınız.  
Yan etkilerin artışına neden olabileceğinden ELFENOR  ve steroid yapıda (hormon yapısında) 
olmayan iltihap giderici ilaçlar (örn; ibuprofen, ketoprofen, naproksen) ile birlikte 
kullanılacaksa dikkatli olunmalıdır.  
Cildinizde döküntüler gözlenmeye başlarsa ELFENOR  tedavisini sonlandırınız.   
3 / 6 
 ELFENOR’u  kapatıcı olmayan bandajlarla kullanabilirsiniz; ancak hava geçirmeyen kapatıcı 
bandajlar ile kullanılmamalıdır.  
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
ELFENOR’u n yiyecek ve içecek ile kullanılması  
ELFENOR’u n uygulama yöntemi açısından yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danı şınız. 
 
ELFENOR’u  özellikle hamileliğinizin son 3 ayında kullanmayınız. Hamileliğinizin diğer 
dönemlerinde ise kesinlikle gerekli olmadıkça kullanmayınız.  
 
Tedaviniz sırasında hamile oldu ğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danı şınız. 
 
ELFENOR’u  kesinlikle gerekli olmadıkça emzirme döneminde kullanmayınız. Doktorunuz 
tarafından kullanılması gerekli görüldüğünde geniş alanlara uygulamayınız, uzun süreli 
kullanmayınız ve göğüs üzerine uygulamayınız  
 
Araç ve makine kullanımı  
ELFENOR’u n araç ve makine kullanma yeteneğiniz üzerinde etkisi yoktur.  
 
ELFENOR’u n içeriğinde bulunan bazı yardımcı maddeler hakkında önemli bilgiler  
ELFENOR  propilen glikol içerdiğinden ciltte tahrişe neden olabilir.  
ELFENOR  içeriğinde metil paraben içermektedir. Bu durum alerjik reaksiyonlara 
(muhtemelen gecikmiş) sebebiyet verebilir.  
 
Diğer ilaçlar ile birlikte kullanımı  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ELFENOR  nasıl kullanılır?  
• Uygun kullanım ve doz/uygulama sıklığı için talimatlar:  
Yetişkinler ve 14 yaş ve üzerindeki ergenler (adolesanlar):   
4 / 6 
 ELFENOR’u  günde 3 -4 defa derinin etkilenen bölgesine yavaşça ovmak suretiyle 
uygulayınız. Gerekli olan miktar ağrılı yerin genişliğine bağlıdır. Örneğin: 0,4 – 0,8 gram 
ELFENOR  yaklaşık olarak 2-2,5 cm çapında  alanı  tedavi etmek için yeterlidir.  
ELFENOR’u  doktor tavsiyesi haricinde kas ve eklem ağrılarında (incinme, burkulma, ezilme 
gibi) ya da tendonitte 2 hafta, artrit ağrısında 3 haftadan uzun süreli kullanmayınız. 3. günün 
sonunda ağrı ve şişlik durumunda bir gelişme olmazsa ya da daha kötüye giderse doktorunuza 
danışınız.  
7. günden sonra kullanmaya devam edip etmeyeceğinizi doktorunuza danışınız.  
 
• Uygulama yolu ve metodu  
Derinin ağrıyan ya da şişen bölgesine yavaşça ovmak suretiyle uygulayınız. Ovma sırasında 
hafif serinletici bir etki hissedebilirsiniz. Uygulamadan sonra ellerinizi yıkayınız (tedavi 
edilen bölge elleriniz değilse).  
 
• Değişik yaş grupları:  
Çocuklarda kullanımı:  
ELFENOR’u n çocuklarda ve 14 yaşın altındaki ergenlerde kullanımı önerilmemektedir.  
 
Yaşlılar da kullanım:  
Yaşlılarda ELFENOR’u n yetişkin dozları kullanılabilir.  
 
Özel kullanım durumları  
Böbrek yetmezliği:  
Böbrek veya karaciğer yetmezliğiniz varsa ELFENOR’u  kullanmadan önce doktorunuza 
danışınız.  
Eğer ELFENOR’u n etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla ELFENOR  kullandıysanız  
ELFENOR ’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
ELFENOR’u  kullanmayı unutursanız  
Eğer ELFENOR’u n bir dozunu uygulamayı unutursanız, hatırladığınız anda dozu uygulayınız 
ve bir sonraki dozu normal kullanma zamanında uygulayınız.  
 
Unutulan dozları dengelemek için çift doz almayınız  
 
 
  
5 / 6 
 4. Olası yan etkiler nelerdir?  
Tüm ilaçlar gibi, ELFENOR’u n içeriğinde bulunan maddelere duyarlı olan kişilerde yan 
etkiler olabilir.  
Aşağıdakilerden biri olursa, ELFENOR’u  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Ağız, yüz, dil ve boğazda şişme  
• Sıvı kabarcıklı deri döküntüsü ya da kurdeşen  
• Hırıltı ya da kısa nefes alma, ya da göğüste sıkışma hissi (astım)  
Bunların hepsi çok ciddi yan etkilerdir. Eğer bunlardan biri sizde mevcut ise sizin  
ELFENOR ’a karşı ciddi alerjiniz var demektir. Acil tıbbi müdahaleye veya hastaneye  
yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
• Cilt hastalığı (iltihaplanma, egzama)  
• Döküntü  
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
 
Aşağıdakilerden herhangi birini fark ederseniz, doktorunuza söyleyiniz:  
• Işığa hassasiyet  
• Kaşıntı  
• Kızarıklık  
Bunlar ELFENOR’u n hafif yan etkileridir.  
 
Eğer bu kullanma talimatında bahsi geçmeyen  herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. ELFENOR’u n saklanması  
ELFENOR’u  çocukların göremeyeceği, erişemeyeceği yerlerde ve ambalajında saklayınız.  
  
6 / 6 
 25ºC’nin altındaki oda sıcaklığında saklayınız.  
 
Son kullanma tarihiyle uyumlu olarak kullanınız  
 
Ambalajdaki son kullanma tarihinden sonra ELFENOR’u  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Eğer üründe ve/veya ambalajında bozukluklar fark ederseniz ELFENOR’u  kullanmayınız.  
 
Ruhsat sahibi: 
Vefa İlaç San. ve Tic. A.Ş.  
Beylikdüzü OSB Mah. 2. Cadde No:3/2  
Beylikdüzü/İstanbul  
Telefon: (0212) 438 70 85  
Faks  : (0212) 438 70 87  
 
Üretim yeri:  
Vefa İlaç San. ve Tic. A.Ş.  
Beylikdüzü/İstanbul  
 
Bu kullanma  talimatı 30/11/2017  tarihinde onaylanmıştır. 
 