KISA ÜRÜN BİLGİSİ
1. BEŞERİ TIBBİ ÜRÜNÜN ADI

MINIRIN Melt 120 mikrogram Oral Liyofilizat
2. KALİTATİF VE KANTİTATİF BİLEŞİM
Etkin madde:
Bir oral liyofilize tablet, desmopressin asetat (yaklaşık 135 mikrogram) olarak, 120 mikrogram
desmopressin (serbest baz) içerir.
Yardımcı maddeler:
Yardımcı maddeler için bölüm 6.1’e bakınız.
3. FARMASÖTİK FORM
Oral liyofilizat.
Bir tarafında iki damla biçimindeki bir figürle işaretli beyaz, yuvarlak oral liyofilize tablet.
4. KLİNİK ÖZELLİKLER
4.1 Terapötik endikasyonlar
Minirin Melt,
(cid:1) primer enürezis noktürna tedavisinde, normal idrar konsantre edebilen hastalarda 5
yaşından itibaren
(cid:1) yetişkinlerde noktürnal poliüriye bağlı noktürinin semptomatik tedavisinde (örneğin
mesane kapasitesini aşan seviyede noktürnal idrar üretimi gibi),
(cid:1) santral diabetes insipidus’un tedavisinde endikedir.
4.2 Pozoloji ve uygulama şekli
Pozoloji:

MINIRIN Melt oral liyofilize tabletlerin dozajları doktor tarafından ayrı ayrı her hasta için
ayarlanır.
MINIRIN
Melt 120 mikrogram Oral Liyofilizat, Minirin 0.2 mg Tablete göre
hesaplanmıştır (ayrıca bkz. 5.2).
Uygulama şekli, sıklığı ve süresi:
Santral diabetes insipidus
Çocuklar ve yetişkinler için başlangıç dozu dil altı olarak uygulanan, günde üç kez 60
mikrogramdır. Dozaj rejimi hastanın cevabına göre daha sonra ayarlanır. Klinik deneyim, dil altı
olarak uygulanan günlük dozun 120 mikrogram ve 720 mikrogram arasında değiştiğini
göstermektedir. Hastaların çoğu için idame dozu, günde 3 kez dil altı olarak uygulanan, 60
mikrogram ila 120 mikrogram arasındadır. Su tutma/hiponatremi belirtileri ortaya çıktığında,
tedavi kesilmeli ve doz yeniden ayarlanmalıdır.
Primer Noktürnal Enürezis
Uygun başlangıç dozu, yatmadan önce dil altı olarak uygulanan 120 mikrogramdır. Eğer düşük
doz yeteri kadar etkili değilse, doz 240 mikrograma kadar arttırılabilir. Sıvı kısıtlamasına
uyulmalıdır.
1Su tutma/hiponatremi belirtileri veya semptomları (baş ağrısı, mide bulantısı/kusma, kilo alma ve
ciddi vakalarda konvülsiyonlar) ortaya çıktığında, hasta tamamen düzelene kadar tedavi
kesilmelidir. Tekrar tedaviye başlandığında, sıkı bir sıvı kısıtlaması gerekmektedir; bkz. bölüm
4.4.
Tedavinin sürmesi için, üç aylık bir tedavi süresi sonunda tedaviye en az bir hafta ara verip, daha
sonra gerekli değerlendirmeyi yapmak gerekmektedir.
Noktüri
Uygun başlangıç dozu, yatmadan önce dil altı olarak uygulanan 60 mikrogramdır. Bu doz bir
haftadan sonra yeteri kadar etkili değilse, doz dil altı olarak 120 mikrogram ve ardından haftalık
doz ayarlaması ile 240 mikrograma kadar arttırılabilir. Sıvı kısıtlamasına uyulmalıdır.
Noktüri hastalarında tedaviye başlamadan en az 2 gün önce noktürnal poliürinin teşhis edilmesi
için sıklık/hacim tablosu yapılmalıdır. Fonksiyonel mesane kapasitesini aşan miktarda gece idrar
üretimi veya 24 saatlik idrar üretiminin 1/3’ünü aşan miktarda gece boyunca idrar üretimi
noktürnal poliüri olarak kabul edilir.
Gıda alımı, düşük doz desmopressinin antidiüretik etkisinin süresini ve yoğunluğunu azaltabilir
(bkz. 4.5).
Yaşlılarda tedavinin başlatılması önerilmez. Eğer doktor bu hastalarda desmopressin tedavisi
başlatmaya karar verirse tedaviye başlamadan önce ve başladıktan 3 gün sonra veya doz
artırıldığında ve tedavi sırasında, tedaviyi yürüten doktorun gerekli gördüğü diğer zamanlarda
serum sodyum değeri ölçülmelidir.
Su tutma/hiponatremi belirtileri veya semptomları (baş ağrısı, mide bulantısı/kusma, kilo alma ve
ciddi vakalarda konvülsiyonlar) ortaya çıktığında, hasta tamamen düzelene kadar tedavi
kesilmelidir. Tekrar tedaviye başlandığında, sıkı bir sıvı kısıtlaması gerekmektedir; bkz. bölüm
4.4.
Uygun doz titrasyonunu takiben 4 hafta içinde yeterli klinik etki elde edilmezse tedavi
sonlandırılmalıdır.
Özel popülasyonlara ilişkin ek bilgiler:
Böbrek/Karaciğer yetmezliği: Bildirilmemiştir.
Pediyatrik popülasyon: Bildirilmemiştir. 5 yaşından itibaren yatak ıslatma tedavisinde kullanılır.
Geriyatrik popülasyon: Yaşlı hastalar, düşük serum sodyum düzeyli hastalar hiponatremi
açısından yüksek riske sahiptirler.
4.3 Kontrendikasyonlar
• Müzmin ve psikojenik polidipsi (40 ml/kg/24 saat’i aşan idrar üretimi ile sonuçlanan),
• Diüretik tedavisi gerektiren bilinen veya şüpheli kalp yetmezliği ve diğer durumlar,
• Orta derecede ve şiddetli böbrek yetmezliği (kreatinin klerensi < 50 ml/dak),
• Bilinen hiponatremi,
• Uygunsuz ADH hormonu salgılama sendromu (SIADH),
2• Desmopressine veya herhangi bir yardımcı maddesine aşırı duyarlılık (balık jelatini
dahil) (bkz. bölüm 6.1).
4.4 Özel kullanım uyarıları ve önlemleri
Acil idrar yapma ihtiyacı olan/idrar tutamayan, idrara çıkma sıklığında artış veya noktüri (örneğin,
iyi huylu prostat hiperplazisi (BPH), idrar yolları iltihabı, idrar kesesi taşları/tümörleri), polidipsi
ve zayıf ayarlanmış diabetes mellituslu hastalarda, spesifik neden tedavi edilmelidir.
Primer noktürnal enürezis tedavisinde, uygulamanın bir saat öncesinden, 8 saat sonrasına kadar
sıvı alımı mümkün olan en alt düzeye sınırlandırılmalıdır. Sıvı alımının kesilmediği bir tedavi, su
tutma/hiponatremi belirtileri veya semptomlarına (baş ağrısı, mide bulantısı/kusma, kilo alma ve
ciddi vakalarda konvülsiyonlar) yol açabilir.
Klinik çalışmalarda, yüksek hiponatreminin ortaya çıktığı hastaların çoğu 65 yaş üzerindedir. Bu
nedenle, yaşlılarda, özellikle sıvı ya da elektrolit dengesizliği olasılığını arttıran diğer koşullardan
şikayeti olan hastalarda, tedaviye başlanması tavsiye edilmemektedir.
Yaşlı hastalar, düşük serum sodyum düzeyli hastalar ve 24 saatlik idrar hacmi yüksek olan (2.8 ila
3 litre üzeri) hastalar, hiponatremi açısından yüksek riske sahiptirler.
Sıvı sınırlamasına çok dikkat etmek gerekmekte ve aşağıdaki durumlarda serum sodyumun daha
sık izlenmesi dahil, hiponatremiden kaçınmak için tedbirler kesinlikle alınmalıdır:
- SIADH’ye sebep olduğu bilinen, örneğin trisiklik antidepresanlar, seçici serotonin geri alım
inhibitörleri, klorpromazin ve karbamazepin gibi ilaçlarla eş zamanlı tedavi durumu.
- NSAID’ler ile eşzamanlı tedavi durumu.
Ateş, mide iltihabı gibi sıvı ve/veya elektrolit dengesizliği ile karakterize olan akut hastalıklar
süresince desmopressin tedavisi kesilmelidir.
Aktif trombozu olan ve/veya yüksek trombotik riski bulunan (kalıtsal veya kazanılmış trombotik
serebrovasküler ve kardiyovasküler hastalıklar, hipertansiyon ABY, KBY gibi) durumlarda
dikkatli kullanılmalıdır.
4.5 Diğer tıbbi ürünler ile etkileşimler ve diğer etkileşim şekilleri
Santral Sinir Sistemi ajanları:
ADH salgılama bozukluğuna sebep olduğu bilinen, örneğin trisiklik antidepresanlar, seçici
serotonin geri alım inhibitörleri, klorpromazin ve karbamazepin gibi maddeler, sıvı tutma riskini
arttıran ilave bir antidiüretik etkiye neden olabilirler; bkz. bölüm 4.4.
Non-steroidal antiinflamatuvar ajanlar:
NSAID preparatları, su tutma/hiponatremiye neden olabilir; bkz. bölüm 4,4.
Gastrointestinal Sistem ilaçları:
Eş zamanlı loperamid tedavisi, desmopressin plazma konsantrasyonunun üç kat artmasına neden
olarak su tutma/hiponatremi riskini arttırabilir. Her ne kadar araştırılmadıysa da, intestinal
taşınmayı yavaşlatan diğer ilaçlar da aynı etkiyi yapabilirler.
Eş zamanlı dimetikon tedavisi, azalan bir desmopressin absorpsiyonuna yol açabilir.
3CYP2D6 indükleyiciler ve inhibitörler:
İnsan mikrozomları ile yürütülen in vitro çalışmalarda, desmopressinin herhangi bir önemli
karaciğer metabolizmasına uğradığı gösterilmediğinden, desmopressinin hepatik metabolizmayı
etkileyen farmasötikler ile etkileşime girmesi olasılık dahilinde değildir. Ancak, hiçbir in vivo
resmi etkileşim çalışması yürütülmemiştir.
Diğer:
Desmopressin tablet ile birlikte veya 1.5 saat önce yenilen %27 yağ içeren standart bir yemek,
desmopressinin absorpsiyon hızını ve kapsamını %40 oranında düşürmektedir.
Farmakodinamikler (idrar üretimi veya ozmolalite) ile ilgili önemli bir etki gözlenmemiştir.
Bununla beraber, bazı hastalarda eş zamanlı olarak gıda alınması durumunda değişmiş etkilerin
ortaya çıkmış olma ihtimali de bertaraf edilmemelidir; bkz. bölüm 4.2.
Artan Etki/Toksisite: Klorpropamid, fludrokortizon ADH’ya yanıtı arttırabilir.
Azalan Etki: Demeklosilin ve lityum ADH’ya yanıtı azaltabilir.
Antidiüretik etkiyi azaltması nedeniyle alkol alımından sakınılmalıdır.
4.6 Gebelik ve laktasyon
Genel tavsiye:
Gebelik kategorisi: B
Çocuk doğurma potansiyeli bulunan kadınlar/Doğum Kontrolü (Kontrasepsiyon)
Diabetes insipiduslu gebe kadınlarda, sınırlı sayıda (n=53) gebelikte maruz kalma olgularına
ilişkin veriler, desmopressinin gebelik üzerinde ya da fetüsün/yeni doğan çocuğun sağlığı üzerinde
advers etkileri olduğunu göstermemektedir. Bugüne kadar ilgili hiçbir epidemiyolojik veri mevcut
değildir. Hayvanlar üzerinde yapılan çalışmalar, gebelik, embriyonal/fetal gelişim, doğum ya da
doğum sonrası gelişim ile ilgili olarak doğrudan ya da dolaylı zararlı etkilere işaret etmemektedir.
Gebelik dönemi:
Gebe kadınlara verilirken tedbirli olunmalıdır.
Laktasyon dönemi:
Yüksek dozda (300 mcg intranazal) desmopressin alan emziren annelerden alınan sütün analiz
sonuçları, desmopressinin süte geçtiğini göstermekte ancak çocuğa geçen desmopressin miktarı
düşük olmakta ve olasılıkla diürezi etkilemek için gereken miktarın altında kalmaktadır.
Desmopressinin tekrarlanmış dozlar üzerine anne sütünde toplanıp toplanmayacağı
çalışılmamıştır.
Üreme yeteneği / Fertilite:
Bildirilmemiştir.
4.7 Araç ve makine kullanımı üzerindeki etkiler
Aşırı doz veya sıvı tutulmasına bağlı hiponatremi; konvülsiyon ve bilinç kaybına neden olabilir.

MINIRIN Melt kullanımı süresince araç ve makine kullanımında dikkatli olunmalıdır.
44.8 İstenmeyen etkiler
Sıvı alımının kesilmediği bir tedavi, belirtileri veya semptomları (baş ağrısı, mide bulantısı/kusma,
kilo alma ve ciddi vakalarda konvülsiyonlar) ortaya çıksa da çıkmasa da, su tutma ve/veya
hiponatremiye yol açabilir.
Primer Noktürnal Enürezis ve Diabetes insipidus

Klinik çalışmalarda aşağıdaki advers etkiler MINIRIN Melt ile ilgili olarak gözlenmiştir.
Bunlar aşağıdaki sınıflama kullanılarak sıklık gruplarına ayrılmıştır:
Çok yaygın (≥1/10); yaygın (≥1/100 ila ≤1/10); yaygın olmayan (≥1/1.000 ila ≤1/100); seyrek
(≥1/10.000 ila ≤1/1.000); çok seyrek (≤1/10.000), bilinmiyor (eldeki verilerden hareketle tahmin
edilemiyor).
Bağışıklık sistemi bozuklukları
Bilinmiyor: Alerjik reaksiyonlar
Metabolizma ve beslenme bozuklukları
Çok seyrek: Hiponatremi
Sinir sistemi bozuklukları
Yaygın: Baş ağrısı
Gastrointestinal bozukluklar
Yaygın: Karın ağrısı, mide bulantısı
Deri ve deri altı doku bozuklukları
Bilinmiyor: Alerjik deri reaksiyonları
Bunlara ek olarak aşağıdaki yan etkiler de gözlenmiştir:
Kardiyovasküler: Akut serebrovasküler tromboz, akut myokard infarktüsü, kan basıncında azalma
veya artma, göğüs ağrısı, ödem, çarpıntı
Santral sinir sistemi: Ajitasyon, üşüme nöbeti, koma, baş dönmesi, baş ağrısı, uykusuzluk,
uyuklama hali
Dermatolojik: Döküntü
Endokrin-metabolik: Hiponatremi, su intoksikasyonu
Abdominal: Kramp, dispepsi, bulantı, boğaz ağrısı, kusma
Genitoüriner: Balanit, vulvar ağrı
Göz: Konjoktivit, göz ödemi, lakrimasyon bozuklukları
Solunum: Öksürük, epistaksi, nazal konjesyon, rinit
Diğer: Nadiren alerjik reaksiyonlar ve nadiren anafilaksi
5Özel popülasyonlara ilişkin ek bilgiler:
Pediyatrik popülasyon:
Psikiyatrik bozukluklar
Çok seyrek: Çocuklarda duygusal bozukluklar
Noktüri
Yapılan çalışmalarda, doz titrasyonu sırasında yaklaşık hastaların %35’inde istenmeyen etkiler
görülmüştür.
Çok yaygın (≥1/10); yaygın (≥1/100 ila ≤1/10); yaygın olmayan (≥1/1.000 ila ≤1/100); seyrek
(≥1/10.000 ila ≤1/1.000); çok seyrek (≤1/10.000), bilinmiyor (eldeki verilerden hareketle tahmin
edilemiyor).
Metabolizma ve beslenme bozuklukları
Yaygın: Hiponatremi
Sinir sistemi bozuklukları
Yaygın: Baş ağrısı, baş dönmesi
Kalp ve damar sistemi bozuklukları
Yaygın: Periferal ödem
Üriner sistem bozuklukları
Yaygın: Sık idrara çıkma
Gastrointestinal bozukluklar
Yaygın: Karın ağrısı, mide bulantısı, ağız kuruluğu, kilo artışı
4.9 Doz aşımı ve tedavisi
Aşırı doz, yüksek riskli sıvı tutma ve hiponatremili uzun bir etki süresine yol açar. Hiponatremi
tedavisi mutlaka ayrı olarak yapılmalı ancak aşağıdaki genel tavsiyeler de verilmelidir.
Hiponatremi tedavisinde desmopressin tedavisinin kesilmesi ve sıvı kısıtlaması uygulanır. Eğer
hastada semptomlar varsa, izotonik veya hipertonik sodyum klorür infüzyonu verilebilir. Sıvı
tutulmasının ciddi olduğu durumda (konvülsiyon ve bilinç kaybı), furosemid tedavisi verilir.
Toksisite: Fazla sıvı alımıyla birleşen normal dozlar dahi su zehirlenmesine neden olabilir. 0.3
mcg/kg i.v. ve 2.4 mcg/kg arasında intranazal olarak alınan dozlar, çocuklarda ve yetişkinlerde
hiponatremi ve konvülsiyonlara neden olmuştur. Diğer yandan, 5 aylık bir bebeğe intranazal
olarak uygulanan 40 mcg ve 5 yaşındaki bir çocuğa intranazal olarak uygulanan 80 mcg, hiç bir
semptoma yol açmamıştır. Yeni doğmuş bir bebeğe parenteral olarak uygulanan 4 mcg, oligüriye
ve kilo alımına neden olmuştur.
Semptomlar: Baş ağrısı, mide bulantısı, sıvı tutulması, hiponatremi, oligüri, konvülsiyon,
akciğerlerde ödem.
65. FARMAKOLOJİK ÖZELLİKLER
5.1 Farmakodinamik özellikler
Farmakotörapatik grup: Antidiüretik hormon, ADH
ATC kodu: H01BA02

MINIRIN Melt, doğal hipofiz hormonu arginin vasopressinin sentetik yapısal bir analogu olan
desmopressin içermektedir. Fark, sistein içindeki amino grubunun çıkartılması ve L-argininin D-
arginin ile ikame edilmesinden kaynaklanmaktadır. Bu, klinik olarak kullanılan dozajlarda etki
süresinin oldukça uzamasına ve pressör etkinin tamamen yok olmasına neden olmaktadır.
Desmopressin, vasopressin veya lipressinden daha fazla antidiüretik aktiviteye ve uzatılmış etkiye
sahiptir. Ayrıca, faktör VIII’i ve kandaki plasminojen aktivatör aktivitesini uyarır, fakat pressör
aktivitesi azdır.
Yapılan çalışmalarda desmopressin ile noktüri tedavisinde aşağıdaki bilgiler elde edilmiştir:
• Desmopressin ile tedavi olan hastaların %39’unda, plasebo grubunun %5’ine kıyasla gece
idrara çıkma ortalama sayı olarak en az %50 oranında azalmıştır (p<0.0001).
• Desmopressin ile %44’e karşılık olarak plasebo ile %15 oranında gecede ortalama idrara
çıkma sayısı azalmıştır (p<0.0001).
• Desmopressin ile %64’e karşılık olarak plasebo ile %20 oranında ilk kesintisiz uyku
döneminin medyan süresi artmıştır (p<0.0001).
• İlk kesintisiz uyku döneminin medyan süresi desmopressin ile 2 saat artarken, plasebo
grubunda 31 dakika artmıştır (p<0.0001).
5.2 Farmakokinetik özellikler
Genel özellikler:
Emilim:
MINIRIN
Melt oral liyofilize olarak dil altından alındığında, desmopressinin ortalama
biyoyararlanımı, yaklaşık olarak %0.25’dir. Minirin tabletle eş zamanlı olarak yiyecek kullanımı,
absorpsiyonunun hızını ve kapsamını yaklaşık %40 azaltmaktadır. Desmopressin, hem deneklerde
hem de kendi içinde, biyoyararlanımda orta ila yüksek bir değişkenlik sergilemektedir.
Dağılım:
Desmopressinin plazma konsantrasyonu, uygulanan dozlara orantılı olarak artar ve 200, 400 ve
800 mikrogram uygulamalarından sonra, C sırasıyla 14, 30 ve 65 pg/ml’dir. T , dozlamadan
max max
sonra 0.5 – 2.0 saat arasında gözlenmiştir. Terminal yarı ömrü 2.8 saattir.
İntravenöz yoldan yapılan uygulamadan sonra desmopressinin dağılma hacmi 33 litredir (0.41
litre/kg). Desmopressin kan-beyin bariyerini aşmamaktadır.
Biyotransformasyon:
İnsan karaciğer mikrozomları ile yapılan in vitro çalışmalar, karaciğerde metabolize olan
desmopressin miktarının çok önemsiz olduğunu göstermiştir. Bu nedenle, insan karaciğerinde
desmopressinin metabolize olması olasılık dahilinde değildir.
Eliminasyon:
Eliminasyon terminal yarı ömrü 2.8 saattir. Desmopressinin %45’lik miktarı, i.v. enjeksiyonu
sonrasında, ilk 24 saat içinde idrarla atılmıştır.
75.3 Klinik öncesi güvenlilik verileri
Kısa Ürün Bilgisi bölümünde yer alanlara ek olarak, klinik öncesi ile ilgili hiçbir veri yoktur.
6. FARMASÖTİK ÖZELLİKLER
6.1 Yardımcı maddelerin listesi
Jelatin (balıktan)
Mannitol (E421)
Sitrik asit, susuz (E330)
6.2 Geçimsizlikler
Geçerli değildir.
6.3 Raf ömrü
36 ay.
6.4 Saklamaya yönelik özel tedbirler
25oC’nin altındaki oda sıcaklığında saklanmalıdır.
6.5 Ambalajın niteliği ve içeriği
Alüminyum/Alüminyum blisterler 10 oral liyofilize tablet içermektedir.
Ambalaj Boyutları:
120 mikrogram: 10, 30 ve 100 oral liyofilize tablet
Tüm paket büyüklükleri satılmayabilir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Atıkları Kontrolü Yönetmeliği”ne uygun olarak imha edilmelidir.
Oral liyofilize tabletler kırılgan yapıdadırlar, bu nedenle folyo içerisinde bastırılmamalıdırlar. Oral
liyofilize tabletler, blisterlerinden alüminyum kapak sıyrılarak açıldıktan sonra çıkartılmalıdırlar.
7. RUHSAT SAHİBİ
Ferring İlaç San.ve Tic. Ltd. Şti.
Büyükdere Cad. Nurol Plaza No.255 A Blok Kat 13
Maslak 34398 İstanbul
Tel: (0212) 335 62 00
Faks: (0212) 285 42 74
e-posta: TR0-info@ferring.com
88. RUHSAT NUMARASI
125/18
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 11.07.2008
Ruhsat yenileme tarihi:
10. KÜB’ÜN YENİLENME TARİHİ
9