KISA ÜRÜN BİLGİSİ
1. BEŞERİ TIBBİ ÜRÜNÜN ADI
FİXFLOW 27,5 mikrogram burun spreyi, süspansiyon
2. KALİTATİF VE KANTİTATİF BİLEŞİM
Etkin madde:
Flutikazon furoat…………...……….27,5 mikrogram
Yardımcı maddeler:
Benzalkonyum klorür (%50’lik)…….16,5 mikrogram
Yardımcı maddeler için bölüm 6.1’e bakınız.
3. FARMASÖTİK FORM
Burun spreyi, süspansiyon.
Beyaz renkli homojen süspansiyondur.
4. KLİNİK ÖZELLİKLER
4.1. Terapötik endikasyonlar
Yetişkinler ve 12 yaşından büyük ergenlerde:
Mevsimsel alerjik rinitin nazal ve oküler belirtilerinin tedavisinde endikedir.
Yıl boyu devam eden alerjik rinitin nazal belirtilerinin tedavisinde endikedir.
Çocuklar (2 - 11 yaş):
Mevsimsel ve yıl boyu devam eden alerjik rinitin nazal belirtilerinin tedavisinde endikedir.
4.2. Pozoloji ve uygulama şekli
Pozoloji:
Yetişkinlerde ve 12 yaşından büyük ergenlerde:
Önerilen başlangıç dozu, her burun deliğine günde bir kez uygulanan iki spreydir (her spreyde
27,5 mikrogram flutikazon furoat, günlük toplam doz 110 mikrogram). Belirtiler yeterince
kontrol altına alındıktan sonra her burun deliğine günde bir kez uygulanan birer sprey (toplam
günlük doz 55 mikrogram), idame tedavisinde etkilidir.
Uygulama sıklığı ve süresi:
Tedavi süresi hekim tarafından belirlenmelidir.
Tam terapötik fayda sağlanması için, düzenli kullanım önerilir. Etkisi, başlangıçtaki
uygulamayı izleyen 8. saat gibi erken bir dönemde gözlenmiştir. En üst düzeyde fayda
sağlayabilmek için, daha uzun süreli tedavi gerekmektedir. Düzenli kullanım ile belirtilerin
düzeleceği konusunda hasta bilgilendirilmelidir. Tedavi süresi alerjene maruz kalınan süre ile
sınırlı olmalıdır.
Uygulama şekli:
FİXFLOW Burun Spreyi, sadece intranazal uygulama içindir.
FİXFLOW spreyin test edilmesi:
Eğer FİXFLOW ilk kez kullanılacaksa, sprey cihazının hatasız çalışıp çalışmadığı test
edilmelidir.
Cihaz kullanıma hazırlandığında şişe kuvvetlice çalkalanır, püskürtme mekanizmasını
1çalıştırmak üzere koruyucu kapağı çıkarılır ve sprey pompası ince bir duman çıkıncaya kadar
birkaç kez çalıştırılır. Kapak, kullanım sonrası kapatılmalıdır.
FİXFLOW spreyin uygulanması:
1. Sprey uygulanmadan önce, sümkürülerek burun delikleri temizlenmelidir.
2. Sprey gözlere püskürtülmemelidir, kazara sprey gözlere temas ederse, gözler suyla
iyice yıkanmalıdır.
3. Baş öne doğru biraz eğilir. Sprey dik olarak tutulup uç parçası burun deliklerinden
birine yerleştirilir. Uç parçası, burnun dış duvarına doğru tutulur (bkz. Şekil 1).
Şekil 1
4. Burundan soluk alınırken, aşağıya doğru bir kez basılarak ilacın buruna püskürmesi
sağlanır (bkz. Şekil 2). Uç parçası burundan çıkarılır ve ağızdan soluk verilir.
Şekil 2
5. Uygulama diğer burun deliğinde de tekrarlanır.
Eğer 2 püskürtme yapılması gerekliyse, 4’üncü ve 5’inci basamaklar tekrarlanır.
Her uygulamadan sonra uç parçası ve kapağın iç yüzü temiz, kuru bir bezle silinerek
temizlenmelidir. Temiz kalmasını sağlamak için her zaman kapağı kapalı tutulmalıdır.
Özel popülasyonlara ilişkin ek bilgiler
Böbrek yetmezliği:
Böbrek yetmezliğinde doz ayarlaması gerekmemektedir (Bkz. Bölüm 5.2).
Karaciğer yetmezliği:
Karaciğer bozukluğu olan hastalarda herhangi bir doz ayarlaması gerekmemektedir. Karaciğer
bozukluğu olan hastalar kortikosteroidler ile ilişkili sistemik advers reaksiyonlar açısından
daha yüksek risk altında olabileceğinden şiddetli karaciğer bozukluğu olan hastalara doz
uygulanırken dikkatli olunmalıdır (Bkz. Bölüm 4.4 ve 5.2).
Pediyatrik popülasyon:
Çocuklarda kullanımı:
2-6 yaş aralığı kullanımı için yarar zarar durumu gözetilerek kullanılmalıdır.
Önerilen başlangıç dozu, her burun deliğine günde bir kez uygulanan bir spreydir (her spreyde
27,5 mikrogram flutikazon furoat, günlük doz 55 mikrogram). Çocuklarda her burun deliğine
2günde bir kez uygulanan bir spreye (toplam günlük doz, 55 mikrogram) yeterli yanıt
vermeyen hastalar; her burun deliğine günde bir kez iki sprey (toplam günlük doz 110
mikrogram) uygulayabilir. Belirtiler yeterince kontrol altına alındıktan sonra dozun; her burun
deliğine günde bir spreye (toplam günlük doz 55 mikrogram) düşürülmesi önerilir.
Bu ilacı kullanırken bazı çocukların büyüme hızı daha yavaş olabilir. Çocuklar semptomların
giderilmesini sağlamak için gereken en kısa süre boyunca ilacı kullanmalıdır.
FİXFLOW bir yetişkinin gözetimi altında kullanılmalıdır.
2 yaşın altındaki çocuklarda kullanılmamalıdır.
2 yaşın altındaki çocuklarda mevsimsel ve yıl boyu devam eden (pereniyal) alerjik rinitin
tedavisinde intranazal flutikazon furoat kullanımının önerilmesi için yeterince veri yoktur.
Geriyatrik popülasyon:
Normal yetişkin dozu kullanılır (Bkz. Bölüm 5.2).
4.3. Kontrendikasyonlar
FİXFLOW içeriğindeki etkin maddeye veya Bölüm 6.1’de listelenen yardımcı maddelerden
herhangi birine karşı aşırı duyarlılığı olanlarda kontrendikedir.
4.4. Özel kullanım uyarıları ve önlemleri
Sistemik kortikosteroid etkileri
Özellikle uzun periyotlarda ve yüksek dozlarda reçete edilen nazal kortikosteroidlerle
sistemik etkiler meydana gelebilir. Oral kortikosteroidlerle kıyaslandığında bu etkilerin
meydana gelme ihtimali çok daha düşüktür ve bu etkiler her hastada ve çeşitli kortikosteroid
preparatları arasında değişiklik gösterebilir. Potansiyel sistemik etkiler Cushing sendromu,
Cushingoid özellikler, adrenal supresyon, çocuklarda ve ergenlerde büyüme geriliği, katarakt,
glokom ve daha seyrek olarak psikomotor hiperaktivite, uyku bozuklukları, anksiyete,
depresyon veya agresyon (özellikle çocuklarda) içeren bir dizi psikolojik veya davranışsal
etkileri içerebilir. Önerilenden daha yüksek dozlarda kullanılan nazal kortikosteroidler klinik
olarak anlamlı adrenal supresyon ile sonuçlanabilir. Önerilenden yüksek dozların
kullanıldığına dair bir kanıt varsa, stres veya elektif ameliyat dönemlerinde ilave sistemik
kortikosteroid ile takviye düşünülmelidir. Günde bir kez flutikazon furoat 110 mikrogram
yetişkin, ergen veya pediyatrik gönüllülerde hipotalamus-hipofiz-böbreküstü (HPA) aksı
baskılanması ile ilişkilendirilmemiştir. Bununla birlikte intranazal flutikazon furoat dozu rinit
semptomlarının etkili kontrolünün korunduğu en düşük doza azaltılmalıdır. Tüm intranazal
kortikosteroidler ile olduğu gibi, eşzamanlı olarak diğer kortikosteroid tedavisi formlarının
reçete edildiği her seferinde kortikosteroidlerin toplam sistemik yükü dikkate alınmalıdır.
Böbreküstü bezi fonksiyonunun bozulduğundan şüphe etmek için bir neden varsa, hastalar
sistemik steroid tedavisinden flutikazon furoata geçirilirken dikkatli olunmalıdır.
Görme bozukluğu
Sistemik ve topikal kortikosteroid kullanımı ile görme bozukluğu bildirilebilir. Bir hasta
bulanık görme veya diğer görme bozuklukları gibi semptomlarla başvurursa, hastanın
sistemik ve topikal kortikosteroidlerin kullanımından sonra bildirilmiş katarakt, glokom veya
santral seröz koryoretinopati (CSCR) gibi nadir hastalıkları içerebilecek olası nedenlerin
değerlendirilmesi için bir oftalmoloji uzmanına sevki düşünülmelidir.
3Büyüme geriliği
Ruhsatlı dozlarda nazal kortikosteroid alan çocuklarda büyüme geriliği bildirilmiştir. Bir yıl
boyunca günde bir kez 110 mikrogram flutikazon furoat ile tedavi edilen çocuklarda büyüme
hızında bir azalma gözlenmiştir (Bkz. Bölüm 4.8 ve 5.1). Bu nedenle çocuklar yeterli
semptom kontrolü sağlayan en düşük olası etkili dozda idame ettirilmelidir (Bkz. Bölüm 4.2).
Nazal kortikosteroidlerle uzun süreli tedavi alan çocukların büyümesinin düzenli olarak
izlenmesi önerilir. Büyüme yavaşlarsa, mümkün olduğunda nazal kortikosteroid dozunun
semptomların etkili kontrolünün sürdürüldüğü en düşük doza azaltılması amacıyla tedavi
gözden geçirilmelidir. Buna ilaveten, hastanın bir pediyatri uzmanına sevk edilmesi
düşünülmelidir (Bkz. Bölüm 5.1).
Ritonavir kullanan hastalar
Artmış sistemik flutikazon furoat maruziyeti riskinden dolayı ritonavir ile eşzamanlı
uygulama önerilmemektedir (Bkz. Bölüm 4.5).
Yardımcı maddeler
FİXFLOW benzalkonyum klorür içerir. İrritan, deri reaksiyonlarına sebep olabilir. Uzun
süreli kullanımı nazal mukozada ödeme sebep olabilir.
4.5. Diğer tıbbi ürünler ile etkileşimler ve diğer etkileşim şekilleri
CYP3A inhibitörleri ile etkileşim
Flutikazon furoat, karaciğerdeki sitokrom P450 3A4 izoenzimi ile gerçekleştirilen ilk geçiş
metabolizmasıyla dolaşımdan hızla temizlenir.
CYP3A4 yoluyla metabolize olan başka bir glukokortikoidden (flutikazon propionat) elde
edilen verilere dayalı olarak, ritonavir ile eşzamanlı uygulama, flutikazon furoata artmış
sistemik maruziyet riski nedeniyle önerilmemektedir.
Sistemik yan etki riskinde bir artış beklendiğinden, flutikazon furoatın, kobisistat içeren
ürünler dahil olmak üzere potent CYP3A inhibitörleri ile eşzamanlı uygulanması sırasında
dikkatli olunması önerilmektedir. Fayda, sistemik kortikosteroid yan etkileri riskindeki
artıştan daha ağır basmadıkça eşzamanlı uygulamadan kaçınılmalıdır; eşzamanlı uygulama
durumunda hastalar sistemik kortikosteroid yan etkileri açısından takip edilmelidir. İntranazal
flutikazon furoat ile potent CYP3A4 inhibitörü ketokonazolün incelendiği bir ilaç etkileşimi
çalışmasında, plasebo (20 gönüllünün 1’inde) ile karşılaştırıldığında ketokonazol grubunda
(20 gönüllünün 6’sında) ölçülebilir flutikazon furoat konsantrasyonlarının olduğu gönüllü
sayısı daha fazla olmuştur. Maruziyetteki bu küçük artış, iki grup arasında 24 saatlik serum
kortizol düzeylerinde istatistiksel olarak anlamlı bir farklılığa yol açmamıştır.
Enzim inhibisyonu ve indüksiyonu verilerine göre klinikte kullanılan dozlarda flutikazon
furoat ile diğer bileşiklerin sitokrom P450 enzimleri tarafından gerçekleştirilen
metabolizmaları arasında teorik olarak ilaç-ilaç etkileşimi beklenmez. Bu nedenle flutikazon
furoatın diğer ilaçlar üzerindeki etkilerini araştırmak için klinik çalışmalar yürütülmemiştir.
Özel popülasyonlara ilişkin ek bilgiler
Bu yaş grubunda herhangi bir etkileşim çalışması yapılmamıştır.
Pediyatrik popülasyon:
Bu yaş grubunda herhangi bir etkileşim çalışması yapılmamıştır.
44.6. Gebelik ve laktasyon
Genel tavsiye:
Gebelik Kategorisi C
Çocuk doğurma potansiyeli bulunan kadınlar/Doğum kontrolü (Kontrasepsiyon):
FİXFLOW’ un çocuk doğurma potansiyeli bulunan kadınlarda kullanımına ilişkin yeterli veri
mevcut değildir.
Gebelik dönemi:
FİXFLOW’ un gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan çalışmalar, gebelik / ve-veya / embriyonal / fetal gelişim / ve-veya / doğum /
ve-veya / doğum sonrası gelişim üzerindeki etkiler bakımından yetersizdir (bkz. Bölüm 5.3).
İnsanlara yönelik potansiyel risk bilinmemektedir.
Flutikazon furoatın gebe kadınlarda kullanımına ilişkin yeterli veri mevcut değildir. Hayvan
çalışmalarında glukokortikoidlerin yarık damak ve intrauterin büyüme geriliği dahil
malformasyonları indüklediği gösterilmiştir. Bu durum, minimum sistemik maruziyetle
sonuçlanan önerilen nazal dozlar verilen insanlar için ilişkili değildir (Bkz. Bölüm 5.2).
Flutikazon furoat hamilelik sırasında yalnızca anne adayında elde edilmesi beklenen faydalar,
fetusun karşılaşabileceği risklerden fazlaysa kullanılmalıdır.
FİXFLOW gerekli olmadıkça gebelik döneminde kullanılmamalıdır.
Laktasyon dönemi:
Nazal olarak uygulanan flutikazon furoatın insan sütüne geçip geçmediği bilinmemektedir.
Emziren kadınlarda flutikazon furoat kullanımı, yalnızca annede elde edilmesi beklenen fayda
çocukta oluşturduğu herhangi bir olası risklerden fazla olduğunda düşünülmelidir.
Üreme yeteneği / Fertilite:
İnsanlarda fertilite verisi bulunmamaktadır.
4.7. Araç ve makine kullanımı üzerindeki etkiler
FİXFLOW’ un araç veya makine kullanma yeteneği üzerinde bir etkisi yoktur ya da önemsiz
düzeydedir.
4.8. İstenmeyen etkiler
Güvenlilik profilinin özeti
Flutikazon furoat tedavisi sırasında en yaygın bildirilen advers reaksiyonlar epistaksis, nazal
ülserasyon ve baş ağrısıdır. En ciddi istenmeyen etkiler seyrek olarak bildirilen anafilaksi
dahil aşırı duyarlılık reaksiyonlarıdır (1000 hastada 1 vakadan daha az).
Advers reaksiyonların listesi
Flutikazon furoatın güvenlilik ve etkililik çalışmalarında mevsimsel ve pereniyal alerjik rinit
için tedavi gören 2700’den fazla hasta yer almıştır. Flutikazon furoatın güvenlilik ve etkililik
çalışmalarında mevsimsel ve pereniyal alerjik rinitte pediyatrik maruziyet, 12 ila <18 yaşta
243 hasta, 6 ila <12 yaşta 790 hasta ve 2 ila <6 yaşta 241 hasta olmuştur.
Advers reaksiyonların sıklığını belirlemek amacıyla, büyük klinik çalışmalarda elde edilen
veriler kullanılmıştır. Advers olay sıklığı, aşağıdaki gibi değerlendirilmiştir:
5Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (mevcut verilerden tahmin
edilemiyor).
Bağışıklık sistemi hastalıkları
Seyrek: Anaflaksi, anjiyoödem, deri döküntüsü ve ürtikeri de kapsayan aşırı
duyarlılık reaksiyonları
Sinir sistemi hastalıkları
Yaygın: Baş ağrısı
Göz hastalıkları
Bilinmiyor: Gözle ilgili geçici değişiklikler (Bkz. Bölüm 5.1), bulanık görme (Bkz.
Bölüm 4.4)
Solunum, göğüs bozuklukları ve mediastinal hastalıklar
Çok yaygın: Burun kanaması*
Yaygın: Nazal ülserasyon, dispne**
Yaygın olmayan: Rinalji, burun rahatsızlıkları (burunda yanma, burunda tahriş ve burunda
ağrı gibi), burun kuruluğu.
Çok seyrek: Nazal septal perforasyon
Bilinmiyor: Bronkospazm
*Burun kanaması, genellikle hafif-orta şiddette olmuştur. Burun kanamasının yetişkinlerdeki
ve ergenlerdeki insidansı uzun süreli (>6 hafta) kullanımda, kısa süreli (≤6 hafta) kullanıma
kıyasla daha yüksek olmuştur. Pediyatrik hastalarda yapılan süresi 12 haftaya varan
çalışmalardaki burun kanaması insidansı, flutikazon furoat veya plasebo kullanan hastalarda
birbirine yakın bulunmuştur.
**Flutikazon furoat ile yapılan klinik çalışmalar sırasında hastaların %1’inden fazlasında
dispne vakaları bildirilmiştir; benzer oranlar plasebo gruplarında da gözlenmiştir.
Kas-iskelet bozuklukları, bağ doku ve kemik hastalıkları
Bilinmiyor: Çocuklarda büyüme geriliği*** (Bkz. Bölüm 5.1)
***Puberte öncesi günde bir kez 110 mikrogram flutikazon furoat kullanan çocuklarda
büyümeyi değerlendiren bir yıllık klinik çalışmada, plasebo ile karşılaştırıldığında ortalama
yıllık büyüme hızı farkı -0,27 cm olarak gözlenmiştir (Bkz. Bölüm 5.1).
Sistemik etkiler
Nazal kortikosteroidlerin sistemik etkileri özellikle uzun periyotlarda yüksek dozlarda reçete
edildiğinde meydana gelebilir (Bkz. Bölüm 4.4). Nazal kortikosteroidleri alan çocuklarda
büyüme geriliği bildirilmiştir.
Özel popülasyonlara ilişkin ek bilgiler
Pediyatrik popülasyon:
6 yaşın altındaki çocuklarda güvenlilik tam olarak belirlenmemiştir. Pediyatrik popülasyonda
gözlemlenen advers reaksiyonların sıklığı, tipi ve ciddiyeti yetişkin popülasyondakilere
benzerdir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
6Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Bir biyoyararlanım çalışmasında, günde 2640 mikrograma varan intranazal dozların 3 gün
boyunca kullanılmasına eşlik eden hiçbir advers sistemik etki gözlenmemiştir (Bkz. Bölüm
5.2). Akut doz aşımı, hastanın gözlem altında tutulmasının dışında genellikle herhangi bir
tedavi gerektirmez.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Nazal preparatlar, dekonjestanlar ve topikal kullanılan diğer nazal
preparatlar, kortikosteroidler
ATC kodu: R01AD12
Flutikazon furoat; glukokortikoid reseptör affinitesi ileri derecede yüksek, güçlü anti-
inflamatuvar etkilere sahip, sentetik, triflorlu bir kortikosteroiddir.
Klinik etkililik ve güvenlilik:
Yetişkinlerde ve ergenlerde mevsimsel alerjik rinit:
Plaseboya kıyasla günde bir kez 110 mikrogram flutikazon furoat burun spreyi 4 çalışmanın
tümünde nazal semptomları (rinore, nazal konjesyon, hapşırmak, nazal kaşıntı) ve oküler
semptomları (kaşıntı/yanma, gözde yaşlanma/sulanma ve gözlerde kızarma) anlamlı olarak
iyileştirmiştir. Etkililik günde bir kez uygulama ile 24 saatlik doz uygulama periyodu boyunca
korunmuştur.
Terapötik etki başlangıcı ilk uygulama sonrası 8 saat gibi erken bir dönemde görülmüş ve
bunu izleyen birkaç günde ilave iyileşme gözlenmiştir.
Flutikazon furoat burun spreyi 4 çalışmanın tümünde hastaların tedaviye genel yanıt algısını
ve hastaların hastalıkla bağlantılı yaşam kalitesini (Rinokonjonktivit yaşam kalitesi anketi-
RQLQ) anlamlı olarak iyileştirmiştir.
Yetişkinler ve ergenlerde kronik ya da uzun süreli devam eden alerjik rinit:
Günde bir kez 110 mikrogram flutikazon furoat burun spreyi üç çalışmada plaseboya kıyasla
nazal semptomları ve hastaların tedaviye genel yanıt algısını anlamlı olarak iyileştirmiştir.
Günde bir kez 110 mikrogram flutikazon furoat burun spreyi bir çalışmada plaseboya kıyasla
oküler semptomları ve hastaların hastalıkla bağlantılı yaşam kalitesini (RQLQ) anlamlı olarak
iyileştirmiştir.
Etkililik günde bir kez uygulama ile 24 saatlik periyot boyunca korunmuştur.
Flutikazon furoatın (günde bir kez 110 mikrogram intranazal sprey) oküler güvenliliğini
değerlendirmek üzere tasarlanmış iki yıllık çalışmada, pereniyal alerjik riniti olan yetişkinler
ve ergenler ya flutikazon furoat (n=367) ya da plasebo (n=181) kullanmıştır.
Birincil sonuçlar [posterior subkapsüler opasitede artışa kadar geçen süre (Lens Opasiteleri
Sınıflama Sistemi (LOSS), Versiyon III’de başlangıca göre ≥0,3 (LOSS III derece)) ve
intraoküler basınç (İOB) artışına kadar geçen süre (başlangıca göre ≥7 mmHg)] iki grup
arasında istatistiksel olarak anlamlı değildir. Posterior subkapsüler opasitedeki artışlar
7(başlangıca göre ≥0,3) 110 mikrogram flutikazon furoat ile tedavi edilen kişilerde [14 (%4)]
plaseboya kıyasla [4 (%2)] daha sık olmuş ve flutikazon furoat grubundan on kişide ve
plasebo grubundan iki kişide yapısal olarak geçici bulunmuştur. İOB artışları (başlangıca göre
≥7 mmHg) 110 mikrogram flutikazon furoat ile tedavi edilen kişilerde daha sık olmuştur:
günde bir kez 110 mikrogram flutikazon furoat için 7 (%2) ve plasebo için 1 (<%1). Bu
olaylar flutikazon furoat grubundan altı kişi ve plasebo grubundan bir kişide yapısal olarak
geçici olmuştur.
52 ve 104. haftalarda her iki tedavi grubundan hastaların %95’inde her bir gözde posterior
subkapsüler opasite değerleri başlangıç değerinin ± 0,1’i içinde olmuştur, 104. haftada her iki
tedavi grubundan hastaların ≤%1’inde posterior subkapsüler opasitede başlangıca göre ≥0,3
artış olmuştur. 52 ve 104. haftalarda hastaların çoğunda (>%95) İOB değerleri başlangıç
değerinin ± 5mmHg içinde olmuştur. Posterior subkapsüler opasite ya da İOB artışlarına
katarakt ya da glokom gibi herhangi bir advers olay eşlik etmemiştir.
Pediyatrik popülasyon:
Çocuklarda mevsimsel ve kronik ya da uzun süreli devam eden alerjik rinit:
Pediyatrik pozolojide çocuklarda alerjik rinit popülasyonundan etkililik verilerinin
değerlendirilmesi temel alınır.
Mevsimsel alerjik rinitte, günde bir kez 110 mikrogram flutikazon furoat burun spreyi etkili
olmakla birlikte, günde bir kez 55 mikrogram flutikazon furoat burun spreyi ve plasebo
arasında hiçbir sonlanım noktasında anlamlı farklar gözlenmemiştir.
Perennial alerjik rinitte, günde bir kez 55 mikrogram flutikazon furoat burun spreyi 4 haftalık
tedavi boyunca günde bir kez 110 mikrogram flutikazon furoat burun spreyinden daha tutarlı
bir etkililik profili ortaya koymuştur. Aynı çalışmada 6 ve 12 hafta boyunca ve 6 haftalık
HPA ekseni güvenlilik çalışmasında yürütülen post-hoc analiz günde bir kez 110 mikrogram
flutikazon furoat burun spreyinin etkililiğini desteklemiştir.
Günde bir kez 110 mikrogram flutikazon furoat burun spreyinin 2 ila 11 yaşındaki çocuklarda
adrenal fonksiyon üzerindeki etkisinin değerlendirildiği 6 haftalık bir çalışma, plaseboya
kıyasla 24 saatlik serum kortizolü üzerinde anlamlı bir etkinin söz konusu olmadığını
göstermiştir.
Randomize, çift kör, paralel gruplu, çok merkezli, bir yıllık plasebo kontrollü bir klinik
büyüme çalışmasında ergenlik öncesi çağda 474 çocukta (kızlar için 5 ila 7,5 yaş ve erkekler
için 5 ila 8,5 yaş) stadiometri ile günde bir kez 110 mikrogram flutikazon furoat burun
spreyinin büyüme hızı üzerindeki etkisi değerlendirilmiştir. 52 haftalık tedavi periyodunda
ortalama büyüme hızı plaseboya (5,46 cm/yıl) kıyasla flutikazon furoat (5,19 cm/yıl) kullanan
hastalarda daha düşüktür. Ortalama tedavi farkı yılda -0,27 cm’dir [%95 CI -0,48 ila -0,06].
Çocuklarda mevsimsel ve kronik ya da uzun sureli devam eden alerjik rinit (6 yaş altı):
Hem mevsimsel hem de pereniyal alerjik rinitte 2 ila 5 yaşındaki, 176’sı flutikazon furoata
maruz kalmış toplamda 271 hastada güvenlilik ve etkililik çalışmaları yürütülmüştür. Bu
grupta güvenlilik ve etkililik iyi bilinmemektedir.
5.2. Farmakokinetik özellikler
Genel özellikler
Emilim:
Flutikazon furoat karaciğer ve bağırsakta tam olarak emilmez ve kapsamlı birinci geçiş
metabolizmasına uğrar; bu da ihmal edilebilir sistemik maruziyet ile sonuçlanır. Günde bir
8kez 110 mikrogram intranazal doz uygulaması tipik olarak ölçülebilir plazma
konsantrasyonları (<10 pg/ml) ile sonuçlanmaz. İntranazal flutikazon furoat için mutlak
biyoyararlanım %0,50 olup, 110 mikrogramın uygulanmasından sonra sistemik olarak 1
mikrogramdan az flutikazon furoat tespit edilir (Bkz. Bölüm 4.9).
Dağılım:
Flutikazon furoatın plazma proteinlerine bağlanma oranı %99'dan fazladır. Flutikazon furoat
vücutta yaygın olarak dağılır ve kararlı plazma düzeylerindeki ortalama dağılım hacmi 608
litredir.
Biyotransformasyon:
Flutikazon furoat sistemik dolaşımdan, başlıca hepatik metabolizma aracılığıyla sitokrom
P450 enzimi CYP3A4 ile (toplam plazma klerensi 58,7 L/s) inaktif 17β-karboksilik
metabolitine (GW694301X) dönüştürülerek hızla temizlenir. Başlıca metabolizma yolu S-
florometil karbotioat fonksiyonunun17β-karboksilik metaboliti oluşturmak üzere hidrolizidir.
In vivo çalışmalarda furoat kısmının flutikazon oluşturmak üzere parçalandığına dair bir
kanıta rastlanmamıştır.
Eliminasyon:
Oral veya intravenöz flutikazon furoatın esas olarak dışkı yoluyla eliminasyonu, bu
kortikosteroidin ve metabolitlerinin safra yoluyla atıldığını göstermektedir. İntravenöz
kullanımı izleyen eliminasyon fazı yarı-ömrü 15,1 saattir. Oral ve intravenöz dozların
sırasıyla %1’i ve %2’si, böbrekler yoluyla vücuttan atılır.
Hastalardaki karakteristik özellikler
Böbrek bozukluğu:
Sağlıklı gönüllülerde intranazal uygulama sonrası flutikazon furoat, idrarda ölçülebilen
düzeylerde değildir. Dozla ilişkili materyalin %1’inden daha küçük bir bölümü idrarla
atıldığından böbrek bozukluğunun, flutikazon furoat farmakokinetiğini etkilemesi
beklenmemektedir.
Karaciğer bozukluğu:
Karaciğer bozukluğu olan hastalarda intranazal flutikazon furoat ile yapılmış bir çalışma
bulunmamaktadır. Karaciğer bozukluğu olan hastalara flutikazon furoatın inhale
uygulamasından sonra (flutikazon furoat ya da flutikazon furoat/vilanterol şeklinde), elde
edilen veriler intranazal uygulama için de geçerlidir. Tek doz oral inhale 400 mikrogramlık
flutikazon furoatla ilgili bir çalışmada, orta derecede karaciğer yetmezliği (Child Pugh B) olan
hastalarda sağlıklı deneklere kıyasla, artan Cmaks (%42) ve EAA(0-∞) (%172) ile orta
düzeyde kortizol düzeylerinde azalma (ortalama olarak %23) ile sonuçlanmıştır. Oral inhale
flutikazon furoat/vilanterolun 7 gün süreyle tekrarlı dozlarından sonra orta dereceli ila şiddetli
karaciğer bozukluğu (Child-Pugh B - C) olan hastalarda, sağlıklı gönüllüler ile
karşılaştırıldığında, flutikazon furoat sistemik maruziyetinde artış olmuştur (EAA(0–24) ile
ölçüldüğünde ortalama iki kat). Flutikazon furoat sistemik maruziyetinde orta dereceli
karaciğer bozukluğu olan hastalardaki artış (flutikazon furoat/vilanterol 200/25 mikrogram),
sağlıklı gönüllüler ile karşılaştırıldığında serum kortizol düzeyinde ortalama %34’lük bir
düşüş ile ilişkilendirilmiştir. Şiddetli karaciğer bozukluğu olan hastalarda serum kortizol
üzerinde herhangi bir etki olmamıştır (flutikazon furoat/vilanterol 100/12,5 mikrogram). Bu
bulgulara dayanılarak, 110 mikrogram intranazal flutikazon furoatın orta derecede şiddetli
karaciğer bozukluğu (Child-Pugh B) olan hastalardaki öngörülen ortalama maruziyetinin,
kortizol supresyonu ile sonuçlanması beklenmez.
9Pediyatrik popülasyon:
Hastaların çoğunda, günde bir kez 110 mikrogram dozunda verilen flutikazon furoat tipik
olarak plazmada ölçülemeyecek düzeylerdedir (<10 pikogram/mL). Pediyatrik hastaların
%15,1’inde günde bir kez 110 mikrogram intranazal flutikazon furoatı takiben ve yalnızca
%6,8’sinde günde bir kez 55 mikrogram intranazal flutikazon furoatı takiben ölçülebilir
düzeyler tespit edilmiştir. Daha küçük çocuklarda (6 yaşın altındaki çocuklar) flutikazon
furoatın ölçülebilir düzeylerinin daha yüksek insidansına dair bir kanıt yoktur. 55
mikrogramda ölçülebilir düzeye sahip deneklerde ortalama flutikazon furoat konsantrasyonu
2-5 yaş ve 6-11 yaş için sırasıyla 18,4 pikogram/mL ve 18,9 pikogram/mL’dir. 110
mikrogramda ölçülebilir düzeylere sahip olan deneklerde ortalama flutikazon furoat
konsantrasyonu 2-5 yaş ve 6-11 yaş için sırasıyla 14,3 pikogram/mL ve 14,4
pikogram/mL’dir. Sonuçlar 12 yaş üzeri ergenlerde görülen sonuçlar ile benzerdir (55
mikrogramda ölçülebilir düzeye sahip deneklerde ortalama konsantrasyon 15,4 pikogram/mL,
110 mikrogramda ölçülebilir düzeye sahip deneklerde ortalama konsantrasyon 21,8
pikogram/mL).
Geriyatrik popülasyon:
Bu yaş grubuna ait farmakokinetik veriler yalnızca az sayıda (≥ 65 yaş, n=23/872; %2,6)
hastadan elde edilmiştir. Plazmada ölçülebilen flutikazon furoat konsantrasyonları
insidansının ileri yaşlardaki hastalarda, gençlerdekinden daha yüksek olduğunu gösteren
hiçbir kanıt yoktur.
5.3. Klinik öncesi güvenlilik verileri
Genel toksikoloji çalışmalarından elde edilen bulgular, diğer glukortikoidlerle
gözlemlenenlere benzer olup, aşırı farmakolojik aktivite ile ilişkilidir. Önerilen nazal dozların
minimum sistemik maruziyetle sonuçlandığı göz önünde bulundurulduğunda, bu bulguların
insanlar için geçerli olması muhtemel değildir. Konvansiyonel genotoksisite testlerinde
flutikazon furoat ile genotoksik etki gözlemlenmemiştir. Ayrıca, sıçanlar ve farelerde
yürütülen iki yıllık inhalasyon çalışmalarında tümör insidansında tedaviyle ilişkili artış
olmamıştır.
6. FARMASÖTİK ÖZELLİKLER
6.1. Yardımcı maddelerin listesi
Glukoz anhidrat
Mikrokristalize selüloz ve karmelloz sodyum
Polisorbat 80
Benzalkonyum klorür (%50’lik)
Disodyum edetat
Saf su
6.2. Geçimsizlikler
Geçerli değildir.
6.3. Raf ömrü
24 ay.
6.4. Saklamaya yönelik özel tedbirler
25°C altındaki oda sıcaklığında saklanmalıdır. Buzdolabında saklamamalı veya
dondurulmamalıdır.
106.5. Ambalajın niteliği ve içeriği
FİXFLOW, ölçülü doz sprey pompası takılı 15 mL’lik amber renkli cam şişe (Tip III)
içerisinde sunulmaktadır. Bir şişe burun spreyinde 120 püskürtmelik ürün bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi atıkların kontrolü yönetmeliği” ve
“Ambalaj atıklarının kontrolü yönetmeliği”ne uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mahallesi, Eski Büyükdere Caddesi No:4
34467 Maslak/Sarıyer/İstanbul
Tel: 0212 366 84 00
Faks: 0212 276 20 20
8. RUHSAT NUMARASI
2023/468
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 29.11.2023
Ruhsat yenileme tarihi:
10. KÜB’ÜN YENİLENME TARİHİ
11