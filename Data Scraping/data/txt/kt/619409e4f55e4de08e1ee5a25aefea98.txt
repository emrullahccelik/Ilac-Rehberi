1  Bu ilacı kullanmaya başlamadan  önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza  veya eczacınıza  danışınız. 
• Bu ilaç kişisel olarak  sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. KULLANMA TALİMATI  
 HERATEC 100 mg/5 mL IV infüzyon için enjektabl konsantre çözelti içeren flakon  Toplardamar içine infüzyonla uygulanır. Steril - Sitotoksik  
 
• Etkin  madde: Her bir flakon 100 mg irinotekan  hidroklorür trihidrat  içermektedir. 
Konsantre çözeltide her 1 m L 20 mg irinotekan hidroklorür trihidrat içermektedir.  
 • Yardımcı  maddeler: Sorbitol, laktik asit, hidroklorik asit, sodyum hidroksit ve 
enjeksiyonluk su 
 
 
Bu Kullanma  Talimatında:  
 
1. HERATEC nedir  ve ne için kullanılır?  
2. HERATEC kullanmadan önce dikkat edilmesi gerekenler  
3. HERATEC nasıl  kullanılır?  
4. Olası  yan etkiler  nelerdir?  
5. HERATEC’in  saklanması  
 Başlıkları yer  almaktadır.  
 1. HERATEC  nedir  ve ne için kullanılır?  
HERATEC, sitostatikler (kanser tedavisinde kullanılan ilaçlar) grubunda yer alan, 10 m L’lik 
flakon içerisinde 100 mg irinotekan hidroklorür trihidrat içeren, damardan verilmeden önce seyreltilmesi gereken, çok yoğun bir ilaçtır.  Berrak, açık sarı renkli, gözle görülür bir parçacık içermeyen bir çözeltidir. Tek flakonluk kutularda ambalajlanır.  
 HERATEC, kanser tedavisinde kullanılan diğer birçok ilaçla beraber ya da tek başına, kalın bağırsaktaki ileri evre kanserlerin tedavisinde kullanılabilir.  Doktorunuz HERATEC’i tek başına ya da başka ilaçlarla beraber küçük hücreli akciğer kanserinin tedavisinde kullanabilir.     2  2. HERATEC’i  kullanmadan önce dikkat  edilmesi  gerekenler  
 
HERATEC’i  aşağıdaki  durumlarda  KULLANMAYINIZ  
Eğer;  
• HERATEC’in içindeki irinotekan hidroklorüre  ya da içerdiği diğer  yardımcı maddelere 
karşı aşırı duyarlılığınız varsa,  
• İltihaplı bağırsak  hastalığınız  ve/veya  bağırsak  tıkanması hikâyeniz  varsa,  
• Hamileyseniz,  emziriyorsanız  veya  hamile  olabileceğinizi düşünüyorsanız,  
• Bilirubin  (karaciğer,  kemik  iliği ve dalakta  hemoglobinin- kan hücresi  yıkıma 
uğramasıyla ortaya çıkan safra pigmenti) seviyesi normalin 3 katından fazlaysa,  
• Ağır kemik  iliği yetmezliğiniz  varsa,  
• Dünya Sağlık Örgütü Performans Skoru adı verilen, genel iyilik halinizin sayısal olarak 
gösterildiği bir skorlama olan WHO PS değeriniz 2’den büyükse,  
• Kendi  başınıza reçeteli  olmayan  ilaç alıyorsanız  (özellikle  sarı kantaron  ya da binbirdelik 
otu olarak da bilinen St John's Wort ). 
 
Eğer  HERATEC  kullanıyorsanız, canlı/canlı zayıflatılmış  aşıları  uygulamamalısınız.  
 
Eğer  HERATEC’i  bevasizumab  ile birlikte  alıyorsanız,  bevasizumabın  da kullanma 
talimatını okuyunuz.  Eğer  HERATEC’i  kapesitabin  ile birlikte  alıyorsanız,  kapesitabinin de kullanma  talimatını 
okuyunuz.  
 HERATEC'i  aşağıdaki  durumlarda  DİKKATLİ  KULLANINIZ  
 Eğer aşağıdaki  durumlardan herhangi  birine  sahipseniz  HERATEC'i  kullanmadan önce 
doktorunuzu veya eczacınızı bilgilendiriniz;  
 
• HERATEC sorbitol içerdiği için eğer daha önceden doktorunuz tarafından bazı şekerlere 
karşı dayanıksız olduğunuz (bir şeker grubu olan fruktozu tolere  edememe hali) söylenmişse 
bu tıbbi ürünü almadan önce doktorunuzla temasa geçiniz.  
• Geç ishal (infüzyon bitiminden en az  24 saat sonra  oluşan ishal)  
• Nötropeni  (akyuvarların bir  grubu olan nötrofillerin  sayıca azalması)  
• Bulantı, kusma  
• Erken  ishal,  terleme,  karın  ağrısı,  tükürük salgısında  artış,  gözyaşı  artışı,  göz 
bebeğinde ufalma ile tanımlanan bir tablo oluşursa  
• Solunum  bozuklukları  gelişirse  
• Bağırsak  tıkanmaları oluyorsa  
• Karaciğer  problemleriniz ya  da sarılığınız varsa  
• Böbrek problemleriniz  varsa  
• Daha önce radyasyon tedavisi  aldıysanız  
• Kalp  problemleriniz  varsa  
• Sigara içiyorsanız,  yüksek tansiyon veya  yüksek kolestrolünüz  varsa (bunlar  
HERATEC tedaviniz boyunca kalp problemleri riskini artırabilir)  
 
HERATEC de dahil olmak üzere kanser tedavisinde kullanılan ilaçlar tarafından bağışıklık sistemi zayıflamış hastalarda canlı veya canlı zayıflatılmış aşıların uygulanması ciddi veya ölümcül enfeksiyonlara neden olabilir. HERATEC alan hastalara canlı aşı yapmaktan 3  kaçınılmalıdır. Ölü veya inaktif aşılar uygulanabilir; ancak, bu aşılara cevap azalabilir.  
 
UGT1A1*28 isimli karaciğer  enzimini düzenleyen  gendeki  varyasyonu her iki kromozomda  da 
(homozigot olarak) taşıyorsanız doktorunuz normal HERATEC dozu ile tedavinize başlayacaktır. Ancak kan hücreleri ile ilgili olası istenmeyen etkiler bakımından sizi daha yakından takip edecektir. Önceki tedavinizde kan hücreleri ile ilgili istenmeyen etkiler ortaya çıktıysa doktorunuz tedavinize daha düşük HERATEC dozu ile devam edecektir. Başlangıç dozunun ne kadar  düşürülmesi  gerektiği  tam olarak  saptanmamıştır,  doz ile ilgili değişiklikleri 
doktorunuz sizin bireysel tedavi toleransınıza göre yapacaktır.  Bu uyarılar  geçmişteki  herhangi  bir dönemde  dahi olsa sizin  için geçerliyse  lütfen  doktorunuza 
danışınız.  
 HERATEC’in  yiyecek  ve içecek  ile kullanılması 
HERATEC’in,  uygulama  yöntemi  açısından  yiyecek  ve içecekler  ile etkileşimi 
bulunmamaktadır.  
 Hamilelik  
İlacı kullanmadan önce  doktorunuza veya  eczacınıza danışınız.  
 Eğer  hamileyseniz  veya  hamilelik  şüpheniz  varsa HERATEC  kullanmamalısınız.  
 Çocuk doğurma  potansiyeline  sahip  kadınlar  ve erkekler  tedavi  boyunca  ve sırasıyla  tedaviden 
1 ay ve 3 ay sonrasına kadar etkili doğum kontrolü kullanmalıdır.  
 
Tedaviniz  sırasında hamile  kalmamalısınız,  eğer hamile  olduğunuzu fark ederseniz  hemen 
doktorunuza veya eczacınıza danışınız.  
 Emzirme İlacı kullanmadan önce  doktorunuza veya  eczacınıza danışınız.  
 Eğer  emziriyorsanız  HERATEC  kullanmamalısınız.  
 Araç ve makine  kullanımı  
HERATEC  baş dönmesine  ve görmede  bozukluğa  sebep  olabilir.  Eğer  başınız  dönüyorsa  araba 
veya makine kullanmamalısınız.  HERATEC’in  içeriğinde bulunan  bazı yardımcı  maddeler hakkında  önemli  bilgiler  
HERATEC esas olarak sorbitol  içermektedir.  
 Eğer daha önceden doktorunuz tarafından bazı şekerlere karşı dayanıksız (bir şeker grubu olan fruktozu tolere edememe hali) olduğunuz söylenmişse bu tıbbi ürünü almadan önce doktorunuzla temasa geçiniz.  
 HERATEC pH ayarı için sodyum hidroksit  (NaOH) içerir. Bu durum, kontrollü sodyum 
diyetinde olan hastalar için göz önünde bulundurulmalıdır.  Diğer ilaçlar  ile birlikte kullanımı  
Bazı ilaçlar,  HERATEC  ile aynı anda  alındığında, HERATEC’in  etki şeklini  etkileyebilir  veya 
HERATEC diğer ilaçların etki şeklini etkileyebilir. Aşağıdaki ilaçlardan herhangi birini 4  alıyorsanız doktorunuza bildiriniz:  
HERATEC’i  kapesitabin,  setuksimab  veya bevasizumab  ile kombinasyon  halinde 
alırsanız, lütfen her bir ilaç için kullanma talimatını okuyunuz.  
 
• St John's  Wort  (sarı  kantaron)  (bitkisel takviye)  
• Ketokonazol  (antibiyotik)  
• Rifampisin  (antibiyotik)  
• Karbamazepin  (nöbetleri  tedavi  etmek  için kullanılır)  
• Fenobarbital  (nöbetleri  tedavi  etmek  için kullanılır)  
• Fenitoin  (epilepsiyi tedavi  etmek  için kullanılır)  
• Varfarin  (kanı  incelten  bir antikoagülan)  
• Atazanavir  (HIV'i  tedavi etmek  için kullanılır)  
• Siklosporin veya  takrolimus  (organ  nakillerinde  vücudunuzun bağışıklık  sistemini 
baskılamak  için kullanılır)  
 
Ameliyat olmak  için hastaneye  giderseniz,  anestezi  uzmanına  ve sağlık  görevlilerine, 
HERATEC ile tedavi edildiğinizi ve aldığınız diğer ilaçları söyleyiniz. 
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 3. HERATEC  nasıl  kullanılır?  
 Uygun  kullanım  ve doz/uygulama sıklığı için talimatlar:  
 
Doktorunuz  hastalığınıza  bağlı  olarak  ilacınızın  dozunu belirleyecek  ve size uygulayacaktır.  
 HERATEC’in miktarı yaşınıza, vücut alanınıza, genel tıbbi durumunuza ve ayrıca kanser tedaviniz  için almakta  olduğunuz  diğer  ilaçlarınıza  da bağlı  olarak  belirlenecektir.  Doktorunuz 
vücut alanınızı m
2 olarak ve tedavi protokolüne göre m2 başına 60 ila 350 mg HERATEC 
tedavisi başlayacaktır.  
 Eğer  setuksimab  ile birlikte  alacaksanız,  HERATEC  setuksimab  infüzyonu bittikten  sonraki  1 
saatten önce uygulanmamalıdır.  
Bu dozlar  doktorunuz  tarafından  bulunduğunuz  duruma  ve sizde oluşan  herhangi  bir yan etkiye 
göre ayarlanabilir.  
 
Uygulama yolu ve  metodu:  
 
HERATEC  doktorunuzun gözetiminde  30 ile 90 dakika  arasındaki  bir zamanda 
toplardamarınızdan infüzyon şeklinde verilecektir.  
 
Değişik  yaş grupları  
 Çocuklarda  kullanımı:  
HERATEC  çocuklarda  kullanılmamaktadır.  
 Yaşlılarda  kullanımı:  
Yaşlıların biyolojik fonksiyonları yavaşlamış olduğu için doz dikkatli seçilmelidir. Bu seçimi 5  doktorunuz yapacaktır.  
 
Özel  kullanım  durumları:  
 Karaciğer  yetmezliği:  
HERATEC’i  tek başına aldığınız tedavilerde bilirubin (karaciğer, kemik iliği ve dalakta 
hemoglobinin- kan hücresi yıkıma uğramasıyla ortaya çıkan safra pigmenti) seviyenize göre 
doktorunuz ilaç dozunuzu ayarlayacaktır.  
 Böbrek  yetmezliği:  
Bu hasta grubunda çalışma yapılmamış olduğu için böbrek fonksiyonları bozuk hastalarda HERATEC’in kullanımı önerilmemektedir.  
 Eğer  HERATEC’in  etkisinin  çok güçlü veya zayıf  olduğuna dair bir izleniminiz  var ise 
doktorunuz veya eczacınız ile konuşunuz.  Kullanmanız  gerekenden  daha  fazla  HERATEC kullandıysanız:  
 HERATEC’den  kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
 HERATEC’i  kullanmayı  unutursanız:  
 Unutulan dozları  dengelemek için çift doz almayınız. 
 
Bu ilaç size yakın tıbbi gözetim  altında  verildiğinden dozun atlanması  pek olası  değildir. Yine 
de dozun atlandığını düşünüyorsanız doktorunuza veya eczacınıza söyleyiniz.  HERATEC  ile tedavi  sonlandırıldığındaki  oluşabilecek  etkiler:  
Doktorunuz  tedavinizi  durdurmadıkça  HERATEC tedavisine  devam  etmeniz önemlidir.  
 4. Olası yan etkiler nelerdir?  
 Tüm  ilaçlar  gibi HERATEC’in  içeriğinde  bulunan  maddelere duyarlı  olan kişilerde  yan etkiler 
olabilir.  
 Yan etkiler  aşağıdaki  kategorilerde  gösterildiği  şekilde  tanımlanmıştır:  
Çok yaygın:10 hastanın en az birinde görülebilir. Yaygın:10 hastanın  birinden az,  fakat  100 hastanın  birinden fazla görülebilir.  
Yaygın olmayan:100 hastanın  birinden az, fakat  1.000 hastanın  birinden  fazla  görülebilir. 
Seyrek:1.000 hastanın birinden az, fakat 10.000 hastanın birinden fazla görülebilir. Çok seyrek:10.000 hastanın birinden az görülebilir. Bilinmiyor:  Eldeki  verilerden  hareketle tahmin  edilemiyor. 
 Doktorunuz  sizinle  tedavinin  risk ve yararları  ile yan etkileri hakkında  bir görüşme  yapacaktır. 
Bazı yan etkiler hemen tedavi edilmelidir. Aşağıda verilen talimatları dikkatlice okuyunuz ve herhangi bir yan etki halinde talimatları uygulayınız.  Aşağıdakilerden biri olursa, HERATEC’i kullanmayı durdurunuz ve DERHAL doktorunuza bildiriniz veya size en yakın hastanenin acil bölümüne başvurunuz:  6  • Nefes  almada zorlanma,  hırıltılı nefes  alma,  yüz, dil ve boğazda  şişme,  ciltte kızarıklık, 
döküntü ve kaşıntı  
 
Bunların hepsi  çok ciddi yan etkilerdir.  
 Eğer  bunlardan biri sizde mevcut  ise, sizin  HERATEC'e  karşı  ciddi alerjiniz  var demektir.  Acil 
tıbbi müdahaleye veya hastaneye yatırılmanıza gerek olabilir.  
 
İshal:  İki tip ishal  oluşabilir.  Erken  ishal ilaç verildikten  sonra 24 saat içinde  oluşan ishallerdir.  
Geç ishal ilaç  verilip üzerinden 24 saat geçtikten  sonra oluşan ishallerdir.  
 Erken  ishale  
o Terleme  
o Karın  krampları  
o Görme  bozuklukları  
o Gözlerin  sulanması  
o Baş dönmesi  
o Düşük tansiyon  
o Kötü  hissetme  
o Aşırı  miktarda  ağız sulanması  eşlik edebilir.  
 Doktorunuza ishale eşlik eden tüm belirtilerinizi anlatınız. Doktorunuz size geç ishal 
durumunda ishal önleyici ilaç vermiş olabilir; bu ilaçları erken ishal durumunda kesinlikle kullanmayınız. Su kaybını önlemek için bol miktarlarda sıvı (su, soda) almalısınız.  Geç ishalde doktorunuzun verdiği diyare önleyici ilacı hemen alıp, verdiği talimatları yerine 
getirmelisiniz.  
 Eğer;  
• İshale  eşlik  eden  bulantı, kusmanız  varsa  
• İshale  eşlik  eden ateşiniz varsa  
• Doktorunuz ishal  tedavisi  başladıktan  48 saat sonra hala ishaliniz  devam ediyorsa 
doktorunuza söylemelisiniz. Doktorunuzun vermediği hiçbir ishal tedavisini almayınız!  
 Bunların hepsi  ciddi yan etkilerdir.  Acil tıbbi müdahale gerekebilir. 
 HERATEC kullandığınızda karşılaşabileceğiniz diğer yan etkiler:  
 Çok yaygın  - Kanama bozuklukları: trombositopeni (azalan kan trombosit sayısı), anemi (alyuvarların 
sayısındaki azalma)  
- İştah  azalması  
- Saç kaybı  
- Ağızda  ülser  
- Yorgunluk  
- Mide ağrısı  
- Karın  ağrısı  
- Bulantı  
- Kusma  7  - Ateş ve ishal  
 
Yaygın  
 - Enfeksiyonlar  
- Hafif  karın ağrısı  
- Kabızlık  
- Karaciğer  enzimlerinde  artış,  kanda  bilirubin  ve kreatinin  
 Bilinmiyor:  
- Ağız  veya  boğaz enfeksiyonları da  dahil olmak  üzere sindirim sisteminin iltihabı  
- Kolon veya  rektumun astarında mide -bağırsak  kanaması  ve ülserler  
- İshale neden olan karın ağrısı ya da iltihaplanma (psödomembranöz kolit olarak bilinen 
bir durum)  
- Yüksek kan basıncı  
- Nefes  darlığına  neden  olan akciğer  hastalığı  
- Hafif  alerjik  cilt reaksiyonları  ya da döküntüleri  
- Geçici  konuşma  bozuklukları  
- Tromboz  (kan  pıhtılaşması),  kalp  krizi,  inme  
- Sepsis  (kanda  zehirlenme)  
- Kasta kramp  ve seyirme  
- Karıncalanma  
- Enjeksiyon yerinde  iltihaplanma  
- Düşük potasyum ve  sodyum (çoğunlukla  ishale  ve kusmaya bağlı)  
- Kanda  düşük magnezyum  
- Artan  amilaz  ve lipaz  (pankreasın ne  kadar  iyi çalıştığının göstergesi)  
- Anormal  yürüyüş  
- Kafa karışıklığı  
- Baş ağrısı  
- Düşmek  
- Yüzde  kızarma  
- Düşük kalp  atışı 
- Mesane enfeksiyonu  
- Göğüs  ağrısı  
- Hıçkırık  
 Eğer, HERATEC’i setuksimab ile beraber  kullanıyorsanız setuksimaba bağlı akne benzeri 
döküntüleriniz oluşabilir.  Eğer, HERATEC'i kapesitabin ile beraber kullanıyorsanız, karşılaşabileceğiniz yan etkilerin bir kısmı bu kombine  tedavi  ile alakalı  olabilir.  Bu yan etkiler  şunları  içermektedir:  çok yaygın 
olarak kan pıhtısı oluşumu; yaygın olarak alerjik reaksiyon, kalp krizi ve beyaz kan hücresi sayısı düşük olan hastalarda ateş. Bu nedenle, lütfen kapesitabinin kullanma talimatını okuyunuz.  
 HERATEC’i  kapesitabin  ve bevasizumab  ile beraber  kullanıyorsanız, karşılaşabileceğiniz yan 
etkilerin bir kısmı bu kombine tedavi ile alakalı olabilir. Bu yan etkiler şunları içermektedir: beyaz kan hücresi  sayısında  düşme, kan pıhtısı oluşumu, yüksek kan basıncı  (yüksek tansiyon) 
ve kalp krizi. Bu nedenle, lütfen kapesitabin ve bevasizumabın kullanma talimatlarını okuyunuz.  8  Eğer bevasizumab’ı HERATEC, 5- fluorourasil ve folinik asit ile beraber kullanıyorsanız 
karşılaşabileceğiniz  yan etkilerin  bir kısmı bu kombine tedavi  ile alakalı  olabilir.  Bu yan etkiler 
şunları içermektedir: hipertansiyon, diyare ve lökopeni (beyaz kan hücrelerinin sayısındaki 
azalma)  
 
Eğer  bu kullanma talimatında  bahsi geçmeyen  herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  5. HERATEC’in  saklanması  
 HERATEC ’i çocukların  göremeyeceği,  erişemeyeceği  yerlerde ve ambalajında saklayınız.  
 Açılmamış  flakonları  25
oC’nin  altındaki  oda sıcaklığında,  ışıktan  koruyarak saklayınız.  
 Konsantre çözelti,  infüzyon için seyreltildiğinde,  çözelti  25
oC’nin  altındaki  oda sıcaklığında  12 
saat süreyle veya buzdolabında 2oC-8oC’de 24 saat süreyle saklanabilir.  
 Son kullanma  tarihi  ile uyumlu olarak kullanınız.  
 Ambalajdaki son kullanma tarihinden sonra HERATEC’i  kullanmayınız.  
 Eğer  üründe ve/veya ambalajında  bozukluklar fark ederseniz HERATEC’i  kullanmayınız.  
 Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR ve bu atıkların yönetimi 2/4/2015 tarihli ve 29314 sayılı 
Resmî Gazetede yayımlanan Atık Yönetimi Yönetmeliğine göre yapılır.  
 Son kullanma tarihi geçmiş veya kullanılmayan ilaçları çöpe atmayınız! Çevre,  Şehircilik ve 
İklim Değişikliği Bakanlığınca belirlenen toplama sistemine veriniz.  
 Ruhsat  Sahibi:  Nobel İlaç Pazarlama ve San. Ltd. Şti.  
İnkılap Mah. Akçakoca Sok. No: 10  34768 Ümraniye / İSTANBUL   Üretim Yeri:  GP-PHARM, S.A.  
Polígono Industrial Els vinyets -Els Fogars, sector 2 
Carretera comarcal 244, km. 22 08777 Sant Quintí de Mediona (Barselona)  
İSPANYA  
 
 Bu kullanma talimatı  ……… tarihinde onaylanmıştır. 9  -----------------------------------------------------------------------------------------------------------------  
 
AŞAĞIDAKİ  BİLGİLER  BU İLACI  UYGULAYACAK  SAĞLIK  PERSONELİ 
İÇİNDİR:  
 Uygulama talimatı  
Diğer  antineoplastik  ilaçlarda olduğu gibi HERATEC  dikkatle  hazırlanmalıdır.  Hazırlanırken 
gözlük, maske ve eldiven gerekmektedir.  
Eğer  hazırlama sırasında  deri ile temas  ederse derhal  sabun ve su ile yıkanmalıdır. Eğer  mukoz 
membranlarla temas ederse derhal su ile yıkanmalıdır.  İntravenöz  infüzyonun uygulama için hazırlanması  
 Diğer enjeksiyonla uygulanan ürünlerde olduğu gibi HERATEC aseptik olarak hazırlanmalıdır. Rekonstütisyon (sulandırma) sonrası flakonlarda herhangi bir çökelti gözlemlenirse, ürün sitotoksik ajanların standart prosedürlerine göre imha edilmelidir.  Aseptik koşullarda flakondan gereken miktarda kalibre edilmiş enjektör ile çekilen HERATEC  çözeltisi 250 ml’lik infüzyon torbasına veya %0,9 (a/h) sodyum klorür çözeltisi 
veya %5 (a/h) dekstroz çözeltisi içeren şişeye enjekte edilir. İnfüzyon manuel olarak çevrilir ve karıştırılır.  
 Çözelti oda sıcaklığında (yaklaşık 25ºC) ve uygun floresan ışığında fiziksel ve kimyasal yönlerden 24 saate kadar stabildir. Enjeksiyonluk %5 dekstroz içinde seyreltilmiş ve buzdolabında  (yaklaşık  2-8ºC) ışıktan  korunarak  saklanan  çözeltiler  48 saat  süreyle  fiziksel  ve 
kimyasal yönden stabildir. Enjeksiyonluk %0, 9 sodyum klorür ile yapılmış karışımların 
buzdolabında saklanması, düşük ve tek tük görülebilen partikül insidansı nedeniyle, önerilmemektedir. İrinotekan ve irinotekan karışımlarının dondurulması ilacın presipitasyonuna neden olabilir ve bundan kaçınılmalıdır.  Karışımların enjeksiyonluk %5 dekstroz veya enjeksiyonluk sodyum klorür ile hazırlanması durumunda, çözeltiler oda sıcaklığında tutulursa 6 saat içinde kullanılmalıdır. Eğer rekonstitüsyon ve seyreltme sıkı aseptik koşullar (örn. Laminar Air Flow bench) altında yapılırsa  HERATEC  çözeltisi ilk kırmadan  (açılmadan)  sonra  2-8ºC’de  saklanırsa 24 saat veya 
oda sıcaklığında saklanırsa 12 saatte kullanılmalıdır.  Mikrobiyolojik tehlikeleri azaltmak için, infüzyon çözeltilerinin kullanım öncesinde derhal hazırlanması ve hazırlanma sonrasında mümkün olduğunca erken uygulanması önerilir.  İnfüzyon periferik  veya  merkezi  toplardamardan  yapılmalıdır.  İntravenöz  bolus  halinde  veya 
30
 dakikadan  kısa veya 90 dakikadan  uzun sürelerde  intravenöz  infüzyon  olarak 
verilmemelidir.  
 İmha  yöntemi  
 Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının atıkları TEHLİKELİ  ATIKTIR  ve bu atıkların  yönetimi 2/4/2015 tarihli ve 29314 sayılı Resmî 
Gazetede yayımlanan Atık Yönetimi Yönetmeliğine göre yapılır  