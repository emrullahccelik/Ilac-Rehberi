KISA ÜRÜN BİLGİSİ
1. BEŞERİ TIBBİ ÜRÜNÜN ADI
CALCİDOSE 600 mg/400 IU/32,5 mcg Efervesan Tablet
2. KALİTATİF VE KANTİTATİF BİLEŞİMİ
Etkin madde:
Her bir efervesan tablet 600 mg kalsiyuma eşdeğer 1500 mg kalsiyum karbonat, 400 IU vitamin
D ve 32,5 mcg vitamin K1 içermektedir.
3
Yardımcı maddeler:
Sodyum hidrojen karbonat 175 mg
Sodyum siklamat 27,5 mg
Sodyum sakkarin 10 mg
Laktoz monohidrat 176,6 mg
Yardımcı maddeler için bölüm 6.1’e bakınız.
3. FARMASÖTİK FORMU
Efervesan Tablet.
Beyaz veya beyaza yakın renkte düz yüzeyli, yuvarlak efervesan tabletler şeklindedir.
4. KLİNİK ÖZELLİKLER
4.1 Terapötik endikasyonlar
CALCİDOSE 600 mg/400 IU/32,5 mcg Efervesan Tablet,
 Kalsiyum ve D vitamini gereksiniminde kullanılır.
 Osteoporoz, osteomalazi ve fibröz osteodistrofinin önlenmesi ve tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde tavsiye edilmediği takdirde, yetişkinlerde önerilen doz günde
2 efervesan tablettir.
Uygulama şekli:
Tabletler bir bardak (150 ml) suda eritilerek bekletilmeden içilir.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda kullanılmamalıdır.
Karaciğer yetmezliği:
Karaciğer yetmezliği olan hastalarda dikkatli kullanılmalıdır.
1Geriyatrik popülasyon:
Doktor tarafından başka şekilde tavsiye edilmediği takdirde günde 2 efervesan tablet
önerilmektedir.
Pediyatrik popülasyon:
Vitamin K1’in çocuklarda kullanımının güvenilir ve etkin olduğu kanıtlanmamıştır. Vitamin
K1 ile birlikte yeni doğanlarda özellikle prematüre infantlarda hemodiyaliz, sarılık ve
hiperbilirubinemi rapor edilmiştir.
Farmasötik formu nedeniyle 4 yaş altı çocuklarda ve bebeklerde kullanımı önerilmemektedir.
4–8 yaş arası çocuklarda doktor tarafından başka şekilde tavsiye edilmediği takdirde günde 1
efervesan tablet önerilmektedir.
4.3. Kontrendikasyonlar
CALCİDOSE 600 mg/400 IU/32,5 mcg Efervesan Tablet,
 Tablet bileşimindeki herhangi bir maddeye karşı aşırı duyarlılık gösterenlerde,
 Hipervitaminoz D
 Nefrolitiyaz
 Ürolitiyaz
 Böbrek yetmezliği
 Hiperkalsüri
 Hiperkalsemi
 Dehidratasyon
 Gastrointestinal kanama
 Gastrointestinal tıkanma
 İleus
 Psödoparatiroidizm
 Gebelik
 Laktasyon
 Konstipasyon
 Peptik ülser hastalığı durumlarında kontrendikedir. Doktor tavsiyesi dışında yüksek doz
vitamin D ile beraber kullanılmaz.
4.4. Özel kullanım uyarıları ve önlemleri
Oral yoldan kullanılan kalsiyum tuzları gastrointestinal sistemde tahrişe yol açabilir. Ayrıca
seyrek olarak konstipasyona yol açabilir. Bu nedenle hastalar uyarılmalıdır.
Böbrek taşı ve hiperkalsiüri geçmişi olan hastalarda doktor kontrolü altında kullanılır.
Kalsiyum karbonat emilim bozukluğu en fazla aklorhidri hastalarında görülmektedir; fakat bu
hastalarda hiperkalsemi ve hiperkalsiüri ancak uzun süreli tedavi sonrası gelişebilir.
Yüksek doz D vitamini ve kalsiyum tedavisi gören hastalarda düzenli olarak plazma kalsiyum
seviyesini takip etmek amacıyla plazma protein seviyelerinin ölçülmesi gerekir. Böbrek diyalizi
gören hastalarda fosfat bağlayıcı olarak kullanıldığında serum fosfat ve kalsiyum seviyeleri
düzenli olarak ölçülür. Dijital alan hastalar hiperkalsemiden korunmalıdır. Böbrek taşı hikayesi
olanlarda veya kalsiüri hastalarında dikkatli olunmalıdır.
2Vitamin K1’in başlangıç dozu 2,5-10 mg veya 25 mg’a kadar önerilebilir. Nadiren bazı
durumlarda 50 mg gerekebilir. Vitamin K1 alımından hemen sonra koagülan etkisinin
başlaması beklenmemelidir. Vitamin K1 heparinin antikoagülan etkisini yok etmemektedir. K1
vitaminin tedavi dozu oldukça düşük tutulmalıdır ve protrombin zamanı düzenli olarak kontrol
edilmelidir. Karaciğer hastalarında vitamin kullanımın başlangıcında tedaviye verilen cevap
yetersizse Vitamin K’nın tekrarlanan yüksek dozlarına izin verilmez. Vitamin K’ya cevap
vermede yetersiz olanlarda konjenital koagülasyon bozukluğu gelişebilir veya vitamin K’ya
duyarlı olmayanlarda bu durum tedavi edilebilir.
CALCİDOSE 600 mg/400 IU/32,5 mcg Efervesan Tablet önerilen dozlardan daha yüksek
dozlarda, uzun süreli kullanılmamalıdır. Özellikle kronik renal yetmezliği olan hastalarda
magnezyum içeren antiasitlerle birlikte kullanımı hipermagnezemiye yol açabilir.
Önlem olarak meme ve üreme organları ile ilgili kanser öyküsü olan hastalarda
kullanılmamalıdır veya birinci derece kadın akrabalarında meme ve üreme organları ile ilgili
kanser öyküsü olan kadınlar ilacı kullanırken dikkatli olmalıdır.
CALCİDOSE efervesan tablet laktoz içerir. Nadir kalıtımsal galaktoz intoleransı, Lapp laktoz
yetmezliği ya da glikoz-galaktoz malabsorbsiyon problemi olan hastaların bu ilacı
kullanmamaları gerekir.
CALCİDOSE her bir efervesan tablette 52,17 mg (2,27 mmol) sodyum ihtiva eder. Bu durum,
kontrollü sodyum diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
CALCİDOSE 600 mg/400 IU/32,5 mcg Efervesan Tablet ile diğer ilaçların kullanımı arasında
prensip olarak en az 2 saatlik bir ara bırakılmalıdır.
Plazma konsantrasyonunu etkileyeceği için kalsiyum içeren diğer ilaçlar ve besinler ile birlikte
kullanılmamalıdır.
Yüksek dozlarda kalsiyumun tiazid diüretikleri ile birlikte kullanımı hiperkalsemi ve süt alkali
sendromu riskini artırabilir. Dijital kullanan hastalarda hiperkalsemi oluşturabileceği için
kullanılmamalıdır.
Kandaki kalsiyum konsantrasyonunun artışı ile kardiyak glikozidlere karşı duyarlılık
dolayısıyla kalp ritmi bozuklukları riski artabilir. Bu hastalarda EKG, kan ve idrardaki kalsiyum
düzeyi takip edilmelidir.
Kalsiyum içeren preparatlar kalsiyum kanallarını doyurarak verapamil gibi kalsiyum kanal
blokörlerinin etkinliğini azaltabilir.
Atenolol gibi beta blokerlerle kalsiyum içeren preparatların birlikte kullanılması beta
blokerlerin kandaki seviyesini değiştirebilir.
Kalsiyum tuzları T4 emilimini azaltabilir, bu nedenle levotiroksin kullananlarda 2 saat ara ile
kullanılmalıdır.
İçeriğindeki kolekalsiferol formundaki D vitamini kalsiyumun absorpsiyonunu artırdığı için
dikkatli kullanılmalıdır.
3Olestra, mineral yağlar, orlistat, kolestiramin ve kolestipol gibi safra asidi ayırıcıları
kolekalsiferolün emilimini bozabilir.
Antikonvülsanlar, simetidin ve tiazidler kolekalsiferolün katabolizmasını artırabilir. Bu
durumda ilave D vitamini desteği düşünülmelidir.
Vitamin D’nin, diğer D vitaminleri veya analogları ile birlikte kullanımı toksisite potansiyelini
artırabilir.
Fenitoin ve barbitüratlar Vitamin D’ nin etkisini azaltabilir.
Glukokortikoitlerle birlikte kullanımı Vitamin D’ nin etkisini azaltabilir.
Vitamin K1’in yüksek dozları kullanıldığında protrombin baskılayıcı antikoagülanlara karşı
geçici direnç oluşabilir. Oral antikoagülanlar (kumarinlar) ve K vitamini birlikte kullanıldığında
antikoagülan etki antagonize olur. K vitamini kumarinlerin antikoagülan etkisini antagonize
eder. Varfarin ve Vitamin K1 birlikte kullanıldığında çok önemli ilaç etkileşimleri görülebilir.
K1 vitamini varfarinin farmakolojik olarak antagonistidir. K1 vitamini, çoğunlukla varfarin doz
aşımında enternasyonal normalize orandaki (INR) artışı geri çevirmek için uygulanır. K
vitaminin eksojen uygulamaları ve gizli vitamin K kaynakları varfarinin antikoagülan
etkilerinin azalmasına ya da tersine dönmesine neden olabilir. Varfarin yanıtları genellikle K
vitamini içeren ürünlerin kesilmesinden sonra geriye döner.
CALCİDOSE 600 mg/400 IU/32,5 mcg Efervesan Tablet ile birlikte kullanıldıklarında,
tetrasiklinler, kinolonlar, bazı sefalosporinler, ketokonazol, demir, sodyum florür, estramustin,
bifosfonatların emilimi ve etkinlikleri azalabilir, aluminyum ve bizmut tuzlarının emilimi ve
toksisiteleri artabilir.
CALCİDOSE 600 mg/400 IU/32,5 mcg Efervesan Tablet çinkonun emilimini azaltabilir.
CALCİDOSE 600 mg/400 IU/32,5 mcg Efervesan Tablet polistiren sülfonatın potasyum
bağlama yeteneğini azaltabilir.
CALCİDOSE kullanımı sırasında alkolden kaçınılmalıdır.
Levotroksin içeren ilaçların kalsiyum ile birlikte alındığında emilimi bozulduğundan, iki ilacın
en az 2 saat ara verilerek alınması gerekmektedir.
Özel popülasyonlara ilişkin ek bilgiler:
Özel popülasyonlara ilişkin bir etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınların etkin doğum kontrol (kontrasepsiyon)
yöntemleri uygulaması önerilmektedir.
4Gebelik dönemi
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
Hamilelik sırasında kortikosteroid kullanan annelerin bebekleri hipoadrenalizm yönünden
dikkatle gözlenmelidir.
Uzun süreli hiperkalsemi, bebekte beden ve zekanın gelişme geriliği, supravalvüler aort stenozu
ve retinopatiye yol açabileceğinden, Vitamin D’nin aşırı doz alınmasından kaçınılmalıdır.
CALCİDOSE gerekli olmadıkça gebelik döneminde kullanılmamalıdır.
Laktasyon dönemi
Vitamin K1, kalsiyum ve D vitamini anne sütüne geçtiğinden, emziren annelerde dikkatli
3
kullanılmalıdır.
Üreme yeteneği/Fertilite
Üreme yeteneği üzerinde etkisi bulunmamaktadır.
4.7. Araç ve makine kullanımı üzerindeki etkiler
Araç ve makine kullanmaya karşı bilinen olumsuz bir etkisi yoktur.
4.8. İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Kalsiyum / Vitamin D :
3
Metabolizma ve beslenme hastalıkları:
Yaygın olmayan: Hiperkalsemi, hiperkalsüri ve hipofosfatemi
Gastrointestinal hastalıkları:
Seyrek: Kabızlık, flatülans, bulantı, karın ağrısı, ishal
Deri ve deri altı doku hastalıkları:
Seyrek: Kaşıntı, cilt döküntüsü, ürtiker
Ayrıca kalsiyum-vitamin D3 kullanan hastalarda nadiren de olsa baş ağrısı, süt alkali sendromu
ya da aşırı kullanıma bağlı olarak böbrek taşı, iştahsızlık, rebound asit salımı, şişkinlik, laksatif
etki, kusma, ağız kuruluğu, peptik ülser, geğirme, gastrik aşırı salgı, kemik ağrısı, kas zafiyeti,
uyku hali ve konfüzyon görülebilir. Yüksek doz alan hastalarda veya böbrek diyalizi gören
hastalarda alkaloz oluşabilir. Fosfat bağlayıcı olarak uzun süre kullanıldığında bazen doku
kalsifikasyonu görülebilir. Gece idrara çıkmada artış, metalik tat gibi yan etkiler görülebilir.
Doz önerileri dikkatle uygulanırsa uzun süreli kullanımda hiçbir yan etki görülmez.
Vitamin K1
Kardiyak hastalıkları:
Seyrek: Hızlı ve/veya zayıf kalp atışı, hipotansiyon (geçici)
Sinir sistemi hastalıkları
Seyrek: Baş dönmesi
5Deri ve deri altı doku hastalıkları:
Yaygın olmayan: Yüzde kızarma
Seyrek: Deride kızarıklık, siyanoz, terleme artışı
Gastrointestinal hastalıkları
Yaygın olmayan: Tat alma duyusunda değişiklik
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Ağır veya uzun süreli doz aşımı, hipervitaminöz D veya hiperkalsemi ve bu hastalıkların yol
açtığı patolojik değişimlere neden olabilir. Aşırı derece K1 vitamini alımına dair bilgi mevcut
değildir, ancak farelerde letal doz yaklaşık olarak 24,18 g/kg’dır.
Belirtiler: Hafif hiperkalsemi asemptomatiktir. Plazma kalsiyum seviyesi > 12 mg/dL
(> 3,00 mmol/L) kadar çıkınca duygusallıkta artış, konfüzyon, deliriyum, psikoz ve koma
görülebilir. Şiddetli hiperkalsemi EKG’de kısalmış QT aralığı ile belli olur ve kardiyak
c
aritmide meydana gelebilir. 18 mg/dL’ye (4,50 mmol/L) kadar ulaşan hiperkalsemi şok, böbrek
yetmezliği ve ölüme sebebiyet verebilir.
Tedavi: Hafif ve asemptomatik hiperkalsemide ilacın bırakılması yeterlidir. Orta şiddetli ve
şiddetli hiperkalsemik durumlarda i.v. izotonik ve furosemid, kortikosteroidler veya i.v. fosfat
uygulanır. D vitamini hipervitaminözü, vitamin alımının kesilmesi ile düzelme gösterir.
Hiperkalsemi inatçı ise prednizolon başlatılabilir. Kardiyak aritmiler, kardiyak moniterizasyon
eşliğinde ufak dozlarda potasyum verilerek tedavi edilebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Kalsiyum Diğer İlaçlar ile Kombine
ATC Kodu: A12AX
Kalsiyum
Kalsiyum, insan vücudunda en fazla bulunan mineral olup; özellikle kemik büyüme ve
gelişiminin görüldüğü çocukluk çağı ve ergenlik döneminde, diş, sinir, kas, kalp kası
fonksiyonlarında ve kan pıhtılaşmasının gelişiminde önemli rol oynamaktadır. 40 yaşın
üzerindeki yetişkinlerde, osteoporoz gelişimine katkıda bulunabilecek olan negatif kalsiyum
dengesinin önlenmesi için, yeterli kalsiyum desteği sağlanmalıdır.
Kalsiyum için tavsiye edilen günlük kullanım dozu yaş gruplarına göre değişmektedir. Yeni
doğanlar hariç günlük maksimum kullanım dozu 2500 mg’dır. Yeni doğanlarda (0–12 ay)
günde ortalama 250 mg kalsiyum ile günlük ihtiyaç karşılanabilir. 3 yaşından küçük çocuklarda
günlük kalsiyum ihtiyacı 500 mg kullanılmasıyla karşılanabilir. 3 yaşından büyük çocuklarda,
6erişkinlerde, yaşlılarda, hamilelerde ve emzirenlerde günlük kalsiyum ihtiyacı 1200 mg
alınarak karşılanabilir. Literatürlerde kalsiyum için toksik doz bulunmamaktadır.
Plazmada kalsiyum konsantrasyonu 8,5–10,4 mg/dL aralığındadır. Bu konsantrasyonun %45’i
albumin başta olmak üzere plazma proteinlerine bağlanır. %10’u ise sitrat ve fosfat gibi anyonik
tamponlarla kompleks oluşturur. Kalsiyum vücutta elektrolit dengesinin sağlanması ve çeşitli
düzenleyici mekanizmaların fonksiyonlarının işlevi için gerekli bir esansiyel mineraldir.
Vitamin D
3
Kaynakları bakımından farklı, fakat yapı ve oluşumları yönünden birbirine benzeyen iki türlü
D vitamini vardır. Bunlardan biri kalsiferoldür. (D vitamini) Bu madde bir ön-vitamin olan
2
bitkisel kaynaklı ergosterol şeklinde besinler içinde alınır ve ciltte toplanır. Cildin ultraviyole
ışınlara maruz kalması sonucu ergosterol, kalsiferole (ergokalsiferol) dönüşür. Bu madde
karaciğerde ve böbreklerde hidroksillenmek suretiyle etkin (hormon) şekli olan 1,25 (OH) D
2 2
vitaminine çevrilir. D vitamininin ikinci türü olan kolekalsiferoldür (D vitamini). Bu madde
3
dışarıdan alınmaz, vücutta sentezlenir. Bu nedenle gerçekte bir vitamin değil, bir hormon
analogunun prekürsörüdür. Kolekalsiferol, vücutta cildin stratum granulosum tabakasında
sentez edilip depolanan ve 5α-kolestandan türeyen 7-dehidrokolesterolün, cildin güneş ışığı
içindeki ultraviyole ışınlarına maruz kalması sonucu oluşur. Kısmen, hayvansal kaynaklı
besinler içinde alınır. Karaciğer ve böbreklerde biyotransformasyona uğrayarak etkin şekli olan
1,25-dihidroksikolekalsiferole [1,25-(OH)2D vitaminine] dönüşür. İlaç endüstrisinde
3
ergosterolun ultraviyole ışınları ile irradyasyonu sonucu yapılır. Normal kişilerde kan
dolaşımında 1,25-(OH) D (1,25-dihidroksikolekalsiferol) düzeyi 20–50 pg/ml kadardır; D
2 3
vitamininden oluşan esas kalsiyotropik hormon olarak kabul edilen bu madde bağırsaktan
kalsiyum absorbsiyonunu artırıcı etkisi bakımından 25-hidroksikolekalsiferol’dan gravimetrik
olarak yaklaşık 100 kez daha güçlüdür; fakat daha fazla sentez edilen ve eliminasyon yarılanma
ömrü daha uzun olan 25-hidroksikolekalsiferol kanda 1000 kez daha yüksek konsantrasyonda
bulunduğundan, bu metabolit D vitamini metabolitlerinin fizyolojik toplam kalsiyotropik
etkinliğinde önemli bir paya sahiptir. Biyoanaliz için yapılan deneylerde,25-
dihidroksikolekalsiferol verildiğinde kalsiyum metabolizması üzerindeki etkisinin iki saatte
başladığı ve yaklaşık sekiz saatte maksimuma ulaştığı tespit edilmiştir. 25-hidroksi türevi
verildiğinde ise etki 6–8 saatten önce başlamaz ve maksimuma erişmesi için 1,5–2 gün geçmesi
gerekir. D vitamininin iki temel görevinden biri vücutta kalsiyum ve fosfat tutulmasını sağlayıp
bunların kan düzeyini yükseltmek ve ikincisi de tutulan bu iki iyonun kandan kemik matrisine
geçmesini sağlamaktır. Böylece kemik mineralizasyonu mümkün olur. Kalsiyum ve fosfor
metabolizmasını düzenler; kalsiyum, fosfor ve magnezyumun rezorpsiyonunu ve kullanımını
kolaylaştırır. Kemiklerin sitrik asit içeriğini artırır ve raşitizmi önler. Yine D vitamininin önemi
3
kandaki fizyolojik kalsiyum seviyesinin sürdürülmesi, ossein ve normal osifikasyonu
sağlamasında görülür. D vitamini olası patolojik bir eksitabiliteye engel olur. Eksikliği halinde
3
raşitizm, konvülsiyonlara eğilim, irritabilite, uykusuzluk, halsizlik ve adele kuvvetsizliği,
iştahsızlık gibi belirtiler ortaya çıkar. Gelişmede duraklama, diş çıkarma zorlukları, kemik
yumuşamaları, spontan kırıklar ve diş çürümeleri, çoğunlukla D vitamini eksikliğinden ileri
3
gelebilmektedir. Bu vitamin, diğerleri arasında kalsiyum metabolizması ile yakından ilgili
olması bakımından ayrı bir yere sahiptir.
7K1 vitamini
K1 vitamini veya fitomenadion kimyasal olarak K1 vitamininden farkı olmayan sentetik bir
bileşiktir. K vitamini bitkiler ve hayvanlarda bulunan ve bağırsaktaki bakteriler tarafından da
üretilen bir maddedir; bununla birlikte, farklı kaynaklardan üretilen K vitaminleri birbirine
özdeş değildir.
Normalde insanlarda ve hayvanlarda K1 vitaminin farmakodinamiği ile bilgiler eksiktir.
Bununla birlikte hayvanlarda ve insanlarda K vitamini eksikliğinde, vitamin K’ nın
farmakolojik etkisi normal fizyolojik görevi ile ilgilidir ve karaciğeri pıhtılaşma faktörlerine
bağlı vitamin K biyosentezi için uyarır.
Vitamin K1 ve Vitamin K’nın görevleri aynıdır. K vitaminin asıl görevi inaktif prokoagülasyon
faktörlerinin sentezini katalize etmektir. K vitamini eksikliği olmayan bireylerde K vitamini
farmakolojik olarak etkinlik gösteremez. K vitamini, aktif protrombin (faktör II), prokonvertin
(faktör Vıı), plazma tromboplastin komponenti (faktör IX) ve stuart faktörü (faktör X)
sentezinde gerekli bir faktördür.
K vitamininin iskelet üzerindeki önemli fonksiyonu kofaktör olarak osteokalsin üretimine
yardımcı olmaktır. Osteokalsin de kalsiyum moleküllerine bağlanarak kalsiyumun kemik içinde
tutulmasını sağlar.
Klinik galaktosemi, galaktoz metabolizmasının kalıtsal hastalığıdır. Yapılan bir çalışmada
kalsiyum, vitamin K1 ve D3 takviyelerinin galaktozemili çocukların kemikleri üzerine etkisi
araştırılmıştır. 2 yıllık, randomize, çift kör, plasebo kontrollü klinik çalışmada klasik
galaktozemili 40 çocuk (yaşları 3- 17 arasında olan 13 erkek, 27 kız) günlük 750 mg kalsiyum,
1,0 mg K1 vitamini 10.0 mcg Vitamin D veya plasebo almışlardır. Plasebo tedavisi alan
3
çocuklarla karılaştırıldığında kalsiyum, vitamin K1 ve vitamin D3 tedavisi alan çocukların
karboksile osteokalsin konsantrasyonu (cOC) anlamlı olarak artmış (P<0,001) ve dekarboksile
osteokalsin (ucOC) konsantrasyonları anlamlı olarak azalmıştır (P=0,001). Bununla birlikte,
plasebo grubu ile kıyaslandığında tedavi grubunda bel omurgasının KMY’de (P= 0,001), ince
doku yoğunluğu (LTM:P=0,016) ve yağ kütlesi (FM:P=0,0014) anlamlı olarak artmıştır.
Tedavi grubunda karboksile osteokalsin konsantrasyonundaki anlamlı artış ve dekarboksile
olmamış osteokalsin konsantrasyonundaki azalış prepubertal de gözlenmiştir (P<0,001 ve
P=0,006 yalnızca prepubertal çocuklarda gözlenmiştir; sırasıyla P=0,004 ve P=0,042). Tedavi
grubundaki bel omurgasının KMY’nin anlamlı artışı yalnızca prepubertal çocuklarda
gözlenmiştir (P=0,015). Kalsiyum, vitamin D3 ve vitamin K1 (750mg, 10,0 mcg ve 1,0 mg)
kombine kullanımının galaktozemide KMY anormaliklerin tedavisinde rol oynadığı
belirtilmiştir.
Vitamin K1 (1 mg/gün) ve vitamin D (8 mcg/gün) takviyesinin yaşları 50 ve 60 arasında olan
menopoz sonrası kadınlarda kemik kaybını geciktirdiğine dair gerçekleştirilen randomize, çift
kör, plasebo kontrollü çalışma yaşları 50 ile 60 arasında olan 181 sağlıklı menopoz sonrası
kadın ile yürütülmüştür. Çalışmanın sonucunda mineraller veya vitamin D ile birlikte
kullanıldığında Vitamin K1’in menopoz sonrası femoral boyun bölgesinde kemik kaybını
anlamlı oranda azaltabileceği belirtilmiştir.
Yapılan bir çalışmada Vitamin D’nin veya vitamin D + kalsiyumun kırıklara karşı etkisi
araştırılmıştır. Vitamin D’nin kalsiyum ile veya tek başına vitamin D kullanımı ile yedi büyük
randomize çalışma yaş ortalaması 69.9, yaş aralığı 47-107 olan toplamda 68517 katılımcıyla
(%14,7 erkek) yürütülmüştür. Çalışmalar, randomize çalışmaları ve en az bir kolunda vitamin
8D alan, kırığı olan en az 1000 katılımcıyı içermiştir. Kalsiyum ile vitamin D kullanılan
3
çalışmalar kırık ve kalça kırığı riskinin düştüğü (risk oranı: 0,92, %95 GA: 0,86 ile 0,99,
P=0,025) (bütün çalışmalar: 0,84, 0,70 ile 1,01, P= 0,07; 10 mcg Vitamin D ile birlikte kalsiyum
kullanılan çalışmalar: 0,74, 0,60 ile 0,91, P=0,005) gözlenmiştir. Vitamin D ve kalsiyumun
birlikte kullanımı yaş, cinsiyet ve önceki kırıklara bakılmaksızın kalça kırıklarını ve toplam
kırıklarını ve olası omurga kırıklarını düşürmüştür.
5.2. Farmakokinetik özellikler
Genel özellikler
Emilim:
İyonize kalsiyumun emilimi barsak mukozası tarafından gerçekleştirilir. Uzun süreli ve yüksek
dozlarda çözünmüş, iyonize kalsiyum alımıyla intestinal emilim artar. Asidik ortam kalsiyum
çözünürlüğünün artmasına sebep olur. Normal erişkinlerde absorbe edilen ortalama 360 mg
kalsiyumun yarıdan biraz fazlası (190 mg), barsak salgı bezleri tarafından dışarı salındığından
net absorbsiyon 170 mg kadardır. Bu miktar idrarla atılan miktara eşittir.
D ve D vitaminleri ince barsaktan absorbe edilirler; bu olay besinsel lipidlerin absorbsiyonu
2 3
gibi safra asitlerinin varlığını gerektirir. D vitamini daha çabuk ve daha fazla absorbe edilir.
3
Karaciğer ve safra hastalıklarında ve yağları sindirememe (steatore) durumunda bu vitaminlerin
absorbsiyonu azalır. Absorbe edilen D vitaminlerinin büyük kısmı kilomikronlara katılır ve lenf
içinde kan dolaşımına geçer. 1,25(OH) D (1,25-dihidroksikolekalsiferol) barsaktan yaklaşık
2 3
%90 oranında absorbe edilir.
K1 vitamini, safra tuzlarının varlığında oral fitomenadion gastrointestinal kanaldan yeterli
miktarda emilir.
Dağılım:
Kalsiyumun büyük bir bölümü (yaklaşık 1000 mg) kemiklere bağlanmış durumdadır. Emilen
kalsiyum iyonlarının %99’u kemik ve dişlerde depolanır. Kemikler ana kalsiyum rezervuarını
teşkil ederler. Kemiklerle vücut sıvıları arasında devamlı kalsiyum alışverişi yapılır; kararlı
durumda günlük giriş ve çıkış birbirine eşittir. İyonize kalsiyum hamilelik süresinde
plasentadan geçer ve emzirme döneminde anne sütüne karışır.
D vitaminleri ve aktif metabolitleri kanda özel bir α-globülin olan D vitamini bağlayan protein
tarafından taşınırlar. Yarılanma ömürleri 3–4 hafta kadardır. Kanda en fazla bulunan fraksiyon
karaciğerde oluşan 25-(OH) metabolitidir, bunun yarılanma ömrü 19 gün, 1,25-(OH)
2
metabolitininki 3–5 gün kadardır. D vitaminleri oldukça lipofilik maddelerdir, karaciğerde ve
yağ dokusunda birikirler; buradaki vitamin stoku rezervuar görevi yapar. Günlük vitamin
alımındaki eksiklik veya yokluk; bu rezervuar sayesinde altı aya kadar telafi edilebilir.
K1 vitamini vücutta tüm dokulara dağılmaz. Vitamin K1’in etkinliği 6-10 saatte ortaya
çıkmaktadır.
Biyotransformasyon:
Kalsiyum çözünmeyen tuzlarına dönüştürülerek vücuttan atılır.
Kolekalsiferol iki basamaklı bir biyotransformasyona uğrayarak asıl etkin şekli olan 1,25-
(OH) D ’e (kalsitirol) çevrilir. İlk basamak 25-hidroksilasyon basamağıdır. Karaciğer
2 3
hücrelerinde mikrozomal ve mitokondriyel yerleşim gösteren bir oksidaz tarafından 25-
hidroksikolekalsiferole dönüştürülür. Bu metabolitin oluşumu sıkı kontrol altında değildir ve
1,25-(OH) D sentezinde hız kısıtlayıcı basamağı teşkil etmez. Dolaşımda 25-
2 3
9hidroksikolekalsiferol düzeyi, substrat düzeyine yani vücuda D vitamini girişine ve vücutta
oluşumuna bağlıdır. Cildin fazla güneşe maruz kalması veya ağızdan fazla vitamin D alınması
sonucu 25-hidroksilli metabolit düzeyi artar. Fazla miktarda 25-hidroksikolekalsiferol oluşursa,
son ürün inhibisyonu sonucu bu dönüşüm frenlenir. Bu nedenle fazla D vitamini alındığında
kolekalsiferol’un (ve kalsiferol) metabolize edilmesi yavaşladığından ciltte ve plazmada birikir.
D vitaminlerinin 25-hidroksi türevi D vitamini-bağlayan proteine en fazla afinite gösteren türev
olması nedeniyle, kanda en fazla bulunan metabolittir. Kanda eliminasyon yarılanma ömrü 19
gün kadardır. İkinci basamak, 1α-hidroksilasyon basamağıdır ve böbreklerde proksimal
tubuluslarda olur. Orada 25-hidroksikolekalsiferol, mitokondriyel bir sitokrom P450 enzimi
olan 1α-hidroksilaz tarafından en etkin hormon şekli olan 1,25-dihidroksikolekalsiferole (1,25-
(OH) D ) dönüştürülür. İnsanda bu son metabolitin konsantrasyonu, 25-OH metabolitinin
2 3
yaklaşık binde biri kadardır. 1α-hidroksilaz böbrek dışında, plasenta, desidua (amniyon zarı),
cilt ve granulomatoz dokuda ve makrofajlarda bulunur. Bu dönüşüm etkin hormon sentezinde
hız kısıtlayıcı basamağı oluşturur ve çeşitli düzenleyici faktörler tarafından etkilenir. Bu enzim
etkinliğinin ana düzenleyicisi PTH (Paratiroid hormon) ve enzimin substratı olan 1,25-
(OH) D ’tür. Adı geçen enzim, PTH tarafından eğer hipokalsemi varsa daima indüklenir;
2 3
hiperkalsemi varsa bazen indüklenme olmaz. Hipokalsemi 1,25-(OH) D oluşumunu hem
2 3
direkt etkisiyle hem de PTH (Paratiroid hormon) aracılığıyla artırır. 1,25-(OH) D ise enzimi
2 3
son ürün inhibisyonu olayı ile inhibe eder. Ayrıca, 1,25-(OH) D paratiroid hücrelerinde
2 3
kendine özgü reseptörleri aktive ederek PTH (Paratiroid hormon) salgılanmasını suprese eder
ve böylece de kendi sentezini düzenler. Diğer bir düzenleyici faktör fosfattır. Hipofosfatemi,
1α-hidroksilazı indükler; hiperfosfatemi ise inhibe eder. Adı geçen enzim, kalsitonin tarafından
etkilenmez veya zayıf şekilde inhibe edilebilir.
Vitamin K1 karaciğerde yoğunlaşır fakat konsantrasyonu hızlıca azalır. Karaciğerde hızlı bir
şekilde metabolize olmaktadır. Metabolize olmayan K vitamini safra veya idrarda
görülebilmektedir.
Eliminasyon:
İyonize kalsiyumun %80’i dışkı ile kısmi olarak da idrarla atılır. Kalsiyumun büyük bir kısmı
laktasyon sırasında süte karışır, ayrıca çok az bir miktarı ter ile atılmaktadır.
D vitaminleri ve metabolitleri, steroidler gibi karaciğerde hidroksillenmek ve konjügasyon
suretiyle inaktive edilirler. Bu olayda karaciğerin mikrozomal karma fonksiyonlu oksidazları
(sitokrom P450 enzim türleri) kısmen rol oynarlar. 1,25-(OH) D ’ün yarılanma ömrü 3–5 gün
2 3
kadardır. Yağ dokusunda birikme eğilimi göstermez. Böbrekte 25-hidroksikolekalsiferol’e
dönüştürülür; bunun kalsiyotropik etkinliği düşüktür. Plazmadaki konsantrasyonu 1,25-
(OH) D ’ünkinin 100 katıdır. Diğer metabolitleri 25,26-(OH) D , 1,24,25-(OH) D , 1,25,26-
2 3 2 2 3 3
(OH) D , 25-OH-15,23-laktondur. D vitamini metabolitlerinin büyük kısmı safra içinde
3 3
atılırlar. 25-hidroksikolekalsiferol ve 1,25(OH) D enterohepatik dolaşıma girerler. Fenitoin ve
2 3
fenobarbital gibi epilepsili hastalarda uzun süre kullanılan ilaçlar, bu enzimleri indükleyip D
vitamini ile onun etkin metabolitlerinin inaktivasyonunu hızlandırdıkları için nisbi D vitamini
yetersizliği oluşturabilirler. Bu ilaçları alanlarda karaciğerde 25-(OH) D vitaminlerinin
oluşumu da azalır. Bir tüberküloz ilacı olan izoniazid ise D vitamininin aktif hidroksilli
türevlerine dönüşmesini inhibe eder; bu nedenle izoniazid alanlara profilaktik dozda D vitamini
verilmelidir.
Vitamin K renal ve safra yolu ile elimine edilir. Dışkıda yüksek miktarlarda vitamin K
bulunması bağırsaktaki K vitamini üreten bakterilerden kaynaklanmaktadır.
10Doğrusallık/doğrusal olmayan durum:
Kalsiyum emilimi, vitamin D miktarı ile doğru orantılı olarak artar.
Normal bireylerde, vitamin D çok yüksek dozlara kadar lineer bir emilim gösterir. Ancak
endojen vitamin D miktarı, emilim bozuklukları, gıda alımı ve genetik durum vitamin D
emilimini etkiler.
K1 vitaminin 10 ve 50 mg dozlarının verilmesinin ardından 3 ila 5. saatte oluşan pik plazma
konsantrasyonları sırasıyla 100 ila 400 ng/ml ve 200 ila 2000 ng/ml olarak belirlenmiştir. Pik
plazma konsantrasyonları doz artmasıyla birlikte artış gösterir fakat bu artış doğrusal değildir.
5.3. Klinik öncesi güvenlilik verileri
Kalsiyum karbonat ve vitamin D, özellikleri iyi bilinen ve yaygın kullanılan maddelerdir. Uzun
süredir klinik çalışmalarda ve tedavilerde kullanılmaktadır. Toksisite, genellikle kronik doz
aşımında görülebilen hiperkalsemi sonucunda gelişir.
Vitamin K1’e ilişkin veri mevcut değildir.
6. FARMASÖTİK ÖZELLİKLER
6.1. Yardımcı maddelerin listesi
Sitrik asit anhidr
Sodyum hidrojen karbonat
Malik asit
Povidon K-25
Laktoz monohidrat (İnek sütü kaynaklı)
Polietilen glikol
Sodyum siklamat
Sodyum sakkarin
Portakal aroması
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf Ömrü
24 ay
6.4. Saklamaya yönelik özel tedbirler
25ºC’nin altındaki oda sıcaklığında ve kuru yerde saklayınız.
6.5. Ambalajın niteliği ve içeriği
Plastik tüp silikajelli plastik kapak içerisinde 30 ve 60 efervesan tablet içeren ve karton kutuda
kullanma talimatı ile beraber ambalajlanır.
Kullandıktan sonra tüpün ağzını kapatmayı unutmayınız.
6.6. Beseri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
117. RUHSAT SAHİBİ
Neutec İlaç San. Tic. A.Ş
Esenler / İSTANBUL
Tel : 0850 201 23 23
Faks : 0212 481 61 11
e-mail : bilgi@neutec.com.tr
8. RUHSAT NUMARASI(LARI)
237/35
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 24.11.2011
Ruhsat yenileme tarihi:
10. KÜB’ÜN YENİLENME TARİHİ
12