KISA ÜRÜN BİLGİSİ
1. BEŞERİ TIBBİ ÜRÜNÜN ADI
DEXRİDON MR 30/10 mg kapsül
2. KALİTATİF VE KANTİTATİF BİLEŞİM
Etkin maddeler:
Domperidon pellet 75,00 mg (30,00 mg Domperidon’a eşdeğer)
Deksrabeprazol sodyum 10,00 mg
Yardımcı maddeler:
Mannitol (E421) 33,78 mg
Sodyum stearil fumarat 2,00 mg
Şeker 23,47 mg
Yardımcı maddeler için 6.1.’e bakınız.
3. FARMASÖTİK FORM
MR Kapsül.
Beyaz opak renkli gövde, mor renkli kapak içinde beyaz yuvarlak, bikonveks enterik kaplı
tablet ve sarıdan açık sarıya doğru renkli küreler.
4. KLİNİK ÖZELLİKLER
4.1. Terapötik endikasyonlar
DEXRİDON MR;
 Semptomatik eroziv ya da ülseratif gastroözofageal reflü hastalığında (GÖRH),
 Gastroözofageal reflü hastalığının idame tedavisinde,
endikedir.
4.2. Pozoloji ve uygulama şekli
Pozoloji/ uygulama sıklığı ve süresi:
Erişkinler e adolesanlar (12 yaşından büyük, 35 kg veya üzeri):
 Eroziv ya da ülseratif gastroözofageal reflü hastalığı (GÖRH): Önerilen doz, dört ila
sekiz hafta boyunca günde bir kapsüldür.
 Gastroözofageal reflü hastalığının idame tedavisi: Uzun dönemli tedavide önerilen doz
günde 1 kapsüldür.
1DEXRİDON MR içeriğindeki domperidon yetişkinler ve çocuklarda mümkün olduğunca
etkili olan en düşük dozda kullanılmalıdır. Çünkü özellikle günlük 30 mg üzeri doz alınması
veya 60 yaş üzeri yaşlı hastalarda kullanımı, ciddi ventriküler aritmi veya ani kardiyak ölüm
olasılığını arttırabilmektedir.
DEXRİDON MR’dan günde 2 kapsülden fazla alınmamalıdır.
Uygulama şekli:
DEXRİDON MR oral yolla kullanım içindir.
DEXRİDON MR sabahları kahvaltıdan önce yeterli miktarda su ile birlikte alınmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ya da karaciğer yetmezliği durumlarında dikkatle kullanılmalıdır.
Pediyatrik popülasyon:
DEXRİDON MR’ın, 12 yaş ve 35 kg’ın altındaki çocuklarda kullanımı önerilmemektedir.
12 yaş üstündeki popülasyonda DEXRİDON MR içeriğindeki domperidon mümkün
olduğunca etkili olan en düşük dozda kullanılmalıdır.
Geriyatrik popülasyon:
60 yaş üzeri yaşlı hastalarda ciddi ventriküler aritmi veya ani kardiyak ölüm olasılığı artabilir.
4.3. Kontrendikasyonlar
DEXRİDON MR, aşağıdaki durumlarda kontrendikedir:
 Domperidona, rabeprazol sodyuma, sübstitüe benzimidazollere ya da formülasyondaki
herhangi bir bileşene karşı aşırı duyarlılık,
 Prolaktin salgılayan hipofiz tümörü (prolaktinoma),
 Oral ketokonazol, eritromisin ya da QTc aralığını uzatan flukonazol, vorikonazol,
klaritromisin, amiodaron ve telitromisin gibi diğer güçlü CYP3A4 inhibitörleriyle eş zamanlı
kullanımı (bkz. Bölüm 4.5),
 Gebelik ve emzirme dönemi.
DEXRİDON MR gastrointestinal kanama, mekanik obstrüksiyon veya perforasyon gibi
gastrik motilite artışının tehlikeli olabileceği durumlarda kullanılmamalıdır.
24.4. Özel kullanım uyarıları ve önlemleri
Deksrabeprazol:
Deksrabeprazol rabeprazolün R (+)-enantiyomeri olduğundan, rabeprazole ilişkin bilgiler
verilmiştir.
Rabeprazol sodyum tedavisine semptomatik yanıt alınması, gastrik ya da özofageal
malignitenin olmadığını göstermez. Bu nedenle DEXRİDON MR tedavisine başlamadan
önce, malignite ihtimali göz ardı edilmemelidir.
Uzun süre tedavi gören hastalar (özellikle 1 yıldan uzun süre ile) düzenli olarak kontrol
edilmelidirler.
Sübstitüe benzimidazoller veya diğer proton pompası inhibitörleri ile çapraz hipersensitivite
reaksiyonları riski göz önünde bulundurulmalıdır.
12 yaşın altındaki çocuklarda, rabeprazol kullanımına dair deneyim mevcut olmadığından,
kullanımı uygun değildir.
Hastalar DEXRİDON MR kapsülleri çiğnemeden ve kırmadan bütün olarak yutmaları
konusunda uyarılmalıdır.
Hafif ya da orta derecede karaciğer bozukluğu olan hastalarda yapılan bir çalışmada, yaş ve
cinsiyet olarak uyumlu kontrollere göre, ilaca bağlı önemli güvenlilik sorunları ile
karşılaşılmamıştır. Ancak şiddetli karaciğer disfonksiyonu olan hastaların tedavisinde
rabeprazol kullanımına ilişkin klinik veri bulunmaması nedeniyle, bu türlü hastalarda
DEXRİDON MR tedavisi ilk kez başlatıldığında, doktorların dikkatli olmaları önerilir.
Rabeprazolün atazanavir ile birlikte kullanımı tavsiye edilmez (bkz. Bölüm 4.5).
Pazarlama sonrası raporlarda kan diskrazileri mevcuttur (trombositopeni ve nötropeni).
Klinik araştırmalarda hepatik enzim anomalileri görülmüştür ve pazarlama izninden bu yana
bildirilmiştir. Alternatif bir etiyoloji tanımlanamayan birçok olguda, vakalar ciddi değildir ve
rabeprazolün kesilmesiyle çözülmüştür.
Kemik kırığı:
Yayınlanmış çeşitli gözlemsel çalışmalar, proton pompası inhibitörü (PPI) tedavisinin, kalça,
el bileği ya da omurgada osteoporoza bağlı kırık riskinde bir artışla ilişkili olabileceğini
düşündürmektedir. Çoklu günlük dozlar ve uzun süreli PPI tedavisi (bir yıl ya da daha fazla)
3şeklinde tanımlanan yüksek doz alan hastalarda kırık riski artmıştır. Hastalar, tedavi
edildikleri durum için uygun olan en düşük dozda ve en kısa süreli PPI tedavisini almalıdırlar.
Hipomagnezemi:
PPI’larla en az 3 ay süreyle tedavi edilen hastalarda ve çoğu olguda da bir yıl tedaviden sonra
nadiren semptomatik ve asemptomatik hipomagnezemi bildirilmiştir. Ciddi advers olaylar
tetani, aritmiler ve nöbetleri içermektedir. Çoğu hastada hipomagnezemi tedavisi magnezyum
replasmanını ve PPI tedavisinin kesilmesini gerektirmektedir. Uzun süre tedavi alması
beklenen ya da PPI’ları digoksin gibi ilaçlar ya da hipomagnezemiye neden olabilecek
ilaçlarla (örn. diüretikler) birlikte alan hastalar için, sağlık mesleği mensupları PPI tedavisine
başlamadan önce ve daha sonra periyodik olarak magnezyum düzeylerini takip edebilirler.
Nöroendokrin tümörler için yapılan incelemelerle etkileşimler:
Gastrik asit düzeyindeki ilaç kaynaklı azalmalara sekonder olarak serum kromogranin A
(CgA) düzeyleri artmaktadır. Artmış CgA düzeyi nöroendokrin tümörler için yapılan tanı
incelemelerinde yanlış pozitif sonuçlara yol açabilir. Uygulayıcılar CgA düzeylerini
değerlendirmeden önce geçici olarak PPI tedavisine ara vermeli ve eğer başlangıçtaki CgA
düzeyleri yüksek ise testi tekrar etmelidirler. Eğer seri testler yapılıyorsa (örn. monitorizasyon
için), testler arasındaki referans aralıkları değişebileceği için testler aynı laboratuarda
yapılmalıdır.
Proton pompası inhibitörleri ile tedavi Salmonella ve Campylobacter gibi gastrointestinal
enfeksiyon riskinde az da olsa bir artışa neden olabilir. (bkz. Bölüm 5.1)
Domperidon:
Antasit ve antisekretuvar ilaçlar domperidon ile birlikte kullanıldığında, yemeklerden önce
değil sonra alınmalıdır; bu ilaçlar domperidon ile aynı anda alınmamalıdır.
Kardiyovasküler etkiler:
Bazı epidemiyolojik çalışmalar domperidon ile ani kardiyak ölüm veya ciddi ventriküler
aritmi riskinde artış ile ilişkilendirilebileceğini göstermiştir. Bu risk 60 yaş ve üzeri hastalar
veya günlük 30 mg dozdan fazla kullanımlarda daha da yükselebilir. Dolayısıyla domperidon,
mümkün olduğunda etkili olan en düşük dozda kullanılmalıdır.
QT’yi uzatan kardiyak nedenleri olanlarda ve elektrolit bozukluklarında dikkatli kullanılması
gerekmektedir (Bkz. Bölüm 4.5. Diğer tıbbi ürünler ile etkileşimler ve diğer etkileşim
şekilleri).
4Laktasyon sırasında kullanım:
Önerilen en yüksek doz rejiminde anne sütüne geçen domperidonun toplam miktarının günde
7 μg’dan az olduğu sanılmaktadır. Bu miktarın yenidoğan için zararlı olup olmadığı
bilinmemektedir. Bu nedenle DEXRİDON MR almakta olan annelerin çocuklarını emzirmesi
önerilmemektedir.
Karaciğer bozukluğu olan hastalarda kullanımı:
Domperidon büyük oranda karaciğerde metabolize olduğundan, karaciğer bozukluğu olan
hastalarda DEXRİDON MR çok dikkatli bir şekilde kullanılmalıdır.
Böbrek yetmezliği olan hastalarda kullanımı:
Ciddi böbrek yetmezliği olan (serum kreatinin değeri > 6 mg/100 ml, > 0.6 mmol/l)
hastalarda, domperidonun eliminasyon yarılanma ömrü 7.4 saatten 20.8 saate uzar; ancak
plazma düzeyleri sağlıklı bireylerde olduğundan düşüktür. İlacın çok küçük bir bölümü
değişmeden idrar ile atıldığından, ciddi böbrek yetmezliği olan hastalarda tek bir uygulamanın
dozunun değiştirilmesi gerekli değildir. Ancak tekrarlı uygulamalarda, böbrek yetmezliğinin
ciddiyetine bağlı olarak doz azaltılması gerekebilir. Genel olarak uzun süreli tedavilerde hasta
düzenli olarak değerlendirilmelidir.
Güçlü CYP3A4 inhibitörleri ile kullanımı:
QTc aralığını uzatan oral ketokonazol, eritromisin veya diğer güçlü CYP3A4 inhibitörleri ile
birlikte kullanımından kaçınılmalıdır (Bkz Bölüm 4.5 Diğer tıbbı ürünler ile etkileşimler ve
diğer etkileşim şekilleri).
Mannitol uyarısı
DEXRİDON MR her kapsülünde 33.78 mg mannitol ihtiva eder. Dozu nedeniyle herhangi bir
uyarı gerektirmemektedir.
Sodyum uyarısı
DEXRİDON MR her dozunda 1 mmol (23 mg)’dan daha az sodyum ihtiva eder; bu dozda
sodyuma bağlı herhangi bir yan etki beklenmemektedir.
Şeker uyarısı
Nadir kalıtımsal früktoz intoleransı, glukoz-galaktoz malabsorbsiyon veya sükraz-izomaltaz
yetmezliği problemi olan hastaların bu ilacı kullanmamaları gerekir.
54.5. Diğer tıbbi ürünler ile etkileşimler ve diğer etkileşim şekilleri
Deksrabeprazol
Deksrabeprazol rabeprazolün R (+)-enantiyomeri olduğundan, rabeprazole ilişkin bilgiler
verilmiştir.
Sitokrom P450 Sistemi:
Rabeprazol sodyum, proton pompa inhibitörü (PPI) sınıfındaki bileşiklerin diğer üyeleri gibi,
sitokrom P450 (CYP450) hepatik ilaç metabolizma sistemi yoluyla metabolize olur. Spesifik
olarak, insan karaciğer mikrozomları ile yapılan çalışmalar, rabeprazol sodyumun izoenzimler
CYP2C19 ve CYP3A4 ile metabolize olduğunu göstermiştir.
Sağlıklı kişilerde yürütülen çalışmalarda rabeprazol sodyumun varfarin, fenitoin, teofilin ya
da diazepam da dahil, CYP450 sistemi tarafından metabolize edilen diğer ilaçlar ile klinikte
önem taşıyacak bir etkileşimi olmadığı gösterilmiştir.
Antimikrobiyal ajanlarla gerçekleştirilen kombinasyon terapisi: Dört-kollu çapraz bir
çalışmada, sağlıklı 16 gönüllüye 20 mg rabeprazol sodyum, 1000 mg amoksisilin, 500 mg
klaritromisin ya da bu 3 ajanlardan, yani rabeprazol, amoksisilin ve klaritromisin’den (RAC)
oluşan bir kombinasyon verilmiştir. Kombinasyon terapisi sırasında, klaritromisin ve
amoksisilinin EAA ve C değerleri, monoterapi ile karşılaştırıldığında birbirine benzer
maks
düzeylerde olmuştur. Monoterapi sırasında elde edilen değerlerle karşılaştırıldığında,
kombinasyon terapisi sırasında rabeprazol’ün EAA ve C değerleri sırasıyla % 11 ve % 34
maks
artmış ve 14-hidroksiklaritromisin’in (aktif klaritromisin metaboliti) EAA ve C değerleri
maks
sırasıyla % 42 ve % 46 artmıştır. Rabeprazol ve 14-hidroksiklaritromisin’e maruz kalmadaki
bu artışın klinik açıdan önemli olduğu düşünülmemiştir.
Gastrik Asit Sekresyonunun İnhibisyonuna Bağlı Etkileşimler:
Rabeprazol sodyum, mide asidi salgısında derin ve uzun süreli bir inhibisyon oluşturur.
Absorbsiyonları pH'ya bağımlı olan bileşiklerle bir etkileşme oluşabilir. Özellikle rabeprazol
sodyumun ketokonazol veya itrakonazol ile birlikte uygulanması, sağlıklı bireylerde
ketakonazol düzeyinde %30’luk bir azalma ve taban digoksin seviyelerinde %22’lik bir artışla
sonuçlanır. Bu nedenle, absorbsiyonları pH’ya bağımlı digoksin, ketokonazol veya diğer
ilaçlar rabeprazol ile birlikte alındığında, doz ayarlaması gerekip gerekmediğinin kontrolü için
hastanın izlenmesi gerekli olabilir.
6Antiasitler:
Klinik çalışmalarda, gerektiğinde rabeprazol sodyum ile eşzamanlı olarak antasitler de
kullanılmıştır. Ayrıca aradaki etkileşimi belirlemek için tasarlanmış özel bir farmakokinetik
çalışmada, likid antasitler (alüminyum hidroksit jel veya magnezyum hidroksit) ile herhangi
bir etkileşim görülmemiştir.
Yiyecekler:
Düşük yağ oranlı yiyecekler kullanılarak Japonlar üzerinde yürütülen bir klinik çalışmada,
yiyeceklerle klinik açıdan önemli bir etkileşim gözlemlenmemiştir. Rabeprazol sodyumun yağ
oranı yüksek bir yiyecekle birlikte uygulanması, emilimini en az 4 saate kadar geciktirebilir;
ama C ve emilim derecesi (EAA) değerleri değişmemiştir.
maks
Siklosporin:
İnsan karaciğer mikrozomlarının kullanıldığı in vitro (laboratuvar ortamında) inkübasyonlar,
rabeprazolün, siklosporin metabolizmasını 62 mikromol’lük bir IC50 değeriyle inhibe ettiğini
ortaya koymuştur; söz konusu bu konsantrasyon, 14 gün boyunca 20 mg rabeprazol
uygulanan sağlıklı gönüllülerde saptanan C değerinden 50 kat daha yüksektir. Bu
maks
inhibisyon derecesi, eşdeğer konsantrasyonlardaki omeprazol tarafından sağlanana yakındır.
Sağlıklı gönüllülere atazanavir 300 mg/ritonavir 100 mg ile omeprazol (günlük 40 mg) veya
atazanavir 400 mg ile lansoprazolün (günlük 60 mg) birlikte uygulanması, atazanavir
maruziyetinde ciddi bir azalmayla sonuçlanmıştır. Atazanavir absorpsiyonu pH ile
bağlantılıdır. Bir çalışma yapılmamış olmasına rağmen, diğer proton pompa inhibitörleri ile
de benzer sonuçlar beklenmektedir. Bu nedenle, rabeprazolünde dahil olduğu PPI’lar
atazanavir ile birlikte kullanılmamalıdır (bkz Bölüm 4.4).
Domperidon
Domperidon QT’yi uzatan diğer ilaçlarla beraber kullanılmamalıdır.
Birlikte uygulandığında antikolinerjik ilaçlar, domperidonun anti-dispeptik etkisini antagonize
edebilir.
Antasit ve antisekretuvar ilaçlar oral biyoyararlanımı azalttığından, domperidon ile aynı anda
alınmamalıdır (Bkz. Bölüm 4.4.).
Domperidonun ana metabolik yolu CYP3A4’tür. İn vitro ve insan çalışmalarından elde edilen
veriler bu enzimi önemli ölçüde inhibe eden ilaçların eşzamanlı kullanımının, domperidon
7plazma düzeylerinin artmasına neden olabileceğini göstermiştir. Güçlü CYP3A4 inhibitör
örnekleri arasında:
 Flukonazol*, itrakonazol, ketokonazol* ve vorikonazol* gibi azol antifungaller
 Klaritromisin* ve eritromisin* gibi makrolid antibiyotikler
 Amprenavir, atazanavir, fosamprenavir, indinavir, nelfinavir, ritonavir ve sakinavir gibi
HIV proteaz inhibitörleri
 Diltiazem ve verapamil gibi kalsiyum antagonistleri
 Amiodaron*
 Aprepitant
 Nefazodon
 Telitromisin* yer almaktadır.
(*QTc aralığını da uzatır. Bkz. Bölüm 4.3.)
Sağlıklı kişilerde oral ketokonazol veya oral eritromisinle ayrı ayrı yapılan
farmakokinetik/farmakodinamik etkileşim çalışmaları bu ilaçların, domperidonun CYP3A4
aracılığı ile ilk geçiş metabolizmasında belirgin bir inhibisyon oluşturduğunu doğrulamıştır.
Günde dört kez domperidon 10 mg ve günde iki kez ketokonazol 200 mg kombinasyonuyla
ve farklı zaman noktalarında 1.2-17.5 milisaniye arasında değişen gözlem dönemi süresince
QTc’nin ortalama 9.8 milisaniye uzadığı görülmüştür. Günde dört kez domperidon 10 mg ve
günde üç kez eritromisin 500 mg kombinasyonuyla ise, farklı zaman noktalarında 1.6-14.3
milisaniye arasında değişen gözlem dönemi süresince QTc’nin ortalama 9.9 milisaniye
uzadığı görülmüştür. Domperidonun kararlı durum C ve EAA değerleri, bu etkileşim
maks
çalışmalarında yaklaşık üç kat artmıştır (Bkz. Bölüm 4.3.).
Domperidonun artan plazma konsantrasyonlarının QTc üzerinde gözlenen etkiye ne ölçüde
katkıda bulunduğu bilinmemektedir.
Bu çalışmalarda günde dört kez domperidon 10 mg monoterapisi, QTc’de ortalama 1.6
milisaniye (ketokonazol çalışması) ve 2.5 milisaniye’lik (eritromisin çalışması) bir artışla
sonuçlanmıştır. Bu arada ketokonazol monoterapisi (günde iki kez 200 mg) ve eritromisin
monoterapisi (günde üç kez 500 mg) ise, gözlem döneminde QTc’de sırasıyla ortalama 3.8 ve
4.9 milisaniye artışla sonuçlanmıştır.
Sağlıklı kişilerde yürütülen başka bir çok dozlu çalışmada, günde dört kez domperidon 40 mg
monoterapisiyle, kararlı durumda QTc’de önemli bir artış kaydedilmemiştir (toplam
160 mg’lık günlük doz, maksimum günlük dozun iki katıdır). Bu çalışmalardaki domperidon
8plazma konsantrasyonları, etkileşim çalışmalarının kombinasyon kollarındaki plazma
domperidon konsantrasyonlarıyla en azından benzer düzeydedir.
Digoksin ya da parasetamol uygulanan ve sabit kan düzeylerine erişilmiş bireylerde, birlikte
domperidon kullanımı, bu ilaçların kan düzeylerini etkilemez.
Domperidon ayrıca;
- nöroleptiklerin etkilerini arttırmaz,
-dopamin agonistlerinin (bromokriptin, L-dopa) merkezi etkilerini inhibe etmeden, sindirim
bozuklukları, bulantı, kusma gibi istenmeyen periferik etkilerini baskılar.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
DEXRİDON MR’ın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar, DEXRİDON MR içeriğindeki domperidonun üreme
toksisitesinin bulunduğunu göstermiştir. İnsanlara yönelik potansiyel risk bilinmemektedir.
Gebelik dönemi
Rabeprazol ve domperidonun gebe kadınlarda kullanımına ilişkin yeterli veri
bulunmamaktadır.
DEXRİDON MR, gebelik süresince kontrendikedir.
Laktasyon dönemi
DEXRİDON MR içeriğindeki rabeprazol ve domperidon ile sıçanlarda yapılan çalışmalarda,
bu etken maddelerin süte geçtiği gösterilmiştir. Rabeprazol sodyumun insan sütüne geçip
geçmediği bilinmemekle beraber, domperidonun insan sütüne geçtiği bilinmektedir.
Bu nedenle, emzirme sırasında DEXRİDON MR kullanılmamalıdır.
Üreme yeteneği/Fertilite:
Rabeprazol ile sıçanlarda ve tavşanlarda yürütülen üreme çalışmaları, fertilitede bozulmaya
neden olduğunu göstermemektedir.
Domperidon ile sıçanlarla yapılan bir çalışma, anne tarafından alınan yüksek toksik dozda
reprodüktif toksisite olduğunu göstermiştir.
94.7. Araç ve makine kullanımı üzerindeki etkiler
DEXRİDON MR’ın araba kullanma performansında bozulmaya yol açması ya da makine
kullanma becerisini azaltması beklenmemektedir. Bununla birlikte somnolans nedeniyle
dikkati canlı tutma yetisinde azalma görülürse, araba ve kompleks makineleri kullanmaktan
kaçınılması önerilir.
4.8. İstenmeyen etkiler
İstenmeyen etkiler DEXRİDON MR’ın içeriğindeki her etkin madde için ayrı ayrı verilmiştir.
Advers reaksiyonların sıklığı aşağıdaki gibi sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Deksrabeprazol
Deksrabeprazol ile yapılan klinik çalışmalarda yan etki bildirilmemiştir. Bu nedenle
rabeprazole ilişkin veriler kullanılmıştır:
Rabeprazol tablet, klinik çalışmalarda genellikle iyi tolere edilmiştir. Gözlenen istenmeyen
etkiler, nitelik olarak genellikle hafif/orta derecede ve geçici olmuştur. Klinik çalışmalarda en
sık rastlanan advers etkiler baş ağrısı, diyare ve bulantı olmuştur. İzole olgular kavramından
daha sık olarak bildirilen advers olaylar, aşağıda sistem-organ sınıfı ve sıklık derecesine göre
verilmektedir.
Aşağıdaki advers olaylar, klinik araştırmalarda ve pazarlama sonrası deneyim sırasında
bildirilmiştir. Ancak üretici şirketin destekleyicisi olduğu klinik araştırmalarda bildirilen
advers reaksiyonlar arasında yalnızca baş ağrısı, diyare, abdominal ağrı, asteni, flatulans,
döküntü ve ağız kuruluğu rabeprazol tablet kullanımına bağlanmıştır.
Enfeksiyonlar ve enfestasyonlar
Yaygın: Enfeksiyon
Kan ve lenf sistemi hastalıkları
Seyrek: Nötropeni, lökopeni, trombositopeni, lökositoz
Bağışıklık sistemi hastalıkları
Seyrek: Akut sistemik alerjik reaksiyonlar (örn. yüzde şişlik, hipotansiyon ve dispne)*
Metabolizma ve beslenme hastalıkları
Seyrek: Anoreksi
10Bilinmiyor: Hiponatremi
Psikiyatrik hastalıklar
Yaygın: İnsomnia
Yaygın olmayan: Sinirlilik
Seyrek: Depresyon
Bilinmiyor: Konfüzyon
Sinir sistemi hastalıkları
Yaygın: Baş ağrısı, baş dönmesi
Yaygın olmayan: Somnolans
Vasküler hastalıklar
Bilinmiyor: Periferal ödem
Göz hastalıkları
Seyrek: Görme bozukluğu
Solunum, göğüs bozuklukları ve mediastinal hastalıklar
Yaygın: Öksürük, farenjit, rinit
Yaygın olmayan: Bronşit, sinüzit
Gastrointestinal hastalıklar
Yaygın: Diyare, kusma, bulantı, abdominal ağrı, konstipasyon, flatulans
Yaygın olmayan: Dispepsi, ağız kuruluğu, geğirme
Seyrek: Gastrit, stomatit, tat duyusu bozuklukları
Hepato-bilier hastalıklar
Seyrek: Hepatit, sarılık, hepatik ensefalopati**, hepatik enzim artışı
Deri ve deri altı doku hastalıkları
Yaygın olmayan: Döküntü, eritem*
Seyrek: Prurit, terleme, büllöz reaksiyonlar*
Çok seyrek: Eritema multiforme, toksik epidermal nekroliz (TEN), Stevens-Johnson
sendromu (SJS)
Kas-iskelet bozuklukları, bağ doku ve kemik hastalıkları
Yaygın: Spesifiye edilmemiş ağrılar/sırt ağrısı
Yaygın olmayan: Miyalji, bacakta kramplar, artralji
11Böbrek ve idrar hastalıkları
Yaygın olmayan: Üriner sistem infeksiyonu
Seyrek: İnterstisyel nefrit
Üreme sistemi ve meme hastalıkları
Bilinmiyor: Jinekomasti
Genel bozukluklar ve uygulama bölgesine ilişkin hastalıklar
Yaygın: Asteni, grip benzeri sendrom
Yaygın olmayan: Göğüs ağrısı, titreme/ürperme, ateş
Araştırmalar
Yaygın olmayan: Karaciğer enzimlerinde artış**
Seyrek: Kilo alma
* Eritem, büllöz reaksiyonlar ve akut sistemik alerjik reaksiyonlar, genellikle tedavinin
kesilmesinden sonra ortadan kalkmıştır.
** Altta yatan siroz hastalığı olan kişilerde ender olarak hepatik ensefalopati bildirimleri
yapılmıştır. Ciddi karaciğer bozukluğu olan hastaların tedavisinde, DEXRİDON MR ilk kez
başlanacaksa hekimin dikkatli olması önerilir (bkz. Bölüm 4.4).
Domperidon
Bağışıklık sistemi hastalıkları
Çok seyrek: Anafilaktik şok dahil anafilaktik reaksiyonlar, anjiyonörotik ödem, alerjik
reaksiyon
Endokrin hastalıklar
Seyrek: Prolaktin düzeylerinde artış
Psikiyatrik hastalıklar
Çok seyrek: Ajitasyon, sinirlilik hali
Sinir sistemi hastalıkları
Çok seyrek: Ekstrapiramidal yan etkiler, konvülsiyon, somnolans, baş ağrısı
Gastrointestinal hastalıklar
Seyrek: Gastrointestinal bozukluklar, çok seyrek görülen geçici barsak krampları dahil
Deri ve deri altı doku hastalıkları
Çok seyrek: Ürtiker, kaşıntı, deri döküntüsü
12Üreme sistemi ve meme hastalıkları
Seyrek: Galaktore, jinekomasti, amenore
Araştırmalar
Çok seyrek: Anormal karaciğer fonksiyon testleri
Hipofiz kan-beyin bariyerinin dışında olduğundan, domperidon prolaktin düzeylerinde artışa
neden olabilir. Nadir olgularda bu hiperprolaktinemi galaktore, jinekomasti ve amenore gibi
nöro-endokrinolojik yan etkilere neden olabilir.
Ekstrapiramidal olaylar yenidoğanlar ve bebeklerde çok nadir, erişkinlerde olağan dışıdır.
Tedavi kesilince bu yan etkiler kendiliğinden ve tamamen düzelir.
Diğer merkezi sinir sistemine bağlı konvülsiyon, ajitasyon ve somnolans çok seyrek olarak
genellikle yeni doğmuş bebeklerde ve çocuklarda bildirilmiştir.
4.9. Doz aşımı ve tedavisi
Deksrabeprazol
Günümüze kadar, bilinçli veya kazaen aşırı doz alımı deneyimi kısıtlıdır. Rabeprazol ile
belirlenen maksimum ilaç teması, günde iki kez 60 mg’ı veya günde bir kez 160 mg’ı
geçmemiştir. Görülen etkiler genellikle minimal düzeyde ve bilinen advers olay profilinin
temsilcisi niteliğindedir ve tıbbi müdahale yapılmaksızın geri dönüşümlü olmuştur. Spesifik
bir antidotu bilinmemektedir. Rabeprazol sodyum proteinlere yoğun şekilde bağlanır ve bu
nedenle diyalize edilemez. Herhangi bir doz aşımı durumunda olduğu gibi, tedavi
semptomatik olmalı ve genel destekleyici önlemler kullanılmalıdır.
Domperidon
Belirtiler: Doz aşımı genellikle yeni doğmuş bebeklerde ve çocuklarda bildirilmiştir. Doz
aşımı semptomları olarak ajitasyon, değişen bilinç, konvülsiyon, dezoryantasyon, somnolans
ve ekstrapiramidal reaksiyonlar görülebilir.
Tedavi: Domperidonun spesifik antidotu yoktur; ancak doz aşımı durumunda gastrik lavaj ve
aktif kömür uygulaması yararlı olabilir. Hastanın yakın tıbbi gözetim altında tutulması ve
destekleyici tedavi önerilmektedir. Antikolinerjikler veya anti-parkinson ilaçlar
ekstrapiramidal reaksiyonların kontrol edilmesinde yararlı olabilir.
135. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Proton pompası inhibitörleri (Deksrabeprazol), Propulsifler
(Domperidon)
ATC kodu: A02BC04 (Deksrabeprazol) ve A03FA03 (Domperidon)
Deksrabeprazol
Rabeprazol, R(+)-enantiyomer ve (S)-enantiyomerin 1:1 oranındaki rasemik karışımıdır.
Kimyasal olarak deksrabeprazol sodyum, rabeprazolün R (+)-izomeridir. Gastrik parietal
hücrelerin salgı yüzeylerinde gastrik H+/K+-ATPaz enzim sistemi inhibisyonuyla gastrik asit
salgılanmasını baskılayan bir proton pompa inhibitörüdür.
Sıçanlarda asit ile ilişkili gastrik lezyonlarda deksrabeprazol, rasemik bileşikten ve S (-)-
rabeprazolden daha etkin bulunmuştur.
Deksrabeprazol [R(+) rabeprazol], peptik asit hastalıkları tedavisinde kullanılmak üzere
Hindistan’da pazara sunulmuştur. Deneysel ve klinik çalışmalar, deksrabeprazolün (önerilen
rabeprazol dozunun yarısı kadar dozda) farmakokinetik, etkinlik bakımından rabeprazole
üstün geldiğini, ayrıca daha hızlı ve fazla iyileşme sağladığını göstermiştir. Peptik asid
bozukluğu olan 4931 hastadan oluşan güncel bir geniş popülasyon çalışmasında,
gastroözofageal hastalık tedavisinde deksrabeprazol 10 mg/gün tedavisinin etkinlik ve
güvenliği bir kez daha doğrulanmıştır ve ayrıca peptik ülser tedavisindeki etkinliği
gösterilmiştir.
Bir randomize, çift kör, karşılaştırma çalışmasında gastroözofageal reflü hastalığının (GÖRH)
tedavisinde rabeprazol 20 mg’a karşılık deksrabeprazol 10 mg’ın etkinliği ve güvenliği
karşılaştırılmıştır. Çalışmada 50 GÖRH hastası deksrabeprazol 10 mg/gün (n=25) veya
rabeprazol 20 mg/gün (n=25) almak üzere randomize edilmişlerdir. Etkinlik, mide yanması ve
regürjitasyon görsel analog skalası (VAS) puanlarındaki iyileşmeye göre; güvenilirlik,
istenmeyen ilaç reaksiyonları insidansı kayıtlarına göre değerlendirilmiştir. Mide yanması ve
regürjitasyon VAS puanı (ort. ±SD) 28. günde deksrabeprazol (64,8 ±5,1 ve 64 ± 8,1,
sırasıyla) ve rabeprazol (64,4 ± 8,7 ve 57,6 ± 9,7, sırasıyla) grubunda sırasıyla 30 ± 11,5, 24 ±
10 ve 32 ± 9,5, 29,2 ± 11,9 değerlerine anlamlı derecede düşmüştür. Rabeprazol 20 mg grubu
(%60) ile karşılaştırıldığında, deksrabeprazol 10 mg grubunda regürjitasyonda ≥%50 iyileşme
oranı anlamlı derecede daha yüksek (%96) bulunmuştur (p=0.002). Deksrabeprazol ile
semptomlarda iyileşme daha erken başlamıştır (1.8 ± 0.8 gün’e karşılık 2.6 ± 1.4 gün;
P<0.05). Tedavi öncesinde özofajit insidansı deksrabeprazol grubunda %84 ve rabeprazol
14grubunda ise %92 idi. Tedavi sonrasında özofajit iyileşme insidansı rabeprazol grubu ile
karşılaştırıldığında (%65.2), deksrabeprazol grubunda daha yüksek bulunmuştur (%95.2). Her
iki grupta da istenmeyen ilaç reaksiyonu görülmemiştir. Sonuç olarak GÖRH tedavisinde,
rabeprazol 20 mg’a kıyasla deksrabeprazol 10 mg daha iyi etki göstermiştir.
Başka bir çalışmada GÖRH hastalığında deksrabeprazol 10 mg/gün ve deksrabeprazol 20
mg/gün etkinliği değerlendirilmiştir. Randomize, çift kör, karşılaştırma çalışmasına 18-65 yaş
arası GÖRH tanısı almış kadın (gebelik veya emzirme döneminde olmayan) ve erkekler dahil
edilmiştir. Hastalar 28 gün boyunca günde 1 kez deksrabeprazol 10 mg, günde 2 kez
deksrabeprazol 10 mg veya günde bir kez 20 mg deksrabeprazol almak üzere randomize
edilmişlerdir. GÖRH semptomlarının değerlendirilmesinde VAS (0-100) kullanılmıştır.
Toplamda 136 hasta çalışmaya katılmış ve çalışmayı tamamlamıştır. Tüm tedavi gruplarında
14. günde VAS puanlarında azalma görülmüş ve 28. güne (tedavi bitimi) kadar daha fazla
düşüşler gözlenmiştir. 28. günde mide yanması ve regürjitasyon semptomlarında ≥%50
hafifleme görülme oranı sırasıyla, deksrabeprazol 10 mg/gün tedavisi alan grupta %86.5 ve
%91.9, deksrabeprazol 10 mg/günx2 tedavisi alan grupta %91.2 ve %97.1 ve deksrabeprazol
20 mg/gün tedavisi alan grupta %89.3 ve %92.9’dur. Çalışma bulguları, GÖRH
semptomlarını hafifletmede deksrabeprazol 10 mg/gün doz etkinliğinin, deksrabeprazol 20
mg/gün doz etkinliğine eşit olduğunu göstermiştir. Bu, deksrabeprazol 10 mg/gün dozunun
etkin olduğunu ve maksimum miktarda proton pompasını yeterli derecede bloke ettiğini,
dolayısıyla yüksek dozda rabeprazol alınımına gerek olmadığını göstermektedir.
Etki mekanizması: Rabeprazol sodyum, antikolinerjik ya da H histamin antagonisti özellikler
2
göstermeyen, ancak H+/K+-ATPaz enziminin (asit ya da proton pompası) spesifik inhibisyonu
yoluyla mide asidi salgısını baskılayan, salgı azaltıcı bileşikler sınıfından sübstitüe
benzimidazollere ait bir moleküldür. Etkisi doza bağımlı olup, hem bazal, hem de stimulus
tipinden bağımsız olarak uyarılmış asid sekresyonunun inhibisyonuna yol açar. Hayvan
çalışmalarında, uygulama sonrasında rabeprazol sodyumun hem plazma hem de mide
mukozasından hızla kaybolduğu gösterilmiştir. Rabeprazol zayıf bir baz olarak, alınan
herhangi bir dozdan sonra hızla absorbe olur ve parietal hücrelerin asidik ortamında konsantre
olur. Rabeprazol, proton alma yoluyla aktif sülfonamid formuna dönüşür ve daha sonra proton
pompasında bulunan sisteinler ile reaksiyona girer.
Salgı Azaltıcı Aktivite: Oral yoldan 20 mg dozunda rabeprazol sodyum uygulamasından sonra
salgı azaltıcı etki bir saat içinde başlar, maksimum etkiye iki ila dört saat içinde ulaşılır.
15Rabeprazol sodyumun ilk dozundan 23 saat sonra bazal ve besin uyarılı asid salgısının
inhibisyonu sırasıyla %69 ve %82'dir ve inhibisyon süresi 48 saate kadar uzar. Rabeprazol
sodyumun asid salgısı üzerindeki inhibitör etkisi, tekrarlanan günlük dozlar sonucunda hafifçe
artar ve üç gün sonrasında kararlı inhibisyon durumuna ulaşır. İlaca son verildiğinde salgı
aktivitesi 2 -3 gün içerisinde normale döner.
Serum Gastrini Üzerindeki Etkiler: Klinik çalışmalarda hastalar, günde bir kez 10 ya da 20
mg rabeprazol sodyum ile 5 yıla kadar varan süreler ile tedavi edildiler. Serum gastrin
düzeyleri ilk 2 ila 8 hafta süresince, asid sekresyonu üzerindeki inhibitör etkilerin bir
yansıması olarak yükseldi ve tedavinin devamı süresince stabil kaldı. Gastrin düzeyleri,
genellikle tedavinin bırakılmasından 1 ya da 2 hafta içinde, tedavi öncesi değerlere döndü.
Enterokromafin Benzeri (ECL) Hücre Etkileri: Sekiz haftaya kadar sürelerle rabeprazol
sodyum ve karşılaştırma ajanı uygulanan 500'den fazla hastadan alınan antrum ve fundusa ait
mide biyopsisi örneklerinde, ECL hücre histolojisi, gastrit derecesi, atrofik gastrik insidansı,
intestinal metaplazi ya da H. pylori infeksiyonu dağılımında hiçbir değişiklik gözlenmedi.
Rabeprazol sodyum (10 veya 20 mg/gün) ile 1 yıla kadar tedavi gören 400’den fazla hastada,
ECL hiperplazisi insidansı düşük ve omeprazol ile (20 mg/gün) ile gözlenenle kıyaslanabilir
bulunmuştur. Otuz altı aylık sürekli tedavi altında izlenen 250’yi aşkın hastada, başlangıç
döneminde var olan bulgularda hiçbir önemli değişikliğe rastlanmamıştır.
Diğer Etkiler: Günümüze kadar rabeprazol sodyumun MSS, kardiyovasküler ve solunum
sistemleri üzerinde sistemik bir etkisi gözlenmemiştir. İki hafta süreyle 20 mg'lık oral dozlar
halinde uygulanan rabeprazol sodyumun tiroid fonksiyonları, karbonhidrat metabolizması, ya
da kanda dolaşan paratiroid hormon, kortizol, östrojen, testosteron, prolaktin, kolesistokinin,
sekretin, glukagon, folikül uyarıcı hormon (FSH), luteinizan hormon (LH), renin, aldosteron
ya da somatotrop hormon düzeyleri üzerinde hiçbir etkisi bulunamamıştır.
Sağlıklı kişiler üzerinde yürütülen çalışmalarda rabeprazol sodyumun amoksisilin ile klinik
yönden anlamlı etkileşim yapmadığı gösterilmiştir. Rabeprazol, üst gastrointestinal H. pylori
enfeksiyonunun eradikasyonu amacıyla amoksisilin veya klaritromisin ile birlikte
uygulandığında, bu ilaçların plazma konsantrasyonlarını olumsuz yönde etkilememektedir.
Proton pompası inhibitörleri dahil, herhangi bir sebepten dolayı azalan gastrik asidite,
gastrointestinal sistemde normal olarak var olan bakterilerin sayısında artışa neden olur.
Proton pompası inhibitörleri ile tedavi Salmonella ve Camphylobacter ve muhtemelen ayrıca
16hastanede yatan hastalarda Clostridium difficile gibi gastrointestinal enfeksiyonların riskini az
da olsa arttırabilir.
Domperidon
Domperidon, anti-emetik özelliklere sahip bir dopamin antagonistidir. Kan beyin engelini
kolaylıkla geçemez. Domperidon kullananlarda, özellikle erişkinlerde, ekstrapiramidal yan
etkiler çok nadir görülür; fakat domperidon hipofiz bezinden prolaktin salımını artırır. Anti-
emetik etkisi, periferdeki (gastrokinetik) etkilerine ve kan-beyin engelinin dışında, area
postremada yer alan kemoreseptör triger zondaki dopamin reseptörlerini antagonize etmesine
bağlıdır. Hayvan çalışmaları, beyin dokusunda elde edilen düşük konsantrasyonlar ile birlikte,
domperidonun özellikle periferideki dopamin reseptörleri üzerine periferik etkili olduğunu
göstermektedir.
İnsanlarda yapılan çalışmalar oral domperidonun alt özofagus basıncını yükselterek
antroduodenal motiliteyi iyileştirdiğini ve gastrik boşaltımı hızlandırdığını göstermiştir. Mide
sekresyonlarına etkisi yoktur.
5.2. Farmakokinetik özellikler
Genel özellikler
Deksrabeprazol
Emilim:
DEXRİDON MR içeriğindeki deksrabeprazol sodyum, enterik kaplı (gastro-rezistan) tablet
formundadır. Enterik kaplı tablet formu, rabeprazolün aside dayanıksız olması nedeniyle
gereklidir. Deksrabeprazolün absorpsiyonu da bu nedenle ancak tablet mideyi terk ettikten
sonra başlar. Absorpsiyon hızlıdır; 10 mg deksrabeprazol enterik kaplı tablet aç karnına oral
yolla alındığında pik plazma düzeyleri 4.5 saat; EAA , EAA değerleri sırasıyla 1863,27
0-t 0-∞
(±986,43) ve 1905,25 (±990,54) nanogram.saat/mL olarak hesaplanmıştır. Rabeprazolün pik
plazma konsantrasyonları (C ) ve EAA, 10 mg ile 40 mg'lık doz aralığında lineerdir. Oral
maks
20 mg'lık bir rabeprazol dozunun (intravenöz uygulamaya kıyasla) mutlak biyoyararlanımı,
büyük oranda pre-sistemik metabolizma nedeniyle %52 civarındadır. Ayrıca, tekrarlanan
uygulamalar ile rabeprazolün biyoyararlanımı artmamaktadır.
Besinler ile klinik açıdan önemli bir etkileşimi yoktur. Ne besinler, ne de gün boyu uygulama
zamanı, rabeprazol sodyumun emilimini etkilemez.
17Dağılım:
Rabeprazol insanlarda plazma proteinlerine yaklaşık %97 oranında bağlı halde bulunur.
10 mg deksrabeprazol enterik kaplı tablet aç karına oral yolla alındığında, maksimum plazma
konsantrasyonu 601,71 (±333,09) nanogram.saat/mL’dir.
Biyotransformasyon:
Rabeprazol sodyum, proton pompa inhibitörleri sınıfının diğer üyeleri gibi karaciğerde
sitokrom P450 (CYP450) sistemi aracılığı ile metabolize edilir. İnsan karaciğer
mikrozomlarında yapılan in vitro çalışmalar, rabeprazol sodyumun CYP450 izoenzimleri
(CYP2C19 ve CYP3A4) ile metabolize edildiğini göstermiştir. Bu çalışmalarda, beklenen
insan plazma konsantrasyonlarında rabeprazol CYP3A4 üzerinde indüksiyon veya
inhibisyona yol açmamıştır. İn vitro çalışmalar her zaman in vivo durumun göstergesi
olmamasına rağmen, bu bulgular rabeprazol ile siklosporin arasında bir etkileşme
beklenmediğini göstermektedir. İnsanlarda tiyoeter (M1) ve karboksilik asid (M6),
plazmadaki esas metabolitlerdir. Daha düşük düzeylerde gözlenen minör metabolitleri ise
sülfon (M2), demetiltiyoeter (M4), ve merkaptürik asid konjugatıdır (M5). Yalnızca demetil
(M3) metabolitinin küçük bir salgı azaltıcı etkisi vardır, ancak bu metabolit plazmada
bulunmaz.
Eliminasyon:
14C işaretli, 20 mg’lık tek doz oral rabeprazol sodyum uygulamasından sonra, idrar ile
değişmeden atılan ilaca rastlanmamıştır. Uygulanan dozun yaklaşık %90'ı idrarda başlıca iki
metabolit halinde bulunmuştur; merkaptürik asid konjugatı (M5) ve karboksilik asid (M6);
ayrıca iki bilinmeyen metaboliti de bulunmaktadır. Geriye kalan miktar ise feçeste
saptanmıştır.
Sağlıklı kişilerde aç karnına alınan 10 mg deksrabeprazolün enterik kaplı tabletin plazma yarı-
ömrü, yaklaşık 4 saat (3,79±2,98 saat)’tir. Rabeprazolün total vücut klirensinin 283±98 ml/dk
olduğu hesaplanmıştır.
Doğrusallık/Doğrusal Olmayan Durum:
Rabeprazolün 10 mg ile 40 mg'lık doz aralığındaki farmakokinetiği doğrusaldır.
Hastalardaki karakteristik özellikler
Cinsiyet:
Vücut kütlesi ve boy uzunluğuna göre uyarlama yapıldığında, 20 mg'lık tek doz rabeprazol
sonrası farmakokinetik parametrelerde, cinsiyetler arasında önemli farklılıklar bulunmamıştır.
18Böbrek fonksiyon bozukluğu:
İdame hemodiyaliz uygulaması gerektiren stabil, son-evre böbrek yetmezliği olan hastalarda
(kreatinin klirensi ≤5 ml/dk/1.73 m2), rabeprazolün atılımı, sağlıklı gönüllülerdekine çok
benzemektedir. Bu hastalardaki EAA ve C , sağlıklı gönüllülerde karşılık gelen
maks
parametrelerden %35 daha düşük bulunmuştur. Rabeprazolün ortalama yarı ömrü, sağlıklı
gönüllülerde 0.82 saat, hemodiyaliz esnasında 0.95 saat ve hemodiyaliz sonrasında 3.6 saat
bulunmuştur. İdame hemodiyaliz uygulaması gereken böbrek hastalarında ilacın klirensi,
sağlıklı gönüllülerdeki değerin yaklaşık iki katı bulunmuştur.
Karaciğer fonksiyon bozukluğu:
Hafif ve orta derecede kronik karaciğer bozukluğu olan hastalara tek doz 20 mg rabeprazol
verilmesinden sonra, EAA iki katına çıkmış ve rabeprazol yarı ömründe, sağlıklı
gönüllülerdekine kıyasla 2-3 kat artış gözlenmiştir. Ancak 7 gün süre ile günde 20 mg
uygulamasından sonra EAA yalnızca 1.5 kat, ve C yalnızca 1.2 kat artmış bulunmuştur.
maks
Karaciğer bozukluğu olan hastalarda rabeprazol yarı ömrü 12.3 saat, sağlıklı gönüllülerde 2.1
saat bulunmuştur. Her iki gruptaki farmakodinamik yanıt (mide pH’sının kontrolü) klinik
olarak kıyaslanabilir durumdadır.
Yaşlılar:
Rabeprazolün eliminasyonu, yaşlılarda bir miktar azalmış bulunmuştur. Yedi gün boyunca
günde 20 mg rabeprazol uygulamasından sonra genç sağlıklı gönüllülerdeki değerlere oranla,
EAA yaklaşık iki katına çıkmış, C %60 oranında ve t½ yaklaşık %30 artmıştır. Ancak
maks
rabeprazol birikimini gösteren herhangi bir bulgu yoktur.
CYP2C19 polimorfizmi:
Günde 20 mg dozunda 7 günlük rabeprazol uygulamasını izleyerek, CYP2C19 yavaş
metabolize edicilerde EAA ve t½, hızlı metabolize edicilerdeki değerlerin sırasıyla 1.9 ve 1.6
katı şeklinde bulunmuştur; ancak C yalnızca %40 oranında artmıştır.
maks
Domperidon
Domperidon polimorfizm göstermektedir.
Emilim:
Domperidon 30 mg SR tablet, aç karına oral yolla alındığında, 60 dakikada plazmada en
yüksek konsantrasyonlara ulaşmış; EAA , EAA değerleri sırasıyla 62.47 (±23,83) ve
0-t 0-∞
72,09 (±28,01) nanogram.saat/mL olarak hesaplanmıştır. Oral yolla alınan domperidonun
mutlak biyoyararlanımının düşük olması (yaklaşık %15), barsak duvarı ve karaciğerdeki
19yoğun ilk geçiş metabolizmasına bağlıdır. Normal bireylerde yemeklerden sonra alındığında
domperidonun biyoyararlanımı artmakla birlikte, gastro-intestinal yakınmaları olanlar,
domperidonu yemeklerden 15-30 dakika önce almalıdır. Mide asidinin azalması
domperidonun emilimini bozar. Önceden alınan simetidin ya da bikarbonat oral
biyoyararlanımı azaltır. Yemeklerden sonra oral yolla alındığında, doruk plazma seviyesine
ulaşma süresi hafifçe uzar ve EAA hafifçe artar.
Dağılım:
Oral yolla alınan domperidon birikmez ve kendi metabolizmasını arttırmaz. Domperidon 30
mg SR tablet aç karına oral yolla alındığında, maksimum plazma konsantrasyonu 15,10
(±5,57) ng/mL’dir. Domperidon %91-93 oranında plazma proteinlerine bağlanır. Radyoaktif
işaretli ilaç ile hayvanlarla yapılan çalışmalarda, dokulara büyük oranda dağıldığı, ancak
beyin dokusunda düşük konsantrasyonlarda bulunduğu gösterilmiştir. Sıçanlarda, plasentaya
az miktarda geçer.
Biyotransformasyon:
Domperidon karaciğerde hidroksilasyon ve N-dealkilasyon ile hızla ve büyük oranda
metabolize olur. Diagnostik inhibitörlerle yapılan in vitro metabolizma testleri CYP3A4’ün
domperidonun N-dealkilasyonunda yer alan en önemli P-450 sitokrom formu olduğunu,
ayrıca CYP3A4, CYP1A2 ve CYP2E1’in de domperidonun aromatik hidroksilasyonunda yer
aldığını göstermiştir.
Eliminasyon:
Oral yolla alındığında idrar ile %31, feçes ile %66 oranında atılır. Değişmeden atılan ilaç
oranı küçüktür (feçes ile atılanın %10’u, idrar ile atılanın yaklaşık %1’i). Sağlıklı bireylerde
oral yolla tek doz alındığında, plazma yarılanma ömrü 10 (±7,67) saattir; ancak ciddi böbrek
yetmezliği olan hastalarda bu süre uzar.
Hastalardaki karakteristik özellikler
Böbrek yetmezliği:
Ciddi böbrek yetmezliği olan hastalarda yarılanma ömrü uzamaktadır.
Karaciğer yetmezliği:
Domperidon karaciğerde yüksek oranda metabolize olduğundan, karaciğer bozukluğu olan
hastalarda DEXRİDON MR kullanırken çok dikkatli olunmalıdır.
205.3. Klinik öncesi güvenlilik verileri
Deksrabeprazol
Preklinik veriler sadece insanlardaki maksimum temas düzeyini yeterince aşan temas
düzeylerinde gözlenmiştir; bu sebeple insanlar için emniyete yönelik kaygılar, hayvan
verilerine dayalı olarak ihmal edilebilir düzeydedir.
Mutajenisite çalışmaları çelişkili sonuçlar vermiştir. Fare lenfoma hücre dizisindeki deneyler
pozitiftir; fakat in vivo mikronukleus ve in vivo ile in vitro DNA onarım testleri negatiftir.
Karsinojenisite çalışmaları insanlar için özel tehlike göstermemiştir.
Domperidon
İn vitro ve in vivo elektrofizyolojik çalışmalar yüksek konsantrasyonlarda domperidonun QTc
aralığını uzatabileceğini göstermiştir. HERG ile transfekte edilen izole hücreler ve izole
kobay miyositleri üzerinde yapılan in vitro deneylerde, günlük maksimum doz olan günde 4
kez 20 mg uygulanmasından sonra insanlardaki serbest plazma konsantrasyonlarına kıyasla
IKr iyon kanallarındaki akımı inhibe eden IC50 değerlerine dayalı maruziyet oranları 5-30 kat
arasında değişmektedir. İzole kardiyak dokular üzerindeki in vitro deneylerde aksiyon
potansiyeli etki süresindeki uzamanın maruziyet sınırları, günlük maksimum dozda (günde 4
kez 20 mg) insandaki serbest plazma konsantrasyonlarından 17 kat daha fazladır. Bununla
birlikte, in vitro ve in vivo pro-aritmik modellerdeki (izole Langendorff perfüze kalp) ve in
vivo modellerdeki (torsades de pointes’e duyarlı duruma getirilmiş köpek, kobay, tavşan)
güvenilirlik sınırları günlük maksimum dozda (günde 4 kez 20 mg) insandaki serbest plazma
konsantrasyonlarını 17 kattan daha fazla oranda aşmıştır. CYP3A4 aracılı metabolizmanın
inhibisyonu varlığında domperidonun serbest plazma konsantrasyonları 10 kata kadar
artabilmektedir.
Anne tarafından alınan yüksek toksik dozda (insanlar için önerilen dozun 40 katından fazla),
sıçanlarda teratojenik etkiler görülmüştür. Farelerde ve tavşanlarda hiçbir teratojenite
gözlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Deksrabeprazol sodyum 10 mg Enterik Kaplı Tablet içeriği:
Magnezyum oksit
Mannitol DC (E421)
Mısır Nişastası
21PVPK-30
Hidroksipropil Selüloz
Sodyum Stearil Fumarat
Hipromelloz E15
Talk
Hipromelloz Ftalat
Trietil Sitrat
Titanyum Dioksit (E 171)
Domperidon 30 mg SR pellet içeriği:
Mannitol (E 421)
Şeker
Starch
PVPK-30
Sarı Demir Oksit (E 172)
Etil Selüloz
Kapsül içeriği:
İndigotin FD&C mavi 2 (E 132)
Eritrosin FD&C kırmızı 3 (E 127)
Titanyum Dioksit (E 171)
Sarı Demir Oksit (E 172)
Jelatin
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25°C'nin altındaki oda sıcaklığında saklayınız.
6.5. Ambalajın niteliği ve içeriği
30 MR Kapsül, PA/Al/PVC folyo ambalaj içinde kullanma talimatıyla beraber karton kutuda
ambalajlanmıştır.
226.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Celtis İlaç San. ve Tic. A.Ş.
Yıldız Teknik Üniversitesi Davutpaşa Kampüsü
Teknoloji Geliştirme Bölgesi D1 Blok Kat:3
Esenler/İSTANBUL
Tel : 0850 201 23 23
Fax : 0212 482 24 78
e-mail : info@celtisilac.com.tr
8. RUHSAT NUMARASI
2014/2
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi : 08.01.2014
Ruhsat yenileme tarihi :
10. KÜB’ÜN YENİLENME TARİHİ
23