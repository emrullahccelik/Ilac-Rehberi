KISA ÜRÜN BİLGİSİ
1. BEŞERİ TIBBİ ÜRÜNÜN ADI
BETOLVEX® 1 mg/ml Ampul
2. KALİTATİF VE KANTİTATİF BİLEŞİM
Etkin madde:
1 ml’de 1 mg Siyanokobalamin-tannin kompleks bulunur.
Yardımcı maddeler:
Susam yağı………..…1 ml’ye kadar
Yardımcı maddeler için 6.1’e bakınız.
3. FARMASÖTİK FORM
Enjeksiyon için ampul.
Şeffaf ampul içinde kırmızı renkli, yağlı süspansiyon.
4. KLİNİK ÖZELLİKLER
4.1 Terapötik endikasyonları
• Vitamin B12 eksikliğine bağlı megaloblastik aneminin tedavisi ve önlenmesi
• Vitamin B12 eksikliğinin mevcut olduğu diğer hastalıkların tedavisi
4.2 Pozoloji ve uygulama şekli
Pozoloji / uygulama sıklığı ve süresi:
Megaloblastik anemi veya gastrektomi gibi B12 vitamini depolarının boşalmış olduğu
durumlarda: Başlangıçta 4 hafta boyunca, her hafta bir kez olmak üzere haftalık
enjeksiyonlar. Devam dozu olarak 3 ayda bir 1 enjeksiyon intramüsküler olarak yapılır.
Diğer durumlarda: Her 3 ayda bir, 1 ampul intramüsküler olarak yapılır.
Uygulama şekli:
BETOLVEX® intramüsküler olarak uygulanır.
Özel popülasyonlara ilişkin ek bilgiler
Böbrek/Karaciğer yetmezliği:
Böbrek/Karaciğer yetmezliğine ilişkin özel bir bilgi bulunmamaktadır.
Pediyatrik popülasyon:
Pediyatrik popülasyonda kullanımına ilişkin özel bir bilgi bulunmamaktadır.
Geriyatrik popülasyon:
Yaşlılarda özel bir doz ayarlamasına gerek yoktur.
1/64.3 Kontrendikasyonlar
BETOLVEX®’e, kobalta veya ilacın formülasyonunda bulunan herhangi bir içeriğe
karşı aşırı duyarlı olduğu bilinen kişilerde kontrendikedir. Siyanokobalamin, ilaç
uygulamaları sonucu ortaya çıktığı düşünülen, Leber’s Hastalığının (Kalıtımsal Optik
Sinir Atrofisi) erken döneminde kullanılmamalıdır. Siyanokobalamin, tütün-alkol
ambliyopisi ve tropikal atoksik nöropatisi olan hastalarda da kontrendikedir.
4.4 Özel kullanım uyarıları ve önlemleri
Kobalaminlere hassas olan hastalarda B12 vitamini uygulama öncesi intradermal bir
test dozunun yapılması gerekir. B12 vitamini tedavisinin başlangıcında serum
potasyum seviyesi monitorize edilmeli ve gerektiğinde potasyum uygulanmalıdır.
Çünkü, B12 vitamini ile megaloblastik aneminin normal eritropoeze dönüşmesi
sırasında artmış eritrosit potasyum ihtiyacı sonucu fatal hipokalemi ortaya çıkabilir.
B12 vitamini eksikliği olan hassas hastalarda uygulanan B12 vitamini sonucu nükleik
asit degradasyon ürünleri sonucu gut oluşabilir. Eş zamanlı enfeksiyonlar, üremi, folik
asit ve demir eksikliği veya kemik iliğini suprese eden ilaçlar B12 vitamini tedavisine
cevabı bozabilirler. Folik asit, teşhis edilmemiş anemisi bulunan hastalara dikkatle
uygulanmalıdır. Çünkü folik asit, megaloblastik aneminin klinik bulgularının
geçmesine neden olurken, nörolojik komplikasyonların ilerlemesine sebep olur. Bu ise
tam teşhis yapılamadan önce ciddi sinir sistemi hasarının ortaya çıkması sonucunu
doğurur.
BETOLVEX® susam yağı içerdiğinden nadir olarak ciddi alerjik reaksiyonlara
sebebiyet verebilir.
Oral kontraseptiflerin B12 vitamininin serum düzeyini düşürebildiği bildirilmektedir.
4.5 Diğer tıbbi ürünlerle etkileşimler ve diğer etkileşim şekilleri
B12 vitamini eksikliği bulunan kişilerde, kloramfenikol ile birlikte eş zamanlı B12
vitamini tedavisinin hematopoetik cevabı antagonize edebildiği bildirilmiştir. Her iki
ilacı kullanan ve B12 vitamini eksikliği olan kişilerin dikkatle monitorizasyonu ve
mümkünse alternatif başka bir antibiyotiğin kullanılması önerilir.
Oral kontraseptiflerin B12 vitamininin serum düzeyini düşürebildiği bildirilmektedir.
Özel popülasyonlara ilişkin ek bilgiler
Özel popülasyonlarla alakalı olarak herhangi bir etkileşim çalışması bulunmamaktadır.
Pediyatrik popülasyon:
Pediyatrik popülasyonlara ilişkin etkileşim çalışması bulunmamaktadır.
4.6 Gebelik ve laktasyon
Genel tavsiye
Gebelik Kategorisi: B
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Hayvanlar üzerinde yapılan çalışmalar, gebelik/embriyonal/fetal gelişim/doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
2/6Bu nedenle BETOLVEX® kullanımı sırasında gebe kalmayı planlıyorsanız lütfen
doktorunuza danışınız.
BETOLVEX®’in doğum kontrol yöntemleri üzerine bilinen herhangi bir etkisi
bulunmamaktadır. Ancak, oral kontraseptiflerin B12 vitamininin serum düzeyini
düşürebildiği bildirilmektedir.
Gebelik dönemi
BETOLVEX® için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya
da doğum sonrası gelişim ile ilgili olarak doğrudan ya da dolaylı zararlı etkiler
olduğunu göstermemektedir (bkz. kısım 5.3).
Gebe kadınlara verilirken tedbirli olunmalıdır.
Laktasyon dönemi
Siyanokobalamin-tannin kompleksi anne sütüyle atılmaktadır. Ancak,
BETOLVEX®’in tüm dozlarında, emzirilen çocuk üzerinde herhangi bir etki
öngörülmemektedir. BETOLVEX ® emzirme döneminde kullanılabilir.
Üreme yeteneği/Fertilite
Siyanokobalamin-tannin kompleksi’nin üreme yeteneği üzerine etkisi ile ilgili
kontrollü çalışmalar bulunmamaktadır.
4.7 Araç ve makine kullanımı üzerindeki etkiler
Bilinen bir etkisi yoktur.
4.8 İstenmeyen etkiler
Tüm ilaçlar gibi, BETOLVEX®’in içeriğinde bulunan maddelere duyarlı olan kişilerde
yan etkiler olabilir.
B12 vitamini yüksek dozlarda bile non-toksik bir ilaçtır.
Advers reaksiyonların sıklığı aşağıdaki gibi sıralanmıştır:
[Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila
<1/100); seyrek (≥1/10.000 ila <1/1.000); çok seyrek (<1/10.000), bilinmiyor (eldeki
verilerle tahmin edilemiyor)]
Kan ve lenf sistemi hastalıkları
Bilinmiyor: B12 vitamini tedavisinin erken döneminde kan volümünde artış
görülebilir.
Seyrek: Periferal vasküler trombozis.
Bağışıklık sistemi hastalıkları
Çok seyrek: Vücut şişmesi hissi, anaflaksi.
Seyrek: Susam yağı içerdiğinden seyrek olarak ciddi alerjik reaksiyonlara sebebiyet
verebilir.
3/6Kardiyak hastalıkları
Bilinmiyor: B12 vitamini tedavisinin erken döneminde konjestif kalp yetmezliği rapor
edilmiştir.
Solunum, göğüs bozuklukları ve mediastinal hastalıkları
Bilinmiyor: B12 vitamini tedavisinin erken döneminde pulmoner ödem rapor
edilmiştir.
Gastrointestinal hastalıkları
Seyrek: Hafif, geçici bir diyare.
Deri ve deri altı doku hastalıkları
Seyrek: Kaşıntı, ürtiker, geçici ekzantemler.
4.9 Doz aşımı ve tedavisi
BETOLVEX® ile aşırı doz ve intoksikasyon riski bulunmamaktadır.
5. FARMAKOLOJİK ÖZELLİKLERİ
5.1 Farmakodinamik özellikleri
Farmakoterapötik grup: B12 Vitaminleri
ATC kodu: B03BA02
Etki mekanizması:
B12 vitamini yaşam için esansiyel bir vitamindir ve eksikliği, megaloblastik anemi ve
nörolojik bozukluklarla fatal hastalıklara neden olabilir. İlave olarak B12 vitamini, pek
çok hayati enzimatik proseste ko-enzim olarak görev alır.
Betolvex enjeksiyonu, B12 vitamini-tannin kompleksi olup, susam yağı ve alüminyum
monostearat jel içinde süspanse edilmiştir. B12 vitamini, enjeksiyon yerinden uzun bir
süre boyunca yavaş yavaş serbestleşir ve karaciğerdeki depoları düzenli olarak yeniler.
B12 vitamininin kısa etkili aköz formlarının enjeksiyonu sonrası serumdaki B12
vitamini seviyesi kısa bir sürede yok olduğu için vücudun B12 vitamini depolarının
dolmasını sağlayamaz. Eksikliğe bağlı hastalığın tedavisi yalnızca bu hastalığın bütün
belirtilerinin kaybolup, hastanın normale dönmesi ile yeterli sayılır. BETOLVEX®,
uzun etki süreli B12 vitamin preparatı olarak geliştirilmiştir.
5.2 Farmakokinetik özellikleri
Genel özellikler
Emilim:
Siyanokobalamin enjeksiyon yerinden uzun bir süre boyunca kana ve dokulara
serbestleşir. Karaciğerde depolanır.
4/6Dağılım:
Siyanokobalamin-tannin kompleksi, enjeksiyon bölgesinde birbirinden ayrılır.
Siyanokobalamin 1 mg’ın intramüsküler enjeksiyonundan 2 saat sonra, maksimum
plazma konsantrasyonu olan 1500 pmol/L’ye ulaşılır. Daha sonraları, siyanokobalamin,
2-3 aylık süre boyunca kana ve dokulara yavaş yavaş serbestleşmeye devam eder.
Siyanokobalamin karaciğerde proteinlere bağlı olarak depolanır.
Biyotransformasyon:
Siyanokobalamin, biyolojik olarak aktif metabolitleri olan adenozilkobalamin ve
metilkobalamin’e metabolize olur.
Eliminasyon:
Proteine bağlanma kapasitesini aşan siyanokobalamin, idrar ile değişmemiş halde
atılır. Siyanokobalaminin yavaş serbestleşmesine bağlı olarak yalnızca çok küçük
miktarda aktif madde idrar ile atılır. Plazma yarılanma ömrü 5 – 10 saattir.
5.3 Klinik öncesi güvenlilik verileri
Tıpta uzun süreli kullanılan bir preparat olarak yerleşmiş bir emniyet bilgisi
bulunmaktadır ve yapılan klinik öncesi çalışmalara göre mutajenik, teratojenik ve
karsinojenik etkileri de içeren toksikolojik bir risk söz konusu değildir.
6. FARMASÖTİK ÖZELLİKLERİ
6.1 Yardımcı maddelerin listesi
Alüminyum monostearat
Susam yağı
6.2 Geçimsizlikler
Bilinen bir geçimsizliği yoktur.
6.3 Raf ömrü
Raf ömrü 60 aydır.
6.4 Saklamaya yönelik özel tedbirler
25oC'ın altındaki oda sıcaklığında saklayınız.
6.5 Ambalajın niteliği ve içeriği
Tek kullanımlık enjektör ve hipodermik iğne ile birlikte şeffaf tip I cam ampul,
kullanma talimatı ile beraber karton kutuda bulunur.
6.6 Beşeri tıbbi üründen arta kalan maddelerin imhası ve diğer özel önlemler
“Tıbbi atıkların kontrolü yönetmeliği” ve “Ambalaj ve Ambalaj Atıklarının Kontrolü
Yönetmelikleri”ne uygun olarak imha edilmelidir.
5/67. RUHSAT SAHİBİ
ASSOS İlaç, Kimya, Gıda Ürünleri Üretim ve Tic. A.Ş.
ÜMRANİYE 34773, İSTANBUL
Tel: 216 612 9191
Fax: 216 612 9192
8. RUHSAT NUMARASI
05.05.2009, 127/52
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 05.05.2009
Ruhsat yenileme tarihi:
10. KÜB’ÜN YENİLENME TARİHİ
-
6/6