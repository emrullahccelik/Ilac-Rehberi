KULLANMA TALİMATI  
 
FLUOSINE® 500mg/5ml IV Enjeksiyon İçin Çözelti İçeren Flakon  
Damar içine uygulanır. Steril  
 
Etkin madde:  1 ml çözelti 100 mg fluoresein ( 113,2 mg fluoresein sodyum) içerir.   
Her 5ml’lik flakon çözelti 500 mg fluoresein (566 mg fluoresein sodyum ) içerir.  
 
Yardımcı maddeler:  Sodyum hidroksit ve/veya hidroklorik asit (pH ayarı için) ve enjeksiyonluk su  
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ila ç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız. 
 
 
Bu Kullanma T alimatında:  
 
1. FLUOSINE  nedir ve ne için kullanılır?  
2. FLUOSINE ’i kullanmadan önce dikkat edilmesi gerekenler  
3. FLUOSINE  nasıl kullanılır?  
4. Olası yan etkiler nelerdir? 
5. FLUOSINE ’in saklanması  
 
Başlıkları yer almaktadır.  
 
1. FLUOSINE  nedir ve ne için kullanılır?  
FLUOSINE damar içine uygulanan renklendirici içeren enjeksiyonluk bir çözeltidir. 5 ml çözelti 
içeren flakon tekli karton kutuda ve 12 adetlik hastane ambalajında sunulmaktadır.  Çözelti k ırmızı -
turuncu re nkli, berrak, partikül içermez .  
 
FLUOSINE of talmik  diagnostikler olarak isimlendirilen ilaç grubuna aittir. Etkin maddesi 
fluoresei ndir. 
 FLUOSINE , göz operasyonu sırasında gözün arkasındaki kan damarlarını görülebilir yapan (bu işlem 
fluoresein anjiyografisi (damar görüntülemesi) olarak bilinir) boyalı bir enjeksiyonluk çözeltidir. Bu 
ilaç sadece diagnostik (teşhis amaçlı) kullanım içindir. Herhangi bir durumu tedavi etmek için 
kullanılmaz.   
 
2. FLUOSINE ’i kullanmadan önce dikkat edilmesi gerekenler   
FLUOSINE  'i aşağıdaki durumlarda KULLANMAYINIZ  
Eğer;  
• fluoresein veya FLUOSINE'in içerdiği diğer yardımcı maddelere karşı hassasiyetiniz  
(alerjiniz) var ise  
Eğer fluoresein veya ilacın içerdiği diğer yardımcı maddelere karşı hassasiyetiniz (alerjiniz) olduğunu düşünüyorsanız doktorunuza söyleyiniz.   
FLUOSINE 'i aşağıdaki durumlarda DİKKATLE KULLANINIZ  
Eğer;  
• kalp hastalığı ya da şeker hastalığı gibi önceden mevcut olan bir rahatsızlığınız varsa,  
• bozulmuş böbrek fonksiyonunuz varsa. Fluoresein anjiyografisi sonrasında kontrastla indüklenen 
nefropati (bozulmuş böbrek fonksiyonu) olabileceği yönünde kanıt düzeyi  düşük sınırlı sayıda yayın 
olduğu için dikkatli olunmalıdır. Anjiyografi testinin sizin için güvenli olup olmadığını öğrenmek için 
lütfen doktorunuza danışın. Eğer gerekirse, doktorunuz size daha düşük bir Fluorescite 100 mg/ml 
enjeksiyonluk çözelti dozu verecektir.  
• beta-blokör olarak adlandırılan ilaçlardan kullanıyorsanız. Beta blokörler yüksek kan 
basıncı tedavisinde ve bazı kalp rahatsızlıklarında kullanılır veya ayrıca glokom (göz 
tansiyonu) tedavisinde kullanılan göz damlaları içerisinde yer alır. F LUOSINE'e karşı alerjik 
bir reaksiyon kan basıncında aniden düşüşe neden olabilir. Bu duruma beta -blokör (atenolol, 
sotalol, propranolol, metoprolol, bisoprolol gibi) kullanan hastalarda daha çok rastlanabilir.  
• daha önce fluoreseine veya FLUOSINE içeriğind eki herhangi bir maddeye karşı 
reaksiyonunuz oldu ise.  FLUOSINE uygulaması gerekli ise bu durumla ilgili doktorunuzu 
bilgilendiriniz.  
• düşük sodyum diyetindeyseniz . FLUOSINE doz başına 3.15 mmol (72.45 mg) sodyum 
içerir.  
Bu uyarılar geçmişteki herhangi bir  dönemde dahi olsa sizin için geçerliyse lütfen doktorunuza 
danışınız.  
 
FLUOSINE ’in yiyecek ve içecek ile kullanılması  
Ürün önerildiği şekilde uygulandığı takdirde, besinlerle ve içeceklerle bir ilişkisi yoktur.  
 Hamilelik  
İlacı kullanmadan önce doktorunuza veya eczacınıza danışınız . 
 
Hamileyseniz veya hamile kalmayı planlıyorsanız bunu doktorunuzla paylaşınız.  
Hamileyseniz FLUOSINE ancak doktor reçeteye yazdıktan sonra kullanılmalıdır. Deneyimin sınırlı 
olmasından dolayı, gebelik esnasında FLUOR ESCİTE kullanımının düşünüldüğü hallerde dikkatli 
olunmalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
Emzirme  
İlacı kullanmadan önce doktorunuza veya eczacınıza danışınız.   
Doktorunuza emzirme döneminde olduğunuzu söyleyiniz. FLUOSINE 'in etkin maddesi fluoresein 
anne sütüne geçer ve sütten yavaşça temizlenir. Bu nedenle,  FLUOSINE 500mg/5ml IV Enjeksiyon 
İçin Çözelti İçeren Flakon kullandıktan sonra 7 gün boyunca emzirmeyiniz. Bu süreçte, anne sütü 
dışarı alınmalı ve atılmalıdır.  
 
Araç ve makine kullanımı  
Göz operasyonu sırasında, göz bebeğinizi büyüten göz damlaları uygulanabilir. Bu geçici olarak sizin 
görüşünüzü ve araç veya makine kullanma yeteneğinizi etkileyebilir. Görüşünüz normale dönünceye 
kadar araç veya makine kullanmayınız. 
 
FLUOSINE ’in içeriğinde bulunan bazı yardımcı maddeler hakkında önemli bilgiler  
Bu tıbbi ürün her dozunda 3.15 mmol sodyum ihtiva eder. Her 5 ml'de 72,45 mg sodyum (sofra 
tuzunun başlıca bileşeni) içerir. Bu, bir yetişkin için önerilen maksimum günlük beslenme alımının %3,7’sidir, hastalar için göz önünde bulundurulmalıdır. 
 
Diğer ilaçlar ile birlikte kullanımı 
• FLUOSINE , bazı kan ve idrar değerlerini 3- 4 gün boyunca etkileyebilir.  
• Digoksin, guanetidin ve kinidin (kalp hastalığında kullanılan ilaçlar) gibi ürünler için tedavi 
edici ilaç izlemesi gerçekleştiriliyorsa dikkat edilmelidir.  
• Organik anyonların (bir tür kimyasal madde grubu) aktif taşınmasını engelleyen veya onlarla 
yarışan bileşenler (örn. probenesid) fluoreseinin genel davranışını etkileyebilir. 
• FLUOSINE 'in beta -blokör ilaçlarla (bir çeşit yüksek tansiyon ilacı) birlikte kullanılması (göz 
damlaları dahil) nadiren ciddi anaflaktik  reaksiyonları (ani aşırı duyarlılık tepkisi) uyarabilir. 
Beta-blokör ajanlar vasküler dengelemeyi anaflaktik  şoka indirgeyebilir ve kardiyovasküler 
kollaps (dolaşım yetmezliğinin sebep olduğu kalp atımlarında yavaşlama, yüzeysel solunum 
ve ileri derecede h alsizlik) varlığında adrenalinin etkisini düşürebilir. 
• Etkileşim ihtimalinden sakınmak için diğer çözeltilerin eş zamanlı veya FLUOSINE  ile diğer 
çözeltilerin karıştırılarak kullanılmasından kaçınılmalıdır.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. FLUOSINE  nasıl kullanılır?  
Uygun kullanım ve doz/uygulama sıklığı için talimatlar:  
FLUOSINE 'i kullanırken her zaman doktorunuz un talimatlarına kesin olarak uyunuz. Emin 
olmadığınızda doktorunuza veya eczacınıza sorunuz.  
 
FLUOSINE , sadece doktorunuz tarafından uygulanacaktır. Durumunuza bağlı olarak doktorunuz 
dozu değiştirebilir.  
 
Değişik yaş grupları:  
Çocuklarda kullanımı:  
Bu ürün çocuklarda çalışılmadığı için, çocuklar için doz uyarlama verileri bulunmamaktadır. Bu nedenle 
belirlenmemiş etkililik ve güvenlilik açısından bu ürün 18 yaşın altındaki hastalarda kullanılmamalıdır.  Yaşlılarda kullanımı:  
FLUORESCİTE, yaşlı hasta lar tarafından erişkinlerle aynı dozda kullanılabilir.  
Özel kullanım durumları:  
Böbrek yetmezliği:  
Diyaliz hastalarında dozun yarıya indirilmesi önerilir. Böbrek yetmezliğinde eğer gerekirse, doktorunuz size 
daha düşük bir FLUORESCİTE dozu verecektir.  
Karaciğer yetmezliği:  
Özel kullanımı yoktur.  
 
Uygulama yolu ve metodu:  
Genellikle 1 flakon FLUOSINE  enjeksiyon koldaki bir damardan verilir.  FLUOSINE , intratekal 
(beyin -omurilik sıvısı içine) veya intrarterial (atardamar içine) olarak enjekte edilmemelidir.  
 
FLUOSINE 'in nasıl enjekte edildiği ile ilişkili diğer sorularınız için doktorunuza danışınız.  
 
Eğer FLUOSINE’in  etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz. 
 
Kullanmanız gerekenden daha fazla FLUOSINE  kullandıysanız:  
FLUOSINE  sadece doktorlar tarafından uygulanır.  Dozlamaya doktor karar verir.  
 4. Olası yan etkiler nelerdir?  
Tüm ilaçlar gibi, FLUOSINE ’in içeriğinde bulunan maddelere duyarlı olan kişilerde yan  etkiler 
olabilir.  
 
Yan etkiler aşağıdaki kategorilerde gösterildiği şekilde sıralanmıştır:  Çok yaygın           :10 hastanın en az 1’inde görülebilir.  
Yaygın            :10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1.000 hastanın birinden fazla görülebilir.  
Seyrek            :1 000 hastanın birinden az görülebilir.  
Çok seyrek           :10000 hastanın birinden az görülebilir.  
Bilinmiyor               :Eldeki verilerden hareketle tahmin edilemiyor.  
 FLUOSINE
 uygulaması sonrası aşağıdakilerden biri olursa DERHAL doktorunuza bildiriniz veya 
size en yakın hastanenin acil bölümüne başvurunuz.  
 
• Alerji sonucu yüz, dil ve boğazda şişme, nefes almada ve yutmada zorluk, kurdeşen.  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin FLUOSINE 'e karşı ciddi alerjiniz var demektir.  Acil tıbbi 
müdahaleye veya hastaneye yatırılmanıza gerek olabilir. 
Bu çok ciddi yan etkilerin hepsi oldukça seyrek görülür.   
Çok yaygın:  • Bulantı  
 
Yaygın:  
• Baygınlık  (senkop)  
• Damar dışına kan ya da sıvı sızması  
• Karında  rahatsızlık  
• Kusma  
• Kaşıntı 
 
Yaygın olmayan:  
• Aşırı  duyarlılık  
• Uyuşma  (karıncalanma)  
• Baş dönmesi  
• Baş ağrısı  
• Toplardamar  içinde pıhtı ve iltihap oluşumu  
• Karın  ağrısı  
• Öksürük 
• Boğaz  kuruluğu  
• Kurdeşen  
• Konuşma  bozukluğu  
• Ağrı 
• Sıcak  hissi  
 
Seyrek:  
• Şiddetli alerjik reaksiyon  
• Kalp  durması  
• Tansiyon düşmesi (hipotansiyon)  
• Şok 
• Nefes almada zorluk veya hırıltı (bronşların  spazmı ) 
 Çok seyrek:  
• Anaflaktik şok  
• Havale (konvülsiyon)  
• Göğüste  şiddetli ağrı (angina pektoris)  
• Kalp  atım hızının yavaşlaması 
• Kalp  atımının hızlanması  
• Yüksek tansiyon (hipertansiyon)  
• Kan damarlarında kramp  
• Kan damarlarında genişleme  
• Baldır kaslarında kramp  
• Dolaşım zorluğu  
• Deride kızarıklık  
• Solgunluk 
• Sıcak  basması  
• Solunum  durması  
• Akciğer lerde sıvı  
• Astım 
• Azalmış solunum fonksiyonu  
• Gırtlak  ödemi  • Nefes  alma güçlüğü  
• Burunda  ödem  
• Aksırma  
 
 
Bilinmiyor:  
• İnme  
• Göğüs ağrısı  
• Bilinç kaybı  
• Titreme  
• Deride anormal veya azalan his  
• Döküntü  
• Soğuk ter dökme  
• Deride yangı  
• Terleme  
• Ödem  
• Genel zayıflık  
• Miyokard enfarktüsü (kalp krizi)  
• Boğazda tahriş  
• Deride renk değişikliği  
• Anormal tat alma hissi  
• Üşüme  
• Öğürme  
• Beyin sapına zayıf kan akışı  
  FLUOSINE  enjeksiyonundan sonra tat alm a bozukluğu oluşabilir. Cildinizde sarıms ı renk değişikliği 
görülebilir ama genellikle 6 ila 12 saat içinde kaybolur. İdrar parlak, s arı bir renklenme gösterebilir 
ancak, 24 ila 36 saat içinde normal rengine döner.  
 Enjeksiyondan sonra, damar yangısı ve damarda kan pıhtıları meydana gelebilir. Eğ er enjeksiyon 
esnasında çözelti damardan çevredeki dokulara sızarsa, bu deride hasara ve enjeksiyon yerine damarlarda, sinirlerde ve dokularda yangıya neden olabilir ve şiddetli ağrıya yol açabilir. Eğer enjeksiyon yerinde ağrı veya başka bir problem fark ederseniz bunu doktorunuza söyleyin; bu konuda 
yardımcı olmak amacıyla size ağrı kesici ilaçlar verilmesi veya başka bir tedavi uygulanması gerekli olabilir.  
Daha önce belirtildiği gibi, fluoreseinin beklenmeyecek ölçüde şiddetli yan etkileri olabilir. Eğe r daha 
önce fluoreseine karşı bir reaksiyon gösterdiyseniz veya alerjiniz (gıda ya da ilaç alerjisi gibi), egzemanız, astımınız ya da saman nezleniz varsa bunların meydana gelmesi ihtimali daha yüksektir. 
 
Kan ve idrar testleri  
FLUORESCITE, uygulamadan sonraki 3 ila 4 gün süresince belirli kan ve idrar değerlerini 
etkileyebilir. FLUORESCITE aldığınız zaman içerisinde kan, idrar testi ve röntgen çektirecekseniz 
FLUORESCITE kullanmadan önce bunu doktorunuza bildiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklaya rak ya da 0 800 314 00 
08 numaralı yan etki bildirim hattını arayarak Türkiye Farmakovijilans Merkezi (TÜFAM ) ‘ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlam ış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz.  
 
5.  FLUOSINE ’in saklanması  
 
FLUOSINE’i  çocukların göremeyeceği, erişemeyeceği yerlerde ve ambalajında saklayınız.  
 
30°C'nin altında ki oda sıcaklığında saklanmalıdır. Dondurmayınız.  Flakonları ışıktan korumak 
amacıyla kutusunun içinde saklayınız. 
 
Son kullanma tarihiyle uyumlu olarak kullanınız . 
 
Ambalajın üzerinde belirtilen son kullanma tarihinden sonra FLUOSINE’i kullanmayınız.  
 Eğer üründe ve/veya ambalajında bozukluklar fark ederseniz FLUOSINE’i kullanmayınız.  
 Enjeksiyon için çözelti uygulama öncesi partikül veya renk solması açısından görsel kontrol 
edilmelidir. Çözelti, sadece partikülsüz ve berrak ise kullanılmalıdır. 
 
Açılan flakon anında kullanılmalıdır. 
 
Son kullanma tarihi geçmi ş̧ veya kullanılmayan İlaçları  çöpe atmayınız! Çevre, ve Şehircilik  ve İklim 
Bakanlığınca  belirlenen toplama sistemine veriniz.  
  
Ruhsat sahibi:        Pharmargus İlaç Araştırması ve Üretim San. ve Dış Tic. Ltd. Şti. 
Gayrettepe Mahallesi. Yıldız Posta Cad. No:16/24   
34349 Gayrettepe /Beşiktaş/İstanbul  
Tel: 0212 288 49 06 
Faks: 0212 274 68 21    
 
Üretim yeri:         İdol İlaç Dolum San. ve Tic. A.Ş.  
Maltepe Mahallesi. Davutpaşa Cad. Cebealibey Sok. No:20   
34010 Topkapı /Zeytinburnu/İstanbul  
Tel: 0212 449 00 00  
Faks: 0212 449 00 20  
 
Bu kullanma talimatı  ……………. tarihinde onaylanmıştır.  