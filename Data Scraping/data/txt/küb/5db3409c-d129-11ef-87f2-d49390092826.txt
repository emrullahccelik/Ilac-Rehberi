KISA ÜRÜN BİLGİSİ
1. BEŞERİ TIBBİ ÜRÜNÜN ADI
REFRESH TEARS % 0.5 göz damlası, çözelti
Steril
2. KALİTATİF VE KANTİTATİF BİLEŞİM
Etkin madde: Her ml’de 5 mg sodyum karboksimetilselüloz içerir.
Yardımcı maddeler:
Yardımcı maddeler için 6.1’e bakınız.
REFRESH TEARS, uyarı gerektiren yardımcı madde içermemektedir.
3. FARMASÖTİK FORM
Oftalmik çözelti
4. KLİNİK ÖZELLİKLER
4.1. Terapötik endikasyonlar
Kuru göz sendromu (keratokonjunktivitis sicca) ve göz yaşı azlığının bulunduğu durumlarda
kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde önerilmedikçe, etkilenen göze gerektikçe veya günde 4 kez 1
ya da 2 damla uygulanır.
Uygulama şekli:
Etkilenen gözün konjunktiva kesesine damlatılarak uygulanır. Şişe içerisindeki çözelti,
kontamine olabileceği için, ilaç göze damlatılırken, damlalığın ucu herhangi bir yüzeye temas
ettirilmemelidir. Keratokonjunktivitis sicca tedavisi uzun süreli veya sürekli bir tedavi şeklidir.
Prezervan madde Purite, uygulandıktan sonra doğal gözyaşı bileşenlerine dönüştüğünden her
tip kontakt lens ile birlikte kullanılabilir. Açıldıktan sonra 25°C'nin altında saklanmak
koşuluyla 4 hafta içerisinde kullanılmalıdır. Her kullanımdan sonra kapağı kapatılmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Topikal oftalmik kullanım ile ilgili olarak bu popülasyona ait bir bildirim bulunmamaktadır.
1/6Pediyatrik popülasyon:
Bebeklerde ve 3 yaşın altındaki çocuklarda kullanılmamalıdır.
Geriyatrik popülasyon :
Topikal oftalmik kullanım ile ilgili olarak bu popülasyona ait bir bildirim bulunmamaktadır.
4.3. Kontrendikasyonlar
Bileşimindeki maddelerden herhangi birine karşı aşırı duyarlılığı olanlarda, bebeklerde ve 3
yaşın altındaki çocuklarda kullanılmamalıdır.
4.4. Özel kullanım uyarıları ve önlemleri
Gözde ağrı, görmede değişiklik, kızarıklığın ve irritasyonun devam etmesi durumunda ya da
durum kötüleşirse veya 72 saatten uzun sürerse, ilacın kullanımı kesilip bir doktora
başvurulmalıdır. Solüsyonun rengi değişir ya da bulanıklaşırsa kullanılmamalıdır.
Bir başka oküler ilacın birlikte kullanılması durumunda, söz konusu ilaç REFRESH TEARS
damlatılmadan 15 dakika önce uygulanmalıdır.
Harici kullanım içindir. Bulaşmayı önlemek için damlalığın ucu herhangi bir yüzeye
değdirilmemelidir. Kullandıktan sonra kapak kapatılmalıdır.
4.5. Diğer tıbbi ürünler ile etkileşimler ve diğer etkileşim şekilleri
Topikal oftalmik kullanım ile ilgili olarak herhangi bir ilaç etkileşimi bildirilmemiştir. Bir
başka oküler ilacın birlikte kullanılması durumunda, söz konusu ilaç REFRESH TEARS
damlatılmadan 15 dakika önce uygulanmalıdır.
Özel popülasyonlara ilişkin ek bilgiler
Hiçbir etkileşim çalışması yapılmamıştır.
Pediyatrik popülasyon:
Hiçbir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanım ile ilgili veri bulunmamaktadır.
Gebelik dönemi
İnsanlarda gebelik ve laktasyon sırasında REFRESH TEARS kullanımı ile ilişkili spesifik bir
çalışma verisi bulunmamaktadır; bununla birlikte sodyum karboksimetilselüloz ile yapılan non-
klinik çalışmalar gebelik sırasında herhangi bir zararlı etki göstermemiştir.
REFRESH TEARS için, gebeliklerde maruz kalmaya ilişkin klinik veri mevcut değildir.
2/6Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. kısım 5.3).
Gebe kadınlara verilirken tedbirli olunmalıdır.
Kullanılması gerekli ise, fetus üzerindeki risk/yarar oranı değerlendirilerek, doktor gözetiminde
kullanılmalıdır.
Laktasyon dönemi
REFRESH TEARS sistemik olarak absorbe edilmediğinden, anne sütüne geçmesi
beklenmemektedir.
Üreme yeteneği /Fertilite
Topikal oftalmik kullanım ile ilgili olarak insanda üreme yeteneği/fertiliteye etkisi
bildirilmemiştir.
4.7. Araç ve makine kullanımı üzerindeki etkiler
REFRESH TEARS, görmede bulanıklığa neden olmaz. Eğer geçici olarak bulanıklık
oluşuyorsa, hastanın görmesi netleşinceye kadar araç ve makine kullanmamalıdır.
4.8. İstenmeyen etkiler
Çok yaygın (≥1/10); yaygın (≥1/100 ila ˂1/10); yaygın olmayan (≥1/1.000 ila ˂1/100); seyrek
((≥1/10.000 ila ˂1/1.000); çok seyrek (˂1/10.000), bilinmiyor (eldeki verilerden hareketle
tahmin edilemiyor).
Göz hastalıkları
Yaygın: Gözde irritasyon, yanma ve rahatsızlık, görme bozukluğu
Yaygın olmayan: Konjunktival hiperemi, göz bölgesinde ödem, gözde ağrı, yabancı cisim
hissi, bulanık görme, gözde akıntı, gözde kaşıntı, palpebral hiperemi.
Pazarlama sonrası deneyim
Klinik uygulamada REFRESH TEARS’ın pazarlama sonrası kullanımı sırasında aşağıdaki
reaksiyonlar belirlenmiştir. Bu reaksiyonlar, bilinmeyen boyuttaki bir popülasyon tarafından
gönüllü olarak bildirildiğinden, sıklık tahminleri yapılamamıştır.
Göz hastalıkları: Oküler hiperemi
Bağışıklık sistemi hastalıkları: Gözde şişme belirtileri ile birlikte göz alerjisi dahil aşırı
duyarlılık, göz kapağı ödemi veya göz kapağıda eritem
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
3/6Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Oküler uygulama ile ilgili olarak bir doz aşımı bildirilmemiştir. Doz aşımı söz konusu olursa,
semptomatik ve destekleyici tedavi uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grup: Oftalmik ilaçlar – Oftalmik lubrikanlar
ATC Kodu: S01XA20
Sodyum karboksimetilselülozun farmakolojik reseptör aracılı özellikleri bulunmamaktadır.
Sodyum karboksimetilselülozun etki mekanizması fiziksel özelliklerine dayanmaktadır, bu
özellikler gözde daha uzun süre kalmasını ve lubrikant etki göstermesini sağlamaktadır.
Sodyum karboksimetilselüloz göz yaşı viskozitesini artırır ve psödo-elastik (kayma incelmesi)
özellikleri bulunmaktadır. Sodyum karboksimetilselüloz karboksil ve hidroksil grupları içeren
bir iyonik polimer olduğundan, kimyasal yapısı göz yaşı filmindeki musine benzerdir, ve bu
nedenle mukoadezif özelliktedir. Bu özellikler gözde daha uzun süre kalmasını sağlar, bu da
gözyaşı eksikliğinin belirtilerini azaltır.
5.2. Farmakokinetik özellikler
Genel özellikler
Klinik ve non-klinik farmakokinetik çalışmalar yapılmamıştır. Sodyum karboksimetilselüloz
farmakolojik olarak inert bir maddedir ve yüksek molekül ağırlığı nedeniyle REFRESH
TEARS’ın topikal uygulamasını takiben sistemik olarak absorbe olması beklenmemektedir.
5.3. Klinik öncesi güvenlilik verileri
REFRESH TEARS, sodyum karboksimetilselüloz etkin maddesini ve Purite koruyucu
maddesini (50 ppm) içermektedir. Sodyum karboksimetilselüloz uzun yıllardan beri oftalmik
preparatlarda kullanılmaktadır.
REFRESH TEARS'da koruyucu madde olarak tercih edilen yardımcı madde Purite (oksikloro
kompleksi) %2'lik bir sulu solüsyondur. Sulu olmayan bileşeni yaklaşık %99.5 klorit (ClO -),
2
%0.5 klorat (ClO -), ve eser miktarda klor dioksittir (ClO ).
3 2
Purite oftalmalojide yeni bir koruyucu maddedir. Purite'in antimikrobiyal etkisinin, klorür
iyonlarının oksidatif potansiyeline ve mikrobiyal asidik ortam varlığında olası klor dioksit
serbest radikallerinin oluşumuna dayandığına inanılmaktadır. Klor dioksidin asıl kimyasal
reaksiyonu, genellikle klor bileşikleriyle olduğu gibi klorlama değil oksidasyondur. Klorür ve
klor dioksit, bakteriler, virüsler, maya ve mantarlara karşı aktiftir. Bakterilerde klor dioksid,
protein sentezini bozmaktadır.
4/6Sırasıyla sodyum karboksimetilselüloz, Purite ve Purite'in bileşenleriyle toksikolojik
araştırmalarda, bu bileşenlerin REFRESH TEARS'taki konsantrasyonundan çok daha yüksek
konsantrasyonlarda preklinik etkiler görülebilmiştir. Bu nedenle, bu sonuçların REFRESH
TEARS'ın insanlarda kullanımı bakımından çok az önemi vardır.
REFRESH TEARS sitotoksik değildir.
6. FARMASÖTİK ÖZELLİKLER
6.1. Yardımcı maddelerin listesi
Oksikloro kompleks (Purite®)
Borik asit
Sodyum borat dekahidrat
Sodyum klorür
Potasyum klorür
Kalsiyum klorür dihidrat
Magnezyum klorür heksahidrat
Sodyum hidroksit (pH ayarı için)
Saf Su
6.2. Geçimsizlikler
Bildirilmemiştir.
6.3. Raf ömrü
18 ay
Şişe açıldıktan sonra 4 hafta içinde kullanılmalıdır.
6.4. Saklamaya yönelik özel tedbirler
25ºC’nin altında, oda sıcaklığında saklayınız.
Açıldıktan sonra 25°C'nin altında saklanmak koşuluyla 4 hafta içerisinde kullanılmalıdır.
Her kullanımdan sonra kapağı kapatılmalıdır.
6.5. Ambalajın niteliği ve içeriği
15 ml' lik düşük yoğunluklu polietilen şişelerde.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da artık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği’ne uygun olarak imha edilmelidir.”
5/67. RUHSAT SAHİBİ
Allergan İlaçları Ticaret A.Ş.
Bilim Sokak, No: 5
Sun Plaza, Kat: 21-22-23
Maslak/Sarıyer/İstanbul
0212 365 50 00
0212 290 72 11
8. RUHSAT NUMARASI
130/52
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 03.01.2011
Ruhsat yenileme tarihi:
10. KÜB’ÜN YENİLENME TARİHİ
6/6