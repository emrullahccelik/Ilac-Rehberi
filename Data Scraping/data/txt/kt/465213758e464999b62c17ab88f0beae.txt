1  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı  
kullandığınızı söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında yüksek  
veya düşük  doz kullanmayınız.  KULLANMA TALİMATI  
 
METAFORMAL  1000 mg film kaplı tablet  
Ağızdan  alınır.  
 
• Etkin  madde: Her bir film kaplı  tablet,  780 mg metformin  baza eşdeğer  1000 mg 
metformin hidroklorür içerir.  
• Yardımcı  maddeler: Povidon K 30, hi droksipropil metil selüloz, magnezyum stearat,  
saf su , etil alkol, hipromelloz, triasetin, talk  
 
 
Bu Kullanma  Talimatında:  
 
1. METAFORMAL  nedir  ve ne için kullanılır?  
2. METAFORMAL ’i kullanmadan önce  dikkat edilmesi gerekenler  
3. METAFORMAL  nasıl  kullanılır?  
4. Olası  yan etkiler  nelerdir?  
5. METAFORMAL ’in saklanması  
 
Başlıkları yer almaktadır.  
 
1. METAFORMAL  nedir  ve ne için kullanılır?  
 
• METAFORMAL  şeker hastalığının tedavisinde kullanılan oral (ağızdan alınan) 
antidiyabetikler (biguanidler) olarak adlandırılan bir ilaç grubuna dahildir. 
• Her bir film kaplı  tablet  1000 mg metformin  hidroklorür  içeren  100 tablet içeren blister 
ambalajlarda bulunur.  
• METAFORMAL  beyaz beyazımsı , oblong, bikonveks, tek tarafı çentikli film kaplı 
tablettir. Tabletler iki eşit parçaya bölünebilir.  
• Vücutta pankreas tarafından üretilen ve kan dolaşımına salgılanan bir hormon olan 
insülin, vücudunuzun kandaki glukozu (şeker) almasını sağlar. Vücudunuz glukozu enerji üretmek için kullanır veya ileride kullanmak için depolar.  
Eğer şeker hastalığınız varsa, ya pankreasınız yeterli insülini üretmiyor veya 
vücudunuz üretilen insülini uygun biçimde kullanamıyor demektir. Bu durum kanınızdaki  glukoz düzeyinin yükselmesine  neden  olur. METAFORMAL  
kanınızdaki glukoz düzeyini mümkün olduğunca normal düzeye düşürmeye yardımcı olur. 
• METAFORMAL , tek başına diyet ve egzersizin kan şekeri düzeyini kontrol etmede 
yetersiz kaldığı, özellikle fazla kilolu tip 2 diyabetli hastaları (insülinden bağımsız 
diyabet olarak adlandırılan, bir tür şeker hastalığı) tedavi etmede kullanılır.  
2  • Erişkinler, METAFORMAL ’i tek başına veya şeker hastalığını tedavi etmede 
kullanılan diğer ilaçlarla (ağızdan alınan ilaçlar veya insülin) birlikte kullanabilir. 
• 10 yaş ve üzeri çocuklar ve ergenler METAFORMAL’i  tek başına veya insülinle 
birlikte kullanabilir.  
• Yalnız yaşam tarzı değişikliğinin glukoz değerlerini normal sınırlarda tutmakta 
yetersiz kaldığı durumda, en az bir risk faktörü olan prediyabetik bireylerde tip 2 diabetes mellitusun önlenmesi. 
2. METAFORMAL ’i kullanmadan önce dikkat  edilmesi  gerekenler  
METAFORMAL ’i aşağıdaki durumlarda KULLANMAYINIZ  
Eğer:  
• Metformin veya METAFORMAL ’in bileşiminde bulunan yardımcı maddelerden 
herhangi birine karşı (yardımcı maddeler listesine bakınız) alerjiniz (aşırı 
duyarlılığınız) varsa,  
• Karaciğer  problemleriniz  varsa  
• Böbrek fonksiyonlarınızın ciddi  olarak  azalması  durumunda  
• Ağır hiperglisemi (yüksek kan şekeri), bulantı, kusma, ishal, hızlı kilo kaybı, laktik 
asidoz  (laktik  asidoz  riski aşağıda açıklanmıştır)  ya da ketoasidoz  gibi durumların eşlik 
ettiği kontrol altına alınamayan bir şeker hastalığınız varsa,  
Ketoasidoz  ‘‘keton cisimcikleri’’ denilen maddelerin kanda birikip diyabetik ön-  
komaya yol açabileceği bir tablodur. Belirtileri mide ağrısı, hızlı ve derin soluk alıp verme, uykululuk hali veya olağandışı meyvemsi bir nefes kokusudur.  
• Böbrekler tarafından atılması gereken asit iyonlarının birikmesi veya  aşırı bikarbonat 
iyonunun kaybedilmesi durumu varsa (metabolik asidoz),  
Metabolik asidoz belirtileri bilinç dağınıklığı, durgunluk, uyku bozukluğu, kusma, bulantı, baş ağrısıdır. Bu belirtilerin sizde görülmesi halinde lütfen doktorunuz ile irtibata geçiniz.  
• Uzun  süreli  veya  şiddetli ishal  veya  üst üste birkaç  kez kusma  gibi durumlardan dolayı 
vücudunuzdan çok fazla su kaybı (dehidrasyon) olmuşsa, Dehidrasyon;  böbrek  sorunlarına  yol açabilir,  bu da sizde laktik  asidoz  oluşma  riskine 
yol açabilir (Lütfen aşağıdaki “DİKKATLİ KULLANINIZ” bölümüne bakınız). 
• Akciğer  ya da bronş  (solunum  yolu)  sisteminizi veya  böbreklerinizi  etkileyen  ciddi  bir 
enfeksiyon riskiniz varsa, Ciddi enfeksiyonlar böbrek sorunlarına yol açabilir ve bu durum sizde laktik asidoz riski doğurabilir (Lütfen aşağıdaki “DİKKATLİ KULLANINIZ” bölümüne bakınız).  
• Akut kalp yetmezliğinden tedavi görüyorsanız veya yakın bir geçmişte kalp krizi geçirmişseniz, kan dolaşımı ile ilgili ciddi problemleriniz (şok gibi) varsa veya nefes almada güçlük çekiyorsanız, kan veya dokularda mikroorganizma ya da patojenlerin (hastalık etkenlerinin) bulunma riski ile oluşan sistemik (tüm vücudu etkileyen) bir hastalığınız (septisemi) varsa  
Bu durum dokular için oksijen kaynağının eksikliğine yol açabilir, bu da sizde laktik asidoz oluşma riski oluşturabilir (Lütfen aşağıdaki “ METAFORMAL ’i aşağıdaki 
durumlarda DİKKATLİ KULLANINIZ” bölümüne bakınız).  
• Çok miktarda  alkol  tüketiyorsanız,  
• Emziriyorsanız.  
 
Aşağıdaki  durumlarda  METAFORMAL  kullandığınızı  doktorunuza  söyleyiniz: 
Eğer:  
3  • Bir tür ilaç olan iyotlu kontrast maddelerin damardan verilmesinin gerektiği röntgen 
cihazı veya radyolojik görüntüleme ile ilgili herhangi bir işleme girecekseniz, 
• Büyük bir cerrahi  girişim geçirecekseniz,  işlemden  veya girişimden  önce  ve sonra  belli 
bir süre boyunca  METAFORMAL  kullanmayı  kesmelisiniz.  
Doktorunuz bu süre içinde farklı bir tedaviye ihtiyacınız olup olmayacağına karar verecektir.  
Doktorunuzun talimatlarına harfiyen uymanız önemlidir.  
 
METAFORMAL ’i aşağıdaki  durumlarda  DİKKATLİ  KULLANINIZ  
Eğer:  
 
Lütfen  özel bir risk olarak laktik  asidoza dikkat  ediniz.  
METAFORMAL , özellikle de böbrekleriniz düzenli çalışmıyorsa, laktik asidoz denilen çok 
seyrek görülen fakat ciddi bir yan etkiye neden olabilir. Laktik asidoz riski, kontrol altında tutulmayan şeker hastalığı, ciddi enfeksiyonlar, uzun süreli açlık ya da alkol alımıyla, - 
vücuttan su kaybı olması durumunda (dehidrasyon; daha fazla bilgi aşağıda verilmiştir), karaciğer  problemlerinde, yetersiz oksijen tedariğine  yol açan herhangi bir tıbbi durumda  (örn; 
akut ciddi kalp hastalıkları) artmaktadır.  
 
Bu nedenle yukarıdaki durumlardan herhangi birini fark etmeniz durumunda derhal 
doktorunuzla konuşmalısınız. 
 
Ciddi kusma, ishal, ateş veya ısıya maruz kalmanız durumunda ya da normalden daha az su 
içtiğinizde vücudunuzdan su kaybı (dehidrasyon) oluşabilir. Bu durumda geçici süreliğine METAFORMAL ’i kesmelisiniz ve derhal doktorunuzla konuşmalısınız. 
 
Aşağıdaki  laktik  asidoz  belirtilerinden  herhangi biri ile karşılaşmanız  durumunda  bu durumun 
koma durumuna ilerleyebileceğini göz önünde bulundurarak acilen METAFORMAL  
kullanımını durdurmalısınız ve derhal doktorunuz ile iletişime geçmelisiniz. Laktik  asidoz  belirtileri;  
- Kusma  
- Karın  ağrısı  
- Kas krampları  
- Ciddi yorgunluk ile beraber genel olarak kendini iyi hissetmeme durumu  
- Nefes  almada zorluk  
- Vücut  sıcaklığının  azalması  
- Kalp  atışının  azalması  
Yukarıdaki sıralanan durumlardan herhangi birini fark etmeniz durumunda derhal 
doktorunuzla konuşmalısınız. Laktik asidoz acil tıbbi bir durumdur ve hastane 
koşullarında tedavi edilmesi gerekmektedir.  
 
Herhangi bir cerahi girişimden önce ya da cerahi girişim sonrasında bir süreliğine METAFORMAL  kullanımını durdurmalısınız. METAFORMAL  ile tedaviye ne zaman 
başlayacağınıza doktorunuz karar verecektir.  
 
METAFORMAL  tek başına  hipoglisemiye  (kan şekeri  düzeyinin çok düşük olması)  neden  
olmaz. Buna karşılık METAFORMAL ’i, şeker hastalığı tedavisinde kullanılan ve 
hipoglisemiye neden olabilen diğer ilaçlarla (sülfonilüreler, insülin, meglitinidler gibi) birlikte 
kullanıyorsanız hipoglisemi oluşma riski mevcuttur. Eğer sizde halsizlik, sersemlik, terlemede artış, hızlı kalp atışı,  görme  bozuklukları  veya konsantrasyon (odaklanma)  bozukluğu gibi 
hipoglisemi  belirtileri oluşursa, bu durumu düzeltmek için şeker içe ren yiyecek ve içecekler 
4  tüketmek yardımcı olacaktır.  
 
METAFORMAL  ile tedaviniz  süresince, doktorunuz  böbrek fonksiyonunuzu yılda  en az bir 
kez olmak üzere kontrol edecektir, eğer yaşlı bir hasta iseniz ya da böbrek fonksiyonlarınızda 
kötüleşme varsa bu süre daha sık olacaktır.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 
METAFORMAL ’in yiyecek  ve içecek  ile kullanılması:  
METAFORMAL , yemekler  ile birlikte  veya  yemeklerden  sonra alınabilir.  
METAFORMAL ’i kullanırken aşırı alkol  kullanımından kaçınmalısınız.  Çünkü bu durum  
laktik asidoz riskini arttırabilir (bkz.  Bölüm 2. METAFORMAL ’i aşağıdaki durumlarda 
dikkatli kullanınız)  
 
Hamilelik  
İlacı kullanmadan önce  doktorunuza veya eczacınıza  danışınız.  
Hamileyseniz, hamile olabileceğinizi düşünüyorsanız veya bebek sahibi olmayı planlıyorsanız, tedavinizde  veya  kan şekerinizin  izlenmesinde  herhangi  bir değişiklik  gerekmesi  ihtimaline  karşı 
doktorunuzla konuşunuz.  
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme İlacı kullanmadan önce  doktorunuza veya eczacınıza  danışınız.  
Emziriyorsanız  veya bebeğinizi  emzirmeyi  planlıyorsanız  METAFORMAL  kullanmayınız.  
 
Araç ve makine  kullanımı  
METAFORMAL  tek başına  hipoglisemiye  (kan şekeri  düzeyinin çok düşük olması)  neden  
olmaz. Bu nedenle METAFORMAL  araç ve makine kullanma yeteneğinizi etkilemez.  
Buna karşılık METAFORMAL ’i hipoglisemiye neden olabilen, diyabet tedavisinde kullanılan 
diğer  ilaçlarla  (sülfonilüreler, insülin, meglitinidler)  birlikte  kullanıyorsanız  dikkatli  olmalısınız. 
Hipoglisemi belirtileri; halsizlik, sersemlik, terlemede artış, hızlı kalp atışı, görme bozuklukları veya konsantrasyon (odaklanma) bozukluğudur. Bu belirtileri hissetmeye başlarsanız araç ve makine kullanmayınız. 
 
METAFORMAL ’in içeriğinde bulunan bazı yardımcı maddeler hakkında önemli bilgiler  
METAFORMAL ’in içeriğinde  bulunan yardımcı  maddelere  karşı  aşırı bir duyarlılığınız  yoksa  bu 
maddelere bağlı olumsuz bir etki beklenmez.  
 
Diğer ilaçlar  ile birlikte kullanımı  
Bir tür ilaç olan iyotlu kontrast maddelerin damardan uygulanmasının gerektiği röntgen cihazı 
veya radyolojik görüntüleme ile ilgili herhangi bir işleme girecekseniz enjeksiyon öncesi veya enjeksiyon esnasında METAFORMAL  kullanmayı kesmelisiniz. Doktorunuz tedavinizi ne 
zaman keseceğinize ve METAFORMAL  ile tedavinize ne zaman başlayacağınıza karar 
verecektir.  
 
Herhangi  bir ilacı şu anda  kullanıyorsanız  veya  son zamanlarda kullandınızsa  lütfen  doktorunuza 
bunlar  hakkında  bilgi veriniz.  Kan şekeri veya böbrek fonksiyon testlerinizin  daha  sık yapılması 
veya doktorunuzun METAFORMAL  dozunu ayarlaması gerekebilir. Özellikle aşağıdaki ilaçlar 
ile beraber METAFORMAL  kullanımında bu konunun doktorunuz tarafından dikkatlice 
5  değerlendirilmesi gerekmektedir; 
• İdrar  üretimini ve atılmasını artıran  ilaçlar  (diüretikler,  idrar  söktürücüler),  
• Ağrı ve enflamasyonun (iltihap, yangı) tedavisinde kullanılan ilaçlar (ibuprofen ve 
selekoksibin gibi steroid yapıda olmayan iltihap giderici ilaçlar (NSAİİ) ve COX -2- 
inhibitörleri),  
• Yüksek kan basıncının tedavisinde kullanılan bazı ilaçlar (ADE inhibitörleri ve 
anjiyotensin II reseptörü antagonistleri),  
• Astım tedavisinde kullanılan beta -2 agonistleri (salbutamol veya terbutalin adı verilen 
ilaçlar),  
• Astım ya da şiddetli cilt iltihabı gibi çeşitli durumların tedavisinde kullanılan kortikosteroid (kortizon gibi) grubu ilaçlar,  
• Özellikle böbrek fonksiyonunuzda azalma gibi bir durum olmak üzere kanınızda 
METAFORMAL  miktarını değiştirebilen ilaçlar (verapamil, rifampisin, simetidin, 
dolutegravir, ranolazin,  trimetoprim,  vandetanib, izavukonazol, krizotinib, olaparib  gibi)  
• Diyabet  tedavisinde  kullanılan  diğer  ilaçlar  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen doktorunuza veya eczacınıza bunlar hakkında bilgi veriniz.  
 
3. METAFORMAL  nasıl  kullanılır?  
METAFORMAL  sağlıklı bir yaşam tarzının yararlarının yerini alamaz. İlacınızı kullanırken 
doktorunuzun size tavsiye ettiği diyeti ve düzenli egzersizleri uygulamaya da devam ediniz.  
 
• Uygun  kullanım  ve doz/uygulama sıklığı için talimatlar:  
- Doktorunuz  farklı bir  tavsiyede  bulunmadıkça erişkinlerde  standart başlangıç dozu günde  iki 
veya  üç kez 500 mg veya 850 mg METAFORMAL ’dir. Alınabilecek  en fazla günlük dozu  
üçe bölünmüş  şekilde 3000 mg’dır. 
- İnsülin de kullanıyorsanız, doktorunuz METAFORMAL’ e nasıl başlamanız gerektiğini size 
anlatacaktır.  
- Diyabetin önlenmesi için kullanımı: Standart başlangıç dozu yemekler ile birlikte veya yemeklerden sonra günde 2 doza bölünmüş şekilde 1000 ila 1700 mg metformin hidroklorürdür. Hastanın tedaviye devam edip etmeme ihtiyacını değerlendirmek için glisemik durumu ve aynı zamanda risk faktörleri düzenli aralıklarla takip edilmelidir.  
 
İzleme:  
Doktorunuz  kan glukoz  düzeylerinizi  düzenli  olarak  takip  edecek  ve kan glukoz  düzeyinize  göre 
METAFORMAL ’in dozunu belirleyecektir.  
 
Tedaviniz  süresince doktorunuz  en az yılda  bir kez böbreklerinizin nasıl  çalıştığını kontrol  etmek 
isteyecektir.  Eğer  böbrekleriniz  normal  çalışmıyorsa  doktorunuz  böbreklerinizi  daha  sık kontrol 
etmek isteyebilir.  
 
• Uygulama yolu ve metodu:  
METAFORMAL , yemekler  ile birlikte  veya yemeklerden  sonra  alınabilir.  METAFORMAL ’i 
yemeklerle birlikte  veya  yemekten  sonra  almanız bu ilacın  sindirim sisteminizi etkileyen  yan 
etkilerinin  oluşmasını  önler.  
Tabletleri  çiğnemeyiniz  veya  ezmeyiniz.  
METAFORMAL  tableti yeterli miktarda  (bir bardak)  su ile yutunuz.  
6  - Günde  bir doz METAFORMAL alıyorsanız,  sabah  alınız  (kahvaltıda).  
- Günde iki bölünmüş doz METAFORMAL  alıyorsanız, sabah (kahvaltıda) ve akşam (akşam 
yemeğinde) alınız.  
- Günde  üç bölünmüş  doz METAFORMAL  alıyorsanız,  sabah  (kahvaltıda),  öğleyin (öğle 
yemeğinde) ve akşam (akşam yemeğinde) alınız. 
• Değişik  yaş grupları:  
 
Çocuklarda  kullanımı:  
METAFORMAL ’in 10 yaş ve üzeri çocuklarda ve ergenlerde standart başlangıç dozu günde bir 
kez 500 mg veya 850 mg’dır. Alınabilecek en fazla doz, iki veya üçe bölünmüş doz şeklinde 
2000 mg’dır. 10 ve 12 yaş arası çocukların tedavisi, bu yaş grubunda yeterli deneyim olmadığından sadece doktorunuzun özel önerisi üzerine tavsiye edilir. 
-  İzleme:  
Çocuk ve ergenlerde kullanılması gereken METAFORMAL  dozunu kan şekeri 
düzeyinize göre doktorunuz belirleyecektir. Düzenli olarak doktorunuzla görüşünüz.  
 
Yaşlılarda  kullanımı:  
Yaşlanmayla birlikte  böbreklerinizin fonksiyonları  bozulabilir. Doktorunuz  kullanmanız  gereken 
METAFORMAL  dozunu böbrek fonksiyonlarınıza göre ayarlayacaktır. Düzenli olarak 
doktorunuzla görüşünüz.  
-  İzleme:  
Doktorunuz kullanmanız gereken METAFORMAL dozunu kan şekeri düzeyinize göre 
belirleyecektir. Düzenli olarak doktorunuzla görüşünüz. Doktorunuz  yılda  en az bir kez böbreklerinizin nasıl  çalıştığını kontrol  etmek  isteyecektir.  
 
• Özel  kullanım  durumları:  
Böbrek  yetmezliği:  
Böbrek fonksiyonlarınızın azalması durumunda doktorunuz daha düşük bir dozda ürün reçete  
edecektir.  
 
Yaşlı kişilerde, böbrek fonksiyonlarının azalma potansiyeli nedeniyle METAFORMAL  dozu, 
böbrek fonksiyonlarına göre ayarlanmalıdır. Böbrek fonksiyonlarının düzenli kontrolü gereklidir.  
 
Karaciğer yetmezliği:  
Karaciğer  yetmezliği olan hastalarda METAFORMAL  kullanılmamalıdır.  
 
Eğer METAFORMAL ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız  gerekenden  daha  fazla  METAFORMAL  kullandıysanız:  
Kullanmanız gerekenden daha fazla METAFORMAL  kullandıysanız, sizde laktik asidoz 
oluşabilir. Laktik asidozun belirtileri kusma, kas krampları ile karın ağrısı (abdominal ağrı), şiddetli yorgunluk ile genel olarak kendini iyi hissetmeme durumu ve nefes almada güçlüktür. Diğer  belirtileri ise vücut  sıcaklığının  düşmesi  ve kalp atışının  yavaşlamasıdır.  Bahsedilen  laktik 
asidoz  belirtilerinin  sizde görülmesi  halinde  METAFORMAL  kullanımını hemen  kesmelisiniz  
ve doktorunuz  ile irtibata  geçmelisiniz.  Çünkü laktik  asidoz  komaya  neden  olabilir  ve bu durum  
acil tıbbi müdahale gerektirir.  
 
METAFORMAL ’den kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
7   
METAFORMAL ’i kullanmayı  unutursanız:  
Unutulan dozları  dengelemek için çift doz uygulamayınız.  
 
İlacınızı almayı  unutursanız, unuttuğunuz  dozu  atlayarak  bir sonraki  dozunuzu normal 
zamanında alınız.  
 
METAFORMAL  ile tedavi  sonlandırıldığında  oluşabilecek  etkiler:  
Doktorunuz  tedaviyi  kesmenizi  söylemedikçe  METAFORMAL ’i almayı  bırakmayınız.  
 
4. Olası yan etkiler nelerdir?  
Tüm  ilaçlar  gibi, bu ilacın  içeriğinde  bulunan maddelere  duyarlı  olan kişilerde  yan etkiler  olabilir. 
Yan etkiler aşağıdaki kategorilerde gösterildiği şekilde sıralamıştır:  
Çok yaygın : 10  hastanın en az 1 inde  görülebilir.  
Yaygın : 10 hastanın  birinden az,  fakat  100 hastanın  birinden fazla görülebilir.  
Yaygın olmayan  : 100 hastanın  birinden az, fakat  1000 hastanın  birinden fazla görülebilir. 
Seyrek : 1.000 hastanın birinden az fakat 10.000 hastanın birinden fazla görülebilir. 
Çok seyrek : 10.000 hastanın birinden az görülebilir. Bilinmiyor  : Eldeki  verilerden  hareketle  tahmin  edilemiyor  
 
Çok yaygın:  
- Mide  bulantısı,  
- Kusma,  
- İshal,  
- Karın  ağrısı,  
- İştah  kaybı.  
 
Bu istenmeyen etkiler, genellikle tedavinin başlangıcında görülür. Önlem olarak, metforminin 
bölünmüş günlük dozlarda kullanılması ve yemek sırasında veya yemek sonrasında alınması 
önerilir. Eğer bu belirtiler devam ederse, METAFORMAL  kullanımını hemen kesmelisiniz ve 
doktorunuza başvurmalısınız. 
 
Yaygın:  
- Tat almada bozukluk  (ağızda metalik  tat), 
- Asteni,  
- Baş dönmesi  ve sersemlik hali, 
- Baş ağrısı,  
- Kanda  B12 vitamini seviyelerinin  düşmesi  (belirtiler  arasında,  aşırı yorgunluk (bitkinlik), 
ağrılı ve kırmızı bir dil (glossit), karıncalanma (parestezi) veya soluk ya da sarı cilt 
görünümü bulunabilir). Doktorunuz, belirtilerinizin nedenini bulmak için bazı testler 
düzenleyebilir, çünkü, bunların bazıları diyabet veya diğer ilgili olmayan sağlık 
sorunlarından da kaynaklanabilir. 
 
Çok seyrek:  
- Laktik  asidoz.  
 
Laktik asidoz, özellikle böbrekleriniz düzenli çalışmıyorsa risk oluşturan, aslında çok seyrek görülen fakat ciddi bir rahatsızlıktır. Eğer bu durum sizde oluşursa, acil tedaviye gerek duyabilirsiniz. Laktik  asidozun belirtileri kusma, kas krampları  ile karın  ağrısı  (abdominal  ağrı), 
8  şiddetli yorgunluk ile genel olarak kendini iyi hissetmeme durumu ve nefes almada güçlüktür. 
Diğer belirtileri ise vücut sıcaklığının düşmesi ve kalp atışının yavaşlamasıdır. Bu belirtilerin 
görülmesi durumunda acil tıbbi müdahale gerekebilir çünkü laktik asidoz koma durumu oluşturabilir. Bu durumda METAFORMAL  kullanımını hemen kesmelisiniz ve size en 
yakın hastaneye başvurmalısınız.  
- Metabolik asidoz (bilinç dağınıklığı, durgunluk, uyku bozukluğu, kusma, bulantı ve baş ağrısı ile karakterize bir durum). 
- Karaciğer  fonksiyon testlerindeki  anormallikler  
- Hepatit  (yorgunluk, iştah  kaybı, kilo kaybı, cildin  ve gözün beyaz kısımlarının  sararması 
gibi belirtileri olan karaciğer iltihabı)  
Bu durum oluştuğunda METAFORMAL  kullanımını durdurunuz ve doktorunuza 
söyleyiniz.  
- Kolestatik  hepatit  (sarılık,  açık renkli dışkı, kaşıntı,  halsizlik,  iştahsızlık  ile karakterize 
bir durum).  
- Karaciğer  enzim  seviyelerinde  artma.  
- Kan pıhtılaşma  bozuklukları, kansızlık  (hemolitik  anemi)  
- Kanda  düşük B12 vitamin  düzeyi,  
- Hipoglisemi (titreme,  terleme,  dudakta  ve dilde  karıncalanma,  solukluk, çarpıntı  ve 
huzursuzluk ile kendini gösteren kan şekerinin normalden düşük olması). 
- Cilt üzerinde  kızarıklık  oluşması  (eritem),  kaşıntı,  kurdeşen gibi cilt reaksiyonları  
- Parlak,  mor renkli papüllerden oluşan  döküntülerle  belirgin  deri rahatsızlığı.  
- Kilo kaybı  ve zayıflama (kaşeksi),  iştah  azalması  (anoreksi)  
 
Değişik  yaş grupları:  
Çocuklar ve ergenlerde:  
Çocuk ve ergenlerden elde edilen sınırlı bilgi, yan etkilerin erişkinlerde bildirilen yan etkilere içerik ve şiddet yönünden benzer olduğunu göstermektedir. 
 
Eğer  bu kullanma talimatında bahsi geçmeyen  herhangi  bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma  Talimatında  yer alan veya almayan  herhangi bir yan etki meydana gelmesi  durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde  yer alan “İlaç  Yan Etki Bildirimi”  ikonuna tıklayarak  ya da 0 800 314 
00 08 numaralı  yan etki bildirim hattını arayarak  Türkiye  Farmakovijilans  Merkezi  (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 
5. METAFORMAL ’in saklanması  
 
METAFORMAL ’i çocukların  göremeyeceği,  erişemeyeceği  yerlerde ve  ambalajında saklayınız.  
 
25°C  altındaki  oda sıcaklığında  saklayınız.  
 
Son kullanma  tarihiyle  uyumlu olarak kullanınız.  
Ambalajdaki son kullanma tarihinden sonra METAFORMAL ’i kullanmayınız. Son kullanma 
tarihi o ayın son gününü belirtmektedir.  
 
Eğer  üründe  ve/veya ambalajında  bozukluklar fark  ederseniz METAFORMAL ’i kullanmayınız.  
 
9  Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve  
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi:  
Apiana Özel Sağ. Med. Gıda Teks. Elek. Deko. Koz. İth. İhr. San. Ve Tic. Ltd. Şti.  
Akdeniz/MERSİN  
 Üretim Yeri:  
Pharma Plant İlaç Sa. Ve Tic. A.Ş.  
Kadıköy/İSTANBUL
 
 
Bu kullanma talimatı 16.02.2024 tarihinde  onaylanmıştır. 
