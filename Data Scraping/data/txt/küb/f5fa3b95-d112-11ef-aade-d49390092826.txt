KISA ÜRÜN BİLGİSİ
1. BEŞERİ TIBBİ ÜRÜNÜN ADI
DEXA-SİNE SE %0.1 tek kullanımlık göz damlası, çözelti
Steril
2. KALİTATİF VE KANTİTATİF BİLEŞİM
Etkin madde:
1 ml çözelti 1,315 mg deksametazon sodyum fosfat içerir (1 mg deksametazona eşdeğer
olarak).
Her tek dozluk kap (0,5 ml) 0,526 mg deksametazon sodyum fosfat içerir (0,4mg
deksametazona eşdeğer).
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Göz damlası.
Berrak, renksiz-hafif sarı çözelti.
4. KLİNİK ÖZELLİKLER
4.1 Terapötik endikasyonlar
Konjunktiva, kornea ve gözün ön segmentinin steroidlere cevap veren, enfekte olmayan
inflamatuvar ve alerjik durumlarının ve cerrahi sonrası inflamasyonun tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Topikal olarak konjunktivaya bir veya iki damla uygulanır.
Ciddi veya akut inflamasyonda, tedavi başlangıcında, hasta gözün/gözlerin konjunktival
keselerine her 30-60 dakikada bir 1 – 2 damla damlatılır.
Tedaviye istenilen cevap alındıktan sonra, uygulamaların sıklığı, hasta gözün/gözlerin
konjunktival keselerine her 2 – 4 saatte bir 1 – 2 damla olacak şekilde azaltılmalıdır.
İnflamasyon yeteri kadar kontrol altına alınıyorsa, doz günde 3 – 4 kere bir damlaya kadar
azaltılabilir.
Eğer 3 – 4 gün içinde yeterli cevap alınamazsa, sistemik veya subkonjunktival tedavi
eklenebilir.
Kronik inflamasyonda, doz, hasta gözün/gözlerin konjunktival keselerine her 3-6 saatte bir
veya gerektiği sıklıkta, bir veya iki damladır.
Alerji veya minör inflamasyonda, doz istenilen yanıt elde edilene kadar, hasta gözün/gözlerin
konjunktival keselerine her 3-4 saatte bir damlatılan bir veya iki damladır.
Tedavinin tamamlanmadan kesilmemesi için dikkat edilmelidir.
Göz içi basıncının düzenli olarak ölçülmesi önerilir.
1Uygulama şekli:
• Oküler kullanım içindir.
• Preparatı uygulamadan önce ellerinizi yıkayınız. Kullanım sırasında tek dozluk damlalık
ucuna dokunmayınız, damlalığı göze ya da göz çevresine değdirmeyiniz.
• Kullanılacak olan tek dozluk Dexa-Sine SE diğer tek dozlardan
yana doğru bir çekme ile ayrılır:
• Daha sonra üstündeki kapağı döndürülerek koparılır. Bu işlemde
koparma işlemini çekerek yapılmamalıdır.
• Kapak açıldıktan sonra çok düzgün bir ağız ile karşılaşılacaktır.
Tek dozluk ilaç kabı bir elin baş ve işaret parmakları arasında
tutularak göze yaklaştırılır, baş hafifçe arkaya eğilerek kap
sıkılmadan, ancak iki parmak arasında hafif bir basınçla göze
damlatma yapılmalıdır. Bu işlem sırasında diğer el ile alt göz
kapağı aşağı çekilmelidir. Kabın sıkılması ile içerik göze
fışkırabilir, bu nedenle de kabın sıkılmamasına çok özen gösterilmelidir.
• Damlalar gözün iç kirişine damlatılmalı, damlattıktan sonra göz 1–2 dakika kapalı
tutulmalıdır. Damlatma sonrası nazolakrimal kanaliküller üzerine hafifçe basınç uygulaması
önerilir. Bu, oküler yolla uygulanan ilaçların sistemik emilimini azaltarak, sistemik yan
etkilerde azalma sağlayabilir.
• Diğer bir topikal oküler tıbbi ürünle eş zamanlı uygulandığı takdirde, ilaç uygulamaları
arasında en az 5 dakika beklenmelidir.
Özel popülasyonlara ilişkin ek bilgiler:
Böbrek/karaciğer yetmezliği:
Böbrek/karaciğer yetmezliğinde çalışılmamıştır. Ancak, bu ürünün topikal uygulaması sonrası,
deksametazonun düşük sistemik emilimi nedeniyle doz ayarlaması gerekli değildir.
Pediyatrik popülasyon:
Çocuk hastalarda güvenliliği ve etkililiği saptanmamıştır. Pediyatrik yaş grubunda adrenal
bezlerde baskılanma riski nedeniyle tedavi mümkün olan en kısa süre ile sınırlandırılmalıdır
(tercihen 5 günden az).
Süt çocuğu ve küçük çocuklarda zorunlu kalınmadıkça kullanımı önerilmemektedir.
Geriyatrik popülasyon:
Yaşlılarda özel bir doz ayarlamasına gerek yoktur.
4.3 Kontrendikasyonlar
DEXA-SİNE SE aşağıdaki durumlarda kullanılmamalıdır:
• Etkin maddeye ya da yardımcı maddelerden herhangi birisine aşırı duyarlılık.
• Akut, tedavi edilmemiş bakteriyel enfeksiyonlar.
• Herpes simplex keratitis.
2• Vaccinia, varicella ve kornea ya da konjunktivada başka bir viral enfeksiyon.
• Oküler yapılarda fungal hastalıklar ya da tedavi edilmemiş parazitik göz enfeksiyonları
• Mikobakteriyel oküler enfeksiyonlar
• Kornea yaralanmaları ve ülserasyonları
• Glokom
Enfeksiyonların olması durumunda, DEXA-SİNE SE yalnızca eş zamanlı spesifik
antimikrobiyal tedavi ile birlikte kullanılmalıdır.
4.4 Özel kullanım uyarıları ve önlemleri
• Yalnızca oküler kullanım için
• Topikal oftalmik kortikosteroidlerin uzun süreli kullanımı; optik sinir hasarı, görme
keskinliğinde azalma ve görme alanı kusurları ve posterior subkapsüler katarakt oluşumu ile
birlikte oküler hipertansiyon ve/veya glokoma neden olabilir. Uzun süreli oftalmik kortikosteroid
tedavisi gören hastalarda, intraoküler basınç, kornea ve lens düzenli olarak ve sık sık kontrol
edilmelidir. Bu özellikle pediyatrik hastalarda önemlidir; çünkü kortikosteroid ile indüklenen
oküler hipertansiyon riski çocuklarda daha yüksek olabilir ve yetişkinlere göre daha erken
meydana gelebilir. Kortikosteroid ile indüklenen yükselmiş intraoküler basınç ve/veya katarakt
oluşumu riski, yatkınlığı olan hastalarda artmaktadır (örn., diyabet).
• Çocuklar ve CYP3A4 inhibitörleri (ritonavir ve kobisistat dahil) ile tedavi edilmiş hastalar dahil
olmak üzere yatkınlığın olduğu hastalarda yoğun ya da uzun süreli kesintisiz tedaviden sonra
oftalmik deksametazonun sistemik emilimi ile ilişkili olarak Cushing sendromu ve/veya adrenal
supresyon meydana gelebilir (bkz. Bölüm 4.5). Bu vakalarda tedavi ani bir şekilde
durdurulmamalı, aşamalı olarak azaltılmalıdır.
• Kortikosteroidler bakteriyel, viral, fungal ya da parazitik enfeksiyonlara direnci azaltabilir ve
bu tip enfeksiyonların oluşumuna yardımcı olabilir; ayrıca klinik enfeksiyon belirtilerini
maskeleyebilirler.
• Persistan korneal ülserasyonu olan hastalarda fungal enfeksiyondan şüphelenilmelidir. Fungal
enfeksiyon meydana gelirse kortikosteroid tedavisi durdurulmalıdır.
• Topikal oftalmik kortikosteroidler korneal yara iyileşmesini yavaşlatabilir. Topikal NSAİİ’ların
de iyileşmeyi yavaşlattığı ya da geciktirdiği bilinmektedir. Topikal NSAİİ’ların ve topikal
steroidlerin eşzamanlı kullanımı iyileşme problemleri olasılığını arttırabilir (bkz. Bölüm 4.5).
• Kornea (örn. keratit) ya da sklerada incelmeye neden olan hastalıkları bulunan kişilerde, topikal
kortikosteroid kullanımı ile perforasyonların meydana geldiği bilinmektedir.
• Sistemik ve topikal kortikosteroid kullanımı sırasında görme bozuklukları meydana gelebilir.
Eğer bir hastada bulanık görme ya da diğer görme bozuklukları gibi semptomlar varsa, sistemik
ya da topikal kortikosteroidlerin kullanımından sonra bildirilmiş olan katarakt, glokom ya da
nadir hastalıkları (örn., santral seröz koriyoretinopati (CSCR)) kapsayabilen olası nedenlerle
ilgili bir değerlendirme için hastanın bir oftalmoloğa sevk edilmesi düşünülmelidir.
Lens kullanıcıları için uyarı:
Oküler enflamasyon tedavisi sırasında kontakt lenslerin takılması önerilmez. Bununla birlikte,
sağlık meslek mensubu (Göz hekimi/doktoru) kontakt lens kullanımının uygun olduğunu
düşünürse, hastalara, DEXA-SİNE SE uygulamasından önce kontakt lenslerini çıkarmaları ve
yeniden takmadan önce en az 15 dakika beklemeleri söylenmelidir.
DEXA-SİNE SE fosfat içermektedir. Bu ilaç her mL göz damlasında 2.52 mg fosfat içermektedir.
34.5. Diğer tıbbi ürünlerle etkileşimler ve diğer etkileşim şekilleri
DEXA-SİNE SE ile ilgili etkileşim çalışmaları yapılmamıştır.
Topikal steroidlerin ve topikal NSAİİ’ların eşzamanlı kullanımı, kornea iyileşmesi ile ilgili
problemlerin ortaya çıkma olasılığını arttırmaktadır.
Ritonavir ile tedavi edilen hastalarda, deksametazonun plazma konsantrasyonları yükselebilir
(Bkz. Bölüm 4.4).
CYP3A4-inhibitörleri (ritonavir ve kobisistat dahil) deksametazon klirensini azaltabilir; bu da
etkinin artmasına ve adrenal bez supresyonuna/Cushing sendromuna yol açabilir. Fayda, sistemik
kortikosteroidlerin istenmeyen etkilerine dair risk artışından ağır basmadıkça, bu maddelerin
kombinasyonundan kaçınılmalıdır. Böyle bir durumda hastalar sistemik kortikosteroidlerin
etkileri açısından izlenmelidir.
Yatkınlığı olan hastalarda, deksametazonun atropin ya da başka antikolinerjikler içeren göz
damlaları ile eş zamanlı kullanılması durumunda intraoküler basınçta ilave bir artış olasılık dışı
bırakılamaz.
Birden fazla oftalmik ilaç ürünü kullanılıyorsa, ilaçlar en az 5 dakika ara ile uygulanmalıdır. Göz
merhemleri en son uygulanmalıdır.
Özel popülasyonlara ilişkin ek bilgiler:
Pediyatrik popülasyon:
Pediyatrik popülasyona ilişkin herhangi bir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin yeterli veri mevcut değildir.
Çocuk doğurma potansiyeli olan kadınlar tedavi süresince etkili doğum kontrolü uygulamak
zorundadır.
Gebelik dönemi
Deksametazonun gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik ve/veya embriyonel/fetal gelişim ve/veya doğum
ve/veya doğum sonrası gelişim üzerindeki etkiler bakımından yetersizdir (bkz. Bölüm 5.3).
İnsanlara yönelik potansiyel risk bilinmemektedir.
Gebe kadınlarda deksametazon kullanımı ile ilgili yeterli çalışma yapılmamıştır veya çalışmalar
çok kısıtlıdır. Gebelik sırasında glukokortikoidlerin uzun süreli veya tekrarlı sistemik kullanımı,
rahim içi büyüme geriliği ve düşük fetal doğum ağırlığı riskinde artış ve yetişkinlikte yüksek
tansiyon, vasküler hastalık ve insülin direnci riskinde yükselme ile ilişkilendirilmiştir. Gebeliğin
sonunda yüksek sistemik glukokortikoid dozlarının uygulanması da fetal adrenal kortekste atrofi
riskini arttırmaktadır.
Hayvanlarda yapılan deneysel çalışmalar, oral yarık oluşumu dahil olmak üzere üreme
toksisitesine işaret etmiştir (bkz. Bölüm 5.3).
Sistemik maruz kalma, gözde kullanımından sonra bile göz ardı edilemediğinden, DEXA-SİNE
SE’nin gebelikte kullanılması önerilmez.
Laktasyon dönemi
Sistemik olarak uygulanan glukokortikoidler anne sütüne geçer ve büyüme ve endojenik
glukokortikoid üretimini baskılayabilir ya da başka advers etkileri olabilir. DEXA-SİNE SE’nin
anlamlı miktarlarda olmak üzere anne sütüne geçip geçmediği bilinmemektedir.
4Emzirilen bebekler açısından risk olasılık dışı bırakılamaz. Emzirmenin çocuk açısından faydası
ve tedavinin kadın açısından faydası göz önüne alınarak emzirmeyi bırakma ya da tedaviyi
bırakma/tedaviden kaçınma kararı verilmelidir.
Üreme yeteneği /Fertilite
Sistemik olarak uygulanan glukokortikoidler, hipotalamus ve hipofizdeki hormon salgısını,
testisler ve overlerdeki gametogenezi ve dolayısıyla fertiliteyi etkileyebilir. Bununla birlikte
oftalmolojik kullanımdan sonra deksametazonun fertiliteyi etkileyip etkilemediği
bilinmemektedir.
4.7 Araç ve makine kullanımı üzerindeki etkiler
DEXA-SİNE SE’nin araç ve makine kullanımı üzerinde bir etkisi yoktur ya da etki ihmal
edilebilir düzeydedir. Diğer herhangi bir göz damlasıyla olduğu gibi, geçici olarak görme
bulanıklığı ya da diğer görsel bozukluklar araba ya da makine kullanımını etkileyebilir. İlaç
kullanımı sırasında görme bulanıklığı oluşursa hasta arabayı ya da makineyi kullanmadan önce
görüntü netleşene kadar beklemelidir.
4.8 İstenmeyen etkiler
Güvenlilik profilinin özeti
Klinik çalışmalarda, en yaygın advers reaksiyon gözde rahatsızlıktır.
DEXA-SİNE SE ile yapılan klinik çalışmalarda aşağıdaki advers reaksiyonlar bildirilmiştir ve
bunlar takip eden sınıflandırmaya göre sınıflandırılmıştır:çok yaygın (≥ 1/10); yaygın (≥ 1/100
ila < 1/10); yaygın olmayan (≥ 1/1,000 ila < 1/100); seyrek (≥1/10,000 ila < 1/1,000); çok seyrek
(< 1/10,000) ya da bilinmiyor (eldeki verilerden tahmin edilemiyor). Her bir sıklık gruplaması
içinde, advers reaksiyonlar azalan ciddiyete göre sıralanmaktadır.
Sistem Organ Sınıflandırması Advers etki
Sinir sistemi hastalıkları Yaygın olmayan: disguzi
Göz hastalıkları Yaygın: oküler rahatsızlık
Yaygın olmayan: keratit, konjunktivit, göz
kuruması, kornea vital boya lekelenmesi
mevcut, fotofobi, bulanık görme (bkz. Bölüm
4.4), gözde kaşıntı, gözde yabancı cisim
hissi, lakrimasyonda artış, gözde anormal
duyum, göz kapağı sınırında kabuklanma,
gözde tahriş, oküler hiperemi
Çok nadir durumlarda, fosfat göz damlası kullanımına bağlı ciddi kornea hasarı olan bazı
hastalarda kornea kireçlenmesi vakaları bildirilmiştir.
Pazarlama sonrası gözetimde belirlenmiş ilave advers reaksiyonlar aşağıdakileri kapsamaktadır.
Mevcut verilerden sıklık hesaplanamaz.
5Sistem Organ Sınıflandırması MedDRA Tercih Edilen Terim (v.12.1)
Bağışıklık sistemi hastalıkları Bilinmiyor: aşırı duyarlılık
Endokrin bozukluklar Bilinmiyor: adrenal yetmezlik, Cushing
sendromu, adrenal supresyon (bkz. Bölüm
4.4)
Sinir sistemi hastalıkları Bilinmiyor: baş dönmesi, baş ağrısı
Göz hastalıkları Bilinmiyor: glokom, ülseratif keratit,
intraoküler basınç artışı, görme
keskinliğinde azalma, kornea erozyonu, göz
kapaklarında ptoz, göz ağrısı, midriazis,
katarakt
Seçilmiş advers olayların açıklaması
Topikal oftalmik kortikosteroidlerin uzun süreli kullanımı; optik sinir hasarı, görme
keskinliğinde azalma ve görme alanı kusurları ve posterior subkapsüler katarakt oluşumu ile
birlikte intraoküler basınçta artışa neden olabilir (bkz. Bölüm 4.4).
Kortikosteroid bileşeni nedeniyle, kornea veya sklerada incelmeye yol açan hastalıklarda,
özellikle uzun tedavilerden sonra perforasyon riski daha yüksektir (bkz. Bölüm 4.4).
Kortikosteroidler enfeksiyonlara direnci azaltabilir ve bu tip enfeksiyonların oluşumuna
yardımcı olabilir (bkz. Bölüm 4.4).
Nedene yönelik eşzamanlı tedavi olmaksızın, DEXA-SİNE SE ile tedavi sırasında var olan
kornea enfeksiyonunda bozulma olabilir ve fungal (Candida albicans) ya da viral enfeksiyon
(Herpes simplex keratitis) riskinde artış olmaktadır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Fizyolojik koşullar (konjunktiva kesesinin tutma kapasitesi) uygulamada doz aşımını
engellemektedir. Bu preparatın özellikleri nedeniyle, bu ürünle akut oküler doz aşımı durumunda
ya da tek bir doz kabının içeriğinin kazara yutulması durumunda ilave toksik etkiler
beklenmemektedir.
DEXA-SİNE SE ile topikal doz aşımı durumunda, ilaç göz(ler)den ılık su ile yıkanarak
uzaklaştırılabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Oftalmolojikler, antiinflamatuvar ilaçlar, kortikosteroidler
ATC kodu: S01B A01
Deksametazon, DEXA-SİNE SE’de fosfat esteri olarak kullanılan bir 9-α-floro-11-hidroksi-16-
metil-glukokortikoiddir.
6Deksametazon sodyum fosfatın terapötik kullanımı, kortizolden 25-30 kat daha kuvvetli olan
güçlü anti-enflamatuar etkisine dayanmaktadır; bununla birlikte sodyum ve su tutulumu,
potasyum kaybı ve glukoz metabolizmasındaki bozulmalar gibi sistemik yan etkiler, kortizolle
karşılaştırıldığında minimaldir.
Sentetik steroidlerin etki mekanizması kortizolünkine benzer. Spesifik hücre içi reseptör
proteinlerine bağlanırlar. Enflamatuar ve alerjik reaksiyonların baskılanmasına yol açan spesifik
etki mekanizması tam olarak bilinmemektedir. Kemotoksik ve immünolojik reaksiyonlar için
önemli olan spesifik proteinlerin sentezinin inhibe olmasının ve lökosit ve makrofajların
fonksiyonlarındaki diğer değişikliklerin bir rol oynadığı görülmektedir. Gözün topikal steroid
tedavisinin, gözün ön bölümlerindeki, korneadaki ve konjunktivadaki enflamatuar ve alerjik
rahatsızlıkların tedavisinde etkili olduğu kanıtlanmıştır. Deksametazon ve diğer steroidler
ameliyat sonrası profilaksi ve enflamasyonun kontrolünde kullanılmaktadır. Bununla birlikte,
posterior göz rahatsızlıklarının tedavisi için sistemik steroid uygulaması gereklidir.
5.2 Farmakokinetik özellikler
Genel Özellikler
Deksametazon, suda pratik olarak çözünmez, susuz etil alkolde kısmen çözünür, metilen klorür
içinde hafif çözünür. pH değeri 7-7,5 arasındadır. Deksametazonun suda çözünür anorganik bir
esteri olan deksametazon sodyum fosfat 25°C’de suda hidrokortizondan yaklaşık üç bin kat
fazla çözünür.
Emilim:
Kortikosteroidler gözün aköz humoruna, korneasına, irisine, siliyer cismine ve retinasına emilir.
Belirli bir miktarı sistemik olarak emilmesine rağmen, yüksek dozlarda ya da çocuklarda uzun
süreli kullanılması dışında sistemik dolaşıma karışan miktarları önemli değildir.
Dağılım:
Yüksek dozlarda ya da çocuklarda uzun süreli kullanılması dışında sistemik dolaşıma karışan
miktarları önemli değildir.
Biyotransformasyon:
Kortikosteroidler sistemik olarak emildiği takdirde vücutta esas olarak karaciğerde metabolize
edilir. Ancak böbreklerde de metabolizasyon söz konusudur. Bunun yanında deney
hayvanlarında gerçekleştirilen çalışmalardan gözde lokal bir degradasyonun gerçekleştiği de
bilinmektedir.
Eliminasyon:
İdrarla atılır.
Diğer steroidlerde olduğu gibi, deksametazon da oral uygulamadan sonra hızlı bir şekilde emilir
ve yaklaşık 190 dakika sonra biyolojik yarı ömrüne ulaşır. Kortikosteroidlerin metabolizasyonu
esasen karaciğerde ve belirli bir oranda böbreklerde gerçekleşir; idrarla atılırlar.
Tavşan gözü ile ilgili araştırmalar, deksametazon fosfatın topikal olarak uygulanmasından
sonra etkili lokal doku konsantrasyonlarına ulaşıldığını göstermektedir. Diğer yandan
permeasyon, uygulama bölgesindeki doku koşullarından etkilenebilir ve enflamasyonlu gözde
ya da abrasyondan sonra belirgin şekilde artmaktadır.
Topikal oküler instilasyondan sonra deksametazonun oküler yararlanımı, katarakt cerrahisi
yapılan hastalarda değerlendirilmiştir. Aköz humorda maksimum düzeylere 2 saat sonra
ulaşılmıştır. Bu düzeylerden takip eden azalma için yarı ömür 3 saattir.
7Plasenta bariyeri aracılığıyla penetrasyon
Tüm kortikoidlerde olduğu gibi, deksametazon da plasenta bariyerini geçebilir. Bu, prematüre
doğum riski durumunda pulmoner matürasyonun teşvik edilmesi için gebe kadınlarda
profilaktik kortikoid uygulamasının temelini oluşturmaktadır.
Anne sütüne geçiş
Deksametazon için veri mevcut değildir. Küçük miktarlarda glukokortikoid anne sütüne
geçmektedir. Normal olarak bebeğin maruziyeti, emziren annede sistemik olarak mevcut
miktarın 1/100’inden düşüktür. Yine de daha yüksek dozajların uygulanması sırasında ya da uzun
süreli tedavide ablaktasyon önerilmektedir.
5.3 Klinik öncesi güvenlilik verileri
Deksametazonun akut toksik potansiyeli ile ilgili konvansiyonel çalışmalara dayalı olarak,
DEXA-SİNE SE’nin insanlara yönelik olarak spesifik riskleri belirlenmemiştir. Tekrarlı
deksametazon uygulaması ile toksisite testleri, tipik glukokortikoid doz aşımı semptomlarına
işaret etmektedir (örn., kan serumunda glukoz ve kolesterol düzeylerinde artış, periferik kanda
lenfosit azalması, miyelosupresyon, dalak, timus ve adrenal bezde atrofik değişiklikler ve ayrıca
kilo kazanımında azalma). Glukokortikoidlerle yapılan çalışmalardan elde edilen sonuçlar, klinik
açıdan anlamlı genotoksik özelliklere dair kanıt sağlamamaktadır. Tümörojenik potansiyelle
ilgili uzun süreli çalışmalar mevcut değildir.
Fareler, sıçanlar, hamsterler, tavşanlar ve köpekler üzerinde yapılan üreme toksisitesi
çalışmalarında, deksametazon, yarık damağa ve daha düşük bir düzeyde olmak üzere başka
deformitelere yol açmıştır. İnsanlarda düşük vaka sayısı nedeniyle, klinik uygulama sırasında
oluşabilecek bir risk olasılık dışı bırakılamaz.
6. FARMASÖTİK ÖZELLİKLER
6.1. Yardımcı maddelerin listesi
Disodyum edetat
Sodyum klorür
Sodyum monohidrojen fosfat
Sodyum dihidrojen fosfat
Saf su.
6.2. Geçimsizlikler
Bilinen bir geçimsizliği yoktur.
6.3 Raf ömrü
36 ay.
Her bir tek dozluk ünite tek kullanımlıktır. Göz damlaları, kap açıldıktan hemen sonra
kullanılmalıdır. Kullandıktan sonra arta kalan çözelti atılmalıdır.
6.4. Saklamaya yönelik özel tedbirler
25°C altındaki oda sıcaklıklarında, ışıktan koruyarak ve ambalajında saklayınız.
Dondurmayınız.
86.5. Ambalajın niteliği ve içeriği
Bir kutuda; 0,5 ml’lik transparan LDPE flakon, PET/Aluminyum/LDPE folyo ile paketlenmiş 5’er
flakon içeren toplam 10 adet flakon bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi atıkların kontrolü yönetmeliği” ve
“Ambalaj Atıklarının Konrolü Yönetmelikleri”ne uygun olarak imha edilmelidir.
7. RUHSAT SAHİBİ
Keymen İlaç San. ve Tic. A.Ş.
Çankaya/ Ankara
8. RUHSAT NUMARASI
2022/93
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 01.03.2022
Ruhsat yenileme tarihi
10. KÜB’ün YENİLENME TARİHİ
9