KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak
belirlenmesini sağlayacaktır. Sağlık mesleği mensuplarının şüpheli advers reaksiyonları
TÜFAM’a bildirmeleri beklenmektedir. Bakınız Bölüm 4.8. Advers reaksiyonlar nasıl
raporlanır?
1. BEŞERİ TIBBİ ÜRÜNÜN ADI
VULGAREX %7,5 jel
2. KALİTATİF VE KANTİTATİF BİLEŞİM
Etkin madde:
Her 1 g jel 75 mg dapson içerir.
Yardımcı maddeler:
Metil paraben (E218)…………..2 mg/g
Yardımcı maddeler için bölüm 6.1.'e bakınız.
3. FARMASÖTİK FORM
Topikal olarak uygulanan jel
Beyaza yakın krem renkli, görünür partikül içeren yarı katı yapıda jel
4. KLİNİK ÖZELLİKLER
4.1. Terapötik endikasyonlar
VULGAREX, 9 yaş ve üzerindeki akne vulgaris hastalarının topikal tedavisi için endikedir.
4.2. Pozoloji ve uygulama şekli
Pozoloji/ Uygulama sıklığı ve süresi
• Günde bir kez uygulayın.
• VULGAREX ile 12 haftalık tedavi sonrasında herhangi bir iyileşme olmadığında,
tedavi tekrar gözden geçirilmelidir.
1/14Uygulama şekli:
Yaklaşık bezelye büyüklüğünde VULGAREX ’i ince bir tabaka halinde tüm yüze uygulayın.
Diğer etkilenen bölgelere de ince bir tabaka halinde uygulama yapılabilir. VULGAREX’in
tamamını nazikçe ovuşturarak uygulayın.
Yalnızca topikal kullanım içindir. Oral, oftalmik ya da intravajinal yolla kullanılmaz.
Özel popülasyonlara ilişkin ek bilgiler:
Böbrek yetmezliği:
Özel bir kullanımı yoktur.
Karaciğer yetmezliği:
Özel bir kullanımı yoktur.
Pediyatrik popülasyon:
VULGAREX'in akne vulgarisin topikal tedavisi için güvenliliği ve etkililiği 9 yaş ve üzeri
hastalarda belirlenmiştir. VULGAREX’in bu endikasyon için 9 ila 11 yaş arası hastalarda
kullanımı, 12 yaş ve üzeri 1066 gönüllüde yapılan yeterli, iyi kontrollü klinik çalışmalardan
elde edilen kanıtlar ve 9 ila 11 yaşına kadar akneli 100 gönüllünün açık etiketli bir
çalışmasına ait ek farmakokinetik ve güvenlik verileri (bkz. Bölüm 4.8 ve bkz. Bölüm 5.2) ile
desteklenmektedir. VULGAREX için klinik deneylerdeki güvenlik profili, taşıyıcı kontrol
grubuna benzerdi. VULGAREX'in 9 yaşın altındaki pediyatrik hastalarda güvenliği ve
etkinliği belirlenmemiştir.
Geriyatrik popülasyon:
Dapson ile gerçekleştirilen klinik çalışmalara katılan ≥ 65 yaşındaki hasta sayısı daha genç
hastalarla yanıt farkını belirlemek için yeterli değildir.
Glukoz-6-fosfat dehidrojenaz (G6PD) Yetmezliği
G6PD yetmezliği olan hastalar methemoglobinemi ve hemoliz gelişime daha yatkın olabilir
(Bkz. Bölüm 4.4).
2/14G6PD yetmezliği ve akne vulgaris’i olan 64 hastanın katıldığı randomize, çift kör, çapraz
tasarımlı bir klinik çalışmada dapson ve kontrol karşılaştırılmıştır. Çalışmaya Siyahi (88%),
Asya’lı (%6), Hispanik (%2) ve diğer etnik kökenden (%5) hastalar katılmıştır. Hem kontrol
hem de dapson tedavi periyodlarında olmak üzere başlangıçta, 2. haftada ve 12. haftada kan
örnekleri alınmıştır. Bu hastaların bazılarında hemoliz düşündüren laboratuvar değişiklikleri
görülse de, bu çalışmada klinik olarak önemli belirgin hemolitik anemi ile karşılaşılmamıştır
(Bkz. Bölüm 4.4).
4.3. Kontrendikasyonlar
VULGAREX’in içeriği etkin maddeye ya da yardımcı maddelerden herhangi birine
duyarlılığı olan kişilerde kullanılmamalıdır.
4.4. Özel kullanım uyarıları ve önlemleri
Methemoglobinemi: Pazarlama sonrası raporlarda dapson kullanımı ile ilişkili hastanede
yatışa da neden olabilen methemoglobine vakaları bildirilmiştir. Methemoglobinemi
bulguları gelişen hastalarda VULGAREX tedavisi kesilmelidir.
Methemoglobinemi bulguları ve belirtileri maruziyetten birkaç saat sonra gecikerek ortaya
çıkabilir.
Günde iki kez dapson kullanımıyla ilişkili olarak pazarlama sonrasında methemoglobinemi
bildirilen vakalar olmuştur. Glukoz-6-fosfat dehidrojenaz yetmezliği ya da konjenital veya
idiyopatik methemoglobinemisi olan hastalar ilaçtan kaynaklanan methemoglobinemiye daha
yatkındır. Konjenital ya da idiyopatik methemoglobinemisi olan hastalarda VULGAREX
kullanımından kaçının.
Methemoglobineminin başlangıçtaki bulgu ve belirtileri bukkal mukus membranlar, dudaklar
ve tırnak yataklarında görülebilen kurşuni siyanoz ile karakterizedir. Siyanoz gelişmesi
durumunda hastalara VULGAREX kullanımını kesip hemen tıbbi yardım almaları
söylenmelidir.
Dapson özellikle methemoglobin oluşumunu tetikleyen ajanlarla birlikte kullanıldığında
methemoglobin düzeylerini arttırabilir (Bkz. Bölüm 4.5).
3/14Hemoliz: Glukoz-6-fosfat dehidrojenaz (G6PD) yetmezliği olan ve topikal dapson kullanan
bazı hastalarda hemoliz düşündüren laboratuvar bulguları gelişmiştir.
Oral dapson tedavisi dozla ilişkili hemoliz ve hemolitik anemiye yol açabilmektedir. Glukoz-
6-fosfat dehidrojenaz (G6PD) yetmezliği olan bireyler bazı ilaçların kullanımı sırasında
hemoliz gelişimine daha yatkındır. G6PD yetmezliği Afrika, Güney Asya, Orta Doğu ve
Akdeniz kökenli popülasyonlarda en yaygındır.
Klinik çalışmalarda topikal dapson ile tedavi edilen hastalarda klinik olarak önem taşıyan
hemoliz ya da hemolitik anemi ile karşılaşılmamıştır. Günde iki kez %5 dapson jel kullanan
G6PD yetmezlikli bazı kişilerde hemoliz düşündüren laboratuvar değişiklikleri görülmüştür.
Hemolitik anemi düşündüren bulgu ve belirtilerin geliştiği hastalarda VULGAREX tedavisi
kesilmelidir. Hemolitik reaksiyon potansiyelinden ötürü oral dapson ya da anti-malaryal ilaç
kullanan hastalarda VULGAREX kullanımından kaçınılmalıdır. VULGAREX ile
trimetoprim/sülfametoksazol (TMP/SMX) kombinasyonu G6PD yetmezliği olan hastalarda
hemoliz olasılığını arttırabilir.
Periferik Nöropati:
Oral dapson tedavisinde periferik nöropati (motor kayıp ve kas güçsüzlüğü) bildirilmiştir.
Topikal dapson tedavisini değerlendiren klinik çalışmalarda periferik nöropati bulgusuyla
karşılaşılmamıştır.
Cilt Reaksiyonları:
Oral dapson tedavisinde cilt reaksiyonları bildirilmiştir (toksik epidermal nekroliz, eritema
multiforme, morbiliform ve skarlatiniform reaksiyonlar, büllöz ve eksfoliyatif dermatit,
eritema nodosum ve ürtiker). Topikal dapson tedavisinin değerlendirildiği klinik çalışmalarda
bu tip cilt reaksiyonları gözlenmemiştir.
VULGAREX metil paraben içerir. Alerjik reaksiyonlara (muhtemelen gecikmiş) neden
olabilir.
4/144.5. Diğer tıbbi ürünler ile etkileşimler ve diğer etkileşim şekilleri
Trimetoprim/sülfametoksazol (TMP/SMX) dapson ve metabolitlerinin sistemik düzeylerini
arttırabilir. Bir ilaç-ilaç etkileşim çalışmasında %5 dapson jel ile çift doz gücünde (160
mg/800 mg) trimetoprim-sülfametoksazolün (TMP/SMX) birlikte kullanımı
değerlendirilmiştir. Birlikte uygulama sırasında sistemik TMP ve SMX düzeyleri
değişmemiş, ancak dapson ve metabolitlerinin düzeyleri TMP/SMX varlığında artmıştır.
VULGAREX ile elde edilen sistemik maruziyetin, TMP/SMX ile birlikte kullanımında bile,
100 mg’lık oral doza bağlı maruziyetin yaklaşık %1’i kadar olması beklenmektedir.
VULGAREX ile aynı anda kullanılan topikal benzoil peroksit ciltte geçici ve lokal sarımsı ya
da turuncu renk değişikliğine yol açabilir. Akne vulgaris hastalarında topikal dapson ve
sonrasında benzoil peroksit kullanımına bağlı olarak ciltte ve yüzdeki kıllarda lokal sarı ya da
turuncu renk değişikliği olabilir.
Eş zamanlı olarak uygulanan bazı ilaçlar (örn. rifampin, antikonvülzanlar, sarı kantaron)
dapsonun hemolizle ilişkili bir metaboliti olan dapson hidroksilaminin oluşumunu arttırabilir.
Oral dapson tedavisinde pirimetamin gibi folik asit antagonistlerinin hematolojik reaksiyon
olasılığını arttırabileceği bulunmuştur.
VULGAREX ile methemoglobinemiye yol açan ilaçların birlikte kullanımı
methemoglobinemi riskini arttırabilir. Bu ilaçlar arasında sülfonamidler, asetamenofen,
asetanilid, anilid boyaları, benzokain, klorokin, dapson, naftalen, nitratlar ve nitritler,
nitrofurantoin, nitrogliserin, nitroprusid, pamakin, para-aminosalisilik asit, fenasetin,
fenobarbital, fenitoin, primakuin ve kinin de bulunmaktadır.
Özel popülasyonlara ilişkin ek bilgiler:
Etkileşim çalışması yapılmamıştır.
Pediyatrik popülasyon:
Etkileşim çalışması yapılmamıştır.
Geriyatrik popülasyon:
Etkileşim çalışması yapılmamıştır.
5/144.6. Gebelik ve laktasyon
Genel tavsiye
Gebelik kategorisi: C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Doğum kontrolü üzerine etkileri ile ilgili veri bulunmamaktadır.
Gebelik dönemi
VULGAREX’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir. (bkz.
Bölüm 5.3). İnsanlara yönelik potansiyel risk bilinmemektedir.
Risk Özeti
VULGAREX'in hamile kadınlarda ilaca bağlı olumsuz gelişim sonuçları riskini bildirmek
için kullanımına ilişkin mevcut veri yoktur. VULGAREX'in topikal uygulamayı takiben
insanlarda sistemik absorpsiyonu, oral dapson uygulamasına göre düşüktür (bkz. Bölüm 5.2).
Hayvan üreme çalışmalarında, VULGAREX için önerilen maksimum insan dozunda
(MRHD) sistemik maruziyetin 400 katından fazla sistemik maruziyetle sonuçlanan
organogenez sırasında hamile sıçanlara ve tavşanlara uygulanan oral dapson dozları
embriyosidal etkilerle sonuçlanmıştır. Dapson, MRHD'deki maruziyetin yaklaşık 500 katı
sistemik maruziyetlerde organogenezin başlangıcından laktasyonun sonuna kadar oral olarak
uygulandığında, ölü doğumların artmasına ve yavru ağırlığının azalmasına neden olmuştur
(bkz. Bölüm 5.3).
Belirtilen popülasyon için majör doğum kusurlarının ve düşüklerin arka planda oluşacak
tahmini riskleri bilinmemektedir. ABD genel popülasyonunda, klinik olarak tanınan
gebeliklerde majör doğum kusurları ve düşüklerin tahmini arka plan riski sırasıyla %2-4 ve
%15-20'dir.
Laktasyon dönemi
Topikal dapsonun anne sütüne geçtiğine ve emzirme dönemindeki bebeklere etkisine veya süt
salgılanmasına etkisine dair bir bilgi bulunmamaktadır. Oral olarak uygulanan dapson insan
sütünde görülür ve özellikle G6PD eksikliği olan bebeklerde hemolitik anemi ve
6/14hiperbilirubinemi ile sonuçlanabilir. Oral dapson uygulamasına göre topikal uygulamayı
takiben sistemik absorpsiyon düşüktür. Oral dapsonun anne sütü alan infantlarda advers
reaksiyonlara yol açma potansiyelinden ötürü, ilacın anne için taşıdığı önem dikkate alınarak
emzirmenin ya da VULGAREX tedavisinin bırakılıp bırakılmaması yönünde bir karar
alınmalıdır.
Üreme yeteneği /Fertilite
Topikal kullanımda veri yoktur.
Oral (gavaj) dozları sonrasında erkek ve dişi sıçanlarda dapsonun fertilite ve genel üreme
performansı üzerindeki etkileri değerlendirilmiştir. 3 mg/kg/gün ya da üzerindeki dozlarda
dapson sperm motilitesini azaltmıştır (EAA karşılaştırmalarına göre dapson %7,5 Jel
MRHD’ye bağlı sistemik maruziyetin yaklaşık 22 katı). ≥ 12 mg/kg/gün dapson dozlarını
kullanan erkeklerle (dapson %7,5 Jel MRHD’ye bağlı sistemik maruziyetin yaklaşık 187
katı) çiftleştirilen tedavi edilmemiş dişilerde embriyo implantasyonları ve canlı embriyoların
ortalama sayısında anlamlı azalma kaydedilmiştir; bu bulgu muhtemelen spermlerin sayı
veya etkinliğindeki azalmadan kaynaklanmaktadır ve fertilite bozukluğuna işaret etmektedir.
≤ 2 mg/kg/gün doz düzeyinde (dapson %7,5 Jel MRHT’ye bağlı sistemik maruziyetin
yaklaşık 15 katı) erkek fertilitesini etkilememiştir. Çiftleşmeden önceki 15 gün ve
çiftleşmeyi izleyen 17 gün boyunca dişi sıçanlara 75 mg/kg/gün doz uygulaması yapıldığında
(dapson %7,5 Jel MRHD’ye bağlı sistemik maruziyetin yaklaşık 1400 katı) dapson
implantasyonların ortalama sayısını azaltmış, ortalama erken rezorpsiyon oranını arttırmış ve
ortalama yavru boyutunu küçültmüştür. Bu etkiler muhtemelen maternal toksisiteye bağlıdır.
4.7. Araç ve makine kullanımı üzerindeki etkiler
VULGAREX’in taşıt ya da makine kullanma becerisi üzerindeki etkilerine ilişkin veri
mevcut değildir.
4.8. İstenmeyen etkiler
Klinik çalışmalar çok çeşitli koşullar altında gerçekleştirildiğinden, bir ilacın klinik
çalışmalarında gözlenen advers reaksiyon hızları, başka bir ilacın klinik çalışmalarındaki
oranlarla doğrudan karşılaştırılamaz ve uygulamada gözlemlenen oranları yansıtmayabilir.
7/14Toplam 2161 denek, 2 kontrollü klinik çalışmada 12 hafta boyunca %7,5 dapson jel ile
tedavi edilmiştir. Deneklerin yaşları 12-63 arasında değişmekte olup, %56'sı kadın ve %58'i
Kafkasyalı’dır. Dapson ile tedavi edilen deneklerin en az %0,9’unda bildirilen advers ilaç
reaksiyonları, %7,5 aşağıdaki Tablo l'de görülmektedir.
Tablo 1. 12 Hafta Kontrollü Klinik Çalışmalarda Akne Vulgarisli Olguların En Az %
0,9'unda Meydana Gelen Advers Reaksiyonlar
Dapson% 7,5 Jel (N=2161) Taşıyıcı (N=2175)
Uygulama bölgesinde kuruluk 24 (%1,1) 21 (%1)
Uygulama bölgesinde kaşıntı 20 (%0,9) 11 (%0,5)
Klinik denemeler ve pazarlama deneyimlerinde elde edilen advers etkiler aşağıdaki sıklık
derecelerine göre verilmiştir.
Çok yaygın (≥ 1/10); yaygın (≥1/100 ila < 1/10);yaygın olmayan (≥1/1.000 ila < 1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor)
Deri ve deri altı doku hastalıkları
Çok yaygın Kuruluk ve pruritus
Dapson'un Oral Kullanım Deneyimi
Topikal dapson ile yapılan klinik çalışmalarda gözlenmese de, dapsonun oral kullanımı ile
aşağıdaki ciddi advers etkiler raporlanmıştır:
Agranülositoz, hemolitik anemi, periferik nöropati (motor kaybı ve kas zayıflığı) ve cilt
reaksiyonları (toksik epidermal nekroliz, eritema multiforme, morbilliform ve skarlatiniform
reaksiyonlar, büllöz ve eksfolyatif dermatit, eritema nodozum ve ürtiker).
Pazarlama Sonrası Deneyim
Pazarlama sonrası deneyimde görülen yan etkiler, kesin büyüklüğü bilinmeyen bir grup insan
tarafından gönüllü olarak bildirildiğinden, ne kadar sık meydana geldiklerini güvenilir
biçimde belirlemek veya ilaç etkileşimi ile sebep-sonuç ilişkisi kurmak her zaman mümkün
olmayabilir.
8/14Topikal dapsonun pazarlama sonrası kullanımı sırasında aşağıdaki advers reaksiyonlar
tanımlanmıştır:
• methemoglobinemi,
• döküntü (eritematöz döküntü, uygulama bölgesi döküntüsü dahil),
• yüzün şişmesi (dudak şişmesi, göz şişmesi dahil).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Topikal uygulama sonrasında doz aşımı gerçekleşmesi mümkün değildir.
Oral yoldan uygulanması durumunda genel destekleyici önlemlerin alınması uygun olabilir.
Bunlar yaşamsal belirtilerin izlenmesini ve klinik durumun gözlenmesini içerebilir. Jelin
yapısı nedeniyle, kusturma ve gastrik lavaj önerilmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Topikal kullanılan diğer akne preparatları
ATC kodu: D10AX05
Etki mekanizması:
Dapson jelin akne vulgaris tedavisindeki etki mekanizması bilinmemektedir.
9/145.2. Farmakokinetik özellikler
Genel özellikler
Emilim:
Farmakokinetik özellikleri değerlendiren bir çalışmada ≥ 16 yaşındaki 19 erkek ve kadın
akne vulgaris hastasının yüz, üst göğüs, üst sırt ve omuz bölgelerine 28 gün boyunca günde
bir kez topikal olarak 2 g dapson uygulanmıştır.
Doz uygulamasının başlangıcını izleyen 7 gün içinde dapson için kararlı duruma ulaşılmıştır.
28. Günde ortalama dapson için maksimum plazma konsantrasyonu (C ) ve doz sonrası 0-
max
24. Saatlerde konsantrasyon-zaman eğrisi altında kalan alan (EAA ) sırasıyla 13 ± 6,8
0-24h
ng/ml ve 282 ± 146 ng.sa/ml olarak bulunmuştur. VULGAREX ’in sistemik maruziyet
düzeyinin 100 mg’lık oral dozun maruziyetinin yaklaşık %1’i olması beklenir.
Dapson ile uzun süreli güvenlilik çalışması düzenlenmemiştir. Ancak %5 dapson jel
tedavisini (günde iki kez) değerlendiren uzun süreli bir klinik çalışmada dapson ve
metabolitlerinin sistemik maruziyetini belirlemek amacıyla yaklaşık 500 kişide 12 aya kadar
periyodik kan örneklemesi yapılmıştır. Üçüncü ayda 408 kişiye ait (E 192, K 216) ölçülebilir
dapson konsantrasyonları değerlendirildiğinde, cinsiyet ve ırkın farmakokinetiği etkilemediği
görülmüştür. Benzer şekilde 12-15 yaşındaki hastalar ile (n=155) ≥ 16 yaşındaki hastalar
(n=253) arasında dapson maruziyeti açısından fark saptanmamıştır. Bu hastalarda çalışmanın
yürütüldüğü yıl içerisinde dapsonun sistemik maruziyetinde artış görülmemiştir.
9 ila 11 yaş arasındaki akne vulgarise sahip pediyatrik deneklerde yapılan açık etiket
güvenliği ve farmakokinetik çalışmasında, tüm yüz, omuzlar, üst göğüs ve üst sırt bölgelerine
8 gün boyunca deneklerin bir alt kümesi (N = 16) günde bir kez yaklaşık 2 gram ACZONE
Jel, %7,5, topikal olarak uygulanmıştır. 8. günde, sistemik konsantrasyonlar kararlı durumda
ya da ona yakındı ve dozdan 10 saat sonra ortalama ± SD sistemik dapson konsantrasyonu 20
± 12,5 ng/mL idi.
Dağılım:
Veri bulunmamaktadır.
Biyotransformasyon:
Veri bulunmamaktadır.
10/14Eliminasyon:
Veri bulunmamaktadır.
Doğrusallık/Doğrusal olmayan durum:
Veri bulunmamaktadır.
Mikrobiyoloji
In vivo aktivite: dapson ile gerçekleştirilen klinik çalışmalarda mikrobiyolojik ya da
immünolojik değerlendirme yapılmamıştır.
İlaç direnci: Dapson jel ile gerçekleştirilen klinik çalışmalarda dapsona karşı direnç
değerlendirilmemiştir. Bu tür çalışmalar yapılmamış olduğundan, dapson tedavisinin akneyle
ilişkili bir organizma olan propionibacterium acnes’in duyarlılığında veya akne tedavisinde
kullanılan diğer antimikrobiyallere karşı duyarlılıkta azalmaya yol açıp açmadığı
bilinmemektedir. Oral dapson ile tedavi edilen hastalarda mycobacterium leprae için dapsona
karşı terapötik direnç tanımlanmıştır.
5.3. Klinik öncesi güvenlilik verileri
Karsinojenez, Mutajenez, Fertilite Bozukluğu
Dapson, 92 hafta boyunca dişi sıçanlara veya 100 hafta boyunca erkek sıçanlara 15
mg/kg/gün doz seviyelerinde oral yoldan uygulandığında kanserojen değildir (EAA
karşılaştırmalarına dayanarak, VULGAREX'in MRHD'sinin kullanımı sonucunda insanlarda
gözlemlenen sistemik maruziyetin yaklaşık 340 katı).
Tg.AC transjenik farelere 26 hafta süreyle topikal olarak uygulanan dapson jel ile
karsinojenite potansiyeli görülmemiştir: %3, %5 ve %10’luk dapson konsantrasyonları
değerlendirilmiş ve %3’lük materyalin tolere edilen maksimum doz olduğu sonucuna
varılmıştır.
Dapson, bakteriyel ters mutasyon tahlilinde (Ames testi) ve farelerde yapılan mikronükleus
tahlilinde negatiftir. Dapson, Çin hamsteri yumurtalık (CHO) hücreleriyle yürütülen bir
kromozom sapma tahlilinde pozitiftir (klastojenik).
Erkek ve dişi sıçanlarda dapsonun doğurganlık ve genel üreme performansı üzerine etkileri
değerlendirilmiştir. Dapson, çiftleşmeden 63 gün önce günlük olarak başlandığında 3
11/14mg/kg/gün veya daha yüksek dozlarda (EAA karşılaştırmalarına göre, VULGAREX'in
MRHD'si ile ilişkili sistemik maruziyetin yaklaşık 22 katı) sperm hareketliliğini azaltır ve
çiftleşme dönemi boyunca devam eder. Ortalama embriyo implantasyonu ve yaşayabilir
embriyo sayısı, 12 mg/kg/gün veya daha yüksek dozlarda (VULGAREX’in MRHD ile
ilişkili sistemik maruziyetin yaklaşık 187 katı) erkeklerle çiftleşen tedavi edilmemiş
kadınlarda önemli ölçüde azalmıştır. Sperm sayısının azalması veya etkinliğinden dolayı
doğurganlığın bozulmasını gösterir (muhtemelen EAA karşılaştırmalarına dayanarak). Dişi
sıçanlara, çiftleşmeden 15 gün önce ve 17 gün boyunca 75 mg/kg/gün doz uygulaması
yapıldığında (EAA karşılaştırmalarına göre, VULGAREX'in MRHD'si ile ilişkili sistemik
maruziyetin yaklaşık 1407 katı) dapson implantasyonların ortalama sayısını azaltmış,
ortalama erken rezorpsiyon oranını arttırmış ve ortalama yavru boyutunu küçültmüştür. Bu
etkiler muhtemelen maternal toksisiteye bağlıdır.
Çok merkezli, randomize, çift kör, taşıyıcı-kontrollü, 12 hafta süreli iki çalışmada günde bir
kez dapsonun etkililik ve güvenliliği değerlendirilmiştir. Yaşları ≥ 12 olan 4340 kişide
etkililik değerlendirilmiştir. Bu hastaların büyük bölümünde başlangıçta %20-50’si
enflamatuvar ve %30-100’ü non-enflamatuvar lezyonlardan oluşan orta şiddette akne
vulgaris mevcuttur; hastalar dapson ya da taşıyıcı kullanacak şekilde randomize edilmiştir.
Çalışmanın 12. Haftasında tedaviye yanıt şu şekilde tanımlanmıştır: GAAS skorunda (Global
Akne Değerlendirme Skoru) başlangıca göre en az 2 derece iyileşme ile birlikte “yok” ya da
“minimal” olarak skorlanan hastalar ve hem enflamatuvar hem de non-enflamatuvar lezyon
sayılarında başlangıca göre mutlak değişim. GAAS skorunun “yok” olması yüzde akne
vulgaris bulgusunun yokluğuna karşılık gelmektedir. “Minimal” şeklindeki GAAS skoru ise
yalnızca az sayıda non-enflamatuvar lezyonun varlığı (komedon) ve az sayıda enflamatuvar
lezyonun varlığı (papül/püstül) olarak tanımlanmıştır.
Aşağıdaki tabloda başlangıçtan 12. Haftaya kadar GAAS başarı oranı ve akne lezyon
sayılarındaki ortalama ve oransal azalma gösterilmektedir.
12/14Akne Vulgaris’li Hastalarda Tedavinin 12. Haftasında Dapsonun Klinik Etkililiği
Deneme 1 Deneme 2
Dapson Taşıyıcı Dapson Taşıyıcı
(n=1044) (n=1058) (n=1118) (n=1120)
Global Akne Değerlendirme Skoru
GAAS başarısı (Skor 0 ya da 1) %30 %21 %30 %21
Enflamatuvar Lezyonlar
Ortalama mutlak azalma 16,1 14,3 15,6 14
Ortalama oransal azalma %56 %49 %54 %48
Non-enflamatuvar Lezyonlar
Ortalama mutlak azalma 20,7 18 20,8 18,7
Ortalama oransal azalma %45 %39 %46 %41
6. FARMASÖTİK ÖZELLİKLER
6.1 Yardımcı maddelerin listesi
Karbomer 980
Dietilen glikol monoetil eter
Metil paraben (E218)
Sodyum hidroksit
Saf su
6.2 Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay.
6.4. Saklamaya yönelik özel tedbirler
25°C altındaki oda sıcaklığında saklayınız.
Açıldıktan sonra oda sıcaklığında 3 ay boyunca fiziksel, kimyasal ve mikrobiyolojik olarak
stabildir.
Dondurmayınız.
13/146.5. Ambalajın niteliği ve içeriği
Karton kutuda vidalı beyaz polietilen kapaklı, 30 g ve 60 g Alüminyum tüp.
6.6. Beşeri tıbbi üründen arta kalan maddelerin imhası ve diğer özel önlemler
Geçerli olduğu takdirde kullanılmış olan ürünler ya da atık materyaller ‘Tıbbi Atıkların
Kontrolü Yönetmeliği’ ve ‘Ambalaj Atıklarının Kontrolü Yönetmelikleri ’ne uygun olarak
imha edilmelidir.
7. RUHSAT SAHİBİ
Farma-Tek İlaç San. ve Tic. A.Ş.
Şerifali Mah. Bayraktar Bulvarı Beyan Sok. No:12
34775 Ümraniye/İstanbul
8. RUHSAT NUMARASI
2021/341
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 30.09.2021
Ruhsat yenileme tarihi: -
10. KÜB’ÜN YENİLENME TARİHİ
-
14/14