KISA ÜRÜN BİLGİSİ
1. BEŞERİ TIBBİ ÜRÜNÜN ADI
KENACORT-A % 0,1 merhem
2. KALİTATİF VE KANTİTATİF BİLEŞİM
Her 1 gramında:
Etkin madde:
Triamsinolon asetonid 1 mg
Yardımcı maddeler:
Yardımcı maddeler için bölüm 6.1’e bakınız.
3. FARMASÖTİK FORM
Topikal merhem.
Temiz düzgün yumuşak, hemen hemen beyaz veya yarı şeffaf merhem. Hemen hemen
kokusuz hafif mineral yağ kokulu olabilir. Nem max. %0,2. Partikül büyüklüğü 75
mikrometreyi geçmemelidir.
4. KLİNİK ÖZELLİKLER
4.1 Terapötik endikasyonlar
KENACORT-A, kortikosteroide cevap veren dermatozların enflamatuvar ve pruritik
semptomlarında endikedir.
4.2 Pozoloji ve uygulama şekli
Pozoloji/uygulama sıklığı ve süresi:
KENACORT-A, lezyonlu bölgeye ince bir tabaka halinde günde 2-3 defa uygulanarak hafifçe
ovulur.
Uygulama şekli:
Sadece haricen uygulanır. Gözle temas ettirilmez.
Doktor tarafından başka türlü tavsiye edilmedikçe, preparatın uygulandığı bölgenin üstü açık
tutulmalıdır (bkz. bölüm 6.6).
Oklüziv uygulama tekniği:
Kapalı uygulamaya, psoriazis veya diğer dirençli durumlarda başvurulur. Preparat az miktarda
lezyonun üzerine sürülür ve üzeri geçirgen olmayan bir film ile örtülerek kenarları kapatılır.
Eğer gerek görülürse, lezyon kapatılmadan önce su veya nemli pamuk tatbiki ile nemlendirme
sağlanabilir. Sargının değiştirilme sıklığı hastaya göre ayarlanır.
Genellikle preparatı kapalı olarak akşamları uygulamak ve sabah lezyonun üstünü açmak
uygun olur (12 saatlik kapama). Bu durumda sabah açık olarak tekrar uygulama yapılmalıdır.
Sargıların her değişiminde tekrar ilaç uygulanması gereklidir. Enfeksiyon oluşması halinde,
kapalı uygulamaya son verilip enfeksiyona karşı ilaç kullanılır.Özel popülasyonlara ilişkin ek bilgiler
Böbrek/Karaciğer yetmezliği: Böbrek ve karaciğer yetmezliği olan hastalarda
KENACORT-A kullanımı araştırılmamıştır.
Pediyatrik popülasyon:
Pediyatrik popülasyonda kullanıldığında, bebeğin bezlendiği bölgeye uygulanması halinde,
bezin ilaç uygulanmış kısmı sıkı olarak kapatmamasına dikkat edilmelidir.
KENACORT-A’nın çocuklarda geniş alanlarda veya uzun süreli kullanımı sistemik
absorpsiyona ve sistemik etkilerin oluşmasına neden olabilir.
Pediatrik vakalann, vücut yüzeyi-vücut ağırlığı oranlarının daha yüksek olması nedeniyle,
HPA eksen supresyonu ve Cushing sendromu gibi kortikosteroid yan etkilerine daha fazla
maruz kalma olasılığı vardır.
Topikal kortikosteroid kullanan çocuklar arasında, HPA eksen supresyonu, Cushing
sendromu ve intrakraniyal hipertansiyon görülen vakalar bildirilmiştir.
Çocuklara topikal kortikosteroid verilmesi, etkili bir tedavi rejimiyle olabilecek en kısa süre
ile sınırlandırılmalıdır. Bu hastalar sistemik etkilerin bulgu ve semptomları yönünden yakın
olarak izlenmelidir. Kronik kortikosteroid tedavisi çocuklarda gelişmeyi ve büyümeyi
engelleyen bir unsur olabilir.
KENACORT-A’nın, süt çocuğu ve küçük çocuklarda zorunlu kalınmadıkça kullanımı
önerilmemektedir.
Geriyatrik popülasyon:
KENACORT-A’nın yaşlılarda kullanımı araştırılmamıştır.
4.3 Kontrendikasyonlar
Triamsinolon asetonide veya diğer bileşenlere karşı alerjisi olanlarda kontrendikedir.
4.4 Özel kullanım uyarıları ve önlemleri
Topikal kortikosteroidlerin sistemik absorpsiyonu bazı hastalarda geri dönüşlü hipotalamik-
hipofizer-adrenal (HPA) eksen supresyonu, Cushing sendromu belirtileri, hiperglisemi ve
glukozüriye sebep olabilmektedir.
Sistemik absorpsiyona katkıda bulunan durumlar, yüksek potensli steroidlerin kullanılması,
geniş yüzeylere uygulanması, uzun süreli kullanım ve oklüziv uygulamadır. Bu nedenle güçlü
bir topikal kortikosteroidin geniş bir yüzeye uygulandığı veya oklüziv olarak uygulandığı
durumlarda, hastalar periyodik olarak HPA eksen supresyonu, idrarla serbest kortizol atılımı
ve ACTH stimülasyon testleri ve termal homeostazisin bozulması açısından kontrol
edilmelidir. Eğer HPA eksen supresyonu belirtileri veya vücut ısısında yükselme saptanırsa,
ilacın kesilmesi veya uygulama sıklığının azaltılması, daha az potensli bir steroidin denenmesi
veya kapalı uygulamanın aralıklı yapılması önerilir. Bunlar yapıldığında genellikle derhal
2 / 6süpresyon belirtilerinin kaybolduğu ve vücut ısısının normale düştüğü görülür. Seyrek olarak
steroid kesilmesi belirtileri ortaya çıkabilir; bu durumda sistemik kortikosteroidlerle takviye
gerekir. Çocuklarda daha büyük miktarlarda topikal kortikosteroid absorbe etme potansiyeli
olduğundan sistemik toksik belirtilerin ortaya çıkma ihtimali daha fazladır.
İritasyon belirtileri görülürse, topikal kortikosteroid uygulanmasına son verilip, uygun olan
diğer bir yönteme başvurulur. Arasıra oklüziv uygulamaya karşı duyarlılık reaksiyonu
gelişebilir ve farklı bir materyal gerekebilir. Dermatolojik enfeksiyon varlığında uygun bir
şekilde tedavi edilmelidir. Beklenen etki hemen elde edilmezse, enfeksiyon kontrol altına
alınana kadar kortikosteroid kullanımına ara verilir.
Topikal kortikosteroidler oftalmik kullanım için değildir.
Laboratuvar testleri:
HPA eksen supresyonu ihtimali olan durumlarda idrarda serbest kortizol testi ve ACTH
stimülasyon testi ile kontrol yapılması mümkündür.
4.5 Diğer tıbbi ürünler ile etkileşimler ve diğer etkileşim şekilleri
Bilinen bir etkileşim yoktur.
Özel popülasyonlara ilişkin ek bilgiler
Özel popülasyonlara ilişkin herhangi bir ek bilgi bulunmamaktadır.
4.6 Gebelik ve laktasyon
Genel tavsiye
Gebelik Kategorisi: C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Topikal kortikosteroidlerin gebe kadınlarda kullanımına ilişkin yeterli ve iyi kontrollü
çalışmalar mevcut değildir. Hayvanlar üzerinde yapılan çalışmalar sistemik yoldan uygulanan
kortikosteroidlerin düşük dozlarda teratojenik olduğunu göstermiştir. Daha yüksek potensli
kortikosteroidler ise, laboratuvar hayvanlarında dermal uygulamayla da teratojen etki
yapmaktadırlar. Teratojenik etkilerle ilgili olarak hamile kadınlardan elde edilen bilgi yoktur.
Gebelik dönemi
KENACORT-A gerekli olmadıkça gebelik döneminde kullanılmamalıdır (sistemik etki ile
ilgili ayrıntılı bilgi için bkz. bölüm 4.4).
Bazı kortikosteoridlerin nispeten az dozlarda sistemik olarak tatbik edildiklerine, laboratuvar
hayvanlarında teratojenik oldukları görülmüştür. Daha yüksek potensli kortikosteroidler ise
laboratuvar hayvanlarında dermal uygulamayla da teratojen etki göstermektedir. Bu nedenle
bu preparatlar gebe kadınlarda çok büyük zorunluluk olmadıkça kullanılmamalıdır.
Kullanılması çok gerekli olduğu durumlarda geniş yüzeylere, büyük miktarlarda veya uzun
süreli uygulamadan kaçınılmalıdır.
3 / 6Laktasyon dönemi
Topikal olarak uygulanan triamsinolon asetonidin insan sütüyle atılıp atılmadığı
bilinmemektedir. Triamsinolon asetonidin süt ile atılımı hayvanlar üzerinde araştırılmamıştır.
Emzirmenin durdurulup durdurulmayacağına ya da KENACORT-A tedavisinin durdurulup
durdurulmayacağına / tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve KENACORT-A tedavisinin emziren anne açısından
faydası dikkate alınmalıdır.
Sistemik uygulanan kortikosteoridlerin bebekte istenmeyen etkiler ortaya çıkaracak kadar
anne sütüne geçmesi beklenmemektedir. Yine de süt veren annelere topikal kortikosteorid
dikkatle uygulanmalıdır.
Üreme yeteneği / Fertilite:
Üreme yeteneği üzerine etkisi bilinmemektedir.
4.7 Araç ve makine kullanımı üzerindeki etkiler
Kortikosteroidlerin araç ve makine kullanma üzerindeki etkisine dair bir çalışma
yapılmamıştır.
4.8 İstenmeyen etkiler
Aşağıdaki lokal yan etkiler, seyrek olarak topikal kortikosteroidlerin uygulanması sırasında,
daha fazla da oklüziv uygulama sırasında görülebilir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Genel bozukluklar ve uygulama bölgesine ilişkin hastalıklar:
Seyrek: Yanma, kaşınma, iritasyon, kuruluk, folikülit, hipertirikoz, akne, hipopigmentasyon,
perioral dermatit, alerjik kontakt dermatit, cilt maserasyonu, sekonder enfeksiyon, cilt atrofisi,
stria ve miliaria.
Özel popülasyonlara ilişkin ek bilgiler:
Pediyatrik popülasyon:
Çocuklarda görülen adrenal supresyon belirtileri arasında, boy uzaması ve kilo almanın
retardasyonu, düşük plazma kortizol düzeyleri ve ACTH stimülasyonuna cevapsızlık
sayılabilir. İntrakraniyel hipertansiyon belirtileri ise fontanellerde şişkinlik, baş ağrısı ve
bilateral papiller ödemdir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4 / 64.9 Doz aşımı ve tedavisi
Çok miktarlarda absorpsiyon sonucu, topikal kortikosteroidler sistemik etkilere yol açabilir
(bkz. bölüm 4.4).
Spesifik bir antidotu yoktur. Semptomatik tedavi yapılmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Kortikosteroidler
ATC kodu: D07AB09
KENACORT-A, aktif madde olarak sentetik bir kortikosteroid olan triamsinolon asetonid
içerir. Topikal olarak uygulanabilen triamsinolon asetonid antienflamatuvar, antipruritik ve
vazokonstrüktif etki gösterir. Topikal kortikosteroidlerin anti-enflamatuvar aktivitelerinin
mekanizması kesin olarak bilinmemektedir. Çeşitli yöntemlerle yapılan laboratuvar
araştırmalarının sonuçları, topikal kortikosteroidlerin vazokonstrüktör potensleri ile terapötik
etkileri arasında belirgin bir korelasyon olduğuna işaret etmektedir.
5.2 Farmakokinetik özellikler
Genel özellikler
Emilim:
Topikal kontikosteroidlerin ciltten emilim oranları, kullanılan taşıyıcı, epidermin bütünlüğü
ve oklüziv uygulama yapılıp yapılmadığına göre değişiklik gösterir.
Topikal kortikosteroidlar normal hasarsız ciltten de emilirler. Enflamasyon ve/veya diğer cilt
hastalığı durumlarında emilim artar. Oklüziv uygulama yapıldığında emilim oranı büyük
ölçüde artış gösterdiğinden, bu yöntemden rezistan dermatozların tedavisinde yararlanılabilir.
Dağılım:
Ciltten emildikten sonra, topikal kortikosteroidler sistemik kortikosteroidlere benzer
farmakokinetik özellikler gösterirler. Plazma proteinlerine bağlanma oranları değişik
derecelerdedir.
Biyotransformasyon:
Kortikosteroidler esas olarak karaciğerde metabolize olurlar.
Eliminasyon:
Kortikosteroidler böbrekler yoluyla atılırlar. Bazı topikal kortikosteroidler ve bunların
metabolitleri aynı zamanda safra yoluyla da atılırlar.
5.3 Klinik öncesi güvenlilik verileri
Karsinojenez, Mutajenez ve Fertilite Yetersizliği
Topikal kortikosteroidlerin, karsinojenik potansiyelini ve fertilite üzerindeki etkilerini
değerlendirmek için uzun süreli hayvan deneyleri yürütülmemiştir. Prednizolon ve
hidrokortizon ile yapılan mutajenisite deneyleri negatif sonuçlanmıştır.
5 / 66. FARMASÖTİK ÖZELLİKLER
6.1 Yardımcı maddelerin listesi
Plastibaz (mineral yağ, polietilen bakalit)
6.2 Geçimsizlikler
Geçerli değildir.
6.3 Raf ömrü
36 ay
6.4 Saklamaya yönelik özel uyarılar
25°C altındaki oda sıcaklığında ve ambalajında saklanmalıdır.
6.5 Ambalajın niteliği ve içeriği
5 g, 10 g ve 20 g’lık aluminyum tüplerde.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrol Yönetmeliği’ ve
‘Ambalaj ve Ambalaj Atıklarının Kontrolü Yönetmelik’lerine uygun olarak imha edilmelidir.
7. RUHSAT SAHİBİ
Deva Holding A.Ş
Halkalı Merkez Mah. Basın Ekspres Cad.
No: 1 34303 Küçükçekmece/İstanbul
Tel: 0212 6929292
Faks: 0212 6970024
E-mail: deva@devaholding.com.tr
8. RUHSAT NUMARASI
227/9
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 02.12.2010
Ruhsat yenileme tarihi:
10. KÜB’ÜN YENİLENME TARİHİ
6 / 6