1   KULLANMA TALİ MATI  
 
CEVİMAX  1000 mg  efervesan tablet  
Suda eritildikten sonra ağız yoluyla yutularak kullanılan efervesan tablet  
 
• Etkin madde:  1000  mg askorbik asit   
• Yardımcı madde (ler): Sitrik asit , sodyum hidrojen karbonat, sodyum  karbonat anhidrus , 
portakal aroması, trisodyum sitrat , riboflavin sodyum fosfat, sukraloz  (E955) , sorbitol  
(E420) .  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklay ınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora  veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız.  
 
Bu Kullanma Talimatında:  
 
1. CEVİMAX  nedir ve ne için kullanılır?  
2. CEVİMAX ’ı kullanmadan önce dikkat edilmesi gerekenler  
3. CEVİMAX  nasıl kullanılır?  
4. Olası yan etkiler nelerdir?  
5. CEVİMAX ’ın saklanması  
 
Başlıkları yer almaktadır.  
 
1. CEVİMAX  nedir ve ne için kullanılır?  
CEVİMAX’ın  etkin maddesi askorbik asit (C vitamini); insan vücudunda sentezlenmediği için, 
besinlerle düzenli olarak alınması gereken bir vitamindir.  
CEVİMAX , 10 ve 20 efervesan tablet  olarak , silikajel li kapak, plastik tüp ambalaj içerisinde 
sunulmaktadır.  
CEVİMAX suda tamamen eritildikten sonra içilerek kullanılan bir ilaçtır.  
CEVİMAX C vitamini eksikliğinin tedavisinde kullanılır. C vitamini eksikliğinde “skorbüt” 
denilen kılcal damarlarda kanama, kansızlık, kuvvetsizlik, dişetlerinin şişmesi ve deride 
lekelerle kendini gösteren hastalık oluşur.  
 
 
 2 2. CEVİMAX ’ı kullanmadan önce dikkat edilmesi gerekenler  
CEVİMAX ’ı aşağıdaki  durumlarda KULLANMAYINIZ  
Eğer ; 
• Hekiminiz ilacınızın sizin için uygun bir tedavi olup olmadığına karar verirken tıbbi 
geçmişinizde ilacı kullanmanıza engel teşkil edebilecek tüm faktörleri dikkate almamış 
ise,  
• İlacın etkin maddesi olan C vitamini ya da bileşimindeki yardımcı maddelerden  herhangi 
birine karşı bir aşırı duyarlılık durumunuz varsa,  
• Hiperoksalüri (idrarda bol miktarda oksalat bulunması), asidüri (idrarın asidik olması) 
veya normal idrar pH'sı ve oksalüri (idrarda oksalat çıkması) ile birlikte görülen böbrek 
taşı probleminiz  var ise,  
• 9 yaşın altındaysanız  
bu ilacı kullanmayınız.  
 
CEVİMAX ’ı, aşağıdaki durumlarda DİKKATLİ  KULLANINIZ  
Hekiminiz sizde geçerli olduğu durumlar için almanız gereken özel önlemleri size önerecektir.  
• Böbrek taşı oluşturmaya eğilimli iseniz C vitaminini dikkatli kullanınız.  
• C vitamini idrarda şeker testi sonuçlarında yanlışlıklara neden olabilir. Diyabet testi 
yapılmadan önce C vitamini alımı kesilmelidir.  
• Askorbik asit, demir absorbsiyonunu artırdığı ndan yüksek dozlar hemokromatoz, (demir 
depolama hastalığı), talasemi  (akdeniz anemisi), polisitemi  (kanda eritrosit artışı), lösemi 
(kan kanseri) ya da sideroblastik anemili (bir çeşit kansızlık) hastalarda tehlikeli olabilir.  
• Aşırı demir yükü hastalığı durumunda, askorbik asit alımı minimumda tutulmalıdır.  
• G6PD (glukoz -6-fosfat dehidrogenaz) enzim eksikliğiniz varsa (kan şekeri 
metabolizmasında hayati önem taşıyan enzimin eksik olması ve yeterince aktif olmaması) 
. 
 
Bu uyarılar geçmişteki herhangi bir dönemde dahi ol sa sizin için geçerliyse lütfen doktorunuza 
danışınız.  
 
CEVİMAX ’ın yiyecek ve içecek ile kullanılması  
CEVİMAX  yiyecek ve içeceklerle birlikte alınabilir.  
 
Hamilelik  
Hamileyseniz, bu ilacı kullanmadan önce doktorunuza veya eczacınıza danışınız.  
Doktorunuz hamilelik sırasında CEVİMAX kullanmanın potansiyel yararının fetüs (doğmamış 
çocuk) üzerindeki potansiyel riskine üstün görürse kullanılır.  
 
Emzirme  
Bebeğinizi emzir en anneyseniz, bu ilacı kullanmadan önce doktorunuza veya eczacınıza 
danışınız.  
CEVİMAX içeriğindeki askorbik asidin anne sütüne geçtiği bilindiğinden, emzirme döneminde 
bebeğe olası etkileri göz önüne alınarak dikkatli kullanılmalıdır.  3 Araç ve makine kul lanımı  
CEVİMAX ’ın araç ve makine kullanımı üzerinde olumsuz bir etki bildirilmemiştir.  
 
CEVİMAX’ın içeri ğinde bulunan bazı yardımcı maddeler hakkında önemli bilgiler  
• Bu tıbbi ürün her efervesan tablette 7,89 mmol (181,53 mg) sodyum ihtiva eder. Bu 
durum kontrollü sodyum diyetinde olan hastalar için göz önünde bulundurulmalıdır.  
• Bu tıbbi ürün sorbitol ihtiva eder. Eğer daha önceden doktorunuz tarafından bazı şekerlere 
karşı intoleransınız (dayanıksızlık) olduğu söylenmişse bu tıbbi ürünü almadan önce 
doktorunuzla temasa geçiniz.  
 
Diğer ilaçlar ile birlikte kullanımı  
CEVİMAX’a ek olarak herhangi bir ilaç almadan önce doktorunuza danışınız.  
Askorbik asit kan ve idrar örneklerinde glukoz, kreatin ve ürik asi din biyokimyasal tayin lerine 
zarar verebilir.  
Diyabet (şeker hastalığı) hastalarında askorbik asit diyabetin kontrolünü etkileyebilir.  
Kan diyalizine (kanın temizlenmesi işlemi) giren hastalarda bir tür organik asit olan oksalik 
asitin kan plazmasındaki düzeylerinde artmaya n eden olabilir.  
 
Ayrıca aşağıdaki ilaçları kullanıyorsanız lütfen doktorunuza söyleyiniz:  
• Aspirin (ateş düşürücü, ağrı kesici ilaç),  
• Barbitürat (sakinleştirici, uyku getirme ve anestez i amacıyla kullanılır),  
• Varfarin, dikumarol ( pıhtılaşmaya karşı kullan ılır), 
• Tetrasiklin (antibiyotik) ,  
• Flufenazin gibi fenotiyazinler (psikolojik hastalıklarda kullanılır) ,  
• Meksiletin (kalp ritim bozukluğunun tedavisinde kullanılır) ,  
• Oral kontraseptifler (gebeliği önlemek için kullanılan doğum kontrol ilaçları) ,  
• Kansızlık tedavisinde kullanılan demir içeren ilaçlar (Bu tür ilaçlar C vitamini demir 
emilimini arttırı r), 
• Disülfiram (Alkol bağımlılığı tedavisinde kullanılır) , 
• Antikonvülsan ilaçlar (sara nöbetlerinin tedavisinde kullanılır).  
 
Eğer reçeteli ya  da reçe tesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.  
 
3. CEVİMAX  nasıl kullanılır?  
Uygun kullanım ve doz/uygulama sıklığı için talimatlar:  
Doktor tarafından başka şekilde önerilmediği durumlarda CEVİMAX  için öngörülen dozu 
aşağıdaki şekildedir:  
• Gençlerde ve erişkinlerde C vitamini eksikliğinde günde 1000 mg tablet, 1 bardak su 
içinde eritilerek içilir.  
• Doktorunuz ayrı bir tavsiyede bulunmad ıkça bu talimatları takip ediniz.  
• İlacınızı zamanında almayı unutmayınız.  4 Doktorunuz CEVİMAX ile tedavinizin ne kadar süreceğini size bildirecektir. Tedaviyi erken 
kesmeyiniz çünkü istenen sonucu alamazsınız.  
 
Uygulama yolu ve metodu:  
CEVİMAX  bir bardak suda eritilerek bekletilmeden içilmelidir . 
 
Değişik  yaş grupları:  
Çocuklarda kullanımı:  
9 yaş altındaki çocuklarda kullanılmamalıdır.  
 
Yaşlılarda kullanımı:  
Günde 1000 mg tablet, 1 bardak su içinde eritilerek içilir.  
 
Özel kullanım durumları:  
Böbrek /Karaciğer yetmezliği:  
Karaciğer ve böbrek yetmezliği olanlarda dikkatli kullanılmalıdır.  
Diyabet hastası iseniz veya böbrek taşı oluşturmaya eğilimli iseniz ilacı hekim kontrolünde 
kullanınız.  
 
Eğer CEVİMAX ’ın etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.  
 
Kullanmanız gerekenden daha fazla CEVİMAX  kullandıysanız:  
CEVİMAX’ı kullanmanız gerekenden fazlasını kullanmışsanız bir doktor veya eczacı ile 
konuşunuz. Doktorunuz gerektiğinde sizdeki zehirlenme belirtilerine yönelik bir tedavi 
uygulayabilir.  
 
Yüksek miktarda C vitamini dozları ishale ve idrara sık çıkmaya neden olabilir. İdrarınızın 
asidik olması bazı durumlarda böbrek taşı oluşumuna neden olabilir.  
 
CEVİMAX ’ı kullanmayı unutursanız  
İlacı bir doz almayı unuttuğunuzda hemen bir efervesan tablet alınız.  
İlacı aldığınız zaman sonraki dozun alınma zamanına yakın ise bu dozu atlayıp almayınız ve 
daha sonra normal kullanıma devam ediniz.  
Unutulan  dozları dengelemek için çift doz almayınız.   
 
CEVİMAX  ile tedavi sonlandırıldığındaki oluşabilecek etkiler  
CEVİMAX  tedavisi sonlandırıldığında oluşan herhangi bir yan etki bildirilmemiştir.  
Doktorunuz tarafından belirtilmedikçe tedaviyi kesmeyiniz.  
4. Ol ası yan etkiler nelerdir?  
Tüm ilaçlar gibi CEVİMAX’ ın içeriğinde bulunan maddelere duyarlı olan kişilerde yan etkiler 
olabilir.  
 
 5 İstenmeyen olaylar aşağıda belirtilen sıklıklara göre sınıflandırılmıştır:  
− Çok yaygın: 10 hastanın en az birinde görülebilir.  
− Yaygın: 10 hastanın birinden az, fakat 100 hastanın birinden fazla görülebilir.  
− Yaygın olmayan: 100 hastanın birinden az, fakat 1.000 hastanın birinden fazla görülebilir.  
− Seyrek: 1.000 hastanın birinden  az, fakat 10.000 hastanın birinden fazla görülebilir.  
− Çok seyrek: 10.000 hastanın birinden az görülebilir.  
− Bilinmiyor: Eldeki verilerden hareketle sıklık derecesi tahmin edilemiyor.  
 
Çok seyrek: İshal, bulantı, kusma, mide krampı  
Bilinmiyor: Al basmas ı, ciltte kızarıklık, idrar yapmada güçlük  
 
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Aşağıdakilerden biri olursa, CEVİMAX’ı  kullanmayı durdurun ve DERHAL 
doktorunuz a bildirin veya size en yakın hastanenin acil bölümüne başvurunuz:  
• Aşırı duyarlılık reaksiyonl arı (yüz, dudak ve dilde şişme),  
• Nadiren de olsa yüksek dozlarda alındığında diürez (idrara sık çıkma), ishal ve diğer 
mide -barsak bozuklukları,  
• Okzalat kristal leri (böbrek taşı varlığı),  
• Glikoz 6 Fosfat Dehidrojenaz (G6PD) eksikliğinde (kan şekeri metabolizmasında hayati 
önem taşıyan enzimin eksik olma sı ve yeterince aktif olmaması).  
 
Bunlar çok ciddi yan etkilerdir. Eğer bunlardan  biri sizde mevcut ise, sizin CEVİMAX’a  karşı 
ciddi alerjiniz var demektir.  
Acil tıbbi müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması : 
Kullanma Talimatında yer alan veya almayan herhangi bir yan etki meydana gelmesi 
durumunda heki miniz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans M erkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
5. CEVİMAX ’ın saklanması  
CEVİMAX ’ı çocukların göremeyeceği, erişemeyeceği yerlerde ve ambalajında saklayınız.  
25ºC altındaki oda sıcaklığında, kuru yerde ve ambalajında saklayınız.  
Kullandıktan sonra tüpün ağzını kapatmayı unutmayınız . 
 6 Son kullanma tarihiyle uyumlu olarak kullanınız.  
Ambalajdaki son kullanma tarihinden sonra CEVİMAX ’ı kullanmayınız.  
Eğer üründe ve/veya ambalajında bozukluklar fark ederseniz CEVİMAX ’ı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi:  Celtis  İlaç San. ve Tic. A.Ş.  
Esenler / İSTANBUL  
Telefon: 0 850 201 23 23  
Faks: 0 212 481 61 11  
e-mail: info@celtisilac.com.tr  
 
Üretim Yeri:   Neutec İlaç San. Tic. A.Ş.  
Arifiye  / SAKARYA  
 
 
Bu kullanma talimatı                tarihinde onaylanmıştır.  