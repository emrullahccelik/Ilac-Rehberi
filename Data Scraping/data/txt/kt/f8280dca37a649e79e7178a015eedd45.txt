1  
KULLANMA  TALİMATI  
 
ADENURIC® 120 mg film kaplı  tablet  
Ağızdan  alınır.  
 
Gut hastalarında, kardiyovasküler (Kalp ve damar sistemi) sistem güvenliliğin değerlendirildiği 
bir çalışmada ortaya çıkan sonuçlara göre; geçmişten gelen kardiyovasküler (KV) hastalığı olan 
ve ADENURIC ile tedavi edilen grupta KV ölüm oranı allopurinol il e tedavi edilenlere kıyasla 
daha yüksektir. Hastalara ADENURIC reçete edilirken veya ADENURIC ile tedaviye devam 
etmeye karar verirken ADENURIC 'in riskleri ve faydaları göz önünde bulundurulmalıdır.  
 
D aha önceden majör kardiyovasküler hastalıkları (örneğin, miyokard enfarktüsü, Sınıf III -IV 
kalp yetmezliği) olan hastalarda ADENURIC yalnızca hastanın maksimum titre edilmiş 
allopurinol dozuna yetersiz yanıt verilmesi, allopurinole intoleransı olması veya hastaya 
allopurinol tedavisi önerilmemesi durum unda kullanılmalıdır.  
 
 
 Etkin  maddeler:  120 mg febuksostat.  
 Yardımcı  maddeler:  Laktoz  monohidrat  (sığır  kaynaklı),  mikrokristalin  selüloz,  
magnezyum stearat,  hidroksipropil selüloz, kroskarmelloz sodyum,  silika kolloidal  
hidrat, polivinil alkol, titanyum dioksit (E171), makrogol 3350, talk, sarı demir oksit  
(E172).  
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini  
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan  
etkilerin  nasıl raporlanacağını  öğrenmek  için 4. Bölümün sonuna  bakabilirsiniz.  
 
 
Bu Kullanma  Talimatında:  
1. ADENURIC  nedir  ve ne için kullanılır?  
2. ADENURIC’i  kullanmadan  önce  dikkat  edilmesi  gerekenler  
3. ADENURIC  nasıl  kullanılır?  
4. Olası  yan etkiler  nelerdir?  
5. ADENURIC’in  saklanması  
 
Başlıkları  yer almaktadır.  Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz, çünkü  sizin için  önemli  bilgiler içermektedir.  
 Bu kullanma  talimatını  saklayınız.  Daha  sonra  tekrar  okumaya  ihtiyaç  
duyabilirsiniz.  
 Eğer  ilave  sorularınız  olursa,  lütfen  doktorunuza  veya eczacınıza  danışınız.  
 Bu ilaç kişisel  olarak  sizin için reçete  edilmiştir,  başkalarına  vermeyiniz.  
 Bu ilacın  kullanımı  sırasında,  doktora  veya hastaneye  gittiğinizde  doktorunuza  bu 
ilacı kullandığınızı söyleyiniz.  
 Bu talimatta  yazılanlara  aynen  uyunuz.  İlaç hakkında  size önerilen  dozun  dışında  
yüksek  veya düşük  doz kullanmayınız.  
2   
1. ADENURIC  nedir  ve ne için kullanılır?  
ADENURIC tabletler febuksostat etkin maddesini içermekte ve ürik asit (ürat) isimli bir  
kimyasalın  vücutta  aşırı miktarda  bulunmasıyla  ilişkili  olan gut hastalığının  tedavisinde  
kullanılmaktadır. Bazı kişilerde ürik asit kanda birikir ve çözünür halde kalamayacak kadar  
yüksek düzeylere çıkabilir. Bu durum meydana geldiğ inde, eklemlerin ve böbreklerin içinde  ve 
çevresinde  ürat kristalleri  oluşabilir.  Bu kristaller,  eklemlerde  ani, şiddetli  ağrıya,  kızarıklığa, 
sıcaklığa ve şişliğe neden olabilir (bu durum gut atağı olarak bilinmektedir).  Tedavi edilmediği 
takdirde, eklemlerin içinde ve çevresinde tofüs adı verilen daha büyük  birikimler  oluşabilir.  Bu 
tofüsler  eklem  ve kemik hasarına  neden olabilir.  
 
ADENURIC, etkisini ürik asit düzeylerini düşürerek gösterir. Her gün bir kez ADENURIC  
kullanımıyla ürik asit düzeylerin in düşük tutulması, kristal birikmesinin durdurulmasını ve  
zaman içerisinde semptomların azalmasını sağlar. Ürik asit düzeylerinin yeterince uzun bir  süre 
boyunca,  yeterince  düşük düzeylerde  tutulması  tofüslerin küçülmesini  de sağlayabilir.  
 
ADENURIC 120 mg tabletler, kan kanserleri için kemoterapi alınmaya başlandığı durumlarda  
kanda  görülebilen  yüksek  ürik asit düzeylerini  tedavi  etmek  ve önlemek  için de 
kullanılmaktadır.  
 
Kemoterapi verildiğinde kanser hücreleri yıkılır ve ürik asit oluşur, oluşumu önlenmediği  
takdirde  kanda  ürik asit düzeyleri  yükselir.  
 
ADENURIC daha önceden kalp hastalığı (örneğin; kalp krizi, kalp yetmezliği) olan hastalarda  
yalnızca allopurinol ile tedavinin yetersiz kaldığı durumlarda ve allopurinolü tolere edemeyen  
(allopurino le dayanaksız) ya da allopurinol ile tedavinin önerilmediği hastalarda  
kullanılmalıdır.  
 
ADENURIC  yetişkinlerde  kullanılır.  
 
ADENURIC  28 film  tablet  halinde  kullanıma  sunulmuştur.  
 
2. ADENURIC’i  kullanmadan  önce  dikkat  edilmesi  gerekenler  
ADENURIC’i  aşağıdaki  durumlarda  KULLANMAYINIZ  
Eğer;   
 Febuksostata  ya  da  bu  ilacın  içerdiği  diğer  maddelerden  herhangi  birine  alerjiniz  
varsa.  
 
 
ADENURIC’i  aşağıdaki  durumlarda  DİKKATLİ  KULLANINIZ  
Aşağıdaki  durumlarda  ADENURIC’i  kullanmadan  önce  doktorunuzla  konuşunuz:  
 
 Daha  önce  kalp yetmezliğiniz  ya da kalp problemleriniz  (kalp krizi, inme, kalp 
spazmı vb.)  olduysa  da şu  anda  varsa  
 Daha  önce  böbrek  hastalığınız  ve/veya  Allopurinole  karşı  (Gut hastalığının  
3  tedavisinde  kullanılan  bir ilaç)  ciddi  alerjik reaksiyonunuz  olduysa  ya da şu anda  varsa  
 Daha  önce  karaciğer  hastalığınız  ya da karaciğer  fonksiyon  testlerinizde  anormallikler  
olduysa  ya da şu  anda  varsa  
 Lesch -Nyhan  sendromundan  (kanda  çok fazla  ürik asit görülen  nadir  ve kalıtımsal  bir 
hastalık)  kaynaklanan yüksek ürik asit  düzeyleri  için tedavi  görüyorsanız  
 Tiroid  problemleriniz  varsa.  
 
ADENURIC’e  alerjik  reaksiyon  gösterdiğiniz  takdirde  bu ilacı kullanmayı  bırakınız  (ayrıca  
bkz. bölüm  4). Alerjik reaksiyonların olası semptomları  aşağıdakiler  olabilir:  
- şiddetli  formlar  (örn.  kabarcıklar,  nodüller,  kaşıntılı,  eksfoliyatif  döküntü)  dahil  olmak  
üzere  deri döküntüsü,  kaşıntı  
- kollarda,  bacaklarda  ya da yüzde şişlik  
- solunum  güçlüğü  
- lenf düğümlerinde  büyüme  ile birlikte  ateş 
- aynı zamanda,  kalp ve solunum  durması  ile görülen,  yaşamı  tehdit  edici  ciddi  alerjik  
reaksiyonlar.   
 
Doktorunuz  ADENURIC  tedavisini  kalıcı  olarak  durdurmaya  karar  verebilir.  
 
ADENURIC  kullanımında, yaşamı  tehdit  edici  olma  potansiyeline  sahip deri  döküntüleri  
(Stevens -Johnson  sendromu)  nadiren  bildirilmiştir.  Bu durum  başlangıçta,  çoğunlukla  gövdede 
merkezi bir kabarcıkla birlikte kırmızımsı hedef benzeri benekler ya da dairesel  lekeler  şeklinde  
ortaya  çıkar.  Ayrıca,  ağızda,  boğazda,  burunda,  üreme  organlarında  ülserler  ve konjonktivit  
de (gözlerde  kızarıklık  ve şişlik)  görülebilir.  Döküntü,  deride  yaygın  kabarcıklanmaya  ya da 
soyulmaya  kadar ilerleyebilir.  
 
Febuksostat kullanımında Stevens -Johnson sendromu geliştiyse ADENURIC’e hiçbir zaman  
yeniden  başlanmamalıdır.  Döküntü  ya da bu deri semptomları  geliştiği  takdirde  derhal  doktora  
başvurunuz  ve bu ilacı aldığınızı söyleyiniz.  
 
Halen  gut atağınız  varsa  (eklemde  aniden  başlayan  şiddetli  ağrı, hassasiyet,  kızarıklık,  sıcaklık 
ve şişlik), ADENURIC ile ilk tedavinize başlamadan önce gut atağı nın geçmesini  bekleyiniz.  
 
Bazı kişilerde,  ürik asit düzeylerini  kontrol  eden  bazı ilaçlara  başlandığında  gut atakları  
alevlenebilir. Alevlenmeler herkeste ortaya çıkmaz, ama  ADENURIC  alıyor olsanız bile,  
özellikle tedavinin ilk haftaları ya da ayları sırasında alevlenme yaşayabilirsiniz. Alevlenme  
olsa bile ADENURIC’i kullanmaya devam etmeniz önemlidir; çünkü ADENURIC hâlâ ürik  
asit düşürücü etki göstermektedir. Her gün ADENURIC almaya devam ederseniz, zaman  
içerisinde  gut alevlenmeleri seyrekleşecek v e daha az ağrılı  olacaktır.  
 
Doktorunuz, alevlenmelerin semptomlarınının (eklemde ağrı ve şişlik gibi) giderilmesine ya  da 
tedavisine  yardımcı olmak amacıyla  büyük  olasılıkla  başka  ilaçlar  da reçeteleyecektir.  
 
Her ne kadar  Tümör  Lizis  Sendromu  için ADENURIC  ile tedavi  edilen  hastalarda  gözlenmeyen 
bir durum olsa da, ürat düzeyleri çok yüksek olan hastalarda (örn. kanser için  kemoterapi 
alanlarda), ürik asit düşürücü ilaçlarla tedavi idrar yolunda ksantin birikimine ve  muhtemelen  
taş oluşumuna  yol açabilir.  
4   
Doktorunuz  karaciğerinizin  normal  çalışıp  çalışmadığını  kontrol  etmek  için kan testleri  
yaptırmanızı  isteyebilir.  
 
ADENURIC’in  yiyecek  ve içecek  ile kullanılması  
ADENURIC  yemekler  ile birlikte  veya  ayrı olarak alınabilir.  
 
Hamilelik  
İlacı kullan madan  önce  doktorunuza  veya eczacınıza  danışınız.  
 
ADENURIC’in  doğmamış  çocuklara  zarar  verip  vermeyeceği  bilinmemektedir.  ADENURIC  
hamilelik sırasında  kullanılmamalıdır.   
 
Hamileyseniz ya da emziriyorsanız, hamile olduğunuzu düşünüyorsanız ya da bebek sahibi  
olmayı planlıyorsanız, bu ilacı almadan önce doktorunuzun ya da eczacınızın tavsiyelerini  
alınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
 
ADENURIC’in  insanlarda  anne  sütüne  geçip  geçmediği  bilinmemektedir.  Emziriyorsanız  ya 
da emzirmeyi  planlıyorsanız ADENURIC  kullanmamalısınız.  
 
Araç  ve makine  kullanımı  
Tedavi  sırasında  sersemlik  hissi,  uyku  hali, bulanık  görme  ve uyuşukluk  ya da karıncalanma  
hissi olabileceğini  unutmayınız.  Bu durumda  araç ya da makine  kullanmamalısınız.  
 
ADENURIC’in içeriğinde bulunan bazı yardımcı maddeler hakkında önemli bilgiler  
ADENURIC  tabletler  laktoz  (bir şeker  türü)  içerir.  Eğer  daha  önceden  doktorunuz  tarafından  
bazı şekerlere  karşı  intoleransınız  olduğu  söylenmişse  bu tıbbi ürünü  almadan  önce  
doktorunuzla  temasa geçiniz.  
 
Bu tıbbi ürün her tabeltte 1 mmol (23 mg)’dan daha az sodyum ihtiva eder; yani aslında sodyum 
içermez.  
 
Diğer  ilaçlar  ile birlikte  kullanımı  
Aşağıdaki maddelerin herhangi birini içeren ilaçları kullanıyorsanız bunu doktorunuza ya da  
eczacınıza söylemeniz özellikle önemlidir; çünkü bunlar ADENURIC ile etkileşime girebilir  
ve doktorunuz  gerekli tedbirleri  almak iste yebilir:  
 
 Merkaptopurin  (kanser  tedavisinde  kullanılır)  
 Azatioprin  (bağışıklık  yanıtının  azaltılmasında  kullanılır)  
 Teofilin  (astım  tedavisinde  kullanılır)  
5   
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son zamanlarda  
kullandınız  ise lütfen  doktorunuza  veya eczacınıza  bunlar  hakkında bilgi  veriniz.  
 
3. ADENURIC  nasıl  kullanılır?  
 
Uygun  kullanım  ve doz/uygulama  sıklığı  için talimatlar:  
Bu ilacı her zaman  tam olarak  doktorunuzun  size söylediği  şekilde  kullanınız.  Emin  
olamıyorsanız  doktorunuza  ya da eczacınıza  danışınız.  
 
Olağan  doz günde  bir tablettir.  Her gün bir doz aldığınızı  kontrol  etmenize  yardımcı  olmak  
için blister ambalajın  arkasında  haftanın günleri  yazılmıştır.  
 
Tablet  ağız yoluyla,  su ile alınmalıdır.   
Gut tedavisi  için: 
ADENURIC  80 mg tablet  ya da 120 mg  tablet  olarak  mevcuttur.  Doktorunuz  size en uygun  
olan dozu  reçetelemiş olacaktır.  
 
Gut alevlenmenizin  ya da atağınızın  olmadığı  zamanlarda  her gün ADENURIC  almaya  
devam  ediniz.  
 
Kanser  için kemoterapi  alan hastalarda  yüksek  ürik asit düzeylerinin tedavisi  ve korunma:  
ADENURIC  120 mg tablet  olarak  mevcuttur.  
 
ADENURIC’i  kemoterapiden  iki gün önce  almaya  başlayınız  ve doktorunuzun  tavsiyesine  
uygun  şekilde  kullanmaya  devam  ediniz. Tedavi  genellikle  kısa sürelidir.  
 
Uygulama  yolu ve metodu:  
Tabletler  ağız yoluyla  alınmalıdır  ve yemekle  birlikte  ya da ayrı  olarak  alınabilir.  
 
Değişik  yaş grupları:  
 
Çocuklarda  kullanımı:  
Bu ilacın  18 yaşın  altındaki  çocuklardaki  güvenliliği  ve etkililiği  tespit  edilmemiş  
olduğundan,  ilacı 18 yaşın  altındaki çocuklara  vermeyiniz.  
 
Yaşlılarda  kullanım:  
Yaşlılarda  doz ayarlaması  gerekli  değildir.  
 
Eğer  ADENURIC’in  etkisinin  çok güçlü  veya zayıf  olduğuna  dair bir izleniminiz  var ise 
doktorunuz  veya eczacınız ile konuşunuz.  
 
Kullanmanız  gerekenden  fazla  ADENURIC  kullandıysanız:  
Kazara  doz aşımı  durumunda  ne yapmanız  gerektiğini  doktorunuza  sorunuz  ya da en yakın  
kaza ve acil  durum  birimiyle  temas kurunuz.  
 
ADENURIC’den  kullanmanız gerekenden  fazlasını  kullandıysanız bir doktor  veya eczacı  ile 
6  konuşunuz . 
 
ADENURIC’i  kullanmayı  unutursanız:  
ADENURIC’in  bir dozunu  atladıysanız  hatırlar  hatırlamaz  ilacı alınız.  İlacı almadığınızı  
hatırladığınızda bir sonraki dozun zamanı gelmişse, unuttuğunuz dozu atlayıp sırası gelmiş  olan 
dozunuzu normal zamanında alınız.  
 
Unutulan  dozları  dengelemek  için çift doz almayınız.  
 
 
ADENURIC  ile tedavi  sonlandırıldığında  oluşabilecek  etkiler:  
Kendinizi  daha  iyi hissetseniz  bile, doktorunuz  söylemeden  ADENURIC’i  kullanmayı  
bırakmayınız.  ADENURIC’i  kullanmayı  bıraktığınız  takdirde  ürik asit düzeyleriniz .  
yükselmeye  başlayabilir  ve eklemlerinizin  ve böbreklerinizin  içinde  ve çevresinde  yeni ürik 
asit (ürat)  kristallerinin  oluşması  nedeniyle  hastalık  belirtileriniz  kötüleşebilir.  
 
Bu ilacın  kullanımı  hakkında  ilave  sorularınız  olursa  doktorunuza  ya da eczacınıza  danışınız.  
 
4. Olası  yan etkiler  nelerdir?  
Tüm  ilaçlar  gibi  ADENURIC' in içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, ADENURIC'i  kullanmayı  durdurunuz ve DERHAL doktorunuza 
bildiriniz veya size en yakın hastanenin acil bölümüne bavurunuz:  
 
 Ani aşırı duyarlılık tepkisi (anafilaktik reaksiyonlar, ilaca aşırı duyarlılık (ayrıca bkz.  
Bölüm  2 “uyarılar  ve önlemler”)  
 Deride  ve vücut  boşluklarının  (örn.  Ağız  ve üreme  organları)  iç yüzeylerinde  
kabarcıkların  ve döküntülerin  oluşması,  ağızda  ve/veya  üreme  organlarında  ağrılı  ülserler 
ile karakterize, beraberinde ateş, boğaz ağrısı ve yorgunluk görülen (Stevens - Johnson  
sendromu/Toksik  Epidermal  Nekroliz)  ya da lenf düğümlerinde  büyüme,  karaciğer 
büyümesi, hepatit (karaciğer yetmezliğine kadar gidebilir), kandaki akyuvar  sayısında 
artış ile karakterize (eozinofili ve vücudun genelinde seyreden ilaç reaksiyonu - DRESS ), 
yaşamı tehdit edici  olabilen  deri döküntüleri (bkz.  Bölüm  2) 
 Genel  deri döküntüleri  
 
Bunların hepsi çok ciddi yan etkilerdir. Eğer bunlardan  biri  sizde mevcut ise, sizin 
ADENURIC'e karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
Yaygın  görülen  yan etkiler  (10 kişide  en fazla  1 kişiyi  etkileyebilen)  şunlardır:  
 Anormal  karaciğer  testi sonuçları  
 İshal  
 Baş ağrısı  
 Döküntü  (çeşitli  döküntü  tipleri  dahil;  aşağıdaki  “yaygın  olmayan  yan etkiler”  ve 
7  “seyrek  görülen yan  etkiler”  bölümlerine  bakınız)  
 Bulantı  
 Gut hastalığı  bulgularında  artış 
 Dokularda sıvı tutulumuna bağlı bölgesel şişlik (ödem)  
 Baş dönmesi, s ersemlik hissi 
 Nefes darlığı  
 Kaşıntı  
 Kol ve bacaklarda ağrı, kaslarda/eklemlerde ağrı/sızı  
 Yorgun hissetme  
 
Yukarıda  belirtilmeyen  diğer  yan etkiler  aşağıda  listelenmiştir.  
Yaygın  olmayan  yan etkiler  (100 kişide en fazla  1 kişiyi  etkileyebilen)  şunlardır:  
 İştah  azalması,  kan şekeri  düzeylerinde  değişiklikler  (diyabet)  (böyle  durumlarda  aşırı 
susama  olabilir),  kan yağı  düzeylerinde  yükselme,  kilo artışı  
 Cinsel  dürtü kaybı  
 Uyuma güçlüğü,  uyku  hali 
 Uyuşukluk,  karıncalanma,  duyularda  azalma  ya da değişiklik  (hipoestezi,  hemiparezi  ya 
da parestezi),  tat duyusunda  değişiklik,  koku  duyusunda  azalma  (hiposmi)   
 EKG (kalbin elektriksel etkinliğine ait kayıt)’de normal olmayan bulgular, düzensiz ya  da 
hızlı kalp atışı,  kalp atışını  hissetme (palpitasyon)  
 Kızarma ya da sıcak basması (örn. Yüzde ve boyunda kızarıklık), kan  basıncı artışı,  
kanama  (hemoraji,  yalnızca  kan hastalıkları için  kemoterapi  alan hastalarda  görülür)  
 Öksürük, göğüste rahatsızlık ya da ağrı, geniz yolunda ve/veya boğazda  iltihaplanma (üst 
solunum  yolu enfeksiyonu),  bronşit , alt solunum yolları enfeksiyo nu 
 Ağız kuruluğu, karın ağrısı/rahatsızlığı ya da gaz,  karnın üst kısmında ağrı,  mide 
ekşimesi/hazımsızlık, kabızlık,  dışkılamada  sıklaşma, kusma,  mide rahatsızlığı  
 Kurdeşen, deri iltihaplanması, deride renk değişikliği, nokta şeklindeki deri alt  
kanamaları, deride kırmızı renkli küçük, düz benekler, deriden hafif kabarık küçük,  bitişik  
kırmızı  döküntülü  bölgeler,  deride  kabartılardan  oluşan  kızarık  ve benekli  bölgeler, fazla 
terleme, gece terleme, saçkıra, ciltte kızarıklık, sedef hastalığı, egzema , başka  tiplerde  deri 
bozuklukları  
 Kas krampı, kas güçsüzlüğü,  genellikle ağrı, şişlik ve/veya  sertlik ile birlikte görülen 
eklem iltiha planması (bursit ya da artrit),  sırt ağrısı,  kas spazmı , kas ve eklemelerde 
sertleşme  
 İdrarda kan, normalden fazla sık idrara çıkma, normal olmayan idrar testleri (idrarda  
protein  düzeylerinde  yükselme), böbreklerin  doğru işlev görme  yetisinde  azalma  
 Göğüste  ağrı, göğüste  rahatsızlık , idrar yolu enfeksiyonu  
 Safra  kesesinde  ya da safra  kanalında  taş (kolelitiyazis)  
 Kanda  tiroid  stimülan  hormon  (TSH)  düzeyinin  yükselmesi  
 Kan kimyasında  ya da kan hücrelerinin  veya  kan pulcuklarının  (trombosit)sayısında  
değişiklikler  (normal olmayan kan testi sonuçları)  
 Böbrek  taşları  
 Ereksiyon  güçlükleri  
 Tiroid bezinin az çalışması  
8   Görmede değişiklik ya da bulanıklık  
 Kulak çınlaması  
 Burun akıntısı  
 Ağızda yara  
 Pankreas iltihabı ( karın ağrısı, bulantı,kusma belirtilerdir)  
 Ani idrar sıkışması  
 Ağrı 
 Kırgınlık  
 INR (kanın pıhtılaşma süresi) seviyesinin yükselmesi  
 Vücutta çürükler  
 Dudak şişmesi  
 
 
Seyrek  görülen  yan etkiler  (1000  kişide  en fazla  1 kişiyi  etkileyebilen)  şunlardır:  
 Nadiren ciddi olabilen bir durum olan kas hasarı. Kas problemlerine neden olabilir ve  
özellikle  de, aynı zamanda  kendinizi  kötü hissediyorsanız  ve ateşiniz  yükselmişse  normal 
olmayan kas yıkımından kaynaklanıyor olabilir. Kas ağrısı, hassasiyeti ya da  güçsüzlüğü  
olursa  derhal doktorunuzla temas kurunuz  
 Derinin derin tabakalarında (özellikle dudakların, gözlerin, üreme organlarının, ellerin,  
ayakların ya da dilin çevresin de) meydana gelen şiddetli şişlik ile birlikte ani solunum  
güçlüğü  
 Kızamık  benzeri  deri döküntüsü,  lenf düğümlerinde  büyüme,  karaciğer  büyümesi,  hepatit  
(karaciğer  iltihaplanması -karaciğer  yetmezliğine  kadar  gidebilir),  kandaki  akyuvar 
sayısında artış ile birlikte görülen yüksek ateş (eozinofili ile birlikte ya da  eozinofili  
olmaksızın kan hücrelerinde artış)  
 Çeşitli tiplerde döküntüler (örn. beyaz lekelerle,  kabarcıklarla,  iltihap  içeren  
kabarcıklarla,  deride  dökülmelerle,  kızamık  benzeri  döküntülerle birlikte), yaygın 
kızarıklık (eritem), doku ölümü (nekroz) ve ciltte içi sıvı  dolu kabarcıklar  (büllöz  
epidermis)  ve mukoz  dokuların  ayrılması,  sonuçta  cilt soyulması (eksfoliyasyon) ve olası 
şok hali (sepsis - Stevens -Johnson sendromu/toksik  epidermal  nekroliz) 
 Sinirlilik  
 Susama  
 Kilo kaybı,  iştah artışı,  kontrolsüz  iştah  kaybı  (anoreksi)  
 Kan sayımının  (alyuvar,  akyuvar  veya  trombosit)  normal  olmayan şekilde  düşük  olması  
 Böbrek  iltihaplanmasına  bağlı  olarak  idrar  miktarında  değişiklik  ya da azalma  
(tubulointerstisyel  nefrit)  
 Karaciğer  iltihaplanması  (hepatit)  
 Derinin  sararması  (sarılık)  
 İdrar torbası iltihabı  
 Karaciğer  hasarı  
 Kanda  keratin fosfokinaz  (vücutta  bulunan  bir çeşit enzim)  seviyesinde  artış 
 Ani kardiyak ölüm  
 Kansızlık (anemi)  
 Depresyon  
 Uyku düzensizliği  
9   Tat alma hissinde azalma  
 Yanma hissi  
 Vertigo (baş dönmesi ve yön kaybı)  
 Dolaşım bozukl uğu 
 Akciğer enfek siyonu  (pnömon i) 
 Ağız yaraları; ağız iltihabı  
 Gastrointestinal perforasyon  
 Rotator -cuff sendromu  
 Romatizmal  polim iyalji  
 Sıcak basması  
 Gözdeki bir arterin tıkanması nedeniyle ani görme kaybı  
 
Yan etkilerin  raporlanması  
Kullanma  Talimatında  yer alan veya  almayan  herhangi  bir yan etki meydana  gelmesi  
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da  
0 800 314 00 08 numaralı yan etki bildirim hattını arayarak Türkiye Farmakovij ilans Merkezi  
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın  
güvenliliği  hakkında  daha fazla  bilgi edinilmesine  katkı sağlamış  olacaksınız.  
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu  veya eczacınızı  bilgilendiriniz.  
 
5. ADENURIC’in  saklanması  
 
ADENURIC’i  çocukların  göremeyeceği,  erişemeyeceği  yerlerde  ve ambalajında  saklayınız.  
 
25oC altındaki  oda sıcaklığında  saklayınız.  
 
Son kullanma  tarihiyle  uyumlu  olarak  kullanınız.  
 
Ambalajın  üzerinde  belirtilen  son kullanma  tarihinden  sonra  ADENURIC’i  kullanmayınız.  
 
Eğer  üründe  ve/veya  ambalajında  bozukluklar  fark ederseniz  ADENURIC’i  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız!  Çevre ve Şehircilik  
Bakanlığınca  belirlenen toplama sistemine veriniz.  
 
Ruhsat  sahibi:   
Menarini İlaç San. ve Tic. A.Ş. Maslak Mah. Sümer Sok. No: 4 Maslak Office Building Kat:  
7-8 34485 Maslak,  Sarıyer/İstanbul  
 
Üretim  yeri:  Menarini Sağlık ve İlaç Sanay i Ticaret  A.Ş. Davutpaşa Cad.  No:12,  (34010) 
Topkapı  – 
İSTANBUL  
 
1
0  Bu kullanma  talimatı                      tarihinde  onaylanmıştır.  
