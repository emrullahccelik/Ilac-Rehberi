   
 
 
 
 
R-X 1 g/ml  süspansiyon  KULLANMA TALİMATI  
Ağızdan  ya da rektal  yoldan uygulanır. 
 
• Etkin  madde:  Her 240 ml’lik  süspansiyon 240 g baryum sülfat  içerir.  
 
•Yardımcı  madde(ler): Sodyum  metil paraben,  karboksimetil  selüloz  sodyum, sakarin  sodyum,  
sodyum  dioktil  sülfosüksinat,  sodyum  sitrat dihidrat, disodyum  hidrojen fosfat  dodekahidrat,  sitrik  
asit monohidrat, hidroklorik asit,  şeftali  esansı,  kayısı  esansı,  saf su.  
 
 
Bu ilacı kullanmaya başlamadan önce KULLANMA TALİMATINI  dikkatlice  okuyunuz,  
çünkü  sizin  için önemli bilgiler  içermektedir.  
• Bu kullanma talimatını saklayınız.  Daha sonra tekrar  okumaya ihtiyaç  duyabilirsiniz. 
• Eğer  ilave sorularınız  olursa,  lütfen  doktorunuza veya eczacınıza  danışınız.  
• Bu ilaç kişisel  olarak  sizin için reçete edilmiştir,  başkalarına vermeyiniz.  
• Bu   ilacın    kullanımı    sırasında   doktora   veya   hastaneye    gittiğinizde    bu   ilacı 
kullandığınızı  doktorunuza söyleyiniz.  
• Bu talimatta  yazılanlara  aynen uyunuz. İlaç hakkında  size önerilen dozun dışında  
yüksek  veya  düşük  doz kullanmayınız.  
 
 
Bu Kullanma Talimatında:  
 
1. R-X nedir  ve ne için kullanılır?  
2. R-X’i kullanmadan  önce  dikkat edilmesi gerekenler  
3. R-X nasıl  kullanılır?  
4. Olası  yan etkiler  nelerdir?  
5. R-X’in saklanması  
 
Başlıkları  yer almaktadır. 
 
1. R-X nedir  ve ne için kullanılır?  
R-X, beyaz  renkte süspansiyon formunda  bir ilaçtır  ve 240 ml’sinde  240 g baryum  sülfat  ihtiva  
eder.  
Bir dozluk plastik  kaplar  halinde piyasada bulunmaktadır.  
R-X, “radyo  kontrast  maddeler” adı verilen  ilaç grubuna  dahildir. Radyo  kontrast  maddeler,  
vücuda  gönderilen X ışınlarını tutan, o bölgeden  X ışınlarının  geçişine izin vermeyen  maddelere  
denir. Radyo  kontrast  maddeler  radyolojik  incelemede daha net bir görüntü  elde edilmesini sağlar.  
R-X, sindirim sisteminin  radyolojik olarak  incelenmesinde kullanılır.  
Sayfa  1 / 7  2. R-X’i kullanmadan önce  dikkat  edilmesi  gerekenler 
 
R-X’i aşağıdaki  durumlarda  KULLANMAYINIZ  
Eğer;  
• R-X’in içeriğindeki  maddelere karşı  herhangi  bir duyarlılığınız  varsa;  
• Mide -bağırsak  kanalınızda tıkanma  varsa;  
• Mide -bağırsak  kanalınızda delinme  varsa;  
• Mide -bağırsak  kanalınızda iltihap kanalınız  (fistül)  varsa;  
• Mide -bağırsak  kanalınızda kanamanız  varsa;  
• Kolon genişlemesi  ya da toksik kolon genişlemeniz  varsa;  
• Bağırsak  duvarınızın kanlanmasında  yetersizlik  varsa;  
• Bağırsaklarınızın  kanlanmasında  kısmi veya tam yetersizlik  ve iltihabi reaksiyon ile 
karakterize mide -bağırsak  sistemi hastalığı  olan  nekrotizan  enterokolitiniz  varsa;  
• Şiddetli  kabızlığınız  varsa;  
• Mide -bağırsak  kanalından boşalma  süresinde  bozukluk  varsa;  
• Bağırsak  kanalınızdaki  arterlerde  tıkanma  veya iltihaplanma durumu varsa;  
• Yakın  zamanda  mide -bağırsak  kanalından  cerrahi  operasyon  geçirdi ya da geçirecek  iseniz;  
• Kalın  bağırsak  ve/veya  prostat  bezine  uygulanan  radyoterapi  alıyorsanız  ya da 
radyoterapiniz  bittikten  sonraki  4 hafta içinde;  
• Mide -bağırsak  kanalınızda  yara veya kimyasal  yanık  varsa;  
• Hamileyseniz  veya  emziriyorsanız.  
 
Eğer yukarıda  belirtilen  durumlardan herhangi  birinin  size uyduğunu düşünüyorsanız  süspansiyonu  
kullanmayınız. Doktorunuza  başvurunuz  ve tavsiyesini  alınız.  
 
R-X’i aşağıdaki  durumlarda  DİKKATLİ  KULLANINIZ  
R-X’i almadan   önce   lütfen   aşağıdaki   durumların   varlığını  kontrol   ediniz   ve  herhangi   birinin  
olması  durumunda  doktorunuzla  görüşünüz. 
Eğer;  
• Eğer bebek  ya da çocuklarda kullanılıyor  ise, 
• Eğer 60 yaşın  üzerinde iseniz,  
• Sizde  ya da ailenizde  alerji,  saman  nezlesi,  egzema veya astım geçmişi  varsa,  
• Sizde  ya da ailenizde  daha önce herhangi  bir kontrast  maddeye  karşı reaksiyon gelişti ise, 
• Zayıf  (dermansız)  hissediyorsanız, 
• Mide  ya da bağırsakta  daralma  (stenosis),  
• Mide -bağırsak  kanalında  lezyon,  
• Bağırsağın  herhangi  bir bölümünde  kanser,  
• İltihaplı bağırsak  hastalığı,  
• Divertikülit ya da divertikülozis  olarak  bilinen  rahatsızlığınız  (kalın  bağırsak duvarında  
görülen, dışarıya  doğru  oluşan  parmak  şeklinde  çıkıntılar)  varsa,  
• Amebiyazis  (amipli dizanteri)  olarak  bilinen  enfeksiyonunuz  varsa,  
• Hirschsprung’s  hastalığınız (kalın bağırsakta  hareket  bozukluğu nedeniyle ortaya  çıkan  
tıkanıklık)  varsa,  
• Mide -bağırsak  hareketliliğiniz (motiliteniz)  bozuksa, kolon tıkanıklığınız  ve elektrolit  
dengesizliğiniz  varsa,  
• Düşük katı  diyeti  olan  60 yaşın üzerinde  hasta iseniz,  
• Böbrek rahatsızlığınız  varsa,  
• Yutma  güçlüğünüz  varsa,  
Sayfa  2 / 7  • Kabızlık  durumunuz  varsa,  kabızlığa  neden  olan başka  bir tedavi  görüyorsanız,  
• Nefes  alma  sırasında  mide  içeriği  gibi yabancı  maddelerin  solunum  sistemine  çekilmesi  
öykünüz varsa, 
• Endişeli  iseniz,  
• Su kaybetmiş  iseniz  (dehidrate),  
• Kalp  rahatsızlığınız,  yapay kalp kapakçığınız  varsa.  
 
Bu uyarılar,  geçmişteki  herhangi  bir dönemde  dahi olsa sizin  için geçerliyse lütfen  doktorunuza  
danışınız.  
 
R-X’in  yiyecek  ve içecek  ile kullanılması  
R-X’in yiyecek  ve içeceklerle  etkileşimi yoktur.  
 
Hamilelik  
İlacı kullanmadan önce doktorunuza  ya da eczacınıza  danışınız.  
 
Eğer hamileyseniz  veya hamile  kalmayı  planlıyorsanız  veya hamile  olduğunuzdan 
şüpheleniyorsanız  R-X’i kullanmayınız.  
 
Tedaviniz  sırasında  hamile  olduğunuzu fark ederseniz  hemen  doktorunuza veya eczacınıza  
danışınız.  
 
Emzirme  
İlacı kullanmadan önce doktorunuza  veya  eczacınıza  danışınız. 
 
Eğer emziriyorsanız  R-X’i kullanmadan önce doktorunuza danışınız.  
 
Araç ve  makine  kullanımı  
R-X’in araç ve  makine  kullanımı  üzerinde  bir etkisi  bulunmamaktadır.  
Eğer sersemlik  ya da baş dönmesi  hissederseniz  bu durum  geçene kadar  araç ve makine  
kullanmayınız. 
 
R-X’in  içeriğinde bulunan bazı yardımcı  maddeler  hakkında  önemli  bilgiler  
Bu tıbbi ürün her 240 ml’lik  dozunda  1,2 g sodyum  ihtiva  eder;  bu durum, kontrollü sodyum  
diyetinde  olan hastalar  için göz önünde  bulundurulmalıdır.  
 
Ayrıca  bu tıbbi ürün her 240 ml’lık  dozunda  0,750 g sodyum  metil  paraben  ihtiva  eder.  Alerjik  
reaksiyonlara (muhtemelen  gecikmiş)  sebebiyet  verebilir.  
 
Diğer ilaçlar  ile birlikte  kullanımı  
Baryum  sülfatın  biyolojik olarak  inert olduğu  ve diğer  ilaçlarla etkileşimi  olmadığı  bilinmektedir. 
Ancak  bağırsak  hareketliliğinde  değişikliğe  neden  olan ilaçlar  görüntülemenin kalitesini  
değiştirebilir  ya da baryum  sülfat  birlikte  kullanıldığı diğer  ilaçların  emilimini etkileyebilir.  Bu 
nedenle reçetesiz  alınmış  ilaçlar  bile olsa, aldığınız  herhangi  bir diğer  ilaç hakkında  her zaman  
doktorunuzu veya  eczacınızı  bilgilendiriniz.  
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda  
kullandınız  ise lütfen  doktorunuza veya eczacınıza  bunlar  hakkında bilgi veriniz.  
Sayfa  3 / 7  3. R-X nasıl  kullanılır?  
R-X’i her zaman  doktorunuzun  önerdiği  şekilde  alınız.  Emin  değilseniz  doktorunuza  
sorunuz.  
Uygun  kullanım  ve doz/uygulama sıklığı için talimatlar:  
Doktorunuz  sizin için en uygun dozu belirleyecektir  ve ürün tek seferde uygulanacaktır.  
Doktorunuz  size yapmanızı  söylemedikçe dozunuzu değiştirmeyiniz.  
 
Uygulama yolu ve metodu:  
R-X  dozu,  kullanılacağı mide -bağırsak  kanalının  bölümüne  ve  tetkik  şekline  göre farklılık  
gösterir.  Kullanılmadan  önce  mutlaka  çalkalanmalıdır.  
 
Yemek  borusunda;  R-X sulandırılmaz,  yalnız  kuvvetlice çalkalandıktan s onraki  
kıvamda  kullanılır.  
 
Mide - oniki  parmak  bağırsağında  normal  tetkik;  R-X kapağı  açılmaksızın  30 saniye  
çalkalanmalıdır.  Gerekiyorsa 60 ml su ilavesiyle tekrar  bir dakika  süre ile çalkalanmalıdır.  
Hazırlanan  süspansiyon 5 dakika  bekletildikten  sonra  hastaya  verilmelidir.  
 
Yüzey  ayrıntı saptamasında;  İlk etapta 50 ml R-X sulandırılmaksızın  verilir.   İkinci  etapta dolu 
mide  ve mideden  atılışı  tetkik  için 60 ml su ilave  edilmiş  R- X kullanılır.  
 
Yalnız  ince  bağırsak  incelenecekse;  60 ml su ilavesi  ile hazırlanan  R-X bir buçuk bardak  verilip  
1/2, 1, 1 1/2 saatlik  aralarla grafiler  alınır.  
 
Lavmanlı  kolon;  3 tane R-X, 280 ml su ilavesi ile bir litreye  tamamlandıktan  sonra  lavman  
yolu ile verilerek  kullanılır.  Mega  kolonda  4 tane R-X verilebilir.  
 
Değişik  yaş grupları:  
Çocuklarda  kullanımı:  
R-X’in çocuklarda  ve adolesanlarda yapılmış  çalışmaları  bulunmamaktadır. Dozu, çocuğun yaşına,  
kilosuna, sağlık  durumuna  ve görüntülenecek anatomik  bölgeye  göre değişir.  Radyolog  tarafından  
kişiye  özgü  değerlendirme yapılmalıdır.  
 
Yaşlılarda  kullanımı:  
Özel  doz önerisi  bulunmamaktadır.  
 
Özel  kullanım  durumları:  
Böbrek  yetmezliği  
Böbrek yetmezliği olan hastalarda doz ayarlaması  gerekli  değildir.  
 
Karaciğer yetmezliği  
Karaciğer  yetmezliği olan hastalarda doz ayarlaması  gerekli değildir.  
 
Eğer  R-X’in etkisinin  çok güçlü   veya  zayıf  olduğuna   dair  bir  izleniminiz   var ise doktorunuz  
veya eczacınız  ile konuşunuz.  
Sayfa  4 / 7  Kullanmanız  gerekenden  daha  fazla  R-X kullandıysanız : 
R-X’den  kullanmanız  gerekenden  fazlasını kullanmışsanız  bir doktor  veya  eczacı  ile konuşunuz.  
 
R-X’i kullanmayı unutursanız:  
Unutulan dozları  dengelemek  için çift doz  almayınız. 
 
4. Olası yan etkiler nelerdir?  
Tüm  ilaçlar  gibi, R-X’in içeriğinde  bulunan maddelere duyarlı  olan kişilerde  yan etkiler  olabilir.  
 
Yan etkiler  aşağıdaki  kategorilerde  gösterildiği şekilde  sıralanmıştır.  
Çok yaygın:  10 hastanın en  az 1'inde  görülebilir.  
Yaygın:  10 hastanın  birinden az, fakat  100 hastanın  birinden fazla görülebilir.  
Yaygın  olmayan:  100 hastanın  birinden az, fakat  1.000 hastanın  birinden  fazla görülebilir.  
Seyrek:  1.000 hastanın  birinden az  görülebilir.  
Çok seyrek:  10.000 hastanın  birinden az görülebilir. 
Bilinmeyen: Eldeki  verilerden  hareketle tahmin  edilemiyor.  
 
Aşağıdakilerden  biri olursa, R-X’i kullanmayı  durdurunuz  ve DERHAL doktorunuza  
bildiriniz  veya  size en yakın hastanenin acil bölümüne  başvurunuz:  
 
• Halsizlik  veya bilinç  kaybı,  
• Yüz ve boğazda  şişme,  
• Nefes  almada güçlük,  hırıltılı nefes,  nefes darlığı,  
 
Bunların hepsi  çok ciddi  yan etkilerdir.  
Eğer bunlar dan biri sizde  mevcut  ise, sizin R-X’e karşı  ciddi  alerjiniz  var demektir.  Acil tıbbi 
müdahaleye  veya  hastaneye yatırılmanıza  gerek olabilir.  
Bu çok ciddi  yan etkilerin  sıklığı bilinmemektedir.  
 
Aşağıdakilerden herhangi  birini fark ederseniz,  doktorunuza  söyleyiniz:  
Seyrek:  
• Şeker  hastalarında yüksek kan şekeri  (hiperglisemi)  
• Karaciğer  iltihabı  
• Zatürre (akciğer  dokusunun  iltihabı)  
• Bağırsak  iltihabı,  yara (ülserasyon)  ya da delinme  (perforasyon)  
• Granülom  (şişlik)  
 
Çok seyrek:  
• Anaflaktik  reaksiyon  ve anaflaktik  şok (aşırı  duyarlılığa  bağlı  reaksiyon  ve şok). Nadiren  lavman  
uygulaması  bağırsak  duvarının  yüzeyine  zarar  verebilir.  Bu durum  bağırsakta enfeksiyona,  
peritonite  (karın  içini kaplayan zarın  iltihabı)  neden  olabilir.  
 
Bilinmiyor:  
• Kaşıntı,  
• Kızarıklık,  
• Döküntü,  
• Terleme,  
Sayfa  5 / 7  • Soluk ya da nemli cilt, 
• Yetersiz  kan dolaşımı  nedeniyle cilt renginin  mavi  ya da mora  dönüşmesi,  
• Kabızlık,  
• Bağırsak  tıkanması,  
• İshal,  
• Hastalık  hali, 
• Mide ağrısı  ya da midede  şişkinlik  
• Aşırı  gaz, 
• Dilde  şişme,  
• Kanda  bakteri,  iltihap  ya da apandisite  yol açabilen  hasarlı  bağırsak  duvarı  (bu durumu 
önlemek  için antibiyotik  tedavisi  uygulanabilir),  
• Kalp  ritminde  değişiklik,  
• Öksürük  ve boğaz  ağrısı,  
• Huzursuzluk (ajitasyon), bilinç  bulanıklığı  (konfüzyon), sinirlilik,  
• Baş dönmesi,  
• Gözlerde  şişme,  
• Kulak  çınlaması,  
• Düşük kan basıncı,  
• İdrar sorunları,  
• Baş ağrısı,  ateş, hasta hissetme,  
• Şişlik,  halsizlik,  kas veya konuşma  problemleri  
• Gerginlik  hali, 
• Kan damarlarında  genişleme  (vazodilatasyon), 
• Bayılma,  
• Lenf bezlerinin  şişmesi,  
• Bilinç  kaybı, 
• Yanma hissi,  
• Bulantı,  kusma,  
• Ülseratif  kolit (kalın bağırsağın  son bölümünün kronik  iltihabı),  
 
Bunlar  R-X’in hafif yan etkileridir.  
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu veya eczacınızı  bilgilendiriniz.  
 
Yan etkilerin  raporlanması  
Kullanma  Talimatında  yer alan veya almayan  herhangi  bir yan etki meydana  gelmesi  durumunda  
hekiminiz,  eczacınız  veya hemşireniz  ile konuşunuz. Ayrıca  karşılaştığınız  yan etkileri  
www.titck.gov.tr  sitesinde  yer alan “İlaç  Yan Etki Bildirimi”  ikonuna  tıklayarak  ya da 0 800 314 
00 08 numaralı  yan etki bildirim  hattını arayarak  Türkiye  Farmakovijilans  Merkezi  (TÜFAM)’ne  
bildiriniz.  Meydana  gelen  yan etkileri bildirerek  kullanmakta  olduğunuz  ilacın  güvenliği  
hakkında  daha  fazla  bilgi edinilmesine  katkı  sağlamış  olacaksınız.  
 
5. R-X’in saklanması  
 
R-X’i çocukların  göremeyeceği,  erişemeyeceği  yerlerde ve ambalajında saklayınız.  
 
25°C’nin altında  oda sıcaklığında  saklayınız, soğutmayınız  ve dondurmayınız. 
 
Son kullanma  tarihiyle  uyumlu olarak kullanınız.  
Sayfa  6 / 7  Ambalajdaki  son kullanma tarihinden sonra R -X’i kullanmayınız.  
 
Eğer ambalajın  hasar gördüğünü fark ederseniz,  R-X’i kullanmayınız.   
 
Ruhsat Sahibi : Avixa  İlaç San.  ve Tic. Ltd. Şti. 
Başakşehir / İstanbul  
 
Üretim  Yeri:     Farmamag  Ambalaj San. ve Tic. A.Ş.   
                          Avcılar/İstanbul  
 
 
Bu kullanma talimatı  19/01/ 2022 tarihinde onaylanmıştır.  
Sayfa  7 / 7  