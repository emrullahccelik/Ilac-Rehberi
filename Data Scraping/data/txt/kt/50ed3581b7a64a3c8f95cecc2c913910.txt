 
                             Sayfa 1 KULLANMA TALİMATI  
 
MOMECON® % 0.1 krem  
Deriye uygulanır . 
 
• Etkin madde:   
Her bir gram krem , 1 mg mometazon furoat içerir.  
 
• Yardımcı maddeler:   
Hekzilen glikol, beyaz balmumu  (bal arısından gelen bal mumu) , beyaz vazelin, propilen glikol 
stearat, stearil alkol ve setearet 20, alüminyum nişasta oktenil süksinat, titanyum dioksit, 
fosforik asit, saf su  
 
Bu ilacı kullanm aya başlamadan  önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışın ız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size ö nerilen dozun dışında yüksek 
veya düşük  doz kullanmayınız.  
 
Bu Kullanma Talimatında:  
 
1. MOMECON  nedir ve ne için kullanılır?  
2. MOMECON ’u kullanmadan önce dikkat edilmesi gerekenler  
3. MOMECON  nasıl kullanılır?  
4. Olası yan et kiler  nelerdir?  
5. MOMECON ’un saklanması  
 
Başlıkları yer almaktadır.  
 
1. MOMECON  nedir ve ne için kullanılır?  
 
MOMECON beyaz, homojen  krem olup, 30 gram krem içeren alüminyum tüplerde 
bulunmaktadır.  
 
MOMECON, deriye sürülerek kullanılmak üzere hazırlanan, kortizon -tipi bir hormon ilacıdır. 
Güçlü kortikosteroidler sınıfında yer alır.  
 
Bu ilaçlar belirli cilt problemlerinden kaynaklanan kızarıklık ve kaşıntıyı azaltmak amacıyla 
cildin yüzeyine uygulanır.  
 
MOMECON; psöriyazis (sedef hastalığı), atopik dermatit  (egzama), tahriş edici maddelere 
bağlı ve/veya alerjik dermatit gibi mometazon furoata yanıt veren bazı iltihaplı deri 
hastalıklarının tedavisinde kullanılır.  
 
                             Sayfa 2  
Psöriyazis dirseklerde, dizlerde, saçlı kafa derisinde ve vücudun diğer bölgelerinde kaşıntılı, 
pullanan, pembe lekelerin görüldüğü bir cilt hastalığıdır. Dermatit cildin dış kaynaklı ajanlara 
(ör. deterjanlar) karşı reaksiyon g östermesiyle ortaya çıkan ve deride kızarıklık ve ka şıntıya yol 
açan bir hastalıktır.  
 
2. MOMECON ’u kullanmadan önce dikkat edilmesi gerekenler  
 
MOMECON ’u aşağıdaki durumlarda KULLANMAYINIZ  
Eğer;  
• Mometazon furoata  veya bu ilacın içindeki yardımcı maddelerden birine ve diğer topikal 
kortikosteroidlere karşı aşırı duyarlı (alerjik) iseniz  
• Aşıdan sonra gelişen deri reaksiyonlarında  
• Suçiçeği nde 
• Uçuk ta 
• Rozasea (yüzde görülen bir cilt hastalığı)  
• Akne de 
• Siğilde  
• Ağız etraf ında dermatit  varsa  
• Perianal (anüs çevresinde) kaşıntı varsa  
• Genital kaşıntı  varsa  
• Bebeklerde pişik  durumunda  
• Zona da (herpes zoster virüsünün sebep olduğu ciddi bir deri hastalığı)  
• Diğer deri enfeksiyonları nda 
• Parazit ve mantar enfeksiyonları varsa  
• Verem (tüberküloz) varsa  
• Frengi (sifilis -cinsel yolla bulaşan bir hastalık) varsa  
• Yaralı veya ülserli deri üzerinde  
• Deri atrofisi ( bazı hastalıklar sonucu derinin incelmesi) varsa  
 
MOMECON ’u aşağıdaki durumlarda DİKKATLİ KULLANINIZ  
Eğer;  
• Tedavi sırasında tahri ş veya duyarlılık geli şirse, MOMECON  kullanılması durdurulmalı ve 
gerekli tedavilere ba şlanmalıdır.  
• Bulanık görme veya başka rahatsızlıklar yaşarsanız derhal doktorunuza başvurunuz.  
• Tedavi sırasında enfeksiyon olu şursa, doktorunuz size uygun bir antifungal (mantar 
tedavisinde kullanılan ila ç) ya da antibakteriyel ila ç tedavisine ba şlatacaktır.  
• Özellikle hasar g örmüş geniş deri y üzeylerinde veya birbirine temas eden deri b ölgelerinde 
sürdürülen uzun s üreli tedavilerde ve kapalı pansuman uygulamalarında yerel veya sistemik 
(genel, yaygın, tüm vücudu etkileyen) toksik etkiler g örülebilir.  
• Güçlü topikal kortikosteroidlerin emilerek kana karı şması, tedavi bırakıldığında ortadan 
kaybolan, Cushing sendromu belirtilerine ( sırtta kambura benzer yağ birikimi, yüzde 
yuvarlaklaşma, aşırı kıllanma ve özellikle bel ve leğen kemiklerinde kemik erimesi ), kan  
şekerinin y ükselmesine ve idrarda şeker bulunmasına yol a çabilir.  
• Özellikle bebeklerde ve çocuklarda deride kullanılan kortikosteroidler ile birlikte, inhale 
veya oral kortikosteroidler ile ortaya çıkabilecek yan etkiler de ortaya çıkabilir.  
 
                             Sayfa 3 • Doğru miktard a kremden fazlasını kullanırsanız ve / veya tavsiye edilenden daha uzun süre 
kullanırsanız, bu durum özellikle bebeklerde ve çocuklarda vücuttaki belirli hormon düzeylerini 
etkileyebilir.  
• Yetişkinlerde hormon seviyelerindeki değişiklikler, nadiren yüzünüzd e şişlik veya 
yuvarlaklaşmaya, otururken veya ayaktayken halsizliğe, yorgunluğa ve baş dönmesine neden 
olabilir.  
• Glukokortikoidler bazı hastalıklı dokuların görünümünü değiştirebilir ve doğru bir tanı 
koymayı zorlaştırabilir ve ayrıca iyileşmeyi de geciktirebilir.  
• Sedef hastalığınız kötüye giderse veya cildinizi n altında iltihap dolu şişlikler oluşursa 
doktorunuzla görüşünüz.  
• Sigara içmeyiniz ve çıplak ateşe yaklaşmayınız - ciddi yanma riski mevcuttur. Bu ürünle 
temas eden kumaş (giysiler, yatak örtüleri, elbiseler vb.) daha kolay yanar ve ciddi bir yangın 
tehlikesi oluşturur. Giysilerin ve yatak örtülerinin yıkanması ürünün birikmesini azaltabilir 
ancak tamamen ortadan kaldırmaz . 
• Kullanım sırasında durumunuzda bir kötüleşme olursa, doktorunuza danışınız. Alerjik 
reaksiyon yaşıyor, enfeksiyon kapmış ya da durumunuz farklı bir tedavi gerektiriyor olabilir.  
• Tedaviyi bıraktıktan kısa bir süre sonra, 2 hafta içinde durumunuzun nüksetmesi durumunda, 
reçetenizi yazan hekiminiz daha önce tavsiye etmedikçe, hekiminize danışmadan kremi 
kullanmaya yeniden başlamayını z. Durumunuz düzeldiyse ve nüksetme halinde kızarıklık ilk 
tedavi alanının ötesine geçiyorsa ve bir yanma hissi yaşıyorsanız, tedaviye yeniden başlamadan 
önce lütfen tıbbi yardım alınız.  
 
MOMECON göz kapakları dahil göz içine ve göz çevresine kullanım için  uygun değildir.  
 
Çocuklar  
Doğru miktarda kremden daha fazlası kullanıldığında ve / veya tavsiye edilenden daha uzun 
süre kullanıldığında, çocukların hormonlarını etki leyebilir. Bu durum aşağıdakilere neden 
olabilir;  
• Gecikmiş büyüme ve gelişme  
• Yüzün şişmesi veya yuvarlaklaşması   
  
MOMECON kullanırken her zaman bilmeniz gereken hususlar:  
1. Bu ilaç deri hastalıklarının tedavisinde dıştan kullanmak içindir. Kremin göze  temasından 
kaçınınız.   
2. Bu ilacı sadece doktorunuzun önerdiği deri problemi tedavisi için kullanınız.   
3. Doktorunuz önermediği takdirde, tedavi edilen deri bölgesini sargı ile ya da başka  herhangi 
bir pansumanla kapatmayınız.  
 
Bu uyarılar , geçmi şteki herhangi bir dönemde dahi  olsa sizin için geçerliyse lütfen doktorunuza 
danışın ız. 
 
MOMECON’un yiyecek ve içecek ile kullanılması  
Uygulama yolundan dolayı yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız . 
 
MOMECON kesinlikle gerekli olmadığı sürece hamilelerde kullanılmamalıdır.  
 
                             Sayfa 4  
Tedaviniz sırasında hamile olduğunuzu f ark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız . 
 
MOMECON kesinlikle gerekli olmadığı sürece emzirme döneminde kullanılmamalıdır.  
 
Araç ve makine kullanımı  
MOMECON araç ve makine kullanma yeteneğinizi etkilemez.  
 
MOMECON ’un içeriğinde bulunan bazı yardımcı ma ddeler hakkında önemli bilgiler  
MOMECON lokal deri reaksiyonlar ına (kontakt dermatit  gibi) yol açabilen stearil alkol ve 
deride tahrişe ( iritasyona ) yol açabilen propilen glikol stearat içerir.  
 
Diğer ilaçlar ile birlikte kullanımı  
MOMECON’un diğer ilaçlarla bilinen bir etkileşimi bulunmamaktadır.  
 
Eğer reçeteli ya da reçetesiz herhangi bir ilacı şu anda kullanıyorsan ız veya son za manlarda 
kullandı nız ise lütfen doktorunuza veya eczacınıza bunlar hakkında bilgi veriniz . 
 
3. MOMECON  nasıl kullanılır?  
 
Uygun kullanım ve doz/u ygulama sıklığı için talimatlar : 
Günde bir kez hastalıklı deri bölgesine sürünüz.  
 
MOMECON’u  doktorunuz önermediği sürece geniş ya da birbirine temas eden deri (kasık, 
koltuk altı bölgesi gibi) yüzeylerinde uzun süre kullanmayınız, tedavi edilen deri bölgesini sargı 
ile ya da başka herhangi bir pansumanla kapatmayınız. Tedavinizi aniden kesmeyini z. 
 
Kremi gözlerinize temas ettirmeyiniz.  
 
MOMECON’u yüzünüze 5 günden fazla sürmeyiniz.  
 
Çocuklarda 5 günden uzun süre kullanmayınız.  
 
Büyük miktarlarda, vücudun büyük alanını kaplayacak kadar uzun süre kullanmaktan kaçınınız.  
 
Uygulama yolu ve metodu:  
MOMECON’u hastalıklı deri bölgesine ince bir tabaka halinde sürünüz. Ardından ilaç 
kayboluncaya kadar hafifçe ovuşturunuz.  
 
Değişik yaş grupları  
Çocuklarda kullanım ı:  
Süt çocuğu ve küçük çocuklarda zorunlu kalınmadıkça kullanımı önerilmemektedir.  
 
MOMECON  2 yaşın altındaki çocuklarda önerilmemektedir . 
 
                             Sayfa 5  
Çocuklar, topikal steroidlerin neden olduğu hipotalamik pituiter adrenal (HPA) (geribildirim 
mekanizmasına sahip hormon salgılayıcı organların oluşturduğu bir sistem) ekseni 
baskılanması ve Cushing sendromuna (kilo artışına, yüzde yuvarlaklaşmaya ve yüksek kan 
basıncına yol açan bir böbreküstü bezi hastalığı) karşı, erişkin hastalardan daha büyük bir 
duyarlılık gösterebilirler; çünkü deri yüzey alanının vücut ağırlığına oranı daha büyüktür.   
 
Çocukl arda deriye sürülerek kullanılan kortikosteroidler, tedavinin etkili olmasını sağlayacak 
en düşük miktar ile sınırlandırılmalıdır. Kronik kortikosteroid tedavisi, çocukların büyüme ve 
gelişmesini etkileyebilir.  
 
Yaşlılarda kullanımı:   
Doz ayarlamasına gerek yoktur.  
 
Özel kullanım durumları  
Böbrek/Karaciğer yetmezliği :  
Özel kullanımı yoktur.  
 
Eğer MOMECON ’un etkisinin çok güçlü veya zayıf olduğuna dair bir izle niminiz  var ise 
doktorunuz veya eczacınız ile konuşunuz.  
 
Kullanmanız gerekenden daha fazla MOMECON  kullandıysanız : 
MOMECON’u doktorunuzun önerdiği şekilde kullanınız.  
 
Gerektiğinden daha fazla veya vücudun geniş alanlarında kullanırsanız, hormonlarınızın bir 
kısmını etkileyebilir. Çocuklarda, bu onların büyümesi ni ve gelişimini etkileyebilir.  
 
Her bir tüpün steroid içeriğinin çok düşük olması sebebiyle ilacın kazara ağızdan alınması 
durumunda zehirleyici etkisi çok az olacak veya hiç olmayacaktır.  
 
MOMECON ’dan kullanmanız gerekenden fazlasını kullanmışsanız bir  doktor veya eczacı ile 
konuşunuz.  
 
MOMECON ’u kullanmayı unutursanız  
Eğer MOMECON kullanmayı unutursanız, hatırlar hatırlamaz kullanınız, daha sonra tedavinize 
olağan şekilde devam ediniz.  
 
Unutulan dozları dengelemek için çift doz almayınız.  
 
MOMECON  ile tedavi sonlandı rıldığında oluşabilecek etkiler  
MOMECON’u uzun zamandır kullanıyorsanız ve cilt rahatsızlığınız iyileşiyorsa, kremi 
kullanmayı aniden bırakmamalısınız. Birdenbire bırakırsanız cildinizin kızardığını fark edebilir 
ve yanma veya ba tma hissedebilirsiniz. Bunu önlemek için doktorunuzla konuşunuz; 
doktorunuz, tedaviyi tamamen durdurana kadar kremi kullanma sıklığınızı basamaklı olarak 
azaltacaktır.  
 
 
 
 
                             Sayfa 6 4. Olası yan etkiler nelerdir?  
 
Tüm ilaçlar gibi, MOMECON ’un içeriğinde bulunan maddelere duyarlı olan kişilerde yan 
etkiler olabilir.  
 
MOMECON kullanımından sonra az sayıdaki insanda aşağıdaki yan etkilerden bazıları 
görülebilir .  
 
Yan etkiler aşağıdaki kategorilerde gösterildiği şekilde sıralanmıştır :  
Çok yayg ın: 10 hastanın en az birinde görülebilir.  
Yaygın: 10 hasta da birden az, fakat 100 hasta da birden fazla görülebilir.  
Yaygın olmayan: 100 hasta da birden az, fakat 1 .000 hasta da birden fazla görülebilir.  
Seyrek: 1.000 hasta da birden az, 10.000 hasta da birden fazla görülebilir.  
Çok seyrek: 10.000 hasta da birden az görülebilir.  
Bilinmiyor: Eldeki verilerden hareketle tahmin edilemiyor.  
 
Çok seyrek : 
• Saç köklerinde inflamasyon (saçkıran)  
• Yanma hissi  
• Kaşıntı  
 
 
Bilinmiyor:  
• Alerjik deri reaksiyonları  
• Bakteri kaynaklı ve sekonder (ikincil) deri enfeksiyonları  
• Sivilce  
• Saç köklerinde enfeksiyon  
• Deri incelmesi  
• İsilik benzeri kırmızı noktalar  
• Deri renginde açılma  
• Batma hissi  
• Karıncalanma  
• Kıllanma artışı  
• Deride yumuşama ve çatlaklar  
• Bulanık görme   
• Uygulama bölgesinde ağrı  
• Uygulama bölgesinde reaksiyonlar  
 
Steroid geri çekilme reaksiyonu:  
Uzun süreler boyunca devamlı olarak kullanılırsa, aşağıdaki özelliklerin bazıları veya tümü ile 
tedavinin durdurulması üzerine bir geri çekilme reaksiyonu meydana gelebilir: tedavi edilen ilk 
alanın ötesine geçebilen cilt kızarıklığı, yanma veya batma hiss i, yoğun kaşıntı, ciltte soyulma, 
açık yaraların sızdırması.  
 
Topikal kortikosteroid ler ile tedavi sırasında bildirilen diğer istenmeyen  etkiler;  deride kuruluk, 
deride  tahriş, dermatit (bir tür deri hastalığı),  ağız çevresinde dermatit ve küçük genişlemiş  kan 
damarları.  
 
                             Sayfa 7  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gel mesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildirim hattını arayarak Türkiye  Farmakovijilans Merkezi ’ne 
(TÜFAM)  bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. MOMECON ’un saklanması  
 
MOMECON ’u çocukların göremeyeceği , erişemeyeceği yerlerde ve ambalajında saklayınız.  
 
MOMECON’u 30°C’nin altındaki oda sıcaklığında saklayınız, dondurmayınız.  
 
Son kullanma tari hi ile uyumlu olarak kullanınız . 
 
Ambalajdaki son kullanma tarihinden sonra MOMECON ’u kullanmayınız.  
 
Eğer üründ e ve/veya ambalajında bozukluklar fark ederseniz  MOMECON ’u kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği  Bakanlığı ’nca belirlenen toplama sistemine veriniz.  
 
Ruhsat Sahibi:  
BİLİM İLAÇ SAN. ve TİC. A.Ş.  
Beyoğlu -İSTANBUL  
 
Üreti m Yeri: 
BİLİM İLAÇ SAN. ve TİC. A.Ş.  
Gebze -KOCAELİ  
 
Bu kullanma talimatı ..…… tarihinde onaylanmıştır . 
