KISA ÜRÜN BİLGİSİ
1. BEŞERİ TIBBİ ÜRÜNÜN ADI
VAGİFEM® 10 mcg film kaplı vajinal tablet
2. KALİTATİF VE KANTİTATİF BİLEŞİM
Etkin madde:
Her bir vajinal tablet; 10 mikrogram östradiole eşdeğer 10,3 mikrogram östradiol hemihidrat
içerir.
Yardımcı maddeler:
Laktoz monohidrat (sığır sütünden elde edilir) 17,9 mg
Yardımcı maddeler için 6.1’e bakınız.
3. FARMASÖTİK FORM
Film kaplı vajinal tablet.
Beyaz, film kaplı, bir yüzünde NOVO 278 yazılı, her iki yüzü dışbükey tabletler. Çap 6 mm.
4. KLİNİK ÖZELLİKLER
4.1. Terapötik endikasyonlar
Menopoz sonrası kadınlarda östrojen eksikliğine bağlı vajinal atrofi semptomlarının
tedavisinde endikedir.
65 yaş üstü kadınların tedavisinde deneyim sınırlıdır.
4.2. Pozoloji ve uygulama şekli
Pozoloji/uygulama sıklığı ve süresi:
Başlangıç dozu: 2 hafta süreyle günde 1 vajinal tablet.
İdame dozu: Haftada 2 defa 1 vajinal tablet.
Tedaviye uygun olan herhangi bir günde başlanabilir.
Eğer bir doz unutulursa, unutulan bu doz hasta hatırladığında hemen alınmalıdır. Çift doz
alınmamalıdır.
Postmenopozal semptomların tedavisinin başlatılması ve devamı için, etkili en düşük doz en
kısa süreyle kullanılmalıdır (ayrıca Bkz. Bölüm 4.4).
VAGİFEM® gibi sistemik östrojen maruziyetinin normal postmenopozal aralıkta kaldığı,
vajinal uygulama için östrojen ürünlerinin kullanımı sırasında progestajen ilavesi önerilmez
1(ancak Bkz. Bölüm 4.4 Özel kullanım uyarıları ve önlemleri, Endometriyal hiperplazi ve
karsinoma).
VAGİFEM®, uterusu olan veya olmayan kadınlarda kullanılabilir.
VAGİFEM® tedavisine başlamadan önce vajinal enfeksiyonlar tedavi edilmelidir.
Uygulama şekli:
VAGİFEM®, bölgesel bir östrojen tedavisi olduğundan, aplikatör kullanılarak vajina içine
uygulanır.
Uygulama:
1. Pistonun olduğu kısımdan blister paketi açınız.
2. Bir direnç hissedilene kadar aplikatörü vajina içine itiniz (8-10 cm).
3. Pistona basarak tableti bırakınız.
4. Aplikatörü çıkarınız ve uygun biçimde atınız.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek fonksiyon bozukluğu veya karaciğer rahatsızlığı olan hastalar dikkatlice izlenmelidir.
Pediyatrik popülasyon:
VAGİFEM® çocuklarda endike değildir. VAGİFEM®’in çocuklarda etkililiği ve güvenliliği
belirlenmemiştir.
Geriyatrik popülasyon:
65 yaşın üzerindeki kadınlarda tedavi deneyimi sınırlıdır.
4.3. Kontrendikasyonlar
• Etkin maddeye veya yardımcı maddelerden herhangi birine karşı bilinen aşırı duyarlılık
• Bilinen, geçirilmiş veya şüphelenilen meme kanseri
• Bilinen, geçirilmiş veya şüphelenilen östrojene-bağlı malign tümörler (örn.
endometriyal kanser)
• Tanısı konmamış genital kanama
• Tedavi edilmemiş endometriyal hiperplazi
• Geçmiş veya mevcut venöz tromboembolizm (derin ven trombozu, pulmoner
embolizm)
• Bilinen trombofilik bozukluklar (örn. C proteini, S proteini veya antitrombin eksikliği,
Bkz. Bölüm 4.4)
• Aktif veya yakın zamanda geçirilmiş arteriyel tromboembolik hastalık (örn. anjina,
miyokard enfarktüsü)
• Akut karaciğer hastalığı veya karaciğer fonksiyon testlerinin normale dönmediği bir
karaciğer hastalığı öyküsü
• Porfiria
• Bilinen veya şüphelenilen gebelik durumunda
24.4. Özel kullanım uyarıları ve önlemleri
Postmenopozal semptomların tedavisi için, Hormon Replasman Tedavisi (HRT) sadece
yaşam kalitesini olumsuz etkileyen semptomlar için başlatılmalıdır. Tüm koşullarda, en
azından yıllık olarak risk ve yararların dikkatli bir şekilde değerlendirilmesi yapılmalıdır ve
sadece yararın riskten daha fazla olduğu durumlarda HRT’ye devam edilmelidir.
Tıbbi muayene/takip
Hormon tedavisi başlangıcı veya gözden geçirilmesi öncesi, tam bir kişisel ve ailesel tıbbi
öykü alınmalıdır. Fiziksel (meme ve pelvisi kapsayan) muayene, bu bilgiler ve kullanım
tedbirleri ile kontrendikasyonların rehberliğinde yapılmalıdır. Tedavi sırasında, sıklığı ve
yöntemi her kadına göre uyarlanmış periyodik kontroller tavsiye edilmektedir. Kadınlara,
göğüslerinde oluşan hangi değişiklikleri doktor veya hemşirelerine (aşağıdaki ‘meme kanseri’
bölümüne bakınız) bildirmesi gerektiği tavsiye edilmelidir. Mamografi gibi uygun
görüntüleme yöntemleri dahil incelemeler, kabul gören güncel tarama pratiğine uygun
yapılmalı ve bireyin klinik ihtiyaçlarına göre değiştirilmelidir.
VAGİFEM®’in farmakokinetik profili, tedavi boyunca östradiolün çok düşük sistemik
absorbsiyonu olduğunu göstermektedir (Bkz. Bölüm 5.2), ancak bir HRT ürünü olduğundan,
özellikle uzun süreli ve tekrar kullanımı için aşağıdaki gereklilikler göz önünde
bulundurulmalıdır.
Takip edilmesi gerekli durumlar
Aşağıdaki durumların herhangi birinin varlığında, daha önceden oluşmuşsa ve/veya hamilelik
veya önceki hormon tedavisi sırasında şiddetlenmişse, hasta yakından takip edilmelidir. Bu
durumların östrojen tedavisi sırasında yeniden oluşabileceği veya şiddetlenebileceği göz
önünde bulundurulmalıdır, özellikle:
• Leiomyom (rahim fibroidleri) veya endometriyozis
• Tromboembolik bozuklukları için risk faktörlerinin varlığı (aşağıya bakınız)
• Östrojene bağlı tümörlerdeki risk faktörlerinin varlığı (örn. meme kanseri için 1. derece
kalıtım)
• Hipertansiyon
• Karaciğer bozuklukları (örn. karaciğer adenomu)
• Vasküler tutulumu olan veya olmayan diabetes mellitus
• Kolelitiazis
• Migren veya (şiddetli) baş ağrısı
• Sistemik lupus eritematozus
• Endometriyal hiperplazi hikayesi (aşağıya bakınız)
• Epilepsi
• Astım
• Otosklerozis.
VAGİFEM®’in farmakokinetik profili, tedavi boyunca östradiolün çok düşük absorbsiyonu
olduğunu göstermektedir (Bkz. Bölüm 5.2). Buna bağlı olarak, yukarıda belirtilen durumların
yeniden oluşması veya alevlenmesi, sistemik östrojen tedavisiyle görülenden muhtemelen
daha azdır.
3Tedavinin acilen kesilmesini gerektiren sebepler
Bir kontrendikasyonun varlığında ve aşağıdaki durumlarda tedavi durdurulmalıdır:
• Sarılık veya karaciğer fonksiyonlarında bozulma
• Kan basıncında anlamlı artış
• Yeni migren tipi baş ağrısının başlaması
• Hamilelik
Endometriyal hiperplazi ve karsinoma
VAGİFEM® tedavisine başlamadan önce, etiyolojisi bilinmeyen anormal kanaması olan
uterusu alınmamış kadınlar veya daha önce sadece östrojen ile tedavi edilmiş uterusu
alınmamış kadınlar, endometriyumdaki aşırı uyarılma/malignite olasılıklarını dışlamak
amacıyla özel bir dikkatle incelenmelidir.
Uterusu alınmamış kadınlarda, endometriyal hiperplazi ve karsinoma riski, sistemik
östrojenler uzun süre tek başına uygulandıklarında artar. VAGİFEM® gibi sistemik östrojen
maruziyetinin normal postmenopozal aralıkta kaldığı, vajinal uygulama için östrojen
ürünlerinin kullanımı sırasında progestajen ilavesi önerilmez.
VAGİFEM® tedavisi sırasında özellikle ilk iki hafta boyunca günde bir kez uygulama, bazı
hastalarda minör seviyede sistemik absorpsiyon oluşturabilir. Ancak, ortalama plazma E2
konsantrasyonları (C ), değerlendirmenin yapıldığı günlerde tüm vakalarda normal
ave(0-24)
postmenopozal aralıkta kalmıştır (Bkz. Bölüm 5.2).
Lokal olarak vajinaya uygulan östrojenin uzun süreli (bir yıldan daha uzun) veya tekrarlayan
kullanımında endometriyal güvenlilik belirsizdir. Bu nedenle, tekrarı halinde, endometriyal
hiperplazi veya karsinoma semptomlarını göz önünde bulundurarak, tedavi en az yılda bir kez
yeniden değerlendirilmelidir.
Genel bir kural olarak, östrojen replasman tedavisi, jinekolojik inceleme de dâhil diğer
fiziksel muayeneler yapılmadan, bir yıldan uzun bir süreyle reçete edilmemelidir. Tedavi
sırasında herhangi bir zamanda kanama veya lekelenme görülürse, endometriyal maligniteyi
ekarte etmek için, endometriyal biyopsi de dâhil olmak üzere inceleme yapılmalıdır.
VAGİFEM® ile tedavi esnasında kanama veya lekelenme oluşursa, hastanın doktoruyla
iletişime geçmesi tavsiye edilmelidir.
Tek başına östrojen stimülasyonu, endometriyozisin rezidüel odağında premalign veya malign
transformasyona yol açabilir. Bu yüzden, endometriyozis sebebiyle histerektomize olmuş
kadınlara, özellikle de rezidüel endometriyozisi olduğu biliniyorsa, bu ilacı kullanırken
dikkatli olmaları tavsiye edilmelidir.
Aşağıdaki riskler sistemik HRT ile ilişkilendirilmiştir ve östrojene sistemik maruziyetin
normal postmenopozal aralık içinde kaldığı vajinal uygulama için östrojen ürünlerinde daha
az geçerlidir. Ancak, bu ürünün uzun süreli veya tekrarlı kullanılması durumunda dikkate
alınmalıdırlar.
4Meme kanseri
Geniş bir meta-analizden elde edilen epidemiyolojik kanıtlar, düşük doz vajinal olarak
uygulanan östrojen alan, meme kanseri öyküsü olmayan kadınlarda meme kanseri riskinde
artış olmadığını göstermektedir. Düşük doz vajinal östrojenlerin meme kanserinin
nüksetmesini tetikleyip tetiklemediği bilinmemektedir.
Over kanseri
Over kanseri, meme kanserinden daha nadir görülür.
Geniş bir meta-analizden elde edilen epidemiyolojik kanıtlar, sistemik HRT alan kadınlarda, 5
yıllık kullanımda belirgin hale gelen ve kullanım bırakıldıktan sonra zaman içinde azalan, az
bir risk artışı olduğunu ortaya koymuştur.
Venöz tromboembolizm
Sistemik HRT, 1,3 ila 3 kat artmış venöz tromboembolizm (VTE) gelişme riski ile ilişkilidir,
örn. derin ven trombozu veya pulmoner embolizm. Bu tip bir olayın oluşumu, sonraki yıllara
oranla, HRT’nin ilk yılında daha sıktır (Bkz. Bölüm 4.8).
Bilinen trombofilik durumu olan hastalar artmış VTE riskine sahiptirler ve HRT bu riski
artırabilir. Bu nedenle bu hastalarda HRT kontrendikedir (Bkz. Bölüm 4.3).
VTE için genel olarak geçerli risk faktörleri, östrojenlerin kullanımı, ileri yaş, majör cerrahi,
uzun süreli hareketsizlik, obezite (Vücut kütle indeksi > 30 kg/m2), hamilelik/doğum sonrası
dönem, sistemik lupus eritematozus (SLE) ve kanserden oluşmaktadır. Variköz venlerin
VTE’deki muhtemel rolleri hakkında görüş birliği yoktur.
Tüm postoperatif hastalarda olduğu gibi, cerrahi müdahaleyi takiben VTE’yi önlemek
amacıyla profilaktik önlemler düşünülmelidir. İsteğe bağlı cerrahiyi uzun süreli hareketsizlik
dönemi takip edecekse, 4-6 hafta önceden HRT’nin geçici olarak bırakılması önerilmektedir.
Hasta tamamen hareketlenene dek tedavi yeniden başlatılmamalıdır.
Kişisel VTE hikâyesi olmayan ancak birinci derece akrabasında genç yaşta tromboz hikâyesi
olan kadınlar için, kısıtlamalara ilişkin dikkatli bir değerlendirme sonrası, tarama önerilebilir
(trombofilik kusurların sadece bir kısmı tarama ile tanımlanabilir).
Aile bireylerinde trombozla ayrışmayan bir trombofilik bozukluk tanımlanmış ise veya “ağır”
(örn. antitrombin, protein S veya protein C eksiklikleri veya bunların kombinasyonu)
bozukluk var ise HRT kullanımı kontrendikedir.
Hâlihazırda kronik antikoagülan tedavi almakta olan kadınlarda HRT kullanımı için risk ve
yararların dikkatle gözden geçirilmesi gerekir.
Eğer tedaviye başlandıktan sonra, VTE gelişirse ilaç bırakılmalıdır. Hastalara, potansiyel bir
tromboembolik semptomu (örn. bir bacağın ağrılı şişliği, ani göğüs ağrısı, dispne) fark
ettiklerinde acilen doktorları ile temasa geçmeleri söylenmelidir.
5Koroner arter hastalığı (KAH)
Randomize kontrollü veriler, sistemik-sadece östrojen tedavisi kullanan histerektomi olmuş
kadınlarda KAH riskinde herhangi bir artış göstermemiştir.
İskemik inme
Sistemik sadece östrojen tedavisi 1,5 kata kadar artmış iskemik inme riski ile ilişkilidir.
Göreceli risk, yaşla veya menopoz süresi ile değişmez. Ancak, inme başlangıç riski
çoğunlukla yaşa bağlı olduğundan, HRT kullanan kadınlarda inme genel riski yaşla beraber
artacaktır (Bkz. Bölüm 4.8).
Diğer koşullar
Östrojenler sıvı tutulmasına neden olabilirler, bu nedenle kalp veya böbrek yetmezliği olan
hastalar dikkatli bir şekilde gözlenmelidir.
Östrojen tedavisi sırasında plazma trigliseridlerindeki fazla artışın nadir durumlarda
pankreatite yol açtığı raporlandığından, öncesinde hipertrigliseridemisi olan kadınlar, östrojen
replasmanı veya hormon replasman tedavisi sırasında yakından takip edilmelidir.
Eksojen östrojenler, kalıtsal ve edinilmiş anjiyoödem semptomlarını indükleyebilir veya
şiddetlendirebilir.
Östrojenler, dolaşımdaki toplam tiroid hormonu (proteine bağlı iyot (PBI) olarak ölçülen), T4
seviyeleri (kolon veya radyo immünoassay tayini ile) veya T3 seviyelerinin (radyo
immünoassay tayini ile) artmasına yol açarak, tiroid bağlayıcı globulini (TBG) artırır. Artmış
TBG düzeylerinin bir yansıması olarak, T3 rezin uptake’i (geri alımı) azalmıştır. Serbest T4
ve serbest T3 derişimleri değişmez. Diğer bağlayıcı proteinlerin serum seviyeleri artabilir,
örn. kortikoid bağlayıcı globulin (KBG), seks hormonu bağlayıcı globulin (SHBG), sırasıyla
dolaşımdaki total kortikosteroid ve seks steroidleri artar. Serbest veya biyolojik olarak aktif
hormon derişimleri değişmez. Diğer plazma proteinleri artabilir (anjiyotensinojen/renin
substratı, alfa-I-antitripsin, seruloplazmin).
Lokal olarak vajinaya uygulanan östradiolün minimal sistemik emiliminin (Bkz. Bölüm 5.2
Farmakokinetik özellikler), sistemik hormonlara göre plazma bağlayıcı proteinlerde daha az
belirgin etkiyle sonuçlanması muhtemeldir.
HRT kullanımı kognitif fonksiyonlarda iyileşme sağlamaz. 65 yaş sonrası kesintisiz-kombine
veya sadece östrojen kullanımına başlayan kadınlarda, muhtemel demans riskinin artışına dair
WHI çalışmasından elde edilen bazı kanıtlar vardır.
Vajina içi uygulama, özellikle ciddi vajinal atrofisi olan kadınlarda minör lokal travmaya
neden olabilir.
Prematüre menopozun tedavisinde HRT ile ilişkili risklere dair kanıtlar sınırlıdır. Daha genç
kadınlarda mutlak riskin düşük seviyede olmasından dolayı, yine de bu kadınların fayda zarar
risk dengesi yaşlı kadınlardan daha elverişli olabilir.
64.5. Diğer tıbbi ürünler ile etkileşimler ve diğer etkileşim şekilleri
Vajinal uygulama ve minimal sistemik absorpsiyon nedeniyle, VAGİFEM® ile klinik olarak
ilişkili herhangi bir ilaç etkileşiminin meydana gelmesi olası değildir. Bununla birlikte, diğer
lokal olarak uygulanan vajinal tedaviler ile etkileşimler göz önünde bulundurulmalıdır.
4.6. Gebelik ve laktasyon
Genel tavsiye
Gebelik kategorisi X’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar tedavi süresince etkili doğum kontrolü uygulamak
zorundadırlar.
Gebelik dönemi
VAGİFEM®, gebelik sırasında kullanılmamalıdır. Eğer VAGİFEM® ile tedavi sırasında
hamilelik oluşursa, tedaviye hemen son verilmelidir. Bugüne kadarki birçok epidemiyolojik
çalışmaların sonuçları, yanlışlıkla östrojene maruz kalan fötuslarda, hiçbir teratojenik veya
fötotoksik etki göstermemektedir.
VAGİFEM® gebelik döneminde uygulandığı takdirde ciddi doğum kusurlarına yol
açmaktadır/yol açtığından şüphelenilmektedir.
VAGİFEM® gebelik döneminde kontrendikedir.
Laktasyon dönemi
VAGİFEM® laktasyon döneminde kullanılmamalıdır.
Üreme yeteneği/Fertilite
Herhangi bir bilgi bulunmamaktadır.
4.7. Araç ve makine kullanımı üzerindeki etkiler
VAGİFEM®’in araç ve makine kullanım yeteneği üzerine bilinen bir etkisi yoktur.
4.8. İstenmeyen etkiler
Klinik deneyim:
497’den fazla hastanın 52 haftaya kadar tedavi edilmesi de dâhil olmak üzere, VAGİFEM® 10
mikrogram ile klinik çalışmalarda 673’ün üzerinde hasta tedavi edilmiştir.
Göğüs ağrısı, periferik ödem ve postmenopozal kanamalar gibi östrojene bağlı advers olaylar
plaseboya benzer olarak, VAGİFEM® 10 mikrogram ile çok düşük seviyelerde raporlanmıştır,
ancak eğer olursa da, büyük olasılıkla yalnızca tedavinin başlangıcında mevcuttur. Plasebo
grubu ile karşılaştırıldığında, VAGİFEM® 10 mikrogram ile tedavi edilen hastalarda daha
yüksek sıklıkta oluşan ve tedaviyle ilişkili olması muhtemel advers olaylar aşağıda
verilmektedir.
7Sıklıklar şu şekilde tanımlanmıştır: Çok yaygın (≥1/10); yaygın (≥1/100 ila <1/10); yaygın
olmayan (≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000);
bilinmiyor (eldeki verilerden hareketle tahmin edilemiyor).
Enfeksiyonlar ve enfestasyonlar
Yaygın olmayan: Vulvovajinal mikotik enfeksiyon
Sinir sistemi hastalıkları
Yaygın: Baş ağrısı
Vasküler hastalıklar
Yaygın olmayan: Sıcak basması, hipertansiyon
Gastrointestinal hastalıklar
Yaygın: Karın ağrısı
Yaygın olmayan: Bulantı
Deri ve deri altı doku hastalıkları
Yaygın olmayan: Döküntü
Üreme sistemi ve meme hastalıkları
Yaygın: Vajinal kanama, vajinal akıntı veya vajinal rahatsızlık
Araştırmalar
Yaygın olmayan: Kilo artışı
Pazarlama sonrası deneyim:
Yukarıda listelenen advers ilaç reaksiyonlarına ek olarak, aşağıda belirtilenler VAGİFEM® 25
mikrogram ile tedavi edilen hastalarda spontan olarak rapor edilmiştir ve tedavi ile ilişkili
olabilecekleri düşünülmektedir. Bu spontan advers reaksiyonların raporlanma sıklığı çok
seyrektir (<1/10.000).
• İyi huylu ve kötü huylu neoplazmalar (kistler ve polipler de dâhil): Meme kanseri,
endometriyal kanser
• İmmün sistem hastalıkları: Genel aşırı duyarlılık reaksiyonları (örn. anafilaktik
reaksiyon/şok)
• Metabolizma ve beslenme hastalıkları: Sıvı tutulumu
• Psikiyatrik hastalıklar: İnsomnia
• Sinir sistemi hastalıkları: Migrende kötüleşme
• Vasküler hastalıklar: Derin ven trombozu
• Gastrointestinal hastalıklar: Diyare
• Deri ve deri altı doku hastalıkları: Ürtiker, eritematoz döküntü, kaşıntılı döküntü, genital
kaşıntı
• Üreme sitemi ve meme hastalıkları: Endometriyal hiperplazi, vajinal iritasyon, vajinal
ağrı, vajinismus, vajinal ülserasyon
• Genel bozukluklar ve uygulama bölgesine ilişkin hastalıklar: İlaç etkisizliği
• Araştırmalar: Kilo artışı, kan östrojen artışı.
8Diğer advers reaksiyonlar, sistemik östrojen/progestajen tedavisi ile ilişkili olarak da rapor
edilmiştir. Risk tahminleri, sistemik maruziyetten alınmış olup, bunların lokal tedavilere nasıl
uygulanacağı bilinmemektedir.
• Safra kesesi hastalığı
• Deri ve deri altı doku hastalıkları: Kloazma, eritema multiforme, eritema nodosum,
vasküler purpura
• 65 yaş üzerinde olası demans (Bkz. Bölüm 4.4)
Sistemik HRT ile ilişkili sınıf etkileri
Aşağıdaki riskler sistemik HRT ile ilişkilendirilmiştir ve östrojene sistemik maruziyetin
normal postmenopozal aralık içinde kaldığı, vajinal uygulama için östrojen ürünleri için daha
az ölçüde geçerlidir.
Over kanseri riski
Sistemik HRT kullanımı, over kanseri tanısı alma riskindeki hafif bir artış ile
ilişkilendirilmiştir (Bkz. Bölüm 4.4).
52 epidemiyolojik çalışmadan elde edilen bir meta analizde, hâlihazırda sistemik HRT
kullanan kadınlarla sistemik HRT’yi hiç kullanmamış kadınlar (RR 1,43, 95% GA 1,31-1,56)
karşılaştırıldığında over kanser riskinde artış bildirilmiştir. 50-54 yaş aralığında 5 yıl süreyle
HRT kullanan kadınlar için bu sayı her 2000 tedavi alan hastada yaklaşık 1 ilave vaka ile
sonuçlanmaktadır. HRT kullanmayan 50-54 yaş aralığındaki kadınlarda, 5 yıllık süreçte 2000
kadından 2’sine over kanseri teşhisi konulması beklenmektedir.
Venöz tromboembolizm riski
Sistemik HRT, 1,3 ila 3 kat artmış venöz tromboembolizm (VTE) gelişme riski ile ilişkilidir,
örn. derin ven trombozu veya pulmoner embolizm. Bu tip bir olayın oluşumu, HRT
kullanımının ilk yılında daha muhtemeldir (Bkz. Bölüm 4.4). WHI çalışmalarının sonuçları
aşağıdaki gibidir:
WHI Çalışması - 5 yıllık kullanım sonrası VTE’nin ilave riski
Yaş aralığı 5 yıllık süreçte plasebo Risk oranı ve HRT kullanan her 1000
(yıl) grubundaki her 1000 kadın için %95 GA kadın için ek vakalar
insidans
Sadece oral östrojen*
50 - 59 7 1,2 (0,6-2,4) 1 (-3-10)
* Uterusu olmayan kadınlarla yapılmış çalışma.
İskemik inme riski
Sistemik HRT, 1,5 kata kadar artmış göreceli iskemik inme riski ile ilişkilidir. HRT kullanımı
süresince hemorajik inme riski artmamıştır.
Göreceli risk yaşa veya kullanım süresine bağlı değildir, ancak, temel risk yaşa çok bağlıdır.
HRT kullanan kadınlarda inme genel riski yaşla beraber artacaktır (Bkz. Bölüm 4.4).
WHI Çalışması Kombine - 5 yıllık kullanım sonrası iskemik inmenin* ek riski
Yaş 5 yıllık süreçte plasebo Risk oranı ve 5 yıllık süreçte HRT kullanan
aralığı grubundaki her 1000 kadın %95 GA her 1000 kadın için ek vakalar
9(yıl) için insidans
50 - 59 8 1,3 (1,1-1,6) 3 (1-5)
* İskemik inme ile hemorajik inme arasında farklılaştırma yapılmamıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
VAGİFEM®, intravajinal kullanım için tasarlanmıştır ve östradiol dozu çok düşüktür. Aşırı
doz alınması bu nedenle pek mümkün değildir, fakat eğer olursa tedavi semptomatik
olmalıdır.
FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Estrojenler/Doğal ve yarı sentetik östrojenler, yalın.
ATC kodu: G03CA03
Aktif madde, sentetik 17β-östradiol, endojen insan östradiolü ile kimyasal ve biyolojik olarak
aynı özelliklere sahiptir.
Endojen 17β-östradiol, primer ve sekonder dişi cinsiyet özelliklerinin oluşmasını ve
korunmasını sağlar. 17β-östradiol biyolojik etkisini spesifik östrojen reseptörleri aracılığıyla
sağlar. Steroid reseptör kompleksi hücre DNA’sına bağlanır ve spesifik proteinlerin
sentezlenmesini başlatır.
Vajina epitelinin olgunlaşması östrojenlere bağlıdır. Östrojenler yüzeysel ve intermediyer
hücrelerin sayısını artırır ve vajinal smearda bazal hücrelerin sayısını azaltır.
Östrojenler, normal bakteriyel floranın gelişimine olanak sağlayan, vajinal pH'nın normal bir
aralıkta (4.5) muhafaza edilmesini sağlarlar.
Vajinal östrojen eksikliği semptomlarının tedavisi: vajinal olarak uygulanan östrojen,
postmenopozal kadınlarda östrojen eksikliğine bağlı vajinal atrofi semptomlarını hafifletir.
Postmenopozal vajinal atrofi semptomlarının tedavisinde VAGİFEM® 10 mikrogramın
etkinlik ve güvenliğini değerlendirmek amacıyla, 12 aylık, çift-kör, randomize, paralel grup,
placebo kontrollü, çoklu merkezli bir çalışma yürütülmüştür.
Placebo tedavisiyle karşılaştırıldığında, 12 haftalık VAGİFEM® 10 mikrogram tedavisinden
sonra, başlangıç değerlerine göre değişimler 3 temel bitiş noktası olan Vajinal Olgunlaşma
İndeksi ve Değeri, vajinal pH’ın normalizasyonu ve orta/ciddi ürogenital semptomların
iyileşmesinde önemli gelişmeler göstermiştir.
10VAGİFEM® 10 mikrogramın endometriyal güvenliliği yukarıda belirtilen çalışmada ve ikinci
bir açık-etiketli, çoklu merkezli çalışmada değerlendirilmiştir. Başlangıçta ve 52 haftalık
tedavi sonunda, toplamda 386 kadın endometriyal biyopsi olmuştur. Hiçbir artmış risk
göstermeden, hiperplazi ve/ya karsinomanın insidans riski %0,52 (%95 GA %0,06,
%1,86)’dır.
5.2. Farmakokinetik özellikler
Genel özellikler
Emilim:
Östrojenler, cilt, mukoz membranlar ve gastrointestinal yoldan iyi emilmektedirler. Vajinal
uygulamadan sonra, östradiol ilk geçiş metabolizmasını geçerek emilir.
VAGİFEM®10 mikrogram tabletten östradiolün sistemik emilim derecesini değerlendirmek
üzere, 12 haftalık tek-merkezli, randomize, açık etiketli, çoklu dozlu, bir paralel grup
çalışması yürütülmüştür. Hastalar 10 mikrogram veya 25 mikrogram VAGİFEM® alacak
şekilde 1:1 randomize edilmiştir. Östradiol (E2), östron (E1) ve östron sülfatın (E1S)
plazmadaki düzeyleri belirlenmiştir. 10 mikrogram veya 25 mikrogram VAGİFEM®
uygulamasından sonra plazma E2 seviyeleri için EAA hemen hemen orantısal olarak
(0-24)
artmıştır. 1, 14 ve 83. tedavi günlerindeki başlangıç değerleri ile karşılaştırıldığında, 1 ve 14.
günlerde istatistiksel olarak belirgin şekilde (Tablo 1), EAA , 10 mikrogram E2 tablet için
(0-24)
daha yüksek sistemik östradiol düzeyleri göstermiştir. Ancak ortalama plazma E2 derişimleri
(C ) değerlendirilen tüm günlerde tüm hastalarda normal postmenopozal aralık içinde
ort(0-24)
kalmıştır. 82. ve 83. günden elde edilen veriler, başlangıçla karşılaştırıldığında, iki haftalık
idame tedavisi süresince hiçbir birikim etkisi olmadığını göstermektedir.
Tablo 1 Plazma Östradiol (E2) derişimleri için farmakokinetik (PK) parametrelerin
değerleri
VAGİFEM® 10 mikrogram
EAA C
(0-24) ort(0-24)
pg.s/ml pg/ml
(geometrik ortalama) (geometrik ortalama)
Gün -1 75,65 3,15
Gün 1 225,35 9,39
Gün 14 157,47 6,56
Gün 82 44,95 1,87
Gün 83 111,41 4,64
12 haftalık VAGİFEM® 10 mikrogram uygulamasından sonra gözlenen östron ve östron
sülfat seviyeleri, başlangıç seviyelerini geçmemiştir, diğer bir deyişle, östron ve östron sülfat
birikimi gözlenmemiştir.
Dağılım:
Eksojen östrojenlerin dağılımı, endojen östrojenlerinkine benzerdir. Östrojenler vücutta
yaygın dağılıma uğrarlar ve genellikle seks hormon hedef organlarında daha yüksek
11konsantrasyonlarda bulunurlar. Kan dolaşımında östrojenler, çoğunlukla seks hormon
bağlayıcı globulin (SHBG) ve albumine bağlanırlar.
Biyotransformasyon:
Ekzojen östrojenler de endojen östrojenlerle aynı şekilde metabolize olurlar. Metabolik
transformasyonları temel olarak karaciğerde gerçekleşir. Östradiol geri dönüşümlü olarak
östrona dönüşür, her ikisi de başlıca üriner metobolit olan östriole dönüşebilir. Postmenopozal
kadınlarda dolaşımdaki östrojenlerin anlamlı bir kısmı sülfat konjugatları olarak, özellikle de
daha fazla aktif östrojenin oluşumu için dolaşımda depo olarak görev alan östron sülfat olarak
bulunur.
Eliminasyon:
Östradiol, östron ve östriol, glukuronid ve sülfat konjugatları halinde idrarla atılır.
Özel hasta grupları
VAGİFEM® 10 mikrogram ile tedavi sırasında östradiolün sistemik emilim derecesi, yalnızca
60-70 yaşlarındaki menopoz sonrası kadınlarda (ortalama yaş 65,4) değerlendirilmiştir.
5.3 Klinik öncesi güvenlilik verileri
17β-östradiol iyi bilinen bir maddedir. Hiçbir klinik çalışma, bu Kısa Ürün Bilgisinin diğer
bölümlerinde hâlihazırda bulunan ilgili klinik güvenlilik dışında ilave veri sunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Tablet çekirdeği:
Hipromelloz
Laktoz monohidrat (sığır sütünden elde edilir)
Mısır nişastası
Magnezyum stearat
Film kaplama:
Hipromelloz
Makrogol 6000
6.2. Geçimsizlikler
Yoktur.
6.3. Raf ömrü
36 ay
6.4. Saklamaya yönelik özel tedbirler
Buzdolabında saklanmamalıdır. 25˚C’nin altındaki oda sıcaklığında saklanmalıdır.
126.5. Ambalajın niteliği ve içeriği
Her bir tablet atılabilen, tek-kullanımlık, polietilen/polipropilen bir aplikatör içinde
bulunmaktadır. Aplikatörler PVC/alüminyum folyo blisterlerde paketlenmiştir.
18’li paketler, içindeki tabletler ile bir blister paket içinde 6 adet aplikatör olmak üzere 3
blister kart içermektedir.
24’lü paketler, içindeki tabletler ile bir blister paket içinde 6 adet aplikatör olmak üzere 4
blister kart içermektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği” gereklerine uygun olarak imha
edilmelidir.
17β-östradiolün, suda yaşam için özellikle balık popülasyonu üzerine bir risk oluşturduğu
tahmin edilmektedir.
7. RUHSAT SAHİBİ
Novo Nordisk Sağlık Ürünleri Tic. Ltd. Şti.
Nispetiye Cad. Akmerkez E3 Blok Kat: 7
34335 Etiler - İstanbul Türkiye
Tel: 0 212 385 40 40
Faks: 0 212 282 21 20
8. RUHSAT NUMARASI
2017/7
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 19.01.2017
Ruhsat yenileme tarihi: -
10. KÜB’ÜN YENİLENME TARİHİ
13