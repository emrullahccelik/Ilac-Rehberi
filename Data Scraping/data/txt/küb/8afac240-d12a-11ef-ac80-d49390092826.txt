KISA ÜRÜN BİLGİSİ
1. BEŞERİ TIBBİ ÜRÜNÜN ADI
SPYLACTON 25 mg film tablet
2. KALİTATİF VE KANTİTATİF BİLEŞİM
Etkin madde:
Spironolakton 25 mg
Yardımcı madde(ler):
Tartrazin (E102) 0,031 mg
Yardımcı maddeler için 6.1’e bakınız.
3. FARMASÖTİK FORM
Film tablet
Sarı-açık sarı renkli bir yüzü çentikli, yuvarlak, bikonveks film tablet
4. KLİNİK ÖZELLİKLER
4.1. Terapötik endikasyonlar
 Esansiyel hipertansiyonda
 Primer hiperaldosteronizmli hastaların ameliyat öncesi kısa süreli tedavisinde
 NYHA sınıf II-IV semptomatik sistolik kalp yetersizliği olan hastalarda,
hastaneye yatışları ve erken ölüm riskini azaltmak için standart tedaviye ek olarak
 Ödem ve/veya assit ile seyreden karaciğer sirozu, nefrotik sendrom ve diğer
ödemli durumlar dahil sekonder hiperaldosteronizmin bulunabileceği durumların
tedavisinde (tek başına veya standart tedaviyle kombine olarak)
 Diüretiklerin neden olduğu hipokalemi/hipomagnezemi tedavisinde (uygulanan
tedaviye ek olarak)
 Primer hiperaldosteronizmin tanısını kesinleştirmede
 Hirsutizm tedavisinde
1 / 154.2. Pozoloji ve uygulama şekli
Pozoloji/ uygulama sıklığı ve süresi:
Konjestif kalp yetersizliği:
Başlangıç günlük doz tek ya da bölünmüş halde 100 mg olarak tavsiye edilir, fakat günlük 25
ile 200 mg arasında değişebilir. İdame doz bireysel olarak ayarlanmalıdır.
Kalp yetersizliği olan hastalarda standart tedaviye ek olarak:
Randomize Spironolakton Değerlendirme Çalışmasında, standart tedaviye ek olarak; serum
potasyumu ≤ 5,0 mEq/L ve serum kreatinini ≤ 2,5 mg/dL olan hastalarda günlük
spironolakton başlangıç dozu günde bir kez 25 mg’dır. 25 mg’ı tolere edebilen hastalarda,
günlük doz klinik olarak endike ise günde bir kez 50 mg’a yükseltilebilir. Günde bir kez 25
mg’ı tolere edemeyen hastalarda doz gün aşırı 25 mg’a düşürülebilir. Serum potasyum ve
serum kreatinin düzeylerinin izlenmesi tavsiye edilir.( Bkz. Bölüm 4.4. Özel kullanım
uyarıları ve önlemleri)
Assit ve ödemli karaciğer sirozu:
Eğer idrar Na+ / K+ oranı 1.0’dan yüksek ise günlük doz 100 mg olmalıdır.
Eğer idrar Na+ / K+ oranı 1.0'dan düşük ise günlük doz 200- 400 mg olmalıdır. İdame dozu
kişiye özel belirlenmelidir.
Malign assit:
Başlangıç dozu genel olarak günlük 100-200 mg’dır. Ciddi veya zor vakalarda dozaj
kademeli olarak günlük 400 mg’a arttırılabilir. Ödem kontrol altına alındığında, olağan idame
dozu kişiye özel belirlenmelidir.
Nefrotik sendrom:
Günlük erişkin dozu 100-200 mg’dır. Spironolakton’un temel patalojik süreci etkilediği
gösterilmemiştir. SPYLACTON diğer tedavilerin etkin olmadığı durumlarda önerilmektedir.
Primer hiperaldosteronizm tanısı ve tedavisinde:
SPYLACTON normal diyet alan hastalarda primer hiperaldosteronizmin muhtemel kanıtlarını
sağlamak için ilk teşhis ölçütü olarak kullanılabilir.
Uzun test: SPYLACTON üç ila dört hafta 400 mg günlük doz olarak uygulanır. Hipokalemi
ve hipertansiyonun düzelmesi primer hiperaldosteronizmin tanısında muhtemel bir kanıttır.
Kısa test: SPYLACTON dört gün 400 mg günlük doz olarak uygulanır. Uygulama sırasında
eğer serum potasyumu artar, spironolakton kesildiğinde düşer ise muhtemel tanının primer
hiperaldosteronizm olduğu düşünülebilir.
2 / 15Daha detaylı testler ile primer hiperaldosteronizm tanısı kesinleştikten sonra, hastanın
cerrahiye hazırlanması için günlük doz olarak 100-400 mg uygulanabilir. Cerrahi
müdahalenin uygun olmadığı hastalarda, uzun süreli idame tedavi için, spironolaktonun etkili
olan en düşük dozu, bireye uygun belirlenerek uygulanır.
Hirsutizm tedavisinde:
Günlük doz, tek yada ikiye bölünmüş halde 100-200 mg/gün’dür.
Uygulama şekli:
Oral olarak alınmalıdır.
SPYLACTON’un yemeklerle birlikte alınması önerilmektedir. Yetişkinler için günlük doz
günde bir kez ya da bölünmüş olarak alınabilir.
Özel popülasyonlara ilişkin ek bilgiler:
Böbrek yetmezliği:
Akut renal yetmezlik, böbrek fonksiyonlarının gerilemesi veya ciddi böbrek fonksiyon
bozukluğu durumunda kullanılmamalıdır.
Karaciğer yetmezliği:
İlaç metabolizmasını ve atılımını değiştirebilecek şiddetli karaciğer yetmezliğinde dikkatli
olunmalıdır.
Pediyatrik popülasyon:
Günlük başlangıç dozu, vücut ağırlığının her bir kilogramı için 1-3 mg spironolakton
olmalıdır ve bölünmüş dozlarda verilmelidir. Doz alınan yanıta ve toleransa göre
ayarlanmalıdır. Eğer gerekirse, SPYLACTON tabletler toz haline getirildikten sonra
süspansiyon hazırlanabilir. Ürün çocuklara, sadece pediyatri uzmanının yönlendirmesi
doğrultusunda verilmelidir. Var olan pediyatrik veriler sınırlıdır (Bkz. Bölüm 5.1.
Farmakodinamik özellikler ve Bölüm 5.2. Farmakokinetik özellikler)
3 / 15Geriyatrik popülasyon:
Tedaviye en düşük doz ile başlanması önerilmektedir ve maksimum fayda elde etmek için
doz kademeli olarak arttırılabilir. İlaç metabolizmasını ve atılımını değiştirebilecek şiddetli
karaciğer ve böbrek yetmezliğinde dikkatli olunmalıdır.
4.3. Kontrendikasyonlar
SPYLACTON aşağıdaki durumlarda kontrendikedir:
 Akut renal yetmezliği, anüri, böbrek fonksiyonlarının gerilemesi veya ciddi böbrek
fonksiyon bozukluğunda,
 Addison hastalığında
 Hiperkalemisi olan hastalarda,
 Spironolaktona veya diğer yardımcı maddelere karşı hassasiyet durumlarında,
 Eplerenon ile birlikte kullanıldığında
Orta ila şiddetli böbrek yetersizliği olan pediyatrik hastalarda kontrendikedir.
SPYLACTON, diğer potasyum tutucu diüretiklerle, ACE inhibitörleriyle, non steroidal
anti-inflamatuar ilaçlarla, anjiyotansin II antagonistleriyle, aldosteron blokörleriyle, heparin,
düşük moleküler ağırlıklı heparin ya da potasyum sağlayıcılarla, potasyum açısından zengin
diyetlerle ya da potasyum içeren tuzlu maddelerle birlikte kullanımı şiddetli hiperkalemiye
sebep olabilir.
4.4. Özel kullanım uyarıları ve önlemleri
Sıvı ve elektrolit dengesi:
Sıvı ve elektrolit durumu, özellikle belirgin böbrek ve karaciğer yetmezliği olan yaşlılarda
düzenli olarak izlenmelidir.
Böbrek fonksiyon bozukluğu olan hastalarda veya aşırı potasyum alımında hiperkalemi
ortaya çıkabilir ve ölümcül olabilecek kardiyak düzensizliklere yol açabilir. Hiperkalemi
gelişirse SPYLACTON kesilmelidir ve gerek olursa serum potasyumunu normal düzeye
düşürmek için aktif önlemler alınmalıdır (Bkz. Bölüm 4.3 Kontrendikasyonlar).
SPYLACTON diğer diüretiklerle birlikte uygulandığında hiponatremiye neden
olabilmektedir.
4 / 15Böbrek fonksiyonu normal gözükmesine rağmen dekompanse karaciğer sirozu olan bazı
hastalarda genellikle hiperkaleminin eşlik ettiği, geri dönüşümlü hiperkloramik metabolik
asidoz oluştuğu rapor edilmiştir.
Üre:
Özellikle böbrek fonksiyon yetmezliğinin görüldüğü durumlarda SPYLACTON tedavisinde
kan üresinde geri dönüşümlü artışlar rapor edilmiştir.
SPYLACTON diğer diüretiklerle kombine olarak alındığı zaman ağız kuruluğu, susuzluk,
letarji ve sersemlik ve düşük serum sodyum seviyesi ile doğrulanmış olarak tecil eden
seyreltik hiponatremiye sebep olur ve sıcak havalarda ödemli hastalarda seyreltik hiponatremi
görülebilir. Yaşam tehdidi oluşturmayan hiponatremi durumunda sodyum alımı yerine su
kısıtlaması uygun bir tedavi olabilir.
Ağız kuruluğu, susama, uyuşukluk ve rehavet ile kendini gösteren, düşük sodyum serum
seviyesi ile teşhis edilebilen dilüzyonal hiponatremi, SPYLACTON ve diğer diüretiklerin
birlikte kullanımı sırasında görülebilir. Dilüzyonal hiponatremi, sıcak havalarda ödemli
hastada oluşabilir. Yaşam tehlikesi içeren hiponatremi gibi durumlar haricinde, sodyum
takviyesi yerine suyun azaltılması daha uygun bir tedavidir.
Şiddetli Kalp Yetmezliğinde Hiperkalemi:
Hiperkalemi fatal olabilir. Spironolakton alan şiddetli kalp yetmezliği hastalarında kandaki
potasyum değerini izlemek ve kontrol altında tutmak çok kritiktir. Diğer potasyum tutucu
diüretiklerin kullanımından kaçınılmalıdır. Serum potasyumu > 3,5 mEq/L olan hastalarda
oral potasyum takviyeleri kullanılmamalıdır. Potasyum ve kreatininin spironolaktona
başladıktan bir hafta sonra, ilk üç ay içinde her ay daha sonra yılda dört kez, daha sonra ise
her 6 ayda bir kontrol edilmesi tavsiye edilir. Serum potasyumu > 5 mEq/L ya da serum
kreatinini > 4 mg/dl olan hastalarda tedavi durdurulmalı ya da bırakılmalıdır. (Bkz. Bölüm
4.2. Pozoloji ve uygulama şekli; şiddetli kalp yetmezliği)
Pediyatrik popülasyon:
Hiperkalemi riski sebebiyle, hafif böbrek yetersizliği olan hipertansif pediyatrik hastalarda,
potasyum tutucu diüretikler dikkatli bir şekilde kullanılmalıdır. (Spironolakton orta ila
5 / 15şiddetli böbrek yetmezliği olan pediyatrik hastalarda kontrendikedir. Bkz. Bölüm 4.3.
Kontrendikasyonlar)
SPYLACTON her dozunda 0,0315 mg tartrazin içerir. Tartrazin alerjik reaksiyonlara sebep
olabilir.
4.5. Diğer tıbbi ürünler ile etkileşimler ve diğer etkileşim şekilleri
Spironolakton ile, hiperkalemiye sebep olduğu bilinen ilaçların bir arada kullanımı şiddetli
hiperkalemi ile sonuçlanabilir. Ayrıca spironolakton ile, trimetoprim / sülfametoksazol (co-
trimoksazol)’ün bir arada kullanımı klinikle uyumlu hiperkalemi ile sonuçlanabilir.
Spironolakton, antihipertansif ilaç etkisinde artış oluşturur; tedavi rejimine SPYLACTON’un
ilave edilmesi gerektiğinde dozda azaltma gerekebilir, gerekirse dozaj tekrar ayarlanmalıdır.
ACE inhibitörleri aldosteron üretimini azaltacağından, özellikle böbrek yetersizliği tespit
edilmiş olan hastalarda, SPYLACTON ile birlikte düzenli olarak kullanılmamalıdır.
Spironolakton diğer diüretiklerle ve antihipertansif ajanlarla birlikte kullanıldığında
potansiyalizasyon gösterebilir. Tedavi rejimine spironolakton eklendiğinde bu tip ilaçların
dozları düşürülmelidir.
Aspirin, indometazin, mefenamik asit gibi non-steroid antienflamatuar ilaçlar,
prostaglandinlerin intrarenal sentezini inhibe ederek diüretiklerin natriüretik etkinliğini
azaltabilir ve spironolaktonun diüretik etkisini azaltabilir.
Spironolakton, nöroadrenaline vasküler cevabı azaltır. SPYLACTON ile tedavi görmekte
olan hastaların lokal veya genel anestezi almak zorunda kalmaları durumunda dikkatli
olunmalıdır.
SPYLACTON’un; potasyum-tutucu diüretikler, ADE inhibitörleri, anjiyotensin II reseptör
antagonistleri, aldosteron blokörleri, potasyum takviye ediciler, potasyumdan zengin diyet,
potasyum içeren tuzlar ile birlikte kullanılması ciddi hiperkalemiye sebep olabilmektedir.
Flurometrik miktar tayininde, benzer floresans karakteristiğe sahip moleküller ile etkileşime
girebilmektedir.
Spironolaktonun, digoksinin yarı ömrünü uzattığı gösterilmiştir.
6 / 15Spironolaktonun serum digoksin konsantrasyonunu arttırdığı ve bazı serum digoksin
tetkiklerini etkilediği bildirilmiştir. Spironolakton ve digoksin kullanan hastalarda digoksin
yanıtı, kullanılan digoksin tetkikinin spironolakton tedavisinden etkilenmediği durumlar
haricinde, serum digoksin konsantrasyonu dışında yöntemlerle takip edilmelidir. Eğer
digoksin doz ayarlaması gerekiyorsa, hasta artan veya azalan digoksin etkisi nedeniyle
yakından takip edilmelidir.
Karbenoksolon sodyum retansiyonuna sebep olabileceğinden SPYLACTON’un etkinliğini
azaltabilir. Birlikte kullanımından kaçınılmalıdır. Spironolakton ile karbenoksolonun birlikte
alımı her iki ajanın da etkinliğinin azalmasıyla sonuçlanır. Intrarenal prostaglandin sentezini
inhibe etmeleri nedeniyle Non steroidal antienflamatuar ilaçlar diüretik ilaçların natriüretik
etkinliğini azaltabilir.
Asetil salisilik asit, indometazin ve mefanamik asid’in spironolaktonun diüretik etkisini
azalttığı görülmüştür.
Spironolakton, antipirinin metabolizmasını artırır.
Spironolakton, plazma digoksin konsantrasyon testleriyle etkileşime girebilmektedir.
Alkol, barbitürat ya da narkotiklerle birlikte alındığında ortostatik hipotansiyon
potansiyelinde artış olabilir.
Kortikosteroidler ve/veya ACTH ile birlikte alındığında elektrolit deplesyonu şiddetlenebilir
özellikle hipokalemi görülebilir.
İskelet kas gevşeticiler, nondepolarizan (örn. tübokürarin) ile birlikte alındığında kas
gevşeticilere yanıtsız kalma oluşabilir.
Lityum genellikle diüretiklerle birlikte verilmemelidir. Diüretik ajanlar lityumun renal
klirensini düşürebilir ve lityum toksisite riskini yüksek oranda arttırır.
Spironolakton ile birlikte amonyum klorür ya da kolostiramin alan hastalarda hiperkalemik
metabolik asidoz bildirilmiştir.
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
7 / 15Pediyatrik popülasyon:
Pediyatrik popülasyonlara ilişkin hiçbir klinik etkileşim çalışması yürütülmemiştir.
4.6. Gebelik ve laktasyon
Genel tavsiye:
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon):
SPYLACTON’un hamilelikte kullanımının güvenilirliği henüz saptanmamıştır.
Bu nedenle, çocuk doğurma potansiyeli olan kadınların, tedavi süresince doğum kontrolü
uygulaması düşünülebilir.
Gebelik dönemi
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim üzerindeki etkiler bakımından yetersizdir.
Gerekli olmadıkça gebelik döneminde kullanılmamalıdır.
Spironolakton veya metaboliti plasental bariyeri geçebilir. SPYLACTON’un hamilelikte
kullanımı anne ve fetüs açısından yarar risk değerlendirmesi yapıldıktan sonra olmalıdır.
Laktasyon dönemi
Spironolakton metabolitleri anne sütünde tespit edilmiştir. Eğer SPYLACTON kullanımının
zorunlu olduğu düşünülüyorsa, bebek beslenmesi için alternatif bir yöntem tayin edilmelidir.
Üreme yeteneği/ Fertilite
Erkek sıçan fetüslerinde spironolaktonla birlikte feminizasyon gözlemlenmiştir.
4.7. Araç ve makine kullanımı üzerindeki etkiler
Bazı hastalarda uyku hali ve sersemlik rapor edilmiştir. Hastalar, araç ve makine kullanımı
gibi aktivitelerde dikkatli olmaları konusunda uyarılmalıdır.
8 / 154.8. İstenmeyen etkiler
Advers etkiler sistem-organ sınıfına göre: Çok yaygın (≥ 1/10); yaygın (≥ 1/100,< 1/10);
yaygın olmayan (≥ 1/1000, < 1/100); seyrek (≥ 1/10000, < 1/1000); çok seyrek (< 1/10000),
bilinmiyor (eldeki verilerden hareketle tahmin edilemiyor).
Spironolakton kullanımı ile ilişkilendirilen jinekomasti gelişebilmektedir. Bu gelişim hem
doz düzeyi hem de tedavinin süresi ile ilgili olup, normal olarak tedavi sonlandırıldığında geri
dönüşümlüdür. Nadir durumlarda göğüs büyümesi kalıcı olabilir.
(Kist ve polipler dahil olmak üzere) İyi huylu ve kötü huylu neoplazmalar
Bilinmiyor: Bening meme neoplazmı
Kan ve lenf sistemi hastalıkları
Bilinmiyor: Lökopeni, (agranülositoz da dahil), trombositopeni
Endokrin hastalıkları
Bilinmiyor: Meme ağrısı, ereksiyona erişememe ya da ereksiyonda kalamama, postmenopozal
kanama, menstürel siklus bozuklukları, amenore
Metabolizma ve beslenme hastalıkları
Bilinmiyor: Elektrolit düzensizliği, hiperkalemi
Psikiyatrik hastalıklar
Bilinmiyor: Libidoda değişiklik, konfüzyon
Sinir sistemi hastalıkları
Bilinmiyor: Baş dönmesi, ataksi, baş ağrısı, sersemlik, letarji, mental konfüzyon
Vasküler hastalıklar
Bilinmiyor: Vaskülit
Gastrointestinal hastalıkları
Bilinmiyor: Gastrointestinal rahatsızlıklar, mide bulantısı, mide kanaması, ülserasyon, gastrit,
diyare, kusma, kramplar
9 / 15Hepato-bilier hastalıkları
Bilinmiyor: Karaciğer fonksiyon bozukluğu, biri ölümcül olan çok az vakada karışık
kolestatik/hepatoselüler toksisite, bildirilmiştir.
Deri ve deri altı doku hastalıkları
Bilinmiyor: Alopesi, hipertrikoz (aşırı kıllanma), kaşıntı, kurdeşen, ürtiker, Stevens Johnson
Sendromu, makülopapüler ve eritamatöz kütanöz erüpsiyonları, toksik epidermal nekroliz
(TEN), sistemik belirti ve eozinofili ile birlikte görülen ilaç döküntüsü (DRESS), pemfigoid
Kas-iskelet bozuklukları, bağ doku ve kemik hastalıkları
Bilinmiyor: Bacak krampları
Böbrek ve idrar yolu hastalıkları
Bilinmiyor: Akut böbrek yetersizliği, böbrek yetmezliği dahil olmak üzere böbrek fonksiyon
bozukluğu
Genel bozukluklar ve uygulama bölgesine ilişkin hastalıklar
Bilinmiyor: Huzursuzluk, anafilaktik şok, ateş, halsizlik, anaflaktik reaksiyonlar (ağız ve
boğazda şişme, kaşıntı, döküntü gibi )
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Akut doz aşımı halsizlik, zihin karışıklığı, mide bulantısı, kusma, uyuşukluk, baş dönmesi,
makülopapüler veya eritematöz döküntü veya diyare şeklinde kendisini gösterebilir.
Hiponatremi veya hiperkalemi gelişebilir, fakat bu etkiler akut doz aşımı ile pek
ilişkilendirilmemektedir. Hiperkalemi semptomları parestezi, güçsüzlük, gevşek paralizi veya
kas spazmı şeklinde ortaya çıkar ve klinik açıdan hipokalemiden ayırt edilmesi zor
olabilmektedir. Şiddetli karaciğer yetmezliği görülen hastalarda hepatik koma, hiponatremi
ya da hiperkalemi nadiren görülebilir, ancak bu etkilerin doz aşımı sebebiyle oluşup
10 / 15oluşmadığı kuşkuludur. Özellikle bozuk böbrek fonksiyonu olan hastalarda hiperkalemi
görülebilir. Elektrokardiyografik değişiklikler potasyum düzensizliklerinin belirgin erken
işaretleridir.
Belirli bir antidot tanımlanmamıştır. İlacın bırakılmasından sonra bir iyileşme
beklenmektedir. Sıvı ve elektrolit replasmanı genel destekleyici tedavidir. Hiperkalemi için,
potasyum alınımı azaltılmalı, potasyum kaybına neden olan diüretikler, intravenöz glukoz ve
düzenli insülin veya oral iyon değiştirici reçineler kullanılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antihipertansifler, Potasyum tutucu diüretikler, Aldosteron
antagonistleri
ATC kodu: C03DA01
Etki mekanizması:
Spironolakton, aldosterononun spesifik farmakolojik antagonistidir. Böbrek tübülüslerinin
distal bölümünde aldosteronla ilişkili reseptörlere birincil olarak bağlanarak sodyumpotasyum
değişim alanında etkisini gösterir. Potasyumu tutarken, sodyum miktarını artırarak suyun
dışarı atılmasını sağlar. Bu mekanizması ile spironolakton hem diüretik olarak hem de
antihipertansif ilaç olarak etki gösterir. Tek başına ya da böbrek tübülüslerinde proksimal etki
sağlamak için diğer diüretiklerle beraber kullanılır.
Spironolakton, kompetitif aldosteron antagonisti olarak, distal renal tübüllerde potasyum
kaybını azaltırken sodyum atılımını arttırmaktadır. Kademeli ve uzatılmış bir etki
göstermektedir.
Şiddetli kalp yetmezliği:
Randomize Spironolakton Değerlendirme Çalışması; randomizasyon sırasında % 35’in
altında veya eşit ejeksiyon fraksiyonu, son 6 ay içinde NYHA (New York Heart Association)
sınıf IV kalp yetersizliği ve sınıf III - IV kalp yetersizliği bulunan 1663 hastada yapılan
uluslar arası, çift- kör bir çalışmadır. Tüm hastalara bir loop diüretik, hastaların %97'sine bir
ADE inhibitörü ve hastaların %78'ine digoksin verilmiştir (bu çalışmanın yapıldığı zamanda,
b-blokörler kalp hastalığının tedavi edilmesinde yaygın olarak kullanılmamaktaydı, sadece
hastaların %15’i b- blokör kullanmıştır). Serum kreatinin sınır çizgisi > 2,5 mg/dl olan veya
son zamanda %25 artış gösteren ya da serum potasyum sınır çizgisi > 5 mEq/l olan hastalar
çalışma dışı bırakılmıştır. Hastalar günde bir kez 25 mg oral spironolaktona ya da eşdeğeri
11 / 15plaseboya 1’e 1 randomize edilmişlerdir. Günde bir kez 25 mg spironolaktonu tolere edebilen
hastalarda doz, klinik olarak endikasyonu varsa günde 50 mg’a yükseltilmiştir. Günde 25 mg
dozu tolere edemeyen hastalarda doz, iki günde bir 25 mg’a düşürülmüştür. Randomize
Spironolakton Değerlendirme Çalışması için birincil sonlanım noktası tüm nedenlere bağlı
ölüm zamanıdır.
Randomize Spironolakton Değerlendirme Çalışması; ortalama 24 ay takip süresinden sonra,
planlanan ara analiz sırasında belirgin mortalite yararı tespit edilmesi nedeniyle erken
sonlandırılmıştır. Spironolakton ölüm riskini plaseboya göre %30 azaltmıştır (p < 0,001; % 95
güven aralığı % 18 - % 40). Spironolakton, kalp rahatsızlıkları sebebiyle yatılı tedavi edilme
riskini azalttığı gibi, ilerleyici kalp yetersizliğine bağlı ölümü ve ani ölüm riskini azaltmıştır.
NYHA sınıfındaki değişiklikler spironolakton grubunda daha iyi bulunmuştur. Spironolakton
uygulanan erkek hastaların %10’unda jinekomasti ve göğüs ağrısı raporlanmıştır, bu oran
plasebo grubunda %1 olmuştur (p < 0.001). Her iki grup hastada da ciddi hiperkalemi
görülme sıklığı düşüktür.
Pediyatrik popülasyon
Çocuklarda spironolakton ile yapılan klinik çalışmalardan elde edilen bilgi sınırlıdır. Bu
durum birkaç faktörün sonucudur: Pediyatrik popülasyonda az sayıda çalışma olması,
spironolaktonun diğer ajanlarla kombine olarak kullanılması, her bir çalışmada
değerlendirilen hasta sayısının az olması ve farklı endikasyonların incelenmiş olması.
Pediyatrik grup için önerilen doz, klinik deneyim ve bilimsel literatürde dokümente edilen
vaka çalışmalarına dayanmaktadır.
5.2. Farmakokinetik özellikler
Genel özellikler
Emilim:
Spironolakton ağız yoluyla iyi emilir.
Dağılım:
Günlük 100 mg spironolaktonun 15 gün süreyle tokluk koşullarında sağlıklı gönüllülerde
uygulanmasını takiben, t , pik plazma konsatrasyonu (C ) ve eliminasyon yanlanma
maks maks
ömrü (t ) spironolakton için sırasıyla; 2.6 saat, 80 ng/ml ve ortalama 1,4 saat olmuştur. 7-
1/2
12 / 15alpha-(thiomethyl) spironolakton ve kanrenon metabolitleri için sırasıyla; t 3,2 saat ve 4,3
maks
saat, C 391 ng/ml ve 181 ng/ml, ve tı 13,8 saat ve 16,5 saat olmuştur.
maks /2
Biyotransformasyon:
Spironolakton genel olarak aktif metabolitlerine şu oranlarda metabolize olmaktadır: sülfür
içeren metabolitler (%80), ve kısmen kanrenon (% 20).
Eliminasyon:
Spironolaktonun yanlanma ömrünün kısa (1,3 saat) olmasına rağmen aktif metabolitlerinin
yarılanma ömrü uzundur (2,8 ila 11,2 saat arasında değişmektedir).
Metabolitlerin eliminasyonu öncelikli olarak idrarla, ikincil olarak da safra yoluyla feçes ile
gerçekleşmektedir.
Spironolakton tek dozunun böbrekteki etkisi pik seviyesine 7 saat sonra ulaşmakta ve bu etki
en az 24 saat sürmektedir.
Doğrusallık/ Doğrusal olmayan durum
Veri bulunmamaktadır.
Hastalardaki karakteristik özellikler
Pediyatrik popülasyon
Çocuklarda kullanım göz önüne alındığında, farmokokinetik veri mevcut değildir. Pediyatrik
grup için önerilen doz, klinik deneyim ve bilimsel literatürde dokümente edilen vaka
çalışmalarına dayanmaktadır.
5.3. Klinik öncesi güvenlilik verileri
Karsinojenite: Sıçanlarda, uzun süre yüksek dozlarda uygulandığında spironolaktonun tümöre
neden olduğu görülmüştür. Bu bulguların klinikteki kullanımına ilişkin önemi kesin değildir.
Bununla birlikte spironolaktonun gençlerde uzun süreli kullanımı yarar risk değerlendirmesi
yapıldıktan sonra olmalıdır.
Spironolakton veya metabolitleri plasental bariyeri geçebilir. Erkek sıçan fetüslerinde
spironolaktonla birlikte feminizasyon gözlemlenmiştir. SPYLACTON’un hamilelikte
kullanımı anne ve fetüs açısından yarar risk değerlendirmesi yapıldıktan sonra olmalıdır.
13 / 156. FARMASÖTİK ÖZELLİKLER
6.1. Yardımcı maddelerin listesi
Mısır nişastası
Povidone K 30
Kalsiyum hidrojen fosfat dihidrat
Kolloidal silikon dioksit
Magnezyum stearat
Opadry II 85F220095 Sarı*
* Opadry II 85F220095 Sarı, polivinil alkol, titanyum dioksit (E171), polietilen
glikol/makrogol, talk, sarı demir oksit (E172), FD&C Sarı # 5/Tartrazin alüminyum lake
(E102) ve FD&C Sarı # 6 /Sunset Yellow FCF alüminyum lake (E110) içerir.
6.2. Geçimsizlikler
Bildirilmemiştir.
6.3. Raf ömrü
36 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
Bir şeffaf PVC/ Alu blister içinde 10 film tablet olacak şekilde ambalajlanır.
Her karton kutu, bir kullanma talimatı ile birlikte 2 adet blister içerir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”’ne uygun olarak imha
edilmelidir.
14 / 157. RUHSAT SAHİBİ
World Medicine İlaç San. ve Tic. A.Ş.
Bağcılar / İstanbul
8. RUHSAT NUMARASI
2017/65
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 16.02.2017
Ruhsat yenileme tarihi:
10. KÜB’ÜN YENİLENME TARİHİ
15 / 15