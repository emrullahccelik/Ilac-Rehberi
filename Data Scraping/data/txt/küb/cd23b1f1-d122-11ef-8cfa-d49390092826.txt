KISA ÜRÜN BİLGİSİ
1.BEŞERİ TIBBİ ÜRÜNÜN ADI
PF HİPERALAMİNE %8,5 amino asit i.v. infüzyon için çözelti
Steril
2.KALİTATİF VE KANTİTATİF BİLEŞİMİ
Etkin madde(ler):
Her 100 mL çözeltide:
- L-İzolösin * : 0,59 g
- L-Lösin* : 0,77 g
- Lizin* (L-Lizin asetat 0.87 g olarak) : 0,62 g
- L-Metiyonin * : 0,45 g
- L-Fenilalanin* : 0,48 g
- L-Treonin* : 0,34 g
- L-Triptofan* : 0,13 g
- L-Valin* : 0,56 g
- L-Alanin : 0,60 g
- L-Arjinin : 0,81 g
- L-Histidin : 0,24 g
- L-Prolin : 0,95 g
- L-Serin : 0,50 g
- Glisin : 1,19 g
- Sistein (L-Sistein HCl.H O< 0.02 g) : <0,014 g
2
* Esansiyel amino asitler.
PF HİPERALAMİNE %8,5 kristalize amino asitler içeren, steril ve hipertonik bir çözeltidir.
500 ml’lik bir şişe çözelti organizmaya verildiğinde, toplam 41 g proteine eşdeğer düzeyde
amino asit (6,5 g azot) sağlar.
Çözeltinin pH’sı glasiyel asetik asit kullanılarak 6.5 (6.0-7.0) olarak ayarlanmıştır.
Ozmolaritesi yaklaşık 810 mOsm/litre’dir.
Elektrolit yoğunlukları: Sodyum = 10 mEq/L; Fosfat (HPO -2) = 20 mEq/L (10 mmol P/litre);
4
Asetat = yaklaşık 72 mEq/L (Glasiyel asetik asit ve L-Lizin asetat olarak); Klorür < 3 mEq/L
Yardımcı maddeler:
Her 100 mL çözeltide:
Sodyum bisülfit <0,10 g
Diğer yardımcı maddeler için bölüm 6.1’e bakınız.
3.FARMASÖTİK FORMU
İntravenöz infüzyon için çözelti.
Renksiz, berrak, partikülsüz, kokusuz, steril bir çözeltidir.
1/144.KLİNİK ÖZELLİKLERİ
4.1. Terapötik endikasyonlar
PF HİPERALAMİNE %8,5, yetişkinlerde ve küçük çocuklarda aşağıdaki durumlarda azot
kaybını karşılamak ve negatif azot dengesini tedavi etmek amacıyla kullanılır:
- Oral yoldan ya da gastrostomi ve jejunostomi bölgelerinden sindirim sisteminin
kullanılamadığı ya da bu yoldan yeterli protein alımının yapılamadığı durumlar.
- Mide-barsak sisteminden protein absorbsiyonunun bozulduğu durumlar.
- Ciddi travma, yaygın yanıklar ya da sepsis gibi vücuttaki azot dengesinin önemli
derecelerde bozulduğu durumlar.
4.2. Pozoloji ve uygulama şekli
PF HİPERALAMİNE %8,5’in dozu, uygulama yolu ve protein kökenli olmayan kalorilerin
birlikte verilme gereği, hastanın besinsel ve metabolik durumuna, parenteral beslenme
gereksinimin süresine ve ven toleransına bağlıdır.
Pozoloji / Uygulama sıklığı ve süresi
PF HİPERALAMİNE %8,5’in günlük toplam dozu, hastanın günlük protein gereksinimine ve
tedaviye verdiği metabolik ve klinik yanıta göre düzenlenir. Azot dengesinin ve günlük vücut
tartısının belirlenmesi, bireysel protein gereksiniminin saptanmasında en iyi yöntemdir.
Normal bir beslenme sırasında, sağlıklı bir yetişkinde, günde kilo başına yaklaşık 0,8 gram,
büyümekte olan süt çocuklarında ve küçük çocuklarda ise günde kilo başına 1,4-2,2 gram
protein alımı önerilmektedir.
Travma ve ağır beslenme bozukluğu durumlarında protein ve kalori gereksinimi ileri derecede
artar. Vücudun protein gereksinmesini karşılamak ve pozitif bir azot dengesi sağlamak için,
yeterli kalori ile birlikte yetişkinlere günde kilo başına yaklaşık 1,5 gram, çocuklara ise günde
kilo başına 2-3 gram amino asit verilmelidir. Ağır katabolik durumlarda daha yüksek dozlar
gerekebilir.
Özellikle süt çocuklarında yüksek dozların uygulandığı durumlarda, sık laboratuvar kontrolleri
yapılmalıdır. Enerji gereksinimini karşılamak amacıyla, tedaviye yağ emülsiyonları da
eklenebilir.
Parenteral beslenmenin uzadığı durumlarda (5 günden uzun) esansiyel yağ asidi eksikliği
oluşmaması için amino asit çözeltileri ile yağ emülsiyonlarının beraberce kullanımı da
düşünülmelidir. Yağ içermeyen total parenteral beslenmenin uzaması durumunda, olası bir
esansiyel yağ asidi eksikliğini erkenden fark edebilmek için serum lipid düzeyleri yakından
izlenmelidir.
Genel beslenme durumu normal olan hastalarda, vücut proteinlerinin korunması amacıyla
günde kilo başına 1,0-1,7 gram amino asit uygulanır. Uygulamadan sonraki 48 saat içinde kan
üre-azotu % 20 mg’dan daha fazla artarsa, infüzyon kesilmeli ya da uygulama hızı
azaltılmalıdır.
2/14Amino asitlerin optimal düzeyde kullanılabilmesi için, özellikle potasyum, magnezyum ve
fosfat gibi hücre içi elektrolitlerin yeterli düzeylerde sağlanması gerekir. Tedaviye günde
yaklaşık 60-180 mEq potasyum, 10-30 mEq magnezyum ve 20-80 mEq fosfat eklenmesiyle
optimum metabolik yanıt elde edilir. Bunun yanısıra, belli başlı hücre dışı elektrolitlerden
sodyum, kalsiyum ve klorür de verilmelidir. Hiperkloremik asidoz ile diğer metabolik
asidozlarda, bikarbonat prekürsörü olarak sodyum ve potasyumun asetat tuzları kullanılmalıdır.
Hastanın günlük elektrolit alımı hesaplanırken, PF HİPERALAMİNE %8,5’in elektrolit içeriği
dikkate alınmalıdır. Magnezyum ve fosfor dahil serum elektrolit sık sık kontrol edilmelidir.
Ayrıca hasta sadece parenteral yoldan besleniyorsa özellikle suda eriyenler olmak üzere
vitaminler ve eser elementler de verilmelidir.
Santral ven infüzyonu yapılan hastalarda, pozitif bir azot bilançosu sağlayabilmek için,
hastalara uygulanan beslenme programındaki kalori/azot oranı, her 1 gram azota karşılık, 100-
150 protein kökenli olmayan kalori şeklinde olmalıdır. Bu oran yoğun dekstroz çözeltilerinin
kullanılması ve istenirse parenteral yağ emülsiyonlarının da eklenmesi ile kolayca elde
edilebilir.
Total parenteral beslenmeye düşük yoğunluklarda dekstroz içeren karışımlarla başlanır;
hastanın glukoz toleransı yükseldikçe, hesaplanan kalori gereksinimine ulaşacak şekilde,
infüzyon sıvısının dekstroz içeriği arttırılır.
Optimal azot kullanımı için, konsantre dekstroz, elektrolitler ve vitaminlerle karıştırılmış 500
ml PF HİPERALAMİNE %8,5 hastaya 8 saatte uygulanır. Uygulanan doz, günlük planlanan
düzeylerin gerisinde kaldığında, buna yetişmeye çalışılmamalıdır. Hastanın günlük protein
gereksinimini karşılamaya yönelik olan uygulama hızı, öncelikle ilk günlerde, hastanın glukoz
toleransına göre düzenlenmek durumundadır. Kan ve idrarda sık yapılan glukoz ölçümlerinin
sonuçlarına göre, günlük amino asit ve dekstroz alımı yavaş bir şekilde, gerekli olan maksimum
düzeye yükseltilir. Çoğu hastada gerekli kalorinin hipertonik dekstroz ile sağlanması sonucunda
hiperglisemi ve glukozüriyi önlemek için dışarıdan insülin uygulamak gerekebilir. Rebound
hipoglisemiyi önlemek için, hipertonik dekstroz çözeltilerini keserken, % 5 dekstroz içeren bir
çözelti uygulanmalıdır.
Orta derece katabolizmada bulunan, fazla kayba uğramamış, santral ven uygulanımının
gerekmediği hastalarda, PF HİPERALAMİNE %8,5, % 5 dekstroz çözeltileriyle karıştırılarak
periferik venlerden uygulanabilir.
Yağların 1 gramı 9 kcal verir. Hastanın kalori alımını desteklemek için, Y-tipi bir uygulama
seti kullanılarak, amino asit-dekstroz infüzyonu ile birlikte, parenteral yağ emülsiyonları
verilebilir. Ancak glukozun stresli hastalardaki protein koruyucu etkisinin daha iyi olduğunu
bildiren çalışmalar nedeniyle, yağlar tek başlarına kalori kaynağı olarak kullanılmamalıdır.
Genel beslenme durumu normal olan hafif katabolik hastalarda, vücut proteinlerinin korunması
için, parenteral yoldan kısa süreli beslenme desteği sağlamak amacıyla, periferik venlerden PF
3/14HİPERALAMİNE %8,5 (parenteral kalorilerle birlikte ya da parenteral kalori olmaksızın)
verilebilir. Periferik ven uygulanımı için PF HİPERALAMİNE %8,5, steril enjeksiyonluk su
ya da % 5 dekstroz çözeltileriyle seyreltilerek izotonik ya da hafifçe hipertonik infüzyon
çözeltileri elde edilir.
Uygulama şekli
Santral venlerle:
İleri derecede katabolik, ağır kayıplara uğramış hastalarda ve uzun süreli total parenteral
beslenme gereksinimi olanlarda, santral ven infüzyonu düşünülmelidir.
Yetişkinlerde, amino asitlerle dekstrozun hipertonik karışımları, ucu vena cava superior’da
bulunan bir santral ven kateteri aracılığıyla güvenilir bir biçimde, devamlı infüzyon şeklinde
verilebilir.
Periferik venlerle:
Orta derecede katabolizmada bulunan, fazla kayba uğramamış, santral ven uygulanımının
gerekmediği hastalarda, PF HİPERALAMİNE %8,5, % 5 dekstroz çözeltileriyle karıştırılarak
periferik venlerden uygulanabilir.
Genel beslenme durumu normal olan hafif katabolik hastalarda, vücut proteinlerinin korunması
için, parenteral yoldan kısa süreli beslenme desteği sağlamak amacıyla, periferik venlerde PF
HİPERALAMİNE %8,5 (parenteral kalorilerle birlikte ya da parenteral kalori olmaksızın)
verilebilir.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliği:
Böbrek fonksiyon bozukluğu durumlarında amino asit uygulanması, yükselmiş olan kan üre
azotunu daha da yükseltebilir. Bu tür hastalarda total azot alımı göz önünde bulundurulmadan
amino asit infüzyonu yapılmamalıdır (Bkz. Bölüm 4.4. Özel kullanım uyarıları ve önlemleri).
Karaciğer yetmezliği:
Karaciğer yetmezliği olan hastalarda genel kullanım amaçlı amino asit çözeltilerinin verilmesi,
plazma amino asit dengesizliğine, hiperamonyemiye, pre-renal azotemiye, stupor ve komaya
yol açabilir.
Bu nedenle parenteral beslenmeye gereksinimi olan ve genel amaçlı amino asit infüzyonlarını
tolere edemeyen karaciğer hastalıklarında gerekli besinsel desteği sağlamak amacıyla özellikle
formüle edilmiş (PF K-CAMİNE vb. gibi ) çözeltiler kullanılmalıdır.
Pediyatrik popülasyon:
Çocuklarda doz, sıvı alımına ve günlük azot ihtiyacına göre belirlenir. Çocuğun hidrasyon
durumu göz önüne alınarak ayarlanmalıdır.
4/14Total parenteral beslenme tedavisindeki süt çocuklarına (10 kg'a kadar olan), kilo başına günde
2-3 gram protein, 120-150 kalori ve 120-150 ml sıvı verilir. Bu amaç için, % 0,125 ile % 2
arasındaki PF HİPERALAMİNE çözeltisi (PF HİPERALAMİNE %8,5 amino asit i.v. infüzyon
için çözelti seyreltilerek elde edilir) ve % 20 dekstroz çözeltisi karışımı kullanılır. Daha az
hipertonik olan karışımlar periferik venlerden uygulanabilir.
Dilüe amino asit çözeltilerini kullanırken serum elektrolit düzeylerinin yeterliliğini saptamak
için sık laboratuvar kontrolü yapılmalıdır.
Esansiyel yağ asitlerini sağlamak ve hastanın aldığı kalori miktarını arttırmak için Y-tipi bir
uygulama seti kullanılarak, santral ya da periferik yoldan, yukarıdaki infüzyon sıvısıyla birlikte,
yağ emülsiyonları verilebilir. Küçük çocuklarda fizyolojik değişimler hızla gelişebildiğinden,
besin maddelerinin günlük dozu, başlangıçta çok yavaş arttırılmalı, klinik ve metabolik
değişkenler yakından izlenmelidir.
10 kilodan ağır olan çocuklara daha az kalori ve nispeten daha az protein verilmelidir; genellikle
günde kilo başına 50-80 kalori ve 2 gram protein yeterlidir.
Geriyatrik popülasyon:
PF HİPERALAMİNE %8,5’in yaşlılarda kullanımıyla ilişkili çalışma yapılmamıştır. Yaşlı
hastaların, daha genç olanlara göre sıvı yüklenmesi ve elektrolit dengesizliklerine daha yatkın
olduğu bilinmektedir. Bu durum yaşlı popülasyonda daha sık görülen böbrek fonksiyonlarında
bozulmayla ilişkili olabilir. Sonuç olarak yaşlılarda sıvı-elektrolit tedavileri sırasında dikkatle
izlem yapılması gerekliliği daha fazladır. Tüm parenteral beslenme uygulamaları sırasında,
yaşlılar dahil tüm hastalarda doz hekim tarafından vücut ağırlığı, klinik durum ve izleme
sırasında yapılan laboratuvar testlerinin sonuçlarına göre vakadan vakaya bireysel olarak
belirlenmelidir. Belirlenmiş özel bir geriyatrik dozu bulunmamaktadır.
4.3. Kontrendikasyonlar
PF HİPERALAMİNE %8,5’in kullanımı aşağıda durumlarda kontrendikedir:
- Tedavi edilmemiş anüri hastalarında.
- Karaciğer komasında bulunan hastalarda.
- Doğuştan amino asit metabolizması bozukluklarında [Özellikle Akçaağaç Şurubu İdrar
Hastalığı (Maple Syrup Urine Disease) ve isovalerik asidemi gibi dallanmış zincirli
amino asit metabolik bozuklukları]
- Çözeltideki amino asitlerden herhangi birine ya da birkaçına aşırı duyarlılığı olanlarda.
4.4. Özel kullanım uyarıları ve önlemleri
Bu ürün antioksidan olarak sodyum bisülfit içermektedir. Sülfit bazı duyarlı kişilerde alerjik
tipte reaksiyonlara, anafilaksiye ya da ağır ve yaşamı tehdit eden astım atağına yol açabilir.
Toplumda sülfite karşı duyarlılığın genel yaygınlığı bilinmemekle birlikte çok düşük olduğu
tahmin edilmektedir. Sülfit duyarlılığı astımı olan kişilerde olmayanlara göre daha sık
görülmektedir.
5/14DİKKAT: Bu ürün toksik olabilen alüminyum içermektedir. Böbrek fonksiyonunun bozuk
olduğu durumlarda parenteral uygulamanın uzun süreli olması ile alüminyum toksik düzeye
ulaşabilir. Prematüre yenidoğanlar böbrekleri tam gelişmediğinden özellikle risk altındadır ve
alüminyumu tutan kalsiyum ve fosfata büyük miktarda gereksinim duyar.
Araştırmalar, prematüre yenidoğanlar da dahil olmak üzere, böbrek fonksiyonu bozulmuş
hastalarda günde kilogram başına 4-5 mikrogram üzerindeki dozlarda verilen parenteral
alüminyumun santral sinir sistemi ve kemik toksisitesine yol açan düzeyde alüminyum
birikimine sebep olduğunu göstermiştir.
Santral venöz beslenmeyi etkili ve güvenilir bir biçimde uygulayabilmek için, beslenme
konusunda olduğu kadar, tedavi sırasında gelişebilecek komplikasyonları tanıma ve tedavi etme
konularında da yeterli bilgi ve deneyim gerekmektedir. Santral venöz beslenme tedavisinin
izlenmesi sırasında sık sık laboratuvar tetkiki ve klinik değerlendirmeler yapılmalıdır.
Laboratuvar tetkiklerinde kan şeker düzeyi, serum proteinleri, böbrek ve karaciğer fonksiyon
testleri ile asit-baz ve sıvı dengesiyle ilgili değerlendirmeler yer almalıdır. Hastanın durumuna
göre diğer testler de yapılabilir.
Böbrek fonksiyon bozukluğu ya da mide bağırsak kanaması durumlarında amino asit
uygulanması, yükselmiş olan kan üre azotunu daha da yükseltebilir. Herhangi bir nedene bağlı
azotemisi olan hastalara, total azot alımı göz önünde bulundurulmadan amino asit infüzyonu
yapılmamalıdır.
Karaciğer yetmezliği olan hastalara amino asit çözeltilerinin verilmesi, plazmada amino asit
dengesizliğine, hiperamonyemiye, pre-renal azotemiye, stupor ve komaya yol açabilir.
Damar yolu ile uygulanan çözeltilerle tedaviler sırasında, hastada sıvı ya da solüt yüklenmesi,
buna bağlı olarak da, serum elektrolit yoğunluklarında dilüsyon, vücutta aşın sıvı toplanması,
akciğerde konjesyon ya da ödem gelişebilir. Dilüsyon riski, çözeltilerin elektrolit içeriği ile ters
orantılıdır. Periferik ve pulmoner ödemle birlikte konjesyon durumlarına yol açan solüt
yüklenmesi ise, çözeltilerin elektrolit içeriği ile doğru orantılıdır.
Uzun süreli parenteral beslenmelerde ya da hastanın genel durumunun gerektirdiği durumlarda,
sıvı dengesi, elektrolit yoğunluğu ve asit-baz dengesindeki değişiklikleri saptamak için belirli
aralıklarla klinik değerlendirmeler ve laboratuvar tetkikleri yapılmalıdır. Normal değerlerden
aşırı sapmalar ek elektrolit suplemanlarının kullanılmasını gerektirir.
İleri derecede hipertonik çözeltiler, santral bir vene ve tercihen üst vena cava'ya yerleştirilmiş
intravenöz bir kateterle verilmelidir.
Diyabetik ya da pre-diyabetik hastalara hipertonik dekstroz verilirken özel dikkat gerekir. Bu
hastalarda ağır hiperglisemiyi önlemek için insülin uygulanmalıdır.
6/14Hastanın yararlanabileceğinden daha hızlı glukoz verilmesi hiperglisemi, koma ve ölüme yol
açabilir.
Karbonhidratsız amino asit uygulanımı kanda keton cisimlerinin artışına yol açabilir.
Karbonhidrat verilerek ketoneminin düzeltilmesi mümkündür.
Periferik venden uygulamada, PF HİPERALAMİNE %8,5 uygun oranda sulandırılmalı ve
yeterli miktarda kalori ile birlikte verilmelidir. Damar iğnesinin ucu, ven lümenine uygun bir
şekilde yerleştirilmiş olmalıdır. İğnenin girildiği damar, infiltrasyon yönünden sık kontrol
edilmeli, venöz tromboz ya da flebit gelişimi görülürse uygun lokal tedavi yapılmalı ve damar
değiştirilmelidir.
Özellikle kalp yetmezliği olan hastalarda, dolaşımın aşırı yüklenmemesine dikkat edilmelidir.
Anoksik durumlarda, miyokart dokusu serbest yağ asitlerini kullanamadığından, enerji
gereksinimi anaerobik olarak glikojen ya da glukozdan sağlar. Bu nedenle miyokart enfarktüsü
geçiren hastalarda amino asit çözeltileri mutlaka dekstrozla birlikte uygulanmalıdır.
Hiperamonyemi süt çocuklarında özel bir klinik anlam taşımaktadır ve bu yüzden çocuklarda
kan amonyak düzeylerinin sık ölçülmesi önemlidir. Kesin ilişkisi her vakada kanıtlanmamış
olmakla birlikte, bunun genetik, metabolik defektlerle birlikte bulunduğu sendromlarda, mental
retardasyona yol açtığı ileri sürülmektedir. Bu reaksiyonun daha çok doza bağımlı olduğu ve
genellikle uzamış tedaviler sonucu geliştiği düşünülmektedir. Bu nedenle, süt çocuklarında
kandaki amonyak düzeyinin sık ölçülmesi önemlidir. Bu reaksiyonun mekanizmaları kesin
olarak aydınlatılmamış olmakla birlikte, genetik defektler ya da olgunlaşmamış ya da subklinik
düzeyde kalmış karaciğer işlevleriyle ilişkili olabilir.
Uygulanacak amino asitler, hastanın beslenme durumuna uygun konservatif dozlarda olmalıdır.
Hiperamonyemi belirtileri geliştiğinde, amino asitler kesilmeli ve hastanın klinik durumu
yeniden değerlendirilmelidir.
Uzun süreli nazogastrik aspirasyon, kusma, diyare ve gastro-intestinal fistül drenajı sonucu
gelişebilecek aşırı elektrolit kayıpları ek elektrolitlerle karşılanmalıdır.
Metabolik asidozun önlenmesi ve tedavisinde elektrolit katkı çözeltilerindeki katyonların bir
bölümünün asetat tuzu şeklinde bulunmasına dikkat edilmeli, hiperkloremik asidozun
önlenmesi için de, infüzyon çözeltisindeki toplam klor miktarını en alt düzeyde tutulmalıdır.
PF HİPERALAMİNE %8,5 çözeltisinin litresinde 3 miliekivalandan az klorür vardır.
PF HİPERALAMİNE %8,5 fosfor içermesine rağmen özellikle hipofosfatemili hastalar ek
fosfata gereksinim gösterebilirler. Hipokalsemiyi önlemek için fosfatla birlikte kalsiyum da
verilmelidir. Uygulanan miktarların yeterliliğini saptamak için belirli aralıklarla serum
elektrolitlerine bakılmalıdır.
7/14Enjektabl amino asit çözeltilerinin pediyatrik hastalarda etkinlik ve güvenliği kontrol grubu
olan usulüne uygun çalışmalarla gösterilmemiştir. Ancak tıbbi literatürde enjektabl amino asit
çözeltilerinin azot kaybı ya da negatif azot dengesi olan pediyatrik hastaların tedavisinde
yardımcı olarak başarıyla kullanıldığı gösterilmiştir. Çocuklarda uygulanacak çözeltilerin
ozmolaritesi, normal serum ozmolaritesinin iki katı olan 718 mOsmol/L’den fazla olmamalıdır.
Çözeltiye karıştırılan ilave maddelerin bulunmasına bağlı bir geçimsizliğin anlaşılabilmesi için
çözelti bulanıklık ve çökeltiler açısından kontrol edilmelidir.
Yalnızca berrak olan, şişede çatlakları bulunmayan ve vakumu bozulmamış şişedeki çözeltiler
kullanılmalıdır.
Santral Ven Uygulanımında Dikkat Gerektiren Durumlar:
- Santral ven kateteri uygulanımı, tekniğini ve komplikasyonlarını bilen kişiler tarafından
yapılmalıdır.
- Santral venöz beslenme, çözelti hazırlanması, uygulama ve hasta takibi işlemleri dikkatle
uygulandığında önlenebilen ya da azaltılabilen komplikasyonlara sahiptir. Tüm işlemler
deneyimli kişiler tarafından güncel tıbbi bilgilere uygun olarak yapılmalıdır.
- Bu tedavi yönteminin komplikasyonları aşağıda özetlenmiştir:
Teknik:
Santral venöz kateter yerleştirilmesi cerrahi bir işlemdir. Santral vene çeşitli kateter yerleştirme
teknikleri ve komplikasyonları bilinmelidir. Kateter yerleştirme tekniklerinin ayrıntıları tıbbi
literatürde bulunmaktadır. Kateterin yeri, en iyi şekilde radyolojik kontrol ile saptanır.
Santral ven kateterlerinin yerleştirilme tekniği ile ilgili komplikasyonlar arasında pnömotoraks,
hemotoraks, hidrotoraks, arter ponksiyonu ve yırtılması, brakiyal pleksus zedelenmesi,
kateterin yanlış yerleştirilmesi, arteriyo-venöz fistül, flebit, tromboz, hava ve kateter embolisi
bildirilmiştir.
Septik:
Santral venöz beslenme tedavisi sırasında sepsis riski vardır. Kontamine çözeltiler ve infüzyon
kateterleri enfeksiyon kaynağı olabildiklerinden, çözeltilerin hazırlanması, kateterlerin
yerleştirilmesi ve bakımı aseptik koşullar altında yapılmalıdır.
Parenteral beslenme çözeltileri hazırlandıktan sonra en kısa sürede uygulanmalıdır. Bekletmek
gerekiyorsa, sadece çok kısa bir süre için buzdolabında olmalıdır. Tek bir şişe ve set 24 saatten
daha uzun bir süre takılı kalmamalıdır.
Santral venöz beslenme sırasında gelişebilen sepsis tedavisi için tıbbi literatür gözden
geçirilmelidir. Tedavide özet olarak, uygulanan çözelti ve setin yenileriyle değiştirilmesi, eski
çözelti ve setten bakteriyolojik kültür yapılması önerilir. Sepsis devam eder ve başka bir
enfeksiyon kaynağı saptanamazsa, venöz kateter çıkarılmalı, ucundan kültür yapılmalı, ateş
düştükten sonra yenisi yerleştirilmelidir.
8/14Spesifik olmayan, profilaktik antibiyotik tedavisi öğütlenmemektedir. Klinik deneyimlere göre,
genellikle enfeksiyonun primer kaynağı olarak kateterler bulunmaktadır.
Metabolik:
Literatürde bildirilen metabolik komplikasyonlar şunlardır: Metabolik asidoz, hipofosfatemi,
alkaloz, hiperglisemi ve glukozüri, osmotik diürez ve dehidratasyon, rebound hipoglisemi,
karaciğer enzimlerinin yükselmesi, hipo ve hipervitaminoz, elektrolit dengesizlikleri ve
çocuklarda hiperamonyemi.
Bu komplikasyonları önlemek ya da en alt düzeye indirgeyebilmek için venöz beslenmenin
özellikle ilk günlerinde sık klinik ve laboratuvar değerlendirmeleri yapılmalıdır.
Sodyum bisülfit nadir olarak şiddetli aşırı duyarlılık reaksiyonları ve bronkospazma neden
olabilir.
Bu tıbbi ürün her 500 mL’sinde 8,33 mmol sodyum ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Bildirilen bir etkileşimi yoktur. Ancak, birlikte kullanılacak ilacın bir geçimsizliği olup
olmadığı gözden geçirilmelidir.
Özel popülasyona ilişkin ek bilgiler:
Herhangi bir etkileşim çalışması yapılmamıştır.
Pediyatrik popülasyon:
Herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye:
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon):
PF HİPERALAMİNE %8,5’in çocuk doğurma potansiyeli bulunan kadınlarda kullanımını
araştıran bir çalışma bulunmadığından, bu popülasyonda uygulanması sonrasında doğum
kontrolü yöntemi kullanılıp kullanılmayacağı konusunda bir öneri bulunmamaktadır.
Gebelik dönemi
Hayvanlar üzerinde yapılan araştırmalar, gebelik / ve-veya / embriyonal / fetal gelişim / ve veya
/ doğum / ve-veya / doğum sonrası gelişim üzerindeki etkiler bakımından yetersizdir (Bkz.
Bölüm 5.3.). İnsanlara yönelik potansiyel risk bilinmemektedir.
PF HİPERALAMİNE %8,5, doktor tarafından her bir hasta için olası yarar/zarar riski göz
önünde bulundurularak kesin gerekliyse gebelik döneminde kullanılabilir.
9/14Laktasyon dönemi
İlacın anne sütüyle salgılanıp salgılanmadığı bilinmemektedir. Birçok ilaç anne sütüyle
salgılandığından, emziren bir anneye PF HİPERALAMİNE %8,5 uygulanırken dikkat
edilmelidir.
Üreme yeteneği / Fertilite
Bilinen herhangi bir etkisi yoktur.
4.7. Araç ve makine kullanımı üzerindeki etkiler
PF HİPERALAMİNE %8,5, parenteral uygulamaya yönelik bir preparat olduğundan,
uygulama sırasında araç ve makine kullanımı mümkün değildir.
Uygulama sonrasında bilinen bir etkisi yoktur.
4.8. İstenmeyen etkiler
Görülen advers ilaç reaksiyonlarının sıklık sınıflandırması şu şekildedir: Çok yaygın (≥1/10);
yaygın (≥ 1/100 ila < 1/10); yaygın olmayan (≥ 1/1.000 ila < 1/100); seyrek (≥1/10.000 ila <
1/1.000), çok seyrek, izole raporlar dahil (< 1/10.000); bilinmiyor (eldeki verilerden hareketle
tahmin edilemiyor).
Aşağıda pazarlama sonraki deneyimde çözeltiye ya da uygulama tekniğine bağlı olarak görülen
advers reaksiyonlar listelenmiştir:
Enfeksiyon ve enfestasyonlar:
Bilinmiyor: Enjeksiyon yerinde enfeksiyon
Kan ve lenf sistemi hastalıkları:
Bilinmiyor: Hemolitik anemi**
Metabolizma ve beslenme hastalıkları:
Bilinmiyor: Hipervolemi; çözeltide bulunan iyonların fazlalığı ya da eksikliğiyle ilgili
belirtiler.
Vasküler hastalıklar:
Bilinmiyor: Enjeksiyon bölgesinden yayılan venöz tromboz ve flebit*
Gastrointestinal hastalıklar:
Bilinmiyor: Bulantı*
Deri ve deri altı doku hastalıkları:
Bilinmiyor: Eritem*; vücutta yaygın kızarıklık*
Kas iskelet bozuklukları, bağ doku ve kemik hastalıkları:
Bilinmiyor: Tetani; kramp ve adale eksitabilitesinin artışı***
10/14Genel bozukluklar ve uygulama bölgesine ilişkin hastalıklar:
Bilinmiyor: Çözeltinin damar dışına sızması; ateş*; sıcaklık hissi (özellikle başka ilaçların
da aynı venden verildiği durumlarda)*
* Periferik venlerden amino asit uygulanımı sırasında görülen lokal reaksiyonlardır.
** Olası bir fosfor eksikliğinin yol açtığı doku oksijenasyonunun bozulmasına bağlı.
*** Kalsiyuma göre fazla fosfor verilmesinin yol açabileceği hipokalsemiye bağlı
Yan etki geliştiğinde infüzyon hemen kesilmeli, hasta yeniden değerlendirilmeli, uygun tedavi
önlemleri alınmalı ve gerekli görüldüğünde incelenebilmesi için artan sıvı saklanmalıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensupları herhangi bir şüpheli advers reaksiyonu Türkiye
Farmakovijilans Merkezi (TÜFAM)’ ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0312 218 35 99
4.9. Doz aşımı ve tedavisi
Parenteral sıvı tedavisi sırasında hastada aşırı sıvı ya da solüt yüklenmesi olursa, hastanın
durumu yeniden değerlendirilerek uygun tedavi uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Parenteral beslenme çözeltileri
ATC kodu: B05BA
PF HİPERALAMİNE %8,5, fizyolojik oranlarda, biyolojik olarak ütilize edilebilir esansiyel ve
esansiyel olmayan amino asitleri konsantre bir biçimde içerir. Enerji kaynağı olarak
kullanılacak hipertonik dekstroz çözeltileri ya da yağ emülsiyonlarının yanı sıra, elektrolitler,
vitamin ve minerallerle desteklenerek uygulanan PF HİPERALAMİNE %8,5, total parenteral
beslenmenin tüm gereksinmelerini karşılar.
% 3’lük izotonik çözelti şeklinde, periferik damar yoluyla uygulanmasıyla, beslenme desteği
ve vücut proteinlerinin korunmasını sağlar. Bu sırada minimal enerji kaynağı olarak % 5
dekstroz çözeltisi kullanılır.
Fosfat başlıca hücre içi anyonlardan biridir. Organ ve dokulardaki önemli metabolik ve
enzimatik olaylarda yer alır, madde metabolizmasında gerekli enerjiyi sağlar, kalsiyum
düzeyini düzenler, asit-baz dengesinde tampon etkisi sağlar ve hidrojen iyonlarının
böbreklerden atılmasında görev alır.
11/14Parenteral beslenme sırasında, lizin asetat ve asetik asitten kaynaklanan asetat iyonlarının,
böbrek ve solunum fonksiyonları normal olduğu sürece, net asit-baz dengesini etkilemeyeceği
düşünülmektedir. Klinik gözlemler bu görüşü desteklemektedir.
PF HİPERALAMİNE %8,5 içinde bulunan sodyum ve klorür iyonları, klinik anlam taşıyacak
düzeylerde değildir.
5.2. Farmakokinetik özellikler
Genel özellikler:
İntravenöz olarak verilen amino asitlerin farmakokinetiği, ağız yoluyla alınan amino
asitlerinkiyle temel olarak aynıdır. Ancak gıdalardaki proteinlerden gelen amino asitler,
sistemik dolaşıma ulaşmadan önce portal venden geçerler.
Emilim:
İntravenöz yoldan uygulanan ilaçların içindeki etkin maddeler uygulamadan hemen sonra
maksimum plazma konsantrasyonlarına ulaşır.
Dağılım:
İntravenöz olarak uygulanan amino asitler doku absorpsiyonu ile hızla kandan uzaklaştırılırlar
ve yine burada hızla metabolize edilirler (protein sentezi, oksidasyon).
Sodyumun dağılımı dokulara göre değişir: Kas, karaciğer, böbrek, kıkırdak ve deride hızlı,
eritrosit ve nöronlarda yavaş, kemikte ise çok yavaştır.
Klorürün vücuttaki düzeyleri, sodyumun konsantrasyon değişiklikleri ile yakından ilişkilidir.
Klorür, normalde kemik dokuda düşük miktarlarda ve bağ dokusunun bazı bileşenlerinde,
örneğin kolajen dokuda yüksek miktarlarda bulunur. Bunun yanında eritrosit ve gastrik
mukozada da yüksek konsantrasyonda bulunur.
Fosfat, hemen hemen tüm organ ve dokularda gerçekleşen önemli metabolik ve enzimatik
reaksiyonlarda yer aldığından parenteral beslenme amacıyla intravenöz olarak uygulandığında
kandan süratle hücrelere geçer.
Organizmaya sodyum tuzu şeklinde infüzyon yoluyla verilen asetat, bir hidrojen iyonu alarak,
tüketilen her asetat iyonu yerine bir bikarbonat iyonu sağlar ve hızla karbondioksit ve suya
metabolize olur.
Biyotransformasvon:
İntravenöz olarak uygulanan amino asitler, bağırsaklardan emilen amino asitlere benzer bir
şekilde ve oranda metabolize olurlar. Protein sentezindeki kullanımlarına ek olarak, artık amino
asitler metabolik yakıt olarak da kullanılmaktadır. Amino asitler deamine edilmekte ve
amonyum üre döngüsüne girmektedir. Amino asitin karbon atomları derhal piruvat, asetil CoA,
asetoasetat veya sitrik asit siklusuna çevrilmektedir.
12/14Elektrolitlerden sodyum ve klorür herhangi bir biyotransformasyona uğramazlar. Gereksinime
göre ya vücut sıvı ve dokularına dağılır ya da elimine edilirler.
Fosfat, hemen hemen tüm organ ve dokularda gerçekleşen önemli metabolik ve enzimatik
reaksiyonlarda yer alır. Asetat ise bir hidrojen iyonu alarak, tüketilen her asetat iyonu yerine bir
bikarbonat iyonu sağlar ve hızla karbondioksit ve suya metabolize olur.
Eliminasvon:
Amino asitler protein sentezinde kullanıldıklarından alındıkları şekliyle eliminasyona
uğramazlar. Amino asit artıkları ise deamine edilerek NH + (amonyum) - üre döngüsüne
4
girmekte ve esas olarak idrarla atılmaktadır.
Sodyum esas olarak renal yolla atılır fakat aynı zamanda büyük çoğunluğu renal yolla geri
emilir. Az miktarda sodyum ise feçes ve ter ile atılır. Aşırı terleme olmadıkça deri ile itrah
önemsizdir.
Sodyum metabolizmasını yakından izleyen klorür iyonu da esas olarak idrarla atılır.
Böbreklerden klorür geri emilimi, genellikle sodyumun geri emilimini takip eder. Bunun
yanında ter yoluyla da bir miktar atılmaktadır.
Fosfatlar renal yolla atılırlar. Plazma fosfatı glomerüllerden filtre edilir ve % 80'den fazlası
tübüllerden geri emilir. Fosfatın en önemli komponentlerinden olan ve normal serum düzeyi
0,3-0,45 mg/L kadar olan fosforun ise böbreklerden atılma mekanizması kesin olarak
bilinmemekle beraber, plazmadaki fosfatın böbreklerden süzüldükten sonra % 85-90 oranında
tübüllerden geri emildiği ve D vitamininin bu oranı arttırdığı kabul edilir.
Karbondioksit ve suya metabolize olan asetat respiratuvar ve renal olarak atılır.
5.3. Klinik öncesi güvenlilik verileri
PF HİPERALAMİNE %8,5 ile preklinik çalışma yapılmamıştır. Ancak PF HİPERALAMİNE
%8,5’in bileşimindeki amino asitlerin değişik bileşim ve konsantrasyonlarında yapılan
çalışmalarda herhangi bir toksisite saptanmamıştır. Kanserojen, teratojen ve fertilite üzerine
olumsuz bir etki bildirilmemiştir.
6. FARMASÖTİK ÖZELLİKLERİ
6.1. Yardımcı maddelerin listesi
Fosforik asit
Sodyum bisülfit
Glasiyel asetik asit
Enjeksiyonluk su
6.2. Geçimsizlikler
13/14Bilinen bir geçimsizliği yoktur. Ancak, birlikte kullanılacak sıvı ve ilaçlar geçimsizlik
yönünden değerlendirilmelidir. Çözeltiye karıştırılacak maddelere bağlı geçimsizliğin
anlaşılabilmesi için karışımın berrak olmasına dikkat edilmelidir.
Ayrıca aynı set, kateter ya da kanül aracılığıyla verilen çözeltilerin geçimliliği kontrol
edilmelidir.
6.3. Raf ömrü
24 ay.
6.4. Saklamaya yönelik özel tedbirler
25 °C altındaki oda sıcaklığında saklanmalıdır. Aşırı sıcaktan ve donmaktan korunmalıdır.
Kullanım öncesine kadar ışıktan korunmalıdır.
6.5. Ambalajın niteliği ve içeriği
Ağzı kauçuk tapa ve flip-off kapakla kapatılmış 500 mL ve 1000 mL’lik vakumlu cam şişeler
içindedir. Setli ve setsiz olmak üzere iki formu bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Tek kullanımlıktır.
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
POLİFARMA İLAÇ SAN. ve TİC. A.Ş.
Vakıflar OSB Mahallesi,
Sanayi Caddesi, No:22/1
Ergene/TEKİRDAĞ
Tel : (0.282) 675 14 04
Faks : (0.282) 675 14 05
8. RUHSAT NUMARASI
2014/34
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 29.01.2014
Ruhsat yenileme tarihi: 26.08.2019
10. KÜB’ÜN YENİLENME TARİHİ
14/14