1 KULLANMA TALİMATI  
 
BEKLAMET % 0,025 merhem  
Cilt üzerine uygulanır.  
 Etkin madde:  
Her 1 gram merhem 0,25 mg beklometazon dipropiyonat içerir.  
Yardımcı maddeler:  
Propilen glikol, metil paraben , vazelin  
 
Bu Kullanma Talimatında:  
1. BEKLAMET  nedir ve ne için kullanılır?  
2. BEKLAMET’i  kullanmadan önce dikkat edilmesi gerekenler  
3. BEKLAMET  nasıl kullanılır?  
4. Olası yan etkiler nelerdir? 
5. BEKLAMET’in  saklanması  
Başlıkları yer almaktadır . 
 1. BEKLAMET nedir ve ne için kullanılır?  
BEKLAMET, 30 g’lık alüminyum tüp primer ambalaj içerisinde ve karton kutuda kullanma 
talimatı ile beraber kullanıma sunulmaktadır.  
BEKLAMET, hafif sarımsı -beyaz, yağlı  bir merhemdir. E tkin madde olarak  her bir gramında 
0,25 mg beklometazon dipropiyonat içermektedir. B eklometazon dipropiyonat güçlü sınıftan 
yüzeysel bir kortikosteroiddir. 
BEKLAMET; çocuklar ve yetişkinlerde görülen atopik ve diskoid egzama (alerjik ve pl ak 
oluşumu ile seyreden deri hastalıkları) da dahil olmak üzere farklı egzama (iltihaplı bir çeşit deri 
hastalığı) formları; primer irritan ve alerjik dermatit (ışınlama ve fiziksel etkenlere bağlı deri 
hastalıkları); psöriyazis (sedef hastalığı) (yaygın p lak psöriyazis hariç); liken simpleks  (deri, deri 
ekleri ve mukozaları etkileyen iyi huylu deri hastalığı) de dahil olmak üzere nörodermatozlar (bir tür deri hastalığı), intertrigo (bir tür deri hastalığı), diskoid lupus eritomatozus (genellikle yüzde plak oluşumuna yol açan deri hastalığı) tedavisinde kullanılır. 
 Bu ilacı kullanmaya  başlamadan  önce bu KULLANMA TALİMATINI  dikkatlice  
okuyunuz, çünkü sizin için önemli  bilgiler  içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak  size reçete  edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye  gittiğinizde  doktorunuza bu ilacı 
kullandığınızı  söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında yüksek  
veya düşük doz kullanmayınız. 2 2. BEKLAMET’i  kullanmadan önce dikkat edilmesi gerekenler  
BEKLAMET’i  aşağıdaki durumlarda KULLANMAYINIZ  
• Eğer; Beklometazon dipropiyonat  veya BEKLAMET içeriğindeki yardımcı  maddelerden 
herhangi birisine karşı aşırı duyarlı (alerji) iseniz,  
• Güllenme hastalığınız (rozasea), sivilce (akne vulgaris) ve ağız çevresinde bulunan bir deri 
hastalığınız (perioral dermatitis) varsa bu ilacı kullanmayınız. 
• Deri tüberkülozunda, suçiçeği, gece yanığı (herpes zoster), varicella gibi herpes grubu 
virüslerin neden olduğu hastalıklarda, çiçek vb. gibi virütik cilt hastalıklarında, canlı virüs aşıları uygulanması esnasında, varis yaralarında (varikoz ülserlerde) ve diğer kan a kımı 
yavaşlamasına bağlı (staz) ülserlerde kullanılmamalıdır.  
• Başlıca mantarların (kandidiyazis veya tinea gibi) veya bakterilerin neden olduğu deri 
hastalıklarının, birincil veya ikincil olarak mayalara bağlı hastalıkların, makat çevresindeki 
(perianal)  ve cinsel bölge (genital) kaşıntılarının tedavisinde kullanılmamalıdır. 
• 1 yaşın altındaki çocuklardaki cilt iltihaplarında (dermatit) ve çocuk bezine bağlı döküntüler gibi cilt hastalıklarında kullanılmamalıdır.  
• BEKLAMET gözlere uygulanmamalıdır. 
BEKLAMET’i  aşağıdaki durumlarda DİKKATLİ KULLANINIZ  
Eğer;  
• Uzun süreli uygulama yapılacaksa (15 günden daha uzun süre),  
• Kapatma tedavisi (merhem uygulandıktan sonra cildin bir sargı ile kapatılması) yapılacaksa,  
• Vücudun büyük alanları nda uygulanacaksa (%20’sinden daha geniş alanlarda) deriden 
emilen ilaç miktarı artarak sistemik yan etkilere neden olabileceğinden tedavinin doktor 
kontrolünde yapılması önerilir. 
• Doku kaybının eşlik ettiği açık yaralarınız varsa üzerine uygulamayınız.  
• İlacı göz kapaklarınıza uygulamanız gerekirse, gözlerinize temas ettirmemeye çok dikkat 
ediniz. Beklometazon dipropiyonatın göz ile teması göz içi basıncının artmasına (glokoma) 
yol açabilir.  
• Yüz bölgesindeki uzun süreli uygulama ciltte incelmeyle iliş kili (atrofik) değişikliklere 
neden olabilir. Uygulamada, özellikle çocuklarda tedavi süresi 5 günü geçmemelidir. 
• Çocuk hastalar erişkinlere göre, yüzeysel olarak kullanılan kortikosteroidlerin 
tetikleyebildiği bazı hastalıklara karşı (Cushing sendromu gibi) daha duyarlıdırlar. 
• Vücutta doğal olarak üretilen steroidlerin baskılanması sonucunda çocuklarda doğrusal 
büyümede ve kilo artışında gecikme, düşük plazma kortizol düzeyleri ve ACTH (Adrenokortikotropik hormon: Böbreküstü bezinden kortizon veya kortizon benzeri maddelerin üretilmesini sağlayan hormon)’ın uyarılmasına cevapta kaybolma görülebilir. Bu 
nedenle çocuklarda yüksek doz ve uzun süreli kullanılmamalıdır. 
• Şeker hastalığı, mide veya onikiparmak bağırsağı (duodenum) ülseri, osteoporoz (bir tür 
kemik erimesi), psikoz (bir tür ruhsal bozukluk) eğilimi, böbrek yetmezliği, konjestif kalp 
yetmezliği (kalp yetmezliğine bağlı olarak solunum yetmezliği, ödem, karaciğerde  büyüme 
ile belirgin hastalık), yüksek tansiyonu olan yaşlı kişilerde dikkatle kullanılmalıdır. 
• Nadir olarak, sedef hastalığında kortikosteroidlerle tedavi (veya tedaviden sonra 
kortikosteroidin kesilmesinin ardından) hastalığın belirtilerinde değişikliğe neden olabilir.  
• BEKLAMET genellikle iyi tolere edilmektedir. Eğer aşırı duyarlılık belirtileri ortaya 
çıkarsa, uygulamaya son verilmelidir. Belirtilerde şiddetlenme gözlenebilir.  3 • Kortikosteroid tedavisi gören kişilerde enfeksiyonlara eğilim fazladır ve bu durumlarda 
uygun antibiyotik tedavisi başlanmalıdır. Enfeksiyonda yayılma gözlenirse, kortikosteroid 
tedavisi sonlandırılmalı ve sistemik antibiyotik tedavisi başlanmalıdır. Pansuman ile 
kapatma sonucu artan sıcak ve nemli ortamlarda bakteriyel enfek siyonlar daha rahat 
gelişebilir; bu nedenle her yeni pansuman öncesinde deri iyice temizlenmelidir. 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
BEKLAMET’in  yiyecek ve içecek ile kullanılması  
BEKLAMET’in  yiyecek ve içecek ile kullanılmasında herhangi bir sakınca yoktur. 
Hamilelik  
İlacı kullanmadan önce doktorunuza veya eczacınıza danışınız . 
Uzun süreli kullanımda cenini etkiler, ayrıca vücutta ü retilen kortikosteroidlerin baskılanmasına 
sebep olarak da yan etki meydana getirebilir. Gebelikte mutlak gerekmedikçe kullanılmamalıdır. 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız . 
Emziren annelerin süt salgılarında ilacın bileşenlerinin salgılanıp salgılanmadığı bilinmediğinden uygulama esnasında ihtiyatlı davranılmalıdır. 
Araç ve makine kullanımı  
BEKLAMET’in  araç ve makine kullanma yeteneği üzerinde tespit edilen bir etkisi 
bulunmamaktadır. BEKLAMET’in  içeriğinde bulunan bazı yardımcı maddeler hakkında önemli bilgiler 
BEKLAMET propilen glikol içermektedir. Propilen glikol deride irritasyona neden olabilir.  
BEKLAMET metil paraben içer mektedir. Metil paraben alerjik reaksiyonlara (muhtemelen 
gecikmiş) neden olabilir.  
Diğer ilaçlar ile birlikte kullanımı  
BEKLAMET’in  diğer ilaçlar ile etkileşimi bilinmemektedir.  
Eğer reçeteli ya da reçetesiz herhangi bir ilacı şu anda kullanıyorsanız veya  son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. BEKLAMET nasıl kullanılır?  
Uygun kullanım ve doz/uygulama sıklığı için talimatlar:  
İlacın başlangıç uygulama sıklığı günde 2 defadı r. Doktor tarafından uygun klinik yanıt 
gözlendiğinde ilaç uygulama sıklığı veya miktarı hastalığı kontrol altında tutabilecek en alt seviyelere indirilir ve hastalık düzelir düzelmez tedavi sonlandırılır. Tedavinin sonlandırılmasından sonra eğer hastalık tekrarlarsa, tedaviye günde iki kez olacak şekilde tekrar 
başlanmalıdır. Bununla birlikte yeniden iyileşme gözlendiğinde uygulamalar arasındaki süre her 
üç ya da dört günde bir idame dozu olacak şekilde aşamalı olarak uzatılır. Bu uygulama 
hastalığın tekra rlamasını engelleyecektir. Eğer 2 -4 hafta içinde hastalığınızda bir iyileşme 
görülmezse doktorunuz sizi bir üst kuruluşa sevk edebilir. 4 Uygulama yolu ve metodu:  
Hasta alan üstüne ince bir tabaka şeklinde yaygın olarak sürülür ve iyice ovulur. 
Değişik yaş grupları:  
Çocuklarda kullanımı:  
Erişkinlere göre çocukların bu gruptaki ilaçlara daha hassas olması nedeniyle “ BEKLAMET’i  
kullanmadan önce dikkat edilmesi gerekenler” bölümüne bakınız.  
Süt çocuğu ve küçük çocuklarda zorunlu kalınmadıkça kullanımı önerilmem ektedir.  
Yaşlılarda kullanımı:  
Özel kullanımı yoktur. Özel kullanım durumları:  
Böbrek ve karaciğer yetmezliği:  
Böbrek ve karaciğer yetmezliğinde kullanımı konusunda yeterli klinik çalışma bulunmamaktadır  
Eğer BEKLAMET’in  etkisinin çok güçlü veya zayıf ol duğuna dair bir izleniminiz var ise 
doktorunuz veya eczacınız ile konuşunuz. 
Kullanmanız gerekenden daha fazla BEKLAMET kullandıysanız  
BEKLAMET’i  kullanmanız gerekenden fazlasını kullanmışsanız bir doktor veya eczacı ile 
konuşunuz. 
BEKLAMET’ i kullanmayı unutursanız  
Unutulan dozları dengelemek için çift doz almayınız. 
BEKLAMET ile tedavi sonlandırıldığındaki oluşabilecek etkiler  
Bulunmamaktadır. 
 
4. Olası yan etkiler nelerdir?  
Tüm ilaçlar gibi, BEKLAMET’in  içeriğinde bulunan maddelere duyarlı o lan kişilerde yan etkiler 
olabilir.  
Aşağıdakilerden biri olursa, BEKLAMET’i  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Anjioödem (alerji sonucu yüz ve boğazda şişme)  
• Hipersensitivite r eaksiyonları (alerjik reaksiyonlar)  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin BEKLAMET ’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. 
Bu çok ciddi yan etkilerin hepsi oldukça seyrek görülür. 
Aşağıdakilerden herhangi birini fark ederseniz, hemen doktorunuza bildiriniz veya size en 
yakın hastanenin acil bölümüne başvurunuz:  
• Ciltte morarma, aşırı kıllanma (hipertrikoz),  
• Derideki bağdokusu öğelerinin hacim ve sayı bakımından azalması,  
• Derideki ter bezlerinin tıkanması sonucu oluşan döküntü (isilik),  
• Renk bozuklukları,  
• İğne başı şeklindeki cilt bozuklukları, 
• Kuruluk ve cilt altında küçük kanamalar,  5 • Böbrek üstü bezinden aşırı miktarda  hormon salgılanması ve eğer kapatma tedavisi şeklinde 
uygulanıyorsa deride incelme, kalın çizgilenmeler, deri yüzeyine yakın damarlarda 
genişleme  
Bunların hepsi ciddi yan etkilerdir. Acil tıbbi müdahale gerekebilir. Ciddi yan etkiler çok seyrek görülür. 
Aşağıdakilerden herhangi birini fark ederseniz, doktorunuza söyleyiniz:  
• Sivilce benzeri lezyon,  
• Deri döküntüsü, 
• Kaşıntı,  
• Kurdeşen,  
• Yanma,  
• Tahriş  
Bunlar BEKLAMET’ in hafif yan etkileridir.  
Eğer bu kullanma talimatında bahsi geç meyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konu şunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha faz la bilgi edinilmesine katkı sağlamış olacaksınız. 
 
5. BEKLAMET’in  saklanması  
BEKLAMET’i  çocukların göremeyeceği, erişemeyeceği yerlerde ve ambalajında saklayınız. 
25
°C’nin altındaki oda sıcaklığında saklayınız.  
Son kullanma tarihi ile uyumlu olarak kullanı nız 
Ambalajdaki  son kullanma tarihinde  sonra BEKLAMET’i  kullanmayınız . 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığı nca belirlenen toplama sistemine veriniz.  
Eğer üründe ve/veya ambalajında bozukluklar fark ederseniz BEKLAMET’i kullanmayınız.  
 
Ruhsat sahibi  : Osel İlaç San. ve Tic. A.Ş. 
  Beykoz / İstanbul  
 
Üretim yeri  : Osel İlaç San. ve Tic. A.Ş. 
  Beykoz / İ stanbul  
 
Bu kullanma talimatı  ...................... tarihinde onaylanmıştır.  