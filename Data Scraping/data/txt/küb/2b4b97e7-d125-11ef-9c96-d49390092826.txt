KISA ÜRÜN BİLGİSİ
1. BEŞERİ TIBBİ ÜRÜNÜN ADI
DROPİA-MET 15 mg/500 mg film kaplı tablet
2. KALİTATİF VE KANTİTATİF BİLEŞİM
Etkin maddeler:
Pioglitazon hidroklorür …………………. 16,53 mg (15 mg pioglitazona eşdeğer)
Metformin hidroklorür ………………… 500 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Beyaz renkli, oblong film kaplı tabletler.
4. KLİNİK ÖZELLİKLER
4.1. Terapötik endikasyonlar
DROPİA-MET, Tip 2 Diabetes Mellitus tedavisinde aşağıdaki durumlarda endikedir:
- Metformin ile tolere edilebilen maksimum oral monoterapi dozunun kullanılmasına
rağmen yeterli glisemik kontrol sağlanamayan hastalarda,
- Maksimum tolere edilebilen dozda metformin ve sulfonilüre oral tedavisi ile yeterli
glisemik kontrol sağlanamayan hastalarda sulfonilüre ile kombine edilerek
kullanılabilir.
4.2. Pozoloji ve uygulama şekli
Pozoloji/ uygulama sıklığı ve süresi:
Yetişkinler
DROPİA-MET’in olağan dozu 30 mg/gün pioglitazon ve 1700 mg/gün metformin
hidroklorürdür. Bu doz günde iki defa bir tablet DROPİA-MET alınması ile
sağlanmaktadır.
DROPİA-MET tedavisine geçilmeden önce pioglitazon (metforminin optimal dozuna
eklenen) ile doz titrasyonu düşünülmelidir.
Klinik olarak uygun olduğu zaman metformin monoterapisinden DROPİA-MET
tedavisine geçiş düşünülebilir.
Uygulama şekli:
DROPİA-MET oral yolla alınır. Yemeklerle birlikte veya yemek sonrasında almak
metforminle ilişkili gastrointestinal belirtileri azaltabilir.
Özel populasyonlara ilişkin ek bilgiler:
Böbrek/Karaciğer yetmezliği:
DROPİA-MET, böbrek yetmezliği veya böbrek fonksiyon bozukluğu (kreatinin
klerensi <60 ml/dak.) olan hastalarda kullanılmamalıdır.
DROPİA-MET, fonksiyonel karaciğer yetmezliği olan hastalarda kullanılmamalıdır.
1Pediyatrik popülasyon:
Pioglitazonun 18 yaş altı çocuklarda kullanımını destekleyen herhangi bir veri
olmadığından, bu yaş grubunda DROPİA-MET kullanılması önerilmemektedir.
Geriyatrik popülasyon:
Metformin böbrekler yoluyla atılmaktadır. İleri yaşlarda böbrek fonksiyonları
azalabileceğinden, 65 yaş üstü hastalarda DROPİA-MET kullanımında böbrek
fonksiyonları düzenli olarak izlenmelidir.
4.3. Kontrendikasyonlar
DROPİA-MET aşağıdaki hastalarda kontrendikedir:
▪ Pioglitazon, metformin hidroklorür veya DROPİA-MET’in içeriğindeki
bileşenlerden herhangi birine karşı aşırı duyarlılığı olanlarda (bkz. Bölüm 6.1.
Yardımcı maddelerin listesi),
▪ Kalp yetmezliği ve kalp yetmezliği öyküsü olan hastalarda (NYHA sınıf I-IV),
▪ Kalp ve solunum yetmezliği, yakın zamanda geçirilen miyokardiyal enfarktüs
ve şok gibi dokularda hipoksiye yol açan akut veya kronik hastalıkları
olanlarda,
▪ Karaciğer yetmezliği olan hastalarda,
▪ Akut alkol intoksikasyonu, alkolik olan hastalarda,
▪ Diyabetik ketoasidoz ve diyabetik prekoması olan hastalarda,
▪ Böbrek yetmezliği veya böbrek fonksiyon bozukluğu örneğin, serum kreatinin
düzeyi erkeklerde >1,5 mg/dL ve kadınlarda >1,4 mg/dL olan hastalarda,
▪ Dehidratasyon, şiddetli enfeksiyon, şok, iyotlu kontrast maddelerin
intravasküler yolla uygulanması (bkz. bölüm 4.4) ve laktasyon gibi böbrek
fonksiyonlarını değiştirme olasılığı olan akut durumlarda.
4.4. Özel kullanım uyarıları ve önlemleri
Tiazolidindion grubu ilaçlar (rosiglitazon, pioglitazon) konjestif kalp
yetmezliğine neden olabilir ya da mevcut konjestif kalp yetmezliğini
şiddetlendirebilir. Bu nedenle, bu grup ilaçların kullanımı konjestif kalp
yetmezliği olan hastalarda (NYHA Sınıf 1-4) kontrendikedir.
İnsülin ile birlikte çok sıkı takip altında kullanılabilir.
DROPİA-MET’in 18 yaş altı kullanımında güvenlik ve etkinliği bilinmediği için bu
yaş grubunda kullanılması önerilmemektedir.
Laktik asidoz
Laktik asidoz, metformin birikimi nedeniyle meydana gelebilen ender fakat ciddi bir
metabolik komplikasyondur. Metformin alan hastalarda bildirilen laktik asidoz
vakaları öncelikle ciddi böbrek yetmezliği olan diyabetik hastalarda meydana
gelmiştir. Laktik asidoz insidansı diyabet, ketozis, uzun süreli açlık, aşırı alkol alımı,
karaciğer yetmezliği ve hipoksiyle ilişkili olan herhangi bir durum gibi diğer iyi
kontrol edilemeyen ilişkili risk faktörleri değerlendirilerek azaltılabilir ve
azaltılmalıdır.
Tanı
Laktik asidoz, takiben koma gelişimine yol açan asidoza bağlı dispne, karın ağrısı ve
hipotermi ile karakterizedir. Kan pH’sında azalma, 5 mmol/L’nin altında plazma
2laktat seviyesi, artmış anyon açığı ve laktat/piruvat oranı diagnostik laboratuar
bulgularıdır. Metabolik asidozdan şüpheleniliyorsa tıbbi ürünle yapılan tedavi hemen
kesilmeli ve hasta derhal hastaneye yatırılmalıdır (bkz. Bölüm 4.9. Doz aşımı ve
tedavisi).
Böbrek fonksiyonu
Metformin böbrek yoluyla atıldığı için, serum kreatinin seviyeleri düzenli olarak
gözlenmelidir:
• Böbrek fonksiyonları normal olan hastalarda en az yılda bir kez,
• Serum kreatinin seviyeleri normal seviyenin üst sınırında olanlar ve yaşlı
hastalarda yılda en az 2-4 kez,
Yaşlı hastalarda azalmış böbrek fonksiyonları sık ve asemptomatiktir. Yaşlılarda veya
dehidratasyon, şiddetli enfeksiyon, şok, antihipertansif, diüretik ya da NSAİİ ile
tedaviye başlama gibi böbrek fonksiyonlarının bozulabileceği durumlarda özel
tedbirler alınmalıdır.
Sıvı retansiyonu ve kalp yetmezliği
Pioglitazon, kalp yetmezliğinin belirti ve bulgularını alevlendiren veya aniden ortaya
çıkmasına yol açan sıvı retansiyonuna yol açabilir. En az bir konjestif kalp yetmezliği
risk faktörü olan tedavi gören hastalarda (örn. daha önce miyokardiyal enfarktüs veya
semptomatik koroner arter hastalığı), hekimler daha düşük doz ile tedaviye başlamalı
ve dozu azar azar artırmalıdır. Hastalar kalp yetmezliği bulgu ve semptomları, kilo
alımı veya ödem açısından izlenmelidir. Kalp yetmezliği öyküsü olan hastalarda
pioglitazon kullanımı ile kalp yetmezliği daha sık bildirilmiştir. 75 yaşın üzerindeki
hastalarda sınırlı deneyim bulunduğundan bu hasta grubunda dikkatli olunmalıdır.
İnsülin ile kombinasyon
Pazarlama sonrasında pioglitazon ile insülinin kombinasyon halinde kullanımı ya da
kalp yetmezliği öyküsü olan hastalarda kalp yetmezliği vakaları rapor edilmiştir.
İnsülin ve pioglitazon sıvı tutulumu ile ilişkilendirildiğinden eşzamanlı şekilde
uygulanmaları ödem riskini artırabilir. Kalp ile ilgi rahatsızlık durumlarında tedavi
durdurulmalıdır.
Karaciğer fonksiyonlarının izlenmesi
Pazarlama sonrası deneyimler sırasında pioglitazon ile seyrek olarak hepatoselüler
fonksiyon yetmezliği bildirilmiştir (bkz. Bölüm 4.8. İstenmeyen etkiler). Tüm
hastalarda DROPİA-MET tedavisinden önce karaciğer enzimleri kontrol edilmeli ve
tedavi sırasında periyodik olarak klinik değerlendirme yapılmalıdır. Başlangıçtaki
karaciğer enzim seviyeleri yüksek (ALT normal değerlerin üst limitinden 2.5 kat fazla)
olan veya herhangi bir karaciğer hastalığı belirtisi olan hastalarda DROPİA-MET
tedavisine başlanmamalıdır.
DROPİA-MET ile tedavi başlandıktan sonra karaciğer enzimlerinin düzenli olarak
izlenmesi önerilmektedir. Tedavi sırasında ALT seviyeleri normal üst limitin 3 katının
üzerine çıkarsa karaciğer enzim seviyeleri olabildiğince çabuk tekrar
değerlendirilmelidir. Eğer ALT seviyeleri normal üst limitin 3 katının üzerinde
kalmaya devam ederse tedavi durdurulmalıdır. Eğer hastaların herhangi birinde
açıklanamayan bulantı, kusma, karın ağrısı, bitkinlik, anoreksi ve/veya koyu renkli
idrarın da dahil olduğu hepatik fonksiyon yetmezliğini işaret eden belirtiler gelişirse,
karaciğer enzimleri kontrol edilmelidir. Hastada DROPİA-MET tedavisine
devam edilip edilmeyeceği ile ilgili karar, laboratuar incelemeleri sonucu yapılan
klinik değerlendirmeye göre verilmelidir. Eğer tedavi sırasında sarılık gözlenirse
tedavi durdurulmalıdır.
3Kilo artışı
Yapılan klinik çalışmalarda doza bağlı kilo artışı görülmektedir. Bazı vakalarda sıvı
retansiyonu ile ilişkili bulunmuştur. Bazı durumlarda kilo artışı, kalp yetmezliği ile
ilişkili olabileceğinden kilo artışı yakından izlenmelidir.
Hematoloji
Pioglitazon tedavisi sırasında ortalama hemoglobin (%4 relatif azalma) ve hematokrit
(%4.1 relatif azalma) seviyesinde küçük düşüşler gözlenmiştir. Benzer değişiklikler
metformin için de geçerlidir; pioglitazon ile karşılaştırmalı kontrollü çalışmalarda
düşüşler (%3-4 hemoglobin ve hematokrit için %3.6-4.1) gözlenmiştir.
Hipoglisemi
İkili oral tedavide DROPİA-MET’in sülfonilüre ile kombine edilerek kullanılması doz
ilişkili hipoglisemi riski oluşturmaktadır; sülfonilüre dozunda düşüş yapılması
gerekebilir.
Göz Bozuklukları
Pazarlama sonrası edinilen deneyimler sırasında pioglitazon dahil tiyazolidindionlar
ile görme keskinliğinde azalma ile birlikte yeni oluşan veya giderek kötüleşen,
diyabetik maküla ödemi bildirilmiştir. Bu hastaların birçoğunda aynı zamanda
periferik ödem de bildirilmiştir. Pioglitazon ve maküla ödemi arasında direkt bir ilişki
olup olmadığı şüphelidir, ancak hekimler, hastalardan gelen görme rahatsızlıkları ile
ilgili şikâyetler olduğunda, maküla ödemi ihtimaline karşı dikkatli olmalı ve uygun
oftalmolojik yönlendirme göz önünde bulundurulmalıdır.
Cerrahi
Metformin, dolayısıyla da DROPİA-MET, genel anestezi uygulanacak elektif cerrahi
girişimlerden 48 saat önce kesilmeli ve ameliyattan sonra en az 48 saat geçmeden
tekrar başlanmamalıdır.
İyotlu kontrast madde
Radyolojik çalışmalarda, iyotlu kontrast maddelerin intravasküler yoldan uygulanması
böbrek yetmezliğine yol açabilir. Bu yüzden, metformin bileşeni nedeniyle,
incelemeden önce veya inceleme sırasında DROPİA-MET kesilmeli ve işlemden sonra
48 saat geçmeden ve böbrek fonksiyonları incelenip normale döndüğü doğrulanmadan
tekrar başlanmamalıdır (bkz. bölüm 4.5. Diğer tıbbi ürünler ile etkileşimler ve diğer
etkileşim şekilleri).
Polikistik over sendromu
İnsülin etkinliğinin artması sonucu, polikistik over sendromu olan hastalarda
pioglitazon tedavisi ile ovülasyon tekrar başlayabilir. Bu hastalar gebelik riski
taşıyabilirler. Hastalar gebelik riski konusunda uyarılmalı ve eğer gebelik
planlanıyorsa veya gebelik durumu söz konusuysa, tedavi kesilmelidir (bkz. bölüm
4.6. Gebelik ve laktasyon).
Diğer
Pioglitazon klinik çalışma veri tabanı değerlendirildiğinde, pioglitazon ile tedavi
edilen kadın hastalarda diğer diyabet ilaçları ile tedavi edilenlere göre
(metformin/sülfonilüre/plasebo) en az bir kemik kırığı olduğu ve bu kırıkların
çoğunun distal alt ekstremite (ayak, ayak bileği, fibula, tibia) ya da distal üst
4ekstremite (el, ön kol, bilek) bölgelerinin içerdiği saptanmıştır. Bu kırık oluşumunun
mekanizması bilinmemektedir. Artmış kırık risk erkeklerde gözlenmemektedir.
Sitokrom P450 2C8 inhibitörler (örn. gemfibrozil) veya indükleyiciler (örn.
rifampisin) ile eş zamanlı pioglitazon kullanımında dikkat edilmelidir. Glisemik
kontrol yakından takip edilmelidir. Diyabetik tedavide pioglitazon doz ayarlaması
önerilen pozoloji veya değişikliklere göre yapılmalıdır (bkz. bölüm 4.5. Diğer tıbbi
ürünler ile etkileşimler ve diğer etkileşim şekilleri).
4.5. Diğer tıbbi ürünler ile etkileşimler ve diğer etkileşim şekilleri
Pioglitazon/Metformin hidroklorür kombinasyonu ile etkileşim çalışmaları
bulunmamaktadır Aşağıdaki ifadeler her aktif madde için ayrı ayrı var olan verileri
yansıtmaktadır.
Pioglitazon
Etkileşim çalışmaları, pioglitazonun digoksin, varfarin, fenprokumon ve
metforminin farmakokinetik veya farmakodinamiği üzerinde bir etki oluşturmadığını
göstermiştir. Pioglitazonun sülfonilüreler ile birlikte kullanımının sülfonülürenin
farmakokinetik özelliklerini etkilemediği düşünülmektedir. İnsanlarda yapılan
çalışmalarda, başlıca indüklenebilir sitokrom P450, 1A, 2C8/9 ve 3A4 olduğunu
düşündürmektedir.
İn vitro çalışmalarda, sitokrom P450’nin herhangi bir alt tipinde inhibisyon olmadığı
gözlenmiştir. Bu enzimlerle metabolize olan oral kontraseptifler, siklosporin, kalsiyum
kanal blokörleri ve HMGCoA redüktaz inhibitörleri gibi maddelerle etkileşim
beklenmemektedir.
Pioglitazon ile birlikte gemfibrozilin (Sitokrom P450 2C8 inhibitörü) eş zamanlı
uygulaması, pioglitazonun EAA’ sını 3 kat arttırdığı rapor edilmiştir. Dozla ilişkili
advers reaksiyon riskinin artma ihtimali olduğundan, gemfibrozil ile eş zamanlı
kullanıldığında pioglitazon dozunun azaltılması gerekli olabilir. Glisemik kontrol
yakından takip edilmelidir (bkz. bölüm 4.4. Özel kullanım uyarıları ve önlemleri).
Pioglitazonun rifampisin (Sitokrom P450 2C8 indükleyici) ile birlikte uygulanması,
pioglitazonun EAA’ sını %54 azalttığı rapor edilmiştir. Pioglitazon ile rifampisinin eş
zamanlı kullanımında pioglitazon dozunun artırılması gerekli olabilir. Glisemik
kontrol yakından takip edilmelidir (bkz. bölüm 4.4. Özel kullanım uyarıları ve
önlemleri).
Metformin
Akut alkol intoksikasyon durumlarında (özellikle açlık, yetersiz beslenme veya
hepatik yetmezlik durumlarında), metformin nedeniyle meydana gelen laktik asidoz
oranında yükselme gözlenmiştir.
İyotlu kontrast maddelerin intravasküler yoldan uygulanması böbrek yetmezliğine yol
açabilir, bu da metformin birikimine ve laktik asidoz riskine yol açar. Metformin test
yapılmadan önce veya test sırasında kesilmeli, 48 saat geçmeden ve böbrek
fonksiyonları incelenip normale döndüğü doğrulanmadan tekrar başlanmamalıdır.
Renal tübüler sekresyon yoluyla elimine edilen katyonik ilaçlar (örn. simetidin), ortak
renal tübüler taşıma sistemleri için rekabet halinde olduklarından, teorik olarak
etkileşime girme potansiyeline sahiptirler. Sağlıklı yedi gönüllü üzerinde yapılan
çalışmada, günde iki kez uygulanan 400 mg simetidinin metforminin sistemik
maruziyetini (EAA) %50 ve C ’ını %81 oranında artırdığı gözlenmiştir. Bu
maks
nedenle, metformin renal tübüler sekresyonla elimine edilen katyonik ilaçlarla birlikte
uygulandığında, gliseminin yakından takip edilmesi ve diyabet tedavisinde değişiklik
yapılması düşünülmelidir (bkz. bölüm 4.4. Özel kullanım uyarıları ve önlemleri).
5Dikkat edilmesi gereken kombinasyonlar
Glukokortikoidler (sistemik veya lokal yolla verilenler), adrenerjik beta-2 agonistler
ve diüretikler intrensek hiperglisemik aktiviteye sahiptir. Hastalar bilgilendirilmeli ve
özellikle tedavinin başlangıcında kan glukoz seviyeleri daha sık kontrol edilmelidir.
Gerekli olduğu takdirde, diğer ilaç ile tedavi sırasında ve sonlandırılmasından sonra
antihiperglisemik ürünün dozu ayarlanmalıdır.
ACE inhibitörleri kan şekeri seviyesini düşürebilir. Gerekli olduğu takdirde, diğer
tıbbi ürün ile tedavi sırasında antihiperglisemik ürünün dozu ayarlanmalıdır.
Özel popülasyonlara ilişkin ek bilgiler:
Özel popülasyonlara ilişkin herhangi bir etkileşim çalışması tespit edilmemiştir.
Pediyatrik popülasyon:
18 yaş altı pediyatrik popülasyona ilişkin herhangi bir etkileşim çalışması tespit
edilmemiştir.
Geriyatrik popülasyon:
65 yaş üstü hastalarda etkinlik ve güvenilirlik açısından anlamlı bir farklılık
gözlenmemiştir.
4.6.Gebelik ve laktasyon
Genel tavsiye
Gebelik kategorisi “C” dir.
Çocuk doğurma potansiyeli bulunan kadınlar/Doğum kontrolü (kontrasepsiyon)
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-
veya/ doğum /ve-veya/ doğum sonrası gelişim üzerindeki etkiler bakımından
yetersizdir (bkz. Kısım 5.3). İnsanlara yönelik potansiyel risk bilinmemektedir.
DROPİA-MET gerekli olmadıkça gebelik döneminde kullanılmamalıdır.
Gebelik dönemi
DROPİA-MET’in gebe kadınlarda kullanımına ilişkin yeterli veri mevcut değildir.
Hayvan çalışmalarında, pioglitazonun teratojenik etki göstermediği, ancak
farmakolojik etkisiyle ilişkili fetotoksisite gösterdiği belirtilmiştir (bkz. bölüm 5.3.
Klinik öncesi güvenlilik verileri).
Metformin ile yapılan hayvan çalışmaları, teratojenik etki göstermemiştir. Küçük
klinik çalışmalarda, metformin ile ilişkili malformasyon gözlenmemiştir (bkz. bölüm
5.3. Klinik öncesi güvenlilik verileri).
DROPİA-MET gerekli olmadıkça gebelik döneminde kullanılmamalıdır.
Laktasyon dönemi
Pioglitazon ve metforminin insan sütüyle atılıp atılmadığı bilinmemektedir Hayvanlar
üzerinde yapılan çalışmalar, pioglitazon ve metforminin sütle atıldığını
göstermektedir. Bu nedenle, DROPİA-MET emziren kadınlarda kullanılmamalıdır.
Üreme yeteneği/Fertilite
Hayvanlar üzerinde yapılan araştırmalar üreme toksisitesinin bulunmadığını
göstermiştir.
İnsanlara yönelik potansiyel risk bilinmemektedir. Gebelik düşünen kadınlar gerekli
olmadıkça DROPİA-MET kullanmamalıdır.
4.7. Araç ve makine kullanımı üzerindeki etkiler
DROPİA-MET’in araç ve makine kullanımı üzerine etkisi yoktur.
64.8. İstenmeyen etkiler
Pioglitazon ve metforminin eş zamanlı uygulamasına dair klinik çalışmalar
yürütülmüştür.
İstenmeyen ilaç reaksiyonları (ADR), sistem-organ sınıfı ve sıklığına göre aşağıda
sıralanmıştır. Sıklık kategorileri: Çok yaygın (≥ 1/10), yaygın (≥ 1/100 ile < 1/10),
yaygın olmayan (≥ 1/1.000 ile <1/100), seyrek (≥ 1/10.000 ile < 1/1.000); çok seyrek
(< 1/10.000), bilinmiyor (eldeki verilerden hareketle tahmin edilemiyor).
Pioglitazon ve metformin kombinasyonu
Kan ve lenf sistemi hastalıkları
Yaygın: Anemi.
Göz hastalıkları
Yaygın: Görme bozuklukları.
Gastrointestinal hastalıklar
Yaygın olmayan: Flatulans.
Metabolizma ve beslenme hastalıkları
Yaygın: Kilo artışı.
Kas-iskelet bozuklukları, bağ doku ve kemik hastalıkları
Yaygın: Artralji.
Sinir sistemi hastalıkları
Yaygın: Başağrısı.
Böbrek ve idrar yolları hastalıkları
Yaygın: Hematüri.
Üreme sistemi ve meme hastalıkları
Yaygın: Erektil fonksiyon bozukluğu.
Aktif karşılaştırıcı kontrollü çalışmalarda, metformin ve pioglitazon ile tedavi edilen
hastalarda %6.3 oranında ödem gözlenirken metformin tedavisine sülfonilüre eklenen
hastalarda %2.2 oranında ödem gözlenmiştir. Ödem genellikle hafif-orta derecede
gözlenmiştir ve tedavinin kesilmesini gerektirmemiştir.
Aktif karşılaştırıcı kontrollü çalışmalarda, pioglitazon monoterapisinden bir yıldan
uzun bir süre sonrasında ortalama kilo artışı 2-3 kg olarak bildirilmiştir. Pioglitazon ve
metformin kombinasyonu tedavisinden bir yıldan uzun bir süre sonrasında ortalama
kilo artışı 1.5 kg olarak bildirilmiştir.
Görme bozuklukları, erken tedavi sürecinde bildirilmiştir ve kan glukoz değeri
değişiklikleri ile ilişkilidir.
Pioglitazon ile yürütülen klinik çalışmalarda, ALT seviyeleri plaseboya eş değer
olmakla birlikte normal üst limit değerlerinden üç kat daha büyüktür, ancak metformin
veya sülfonilüre karşılaştırma gruplarında görülenden daha düşüktür. Pioglitazon
tedavisi ile ortalama karaciğer enzim seviyeleri azalmıştır. Pazarlama sonrasında nadir
olgularda karaciğer enzimleri yükselişi veya hepatoselüler fonksiyon bozukluğu
gözlenmiştir. Her ne kadar nadir olsa da, fatal sonuçlar bildirilmiştir; nedensel ilişki
henüz belirlenmemiştir.
Kontrollü klinik çalışmalarda, pioglitazon tedavisi ile kalp yetmezliği insidansı
plasebo, metformin ve sülfonilüre tedavi grupları ile benzer gözlenmiştir, ancak
insülin ile kombinasyonu sonucunda kalp yetmezliği insidansı artmıştır. Daha önce
majör makrovasküler hastalığı olan hastalarda pioglitazon tedavisine insülin tedavisi
eklendiğinde gözlenen ciddi kalp yetmezliği insidansı plaseboya oranla %1.6
7oranında daha yüksektir. Pioglitazon ile kalp yetmezliği nadiren bildirilmiştir, ancak
insülin ile kombinasyon halinde kullanıldığında veya kalp yetmezliği öyküsü olan
hastalarda kullanıldığında kalp yetmezliği daha sık bildirilmiştir.
Sabit doz kombinasyonundaki her bir etken maddeye ilişkin ek bilgiler;
Pioglitazon
Pioglitazon ile yapılan çift kör plasebo kontrollü klinik çalışmalarda üst solunum yolu
enfeksiyonu ve hipoestezi yaygın olarak gözlenirken, sinüzit ve insomni yaygın
olmayan olarak gözlenmiştir.
Pazarlama sonrası veriler
Göz hastalıkları
Bilinmiyor: Maküler ödem.
Metformin
Metabolizma ve beslenme hastalıkları
Çok seyrek: Uzun süreli metformin kullanımı sırasında Vitamin B absorbsiyonunda
12
ve serum seviyelerinde azalma. Hastalarda megaloplastik anemi gözlendiğinde böyle
bir etiyoloji düşüncesi önerilmektedir.
Laktik asidoz (bkz. Bölüm 4.4 Kontrendikasyonlar)
Sinir sistemi hastalıkları
Yaygın: Tat alma bozukluğu.
Gastrointestinal hastalıklar
Çok yaygın: Bulantı, kusma, diyare, abdominal ağrı ve iştah kaybı gibi
gastrointestinal hastalıklar. Bu istenmeyen etkiler, tedavi başlangıcında sık
gözlenmektedir ve birçok olguda kendiliğinden geçmektedir.
Hepato-bilier hastalıklar
İzole edilmiş raporlar: Karaciğer fonksiyon test anormalikleri veya hepatit
Deri ve deri altı doku hastalıkları
Çok seyrek: Eritem, pruritus, ürtiker.
Randomize, karşılaştırıcı kontrollü, çift kör klinik çalışmaların havuz analizinde, 3.5
yıldan uzun süre pioglitazon tedavisi gören hastalarda kemiklerde kırılma yan
etkisinin gözlendiği belirtilmiştir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)'ne bildirmeleri gerekmektedir
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218
35 99).
4.9. Doz aşımı ve tedavisi
Pioglitazon/Metformin hidroklorür kombinasyonu ile ilgili doz aşımına dair veri
mevcut değildir. Pioglitazon ve metformin’e ilişkin doz aşımına ilişkin veriler
aşağıda mevcuttur.
8Pioglitazon
Hastalar, pioglitazonu önerilen en yüksek doz günde 45 mg’ın üstünde almışlardır.
Bildirilen maksimum pioglitazon dozu 4 gün için 120 mg/gün, sonra 7 gün için 180
mg/gün’dür ve herhangi bir semptom ile ilişkili değildir. Aşırı doz vakasında, hastanın
klinik belirti ve semptomlarına göre uygun destekleyici tedavi uygulanmalıdır.
Metformin
İleri derecedeki metformin doz aşımı tıbbi aciliyeti olan ve hastanede tedavi
edilmeyi gerektiren laktik asidoza yol açabilir.
Laktat ve metformini uzaklaştırmanın en etkili yöntemi hemodiyalizdir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Oral kan şekeri düşürücü ilaç kombinasyonları.
ATC Kodu: A10BD05
DROPİA-MET, tip 2 diyabet hastalarında glisemik kontrolü iyileştirmek için farklı
etki mekanizmalarına sahip iki antidiyabetik ajanı, tiazolidindion sınıfının bir üyesi
olan pioglitazon ve biguanid sınıfının bir üyesi olan metformin hidroklorürü
birleştirmektedir. Biguanidler esas olarak endojen hepatik glukoz üretimini azaltarak
etki gösterirken, tiazolidindionlar insülin duyarlılığını artıran ajanlardır ve esas olarak
periferik glukoz kullanımını artırarak etki gösterirler.
Pioglitazon
Pioglitazon periferde ve karaciğerde insülin direncini azaltarak insüline bağlı glukoz
kullanımını artırır ve hepatik glukoz oluşumunu azaltmaktadır. Sülfonilürelerden farklı
olarak, pioglitazon insülin salgılanmasını uyarmamaktadır. Pioglitazon, peroksizom
proliferatör-aktif reseptör gammanın (PPARγ) güçlü ve seçici agonistidir. PPAR
reseptörleri, insülin aktivasyonu için önemli olan adipoz doku, iskelet-kas ve
karaciğer gibi önemli dokularda bulunmaktadır. PPARγ nükleer reseptör aktivasyonu
glukoz ve lipid metabolizmasının kontrolünde rol oynayan insüline yanıt veren
genlerin transkripsiyonunu modüle etmektedir. Diyabetik hayvan modellerinde,
pioglitazonun tip 2 diyabette insülin direncinin karakteristik belirtileri olan
hiperglisemi, hiperinsülinemi ve hipertrigliseridemiyi azalttığı bildirilmiştir.
Pioglitazon, insülin direncini azaltarak dolaşımdaki insülin etkinliğini artırdığından,
endojen insülin yokluğunda kan glukozunu düşürmemektedir.
Tip 2 diyabet hastalarında açlık ve tokluk glisemik kontrolde iyileşme gözlenmiştir.
Glisemik kontrolde iyileşme açlık ve tokluk plazma insülin konsantrasyonlarındaki
artış ile ilişkilidir. Gliklazide karşılık pioglitazon monoterapisi klinik çalışmasında,
pioglitazon tedavisi alan hastalarda glisemik kontrol % 69 sağlanmışken gliklazid
tedavisi alanlarda %50 gözlenmiştir. Plasebo kontrollü klinik çalışmada, hastalar 12
ay boyunca pioglitazon veya plasebo almışlardır. Pioglitazon alan hastaların
HbA ’lerindeki ortalama azalma %0.45 gözlenmiştir.
1c
HOMA analizi pioglitazonun beta hücresi fonksiyonlarında iyileşme sağladığını ve
insülin duyarlılığını artırdığını belirtmiştir.
Bir yıllık klinik çalışmalarda, albümin/kreatinin oranında pioglitazon tutarlı bir
şekilde başlangıca göre istatistik olarak anlamlı düşüşler göstermiştir.
On sekiz haftalık bir çalışmada, tip 2 diyabet hastaları üzerinde pioglitazon (45 mg
monoterapiye karşılık plasebo) etkinliği çalışılmıştır. Pioglitazon belirgin kilo alımı ile
ilişkili bulunmuştur. Ekstra abdominal yağ kütlesinde artış olurken, viseral yağlanma
anlamlı derecede azalmıştır. Pioglitazon ile vücut yağ dağılımında benzer değişimlere
9insülin duyarlılığındaki iyileşme de eşlik etmiştir. Birçok klinik çalışmada, plasebo ile
karşılaştırıldığında pioglitazon alan hastaların total plazma trigliseridlerinde ve serbest
yağ asitlerinde artış ve HDL-kolesterol seviyelerinde düşüş gözlenmiştir. LDL-
kolesterol seviyelerinde ise, küçük ve klinik olarak anlamsız artışlar gözlenmiştir.
Yirmi haftalık bir çalışmada, pioglitazon ile açlık trigliseridlerinde ve postprandiyal
hipertrigliseridemide düşüş gözlenmiştir. Bu etkiler pioglitazonun glisemik etkisinden
bağımsızdır ve glibenklamidden istatistikî olarak anlamalı derecede farklıdır.
Son yapılan bir PROaktif çalışmada, tip 2 diyabeti ve majör makrovasküler hastalığı
olan hastalar mevcut antidiyabetik ve kardiyovasküler tedavinin yanı sıra 3.5 yıl
boyunca pioglitazon veya plasebo almak üzere randomize edilmiştir. Ortalama 9.5
yıllık diyabet öyküleri var idi. Hastaların yaklaşık üçte biri insülin ile birlikte
metformin ve/veya sülfonilüre tedavisi almıştır. Çalışma sonunda, pioglitazon
kullanımına bağlı uzun dönem kardiyovasküler durumun söz konusu olmadığı
belirtilmiştir. Ancak, ödem, kilo alımı ve kalp yetmezliği insidansında artış
gözlenmiştir. Kalp yetmezliğine bağlı mortalitede artış gözlenmemiştir.
Metformin
Metformin hem bazal, hem de postprandial plazma glukoz düzeylerini düşüren
antihiperglisemik etkilere sahip bir biguaniddir. İnsülin salgısını stimüle etmemekte ve
böylece hipoglisemiye neden olmamaktadır.
Metformin üç mekanizma ile etki edebilmektedir:
* Glukoneogenez ve glikojenolizin inhibisyonuyla hepatik glukoz üretimini azaltır.
* Kaslarda insülin duyarlılığını hafif derecede artırarak, periferik glukoz alımı ve
kullanımını iyileştirir.
* İntestinal glukoz emilimini geciktirir.
Metformin glikojen sentaza etki ederek intrasellüler glikojen sentezini stimüle eder.
Metformin spesifik membran glukoz taşıyıcısı tiplerinin taşıma kapasitesini
artırmaktadır (GLUT-1 ve GLUT-4).
İnsanlarda glisemi üzerindeki etkisinden bağımsız olarak metforminin lipit
metabolizması üzerinde de olumlu etkileri vardır. Bu durum kontrollü, orta veya uzun
süreli klinik çalışmalarda terapötik dozlarda gösterilmiştir: Metformin toplam
kolesterol, LDL kolesterol ve trigliserid düzeylerini düşürmektedir.
Prospektif, randomize bir çalışmada (UKPDS) tip 2 diyabetli hastalarda yoğun kan
glukoz kontrolünün uzun vadeli yararı gösterilmiştir. Tek başına diyetle tedavinin
başarısız olmasının ardından metforminle tedavi edilen aşırı kilolu hastalarda elde
edilen bulguların analizi:
* Metformin grubunda sadece diyete karşı (43.3 olay/1.000 hasta-yılı), p= 0.0023 ve
kombine sulfonilüre ve insulin monoterapi gruplarına karşı (40.1 olay/1,000 hasta-
yılı), p= 0.0034 diyabetle ilişkili komplikasyona yönelik mutlak riskte anlamlı azalma
meydana gelmiştir.
* Diyabetle ilişkili mortaliteye yönelik mutlak riskte anlamlı azalma gözlenmiştir:
metformin 7.5 olay/1000 hasta-yılı, sadece diyet 12.7 olay/1.000 hasta-yılı, p= 0.017.
* Genel mortaliteye yönelik mutlak riskte anlamlı azalma gözlenmiştir: Sadece diyete
karşı [(20.6 olay/1.000 hasta-yılı) (p= 0.011)] ve kombine sulfonilüre ve insulin
monoterapi gruplarına karşı [18.9 olay/1.000 hasta-yılı (p= 0.021)m] metformin 13.5
olay/1.000 hasta-yılı.
* Miyokard enfarktüsüne yönelik mutlak riskte anlamlı azalma gözlenmiştir:
metformin 11 olay/1.000 hasta-yılı, sadece diyet 18 olay/1.000 hasta-yılı, (p= 0.01).
105.2. Farmakokinetik özellikler
Genel özellikler
Sağlıklı gönüllülerde yapılan biyoeşdeğerlilik çalışmaları Pioglitazon/Metformin
hidroklorür kombinasyonunun biyoeşdeğerliliğinin ayrı ayrı uygulanan pioglitazon ve
metformin tabletlerin biyoeşdeğerliğine eşit olabileceğini göstermiştir.
Sağlıklı bireylere Pioglitazon/Metformin hidroklorür kombinasyonu uygulandığında
besinlerin pioglitazonun EAA ve C değerlerine etki etmediği gözlenirken
maks
metforminin ortalama EAA ve C değerlerini düşürdüğü (sırasıyla %13 ve % 28)
maks
gözlenmiştir. Besinlerle birlikte pioglitazonun yarılanma ömrü yaklaşık 1.9 saat,
metforminin ise 0.8 saat geciktiği belirtilmiştir.
Pioglitazon
Emilim:
Pioglitazon, oral alımı takiben gastrointestinal yoldan hızla absorbe olmakta ve tüm
dozlarda maksimum serum konsantrasyonuna (C ) 2 saatte ulaşmaktadır. Kararlı
maks
duruma doz alımından 4-7 gün içinde ulaşılır. Besinler ile maksimum plazma
konsantrasyonunda hafif gecikme (t ) gözlenir, ancak absorbsiyon miktarını
maks
değiştirmez. Tam anlamıyla ortalama biyoyararlanımı %80’den fazladır.
Dağılım:
İnsanlarda tahmin edilen dağılım hacmi 0.25 l/kg’dır. Pioglitazon ve tüm aktif
metabolitleri plazma proteinlerine yüksek oranda bağlanır (> % 99).
Biyotransformasyon:
Pioglitazon alifatik metilen gruplarının hidroksilasyonu yoluyla yoğun bir sekilde
karaciğerde metabolize edilir. Bu başlıca sitokrom P450 3A4 ve 2C9 ve daha az
derecede de bir çok diğer izoformu sayesinde gerçekleşir. Belirlenen altı
metabolitinden üçü aktiftir (M-II, M-III ve MIV). Konsantrasyonlar ve plazma
proteinlerine bağlanma göz önüne alınırsa pioglitazon ile M-III metaboliti etkinliğe
eşit olarak katkıda bulunur. M-IV’ün etkinliğe katkısı pioglitazonun üçte biri kadar ve
M-II nin ki minimal seviyelerdedir.
İn vitro çalışmalar pioglitazonun sitokrom P450 subtiplerini baskıladığını
göstermemiştir.
İndüklenebilen P450 izoenzimleri olan 1A, 2C8/9 ve 3A4 insanda
indüklenmemektedir.
Çalışmalar digoksin, varfarin, fenprokumon ve metforminin farmakodinamik ve
farmakokinetiklerine pioglitazonun etkisini göstermemiştir. P450 izoenzimlerini
tetikleyen veya baskılayanların pioglitazon veya aktif metabolitlerini etkilememesi
beklenir.
Eliminasyon:
Oral uygulamayı takiben, insanlarda pioglitazon dozunun yaklasık %55’i feçes ve
%45’i idrarda tespit edilmiştir. Hayvanlarda idrar ya da feçesde çok az miktarda
değişmemiş pioglitazon tespit edilmiştir. Ortalama plazma eliminasyon yarı ömrü
değişmemiş pioglitazon için 5-6 saat ve aktif metabolitleri için 16-23 saattir.
Doğrusallık/Doğrusal olmayan durum:
2-60 mg dozlarına orantılı olarak plazma konsantrasyonları artar.
Metformin
Emilim:
Oral metformin uygulamasının ardından, 2.5 saat içinde t değerine erişilmektedir.
maks
500 mg metformin tabletin mutlak biyoyararlanımı sağlıklı deneklerde yaklaşık %50
ile %60’tır. Oral dozun ardından dışkıyla atılan emilmemiş fraksiyon %20 ile %30
11oranındadır.
Oral uygulamanın ardından, metformin emilimi doyurulabilirdir ve
tamamlanmamıştır. Metformin emilim farmakokinetiğinin doğrusal olmadığı
düşünülmektedir. Mutad metformin dozlarında ve dozlam programlarında, kararlı
durum plazma konsantrasyonlarına genellikle 24-48 saat içinde erişilmekte ve bunlar
genellikle 1 μg/ml’den düşük olmaktadır. Kontrollü klinik çalışmalarda maksimum
metformin plazma düzeyleri (C ) maksimum dozlarda dahi 4 μg/ml’i geçmemiştir.
maks
Gıda alımı metformin emilimini boyutunu azaltmakta ve bir miktar geciktirmektedir.
850 mg’lık bir dozun uygulamasının ardından, %40 daha düşük plazma pik
konsantrasyonu, %25 daha düşük EAA değeri ve pik plazma konsantrasyonuna kadar
geçen sürede 35 dakikalık bir gecikme gözlenmiştir. Bu bulgunun klinik anlamlılığı
bilinmemektedir.
Dağılım:
Plazma proteinine bağlanma önemsiz düzeydedir. Metformin eritrositlere
bağlanmaktadır. Pik kan düzeyleri, pik plazma düzeylerinden düşüktür ve hemen
hemen aynı zamanda görülmektedir. Kırmızı kan hücreleri büyük ihtimalle dağılımın
ikinci kompartmanını temsil etmektedir. Ortalama dağılım hacmi (Vd) 63-276 litredir.
Metabolizma:
Metformin değişmemiş halde idrarla atılmaktadır. İnsanlarda herhangi bir metabolite
rastlanmamıştır.
Eliminasyon:
Metforminin renal klerensi > 400 ml/dak’dır; bu da metforminin glomerüler filtrasyon
ve tübüler sekresyonla elimine edildiğini göstermektedir. Oral uygulamayı takiben,
belirgin terminal eliminasyon yarı ömrü yaklaşık 6.5 saattir. Böbrek fonksiyonlarında
bozukluk varsa, renal klirens kreatininle orantılı olarak azalmakta ve dolayısıyla
eliminasyon yarı ömrü de uzayarak plazma metformin düzeylerinin artmasına neden
olmaktadır.
Hastalardaki karakteristik özellikler
Böbrek yetmezliği:
Pioglitazon çeşitli derecelerde böbrek bozukluğu olan hastalarda iyi tolere edilmiştir.
Her ne kadar ağır böbrek bozukluğu olan hastalarda ortalama serum değerleri düşük
olsa da, minimal farmakokinetik etki göstermiştir. Ağır böbrek bozukluğu olan
hastalarda doz değişimini gerektirmemektedir.
Karaciğer yetmezliği:
Normal kontroller ile karşılaştırıldığında, karaciğer fonksiyon bozukluğu olan
hastalarda pioglitazon ve total pioglitazon ortalama doruk konsantrasyonu yaklaşık
%48 daha düşüktür, ancak EAA değerlerinde değişiklik yoktur. Ancak, aktif karaciğer
hastalığı veya serum transaminaz seviyesi normal üst limitten (ULN) 2.5 kat yüksek
olan hastalarda pioglitazon kullanımı önerilmemektedir
Cinsiyet:
Cinsiyet pioglitazonun farmakokinetik parametrelerini anlamlı derecede
etkilememektedir.
Yaşlılarda:
Yaş pioglitazonun farmakokinetik parametrelerini anlamlı derecede etkilememektedir.
125.3. Klinik öncesi güvenlilik verileri
Pioglitazon/Metformin hidroklorür kombinasyonu ile herhangi bir hayvan çalışması
yapılmamıştır. Aşağıdaki veriler pioglitazon veya metforminle ayrı ayrı çalışmalardan
elde edilen verilerdir.
Pioglitazon
Toksikoloji çalışmalarında, hemodilüsyon, anemi ve tersinir eksantrik kardiyak
hipertropi ile plazma hacim genişlemesi fare, rat, köpek ve maymunlarda istikrarlı bir
şekilde gözlenmiştir. Ayrıca, artmış yağ birikimi ve infiltrasyon gözlenmiştir.
Pioglitazon ile yapılan hayvan çalışmalarında fetal gelişmede kısıtlılıklar gözlenmiştir.
Bu durum pioglitazonun etkisine dayandırılabilir.
Geniş çaplı in vivo ve in vitro genotoksisite çalışmalarında pioglitazon genotoksisite
potansiyeli göstermemiştir. İki yıla kadar pioglitazon tedavisinde, hiperplazi
insidansında (erkek ve dişilerde) ve idrar kesesi epitelyumu tümörü insidansında
(erkeklerde) artış gözlenmiştir. Bu bulguların ilişkisi henüz bilinmemektedir.
Farelerde hiçbir cinsiyette tümör oluşturucu etki gözlenmemiştir. On iki aya kadar
tedavi edilen köpek veya maymunlarda idrar torbası hiperplazisi görülmemiştir.
Metformin
Erkek ve dişi ratlar ile pioglitazon 40 mg/kg dozuna kadar (insanlar için önerilen
maksimum dozun yaklaşık 9 katı, mg/m2) yapılan çalışmalarda fertilite üzerine bir etki
gözlenmemiştir. Erkek ve dişi ratlar ile metformin 600 mg/kg/gün (insanlar için
önerilen maksimum dozun yaklaşık 3 katı) dozu ile yapılan çalışmalarda fertilite
üzerine bir etki gözlenmemiştir.
Geleneksel güvenlilik farmakolojisi, tekrarlanan doz toksisitesi, genotoksisite,
karsinojenik potansiyel ve üreme toksisitesi çalışmalarına dayalı olan insanlara
yönelik özel bir tehlike ortaya koymamaktadır.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz (PH 101)
Polivinil prolidon (K-30)
Kroskarmellos sodyum
Magnezyum stearat
HPMC 2910/Hipromellos 5 cP
Titanyum dioksit (E171)
Talk
Macrogol/ PEG 8000
6.2. Geçimsizlikler
Bilinen geçimsizliği yoktur.
6.3. Raf ömrü
36 ay
6.4. Saklamaya yönelik özel tedbirler
25 C’nin altındaki oda sıcaklığında saklanmalıdır.
6.5. Ambalajın niteliği ve içeriği
30, 60, 90 ve 180 film kaplı tablet içeren Alüminyum / Alüminyum folyo blister ve
karton kutu içerisinde.
136.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmelik”lerine
uygun olarak imha edilmelidir.
7. RUHSAT SAHİBİ
Adı : SANOVEL İLAÇ SAN. VE TİC. A.Ş.
Adresi : 34460 İstinye - İstanbul
Tel No : (212) 362 18 00
Faks No : (212) 362 17 38
8. RUHSAT NUMARASI
2019/647
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 25.11.2019
Ruhsat yenileme tarihi: -
10. KÜB’ÜN YENİLENME TARİHİ
25.11.2019
14