KISA ÜRÜN BİLGİSİ
1. BEŞERİ TIBBİ ÜRÜNÜN ADI
Sefuroks® 500 mg film kaplı tablet
2. KALİTATİF VE KANTİTATİF BİLEŞİM
Etkin madde:
Her bir film kaplı tablet 500 mg sefuroksime eşdeğer 601,44 mg sefuroksim aksetil içerir.
Yardımcı madde(ler):
Metil parahidroksibenzoat 0,14 mg
Propil parahidroksibenzoat 0,12 mg
Kroskarmelloz sodyum 105,75 mg
Sodyum lauril sülfat 15,84 mg
Sodyum nişasta glikolat 32,22 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet.
Beyaz-kırık beyaz, oblong, bikonveks.
4. KLİNİK ÖZELLİKLER
4.1 Terapötik endikasyonlar
SEFUROKS, duyarlı mikroorganizmaların sebep olduğu enfeksiyonların tedavisinde
endikedir. Endikasyonları aşağıdakileri içerir:
Üst solunum yolu enfeksiyonları: Kulak, burun, boğaz enfeksiyonları, otitis media, sinüzit,
tonsillit, farenjit gibi.
Alt solunum yolu enfeksiyonları: Pnömoni, akut bronşit ve kronik bronşitin akut
alevlenmeleri ve pnömoni gibi.
Genito-üriner sistem enfeksiyonları: Pyelonefrit, sistit ve üretrit gibi.
Deri ve yumuşak doku enfeksiyonları: Fronkül, piyoderma, impetigo gibi.
Gonore: Akut ve komplike olmayan gonokokal üretrit ve servisit.
Erken Lyme hastalığı tedavisinde ve geç Lyme hastalığının önlenmesinde yetişkinler ve 12
yaş üzeri çocuklarda kullanılabilir.
4.2 Pozoloji ve uygulama şekli
Pozoloji/uygulama sıklığı ve süresi:
Olağan tedavi süresi 7 gündür (5-10 gün arası).
Yetişkinlerde;
Çoğu enfeksiyonda 250 mg, günde iki kez
Üriner sistem enfeksiyonlarında 125 mg, günde iki kez
Hafif ve orta dereceli alt solunum yolları 250 mg, günde iki kez
enfeksiyonlarında, örn. bronşit
1Daha ciddi alt solunum yolları enfeksiyonlarında 500 mg, günde iki kez
veya pnömoniden kuşkulanıldığında
Piyelonefritte 250 mg, günde iki kez
Komplike olmayan gonorede 1 gr, tek doz
Yetişkinlerde ve 12 yaşından büyük çocuklarda 20 gün boyunca günde
Lyme hastalığında iki kez 500 mg
Ardışık tedavi
Sefuroksim aynı zamanda sefuroksim sodyum tuzu (Sefuroksim enjektabl) şeklinde
parenteral uygulama için mevcuttur. Bu, parenteral tedaviden oral tedaviye geçişin klinik
olarak endike olduğu durumlarda sefuroksim ile parenteral tedaviye oral (SEFUROKS)
tedavi ile devam olanağı sağlar.
Parenteral ve oral tedavi süreleri enfeksiyonun şiddeti ve hastanın klinik durumuna göre
belirlenir.
Pnömoni: 48 - 72 saat boyunca günde 3 veya 2 kez i.v. veya i.m. yolla uygulanan 1.5 g
sefuroksim sodyum uygulamasını takiben 7 - 10 gün boyunca günde 2 kez oral yolla
uygulanan 500 mg sefuroksim aksetil tedavisi.
Kronik bronşitin akut alevlenmeleri: 48 - 72 saat boyunca günde 3 veya 2 kez i.v. veya i.m.
yolla uygulanan 750 mg sefuroksim sodyum uygulamasını takiben 5 - 10 gün boyunca günde
2 kez oral yolla uygulanan 500 mg sefuroksim aksetil tedavisi.
Çocuklarda;
Çoğu enfeksiyonda Günlük maksimum 250 mg olmak üzere günde
2 kez 125 mg (2x 125 mg)
Orta kulak iltihabı olan 2 yaş ve daha Günlük doz maksimum 500 mg olmak üzere
büyük çocuklarda veya daha şiddetli günde 2 kez 250 mg (2x 250 veya 4 x 125)
enfeksiyonlarda
SEFUROKS tabletler kırılarak verilmemelidir. Bu bakımdan tabletleri yutamayan, küçük
çocuklar gibi hastaların tedavisi için uygun değildir. Çocuklarda SEFUROKS süspansiyon
kullanılabilir.
Uygulama şekli:
SEFUROKS tabletler ağızdan alınır.
Optimal absorpsiyon için SEFUROKS tabletler yiyecekle birlikte alınmalıdır.
Özel popülasyonlara ilişkin ek bilgiler:
Böbrek yetmezliği: Sefuroksim aksetilin güvenilirlik ve etkinliği böbrek yetmezliği olan
hastalarda belirlenmemiştir.
Sefuroksim başlıca böbreklerle atılır. Benzer bütün antibiyotiklerde olduğu gibi önemli
derecede böbrek yetmezliği olan hastalarda yavaş atılımın kompanse edilmesi için
sefuroksim dozunun azaltılması önerilir. Sefuroksim diyaliz ile etkin şekilde
uzaklaştırılmaktadır.
2T1/2
Kreatinin Klerensi Önerilen Doz
(saat)
1.4 – 2.4 Doz ayarlaması gerekli değildir (günde iki kez
≥ 30 ml/dakika
standart doz 125 mg - 500 mg)
10-29 ml/dakika 4.6 Her 24 saatte bir verilen standart tek doz
< 10 ml/dakika 16.8 Her 48 saatte bir verilen standart tek doz
Hemodiyalize giren Her diyaliz sonunda ilave bir standart tek doz
2-4
hastalar verilmelidir.
Karaciğer yetmezliği: Veri yoktur.
Pediatrik popülasyon: SEFUROKS'un 3 aydan küçük çocuklarda kullanımı ile
ilgili deneyim yoktur. Bu yaş grubunda kullanımı önerilmez.
Geriyatrik popülasyon: Veri yoktur.
4.3 Kontrendikasyonlar
Sefuroksim veya ilacın içerdiği diğer yardımcı maddelere karşı aşırı duyarlılığı bilinen
hastalarda kontrendikedir.
Sefalosporin antibiyotiklerine aşırı duyarlılığı bilinen hastalarda kontrendikedir.
Beta laktam antibiyotiklere (penisilin, monobaktamlar, karbapenemler gibi) karşı aşırı
duyarlılık öyküsü olanlarda kontrendikedir.
4.4 Özel kullanım uyarılar ve önlemler
Penisilin veya diğer beta-laktam antibiyotiklere karşı alerjik reaksiyon
geçirmiş hastalarda tedaviye başlamadan önce dikkatli bir değerlendirme
yapılmalıdır. Beta laktam antibiyotiklere karşı çapraz aşırı duyarlılık reaksiyonu
gelişebileceğinden penisilin alerjisi olan hastalara verildiğinde, bu hastaların % 10
kadarında çapraz aşırı duyarlılık reaksiyonu gelişebileceği bildirilmiştir. Klinik
olarak anlamlı düzeyde alerjik reaksiyon gelişirse ilaç kullanımı kesilmeli ve uygun
bir tedaviye başlanmalıdır. Ciddi ve akut hipersensitivite reaksiyonları geliştiğinde
epinefrin tedavisi ve klinik olarak gerekli diğer acil uygulamaların (Oksijen,
intravenöz sıvılar, intravenöz antihistaminler, kortikosteroidler, presör aminler, hava
yollarına uygulanacak işlemler gibi uygulamalar) yapılması gerekli olabilir.
Diğer antibiyotiklerde olduğu gibi sefuroksim aksetil kullanımı aşırı Candida
çoğalmasına neden olabilir. Uzun süreli kullanım duyarlı olmayan diğer organizmaların
(örneğin; enterekoklar ve clostridium difficile) aşırı çoğalmasına neden olarak tedavinin
kesilmesini gerektirebilir.
Antibiyotiklerin kullanımında psödomembranöz kolit vakaları bildirilmiştir, bu vakalar
hafif ile şiddetli arasında değişiklik gösterebilir. Bu nedenle antibiyotik kullanımı sırasında
veya daha sonra diyare gelişen hastalarda, bu tanının göz önünde bulundurulması
önemlidir. Psödomembranöz kolit tanısını takiben uygun bir tedaviye başlanmalıdır. Hafif
psödomembranöz kolit vakaları genellikle sadece ilaç kullanımının kesilmesine yanıt
verirler. Ancak orta dereceli ve şiddetli vakalarda sıvı ve elektrolit uygulamaları, protein
takviyesi, Clostridium difficile’ye karşı etkili antibiyotik kullanımı gibi yöntemlerin
kullanılması gerekli olabilir. Eğer hastada uzun süreli ya da ciddi diyare gelişirse veya
hastada karın krampları gözlenirse tedavi derhal kesilmeli ve hasta daha detaylı
incelenmelidir.
3Lyme hastalığının SEFUROKS ile tedavisini takiben Jarisch-Herxheimer reaksiyonu
görülmüştür. Bu Lyme hastalığına neden olan patojen spiroket Borrelia burgdoferi’ye
SEFUROKS 'un bakterisid etkisinin sonucudur. Hastalara bu reaksiyonun sık görülen
ve genellikle Lyme hastalığının antibiyotiklerle tedavisinin kendi kendini kısıtlayıcı
bir sonucu olduğu anlatılmalıdır.
Sefuroksim ile ilişkili pozitif bir Coomb Testi gelişmesi kanın çapraz eşleştirilmesini
etkileyebilir (bkz. bölüm 4.8 İstenmeyen etkiler).
Ferrisiyanür testinde hatalı negatif bir sonuç meydana gelebileceğinden, sefuroksim
aksetil kullanan hastalarda kan/plazma glukoz düzeylerini belirlemek üzere ya glukoz
oksidaz ya da heksokinaz yöntemlerinin kullanılması önerilmektedir.
Ardışık tedavide parenteral tedaviden oral tedaviye geçiş zamanı enfeksiyonun şiddeti,
hastanın klinik durumu ve hastalık etkeni patojenlerin duyarlılığına bağlı olarak belirlenir.
Yetmiş iki saat içinde klinik iyileşme olmazsa parenteral tedaviye devam edilmelidir.
Ardışık tedaviye başlamadan önce sefuroksim sodyum (Sefuroksim enjektabl) kullanım
bilgilerine bakınız.
SEFUROKS metil parahidroksibenzoat ve propil parahidroksibenzoat içerir, bu nedenle
alerjik reaksiyonlara (muhtemelen gecikmiş) neden olabilir.
SEFUROKS, her dozunda 0,78 mmol sodyum ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Mide asiditesini azaltan ilaçlar SEFUROKS'un açlık durumundaki biyoyararlanımını
azaltabilir ve SEFUROKS 'un yemek sonrası absorpsiyonundaki artışı ortadan kaldırabilir.
Diğer antibiyotiklerde de olduğu gibi sefuroksim aksetil bağırsak florasını etkileyerek
östrojen reabsorbsiyonunun azalmasına ve kombine oral kontraseptiflerin etkinliğinin
azalmasına yol açabilir.
Sefuroksim glomerüler filtrasyon ve tübüler sekresyon ile atılır. Eşzamanlı probenisid
kullanımı önerilmemektedir. Eşzamanlı probenesid kullanımı, sefuroksimin pik
konsantrasyonunu, serum konsantrasyonu zaman eğrisi altındaki alanı ve eliminasyon
yarılanma ömrünü anlamlı olarak artırır. Eşzamanlı oral antikoagülan kullanımı artmış
Uluslararası Normalleştirilmiş Oran (INR)’ye yol açabilir.
Ferrisiyanid testinde yanlış negatif sonuçlar oluşabileceğinden sefuroksim alan hastalarda
kan/plazma glukoz düzeylerini belirlemek için glukoz oksidaz veya hekzokinaz metodlarının
kullanılması önerilmektedir. Sefuroksim aksetil kreatinin için yapılan alkalin pikrat deneyini
etkilemez.
Sefalosporin grubu ilaçlar kırmızı kan hücrelerinin membranlarından absorbe olma ve
ilaca karşı gelişen antikorlarla reaksiyona girme eğilimi göstererek Coombs testinin pozitif
sonuç vermesine ve çok seyrek olarak da hemolitik anemiye yol açabilirler.
44.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Kombine oral kontraseptiflerin etkinliğinin azalmasına yol açabilir.
Gebelik dönemi
Sefuroksim aksetilin gebe kadınlarda kullanımına ilişkin yeterli veri mevcut değildir. Gebe
kadınlara verilirken tedbirli olunmalıdır.
Sefuroksim aksetilin deneysel olarak kanıtlanmış hiç bir teratojenik veya embriyo patik
etkisi bulunmamakta ise de, bütün diğer ilaçlarda olduğu gibi gebeliğin erken
dönemlerinde dikkatli kullanılmalıdır.
Laktasyon dönemi
Sefuroksim anne sütü ile de atılmaktadır. Emzirmenin durdurulup durdurulmayacağına
ya da sefuroksim aksetil tedavisinin durdurulup durdurulmayacağına karar verilmelidir.
Üreme yeteneği/Fertilite
Veri yoktur.
4.7. Araç ve makine kullanımı üzerindeki etkiler
SEFUROKS baş dönmesine yol açabileceğinden hastalar araç veya makine kullanırken
dikkatli olmaları konusunda uyarılmalıdır.
4.8.İstenmeyen etkiler
Sefuroksim aksetilin yan etkileri genellikle hafif ve geçici özelliktedir.
En yaygın istenmeyen etkiler Candida çoğalması, eozinofili, baş ağrısı, baş dönmesi,
gastrointestinal bozukluklar ve karaciğer enzimlerinde geçici artıştır.
Yan etkiler için belirlenen sıklık kategorileri tahminidir, plasebo kontrollü çalışmalarda
da olduğu gibi birçok reaksiyonda insidansı hesaplamak için elverişli veri (örneğin
plasebo kontrollü çalışmalardan sağlanan veriler) bulunmamaktadır. Ayrıca sefuroksim
aksetile bağlı yan etkilerin insidansları, endikasyona göre değişebilmektedir.
Çok yaygından seyreğe, istenmeyen etkilerin sıklıklarının belirlenmesinde geniş klinik
çalışmalardan elde edilen veriler kullanılmıştır. Bunun dışında kalan istenmeyen
etkilerin sıklıkları (<1/10.000), esas olarak pazarlama sonrası deneyimlerden yola
çıkarak belirlenmiştir ve rapor edilme oranına işaret etmektedir. Plasebo kontrollü
çalışma verileri mevcut değildir. İnsidanslar klinik çalışma verilerinden hesaplanmıştır
ve bunlar ilaç ile ilişkili verilere dayanmaktadır.
Sıklıklar, çok yaygın (≥1/10 ), yaygın (≥1/100 ve <1/10), yaygın olmayan (≥1/1.000 ve
<1/100), seyrek (≥1/10.000 ve <1/1.000), çok seyrek (<1/10.000) ve bilinmiyor (eldeki
verilerden tahmin edilemiyor) şeklinde tanımlanmıştır.
Enfeksiyon ve Enfestasyonlar
Yaygın: Candida çoğalması
Bilinmiyor: Clostridium difficile çoğalması
5Kan ve lenfatik sistem bozuklukları
Yaygın: Eozinofili
Yaygın olmayan:Pozitif Coomb’s testi, trombositopeni, lökopeni(bazen şiddetli)
Bilinmiyor: Hemolitik anemi
Sefalosporin grubu antibiyotikler alyuvar membranının yüzeyine absorbe olmaya ve
ilaca yönelmiş antikorlarla etkileşmeye eğilimlidir; böylece pozitif Coomb’s testi
(kanın çapraz etkileşmesini etkileyebilir) ve çok nadiren hemolitik anemi oluşturabilirler.
Bağışıklık sistemi bozuklukları
Bilinmiyor: İlaç ateşi, serum hastalığı, anafilaksi, Jarisch-Herxheimer reaksiyonu
Sinir sistemi bozuklukları
Yaygın: Baş ağrısı, baş dönmesi
Gastrointestinal bozukluklar
Yaygın: Diyare, bulantı, karın ağrısı gibi gastrointestinal rahatsızlıklar
Yaygın olmayan: Kusma
Bilinmiyor: Psödomembranöz kolit (Bkz. 4.4 Özel kullanım uyarıları ve önlemler)
Karaciğer ve safra kesesi bozuklukları
Yaygın: Hepatik enzim düzeylerinde (LDH, ALT (SGPT), AST (SGOT)) geçici yükselmeler
Bilinmiyor: Sarılık (ağırlıklı olarak kolestatik), hepatit
Deri ve derialtı doku bozuklukları
Yaygın olmayan: Deri döküntüleri
Bilinmiyor: Ürtiker, kaşıntı, Eritem multiforme, Stevens-Johnson sendromu, toksik
epidermal nekroliz (ekzantematik nekroliz), anjiyonörotik ödem
Bkz. Bağışıklık sistemi bozuklukları
Sefalosporinler kırmızı hücre membranlarının yüzeyine emilme ve pozitif Coomb testine (bu
da kanın çapraz eşleştirilmesini etkileyebilir) ve çok nadiren hemolitik anemiye neden
olacak şekilde ilaca karşı üretilen antikorlarla reaksiyona girme eğilimine sahip bir sınıftır.
Serum karaciğer enzimlerinde geçici artışlar gözlenmiş olup, bunlar genellikle geri
dönüşümlüdür.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)‘ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0800 314 00 08; faks: 0312 218 35 99)
4.9.Doz aşımı ve tedavisi
Sefalosporinler aşırı dozda serebral irritasyon sonucu ensefalopati, konvülsiyon ve
komaya neden olabilirler. Sefuroksimin serum düzeyleri hemodiyalizle ya da periton
diyalizi ile düşürülebilir.
5. FARMAKOLOJİK ÖZELLİKLER
5.1 Farmakodinamik özellikler
6Farmakoterapötik grup: İkinci kuşak sefalosporinler
ATC kodu: J01D C02
Etki mekanizması
Sefuroksim aksetil, bakterisit bir antibiyotik olan sefuroksimin oral ön ilacıdır.
Sefuroksim, bakteriyel beta-laktamazlara karşı iyi bir stabilite gösterir ve sonuç
olarak ampisilin veya amoksisiline dirençli suşların pek çoğuna etkilidir. Sefuroksim
önemli hedef proteinlere bağlanarak bakterilerde hücre duvarı sentezini önleyerek
bakterisit etki gösterir.
Farmakodinamik etkiler
Edinilmiş direnç prevalansı, coğrafyaya ve zamana bağlıdır ve belirli türlerde çok yüksek
olabilir. Başta şiddetli enfeksiyonların tedavisinde olmak üzere, lokal direnç bilgisi istenilir
bir durumdur.
Mikroorganizmaların Sefuroksime in vitro duyarlılığı
Sefuroksim aksetilin klinik etkililiğinin klinik çalışmalarda gösterilmiş olduğu yerler (*)
işareti ile belirtilmiştir.
Yaygın Olarak Duyarlı Türler
Gram Pozitif Aeroblar:
Staphylococcus aureus (metisiline duyarlı)*
Koagulaz negatif staphylococcus (metisiline duyarlı)
Streptococcus pyogenes*
Beta-hemolitik streptokoklar
Gram Negatif Aeroblar:
Haemophilus influenzae*; ampisilin dirençli suşlar dahil
Haemophilus parainfluenzae*
Moraxella catarrhalis*
Neisseria gonorrhoea*; penisilinaz üreten ve üretmeyen suşlar dahil
Gram Pozitif Anaeroblar:
Peptostreptococcus türleri
Propionibacterium türleri
Spiroketler:
Borrelia burgdorferi*
Edinilmiş direncin sorun olabileceği organizmalar
Gram Pozitif Aeroblar:
Streptococcus pneumoniae*
Gram Negatif Aeroblar:
Citrobacter türleri; C. freundii hariç
Enterobacter türleri E. Aerogenler ve E. Cloacae hariç
Escherichia coli*
Klebsiella türleri; Klebsiella pneumoniae dahil*
Proteus mirabilis
Proteus türleri; P. penneri ve P. vulgaris hariç
Providencia türleri
Gram Pozitif Anaeroblar:
Clostridium türleri; C. difficile hariç
Gram Negatif Anaeroblar:
Bacteroides türleri; B. fragilis hariç
Fusobacterium türleri
7Doğal dirençli organizmalar
Gram Pozitif Aeroblar:
Enterococcus türleri; E. faecalis ve E. faecium hariç
Listeria monocytogenes
Gram Negatif Aeroblar:
Acinetobacter türleri
Burkholderia cepacia
Campylobacter türleri
Citrobacter freundii
Enterobacter aerogenes
Enterobacter cloacae
Morganella morganii
Proteus penneri
Proteus vulgaris
Pseudomonas türleri; Pseudomonas aeruginosa dahil
Serratia türleri
Stenotrophomonas maltophilia
Gram Pozitif Anaeroblar:
Clostridium difficile
Gram Negatif Anaeroblar:
Bacteroides fragilis
Diğerleri:
Chlamydia türleri
Mycoplasma türleri
Legionella türleri
5.2 Farmakokinetik özellikler
Genel özellikler
Emilim:
Sefuroksim aksetil oral yoldan alınmayı takiben gastrointestinal kanaldan absorbe olur
ve intestinal mukozada ve kanda süratle hidrolize uğrayarak serbest sefuroksimi kan
dolaşımına bırakır. Sefuroksim aksetil süspansiyonun absorpsiyonu yiyecekle artar.
Yemeklerden hemen sonra alındığında absorbsiyonu optimumdur.
Sefuroksim aksetil tabletleri yemeklerden sonra alındığında, yaklaşık 2-3 saat sonra
ulaşılan doruk plazma düzeyleri 125 mg’lık doz için 2,1 mg/l, 250 mg’lık doz için 4.4
4,14 mg/l, 500 mg’lık doz için 7,0 mg/l ve 1 g’lık doz için 13.,6 mg/l olarak
saptanmıştır. Sefuroksim süspansiyonun absorpsiyon hızı tabletlere nazaran daha az olup,
doruk serum seviyeleri daha düşüktür ve sistemik biyoyararlanımı azalmıştır (% 4 - 17
daha az).
Dağılım:
Proteine bağlanma oranı kullanılan metodolojiye göre % 33 - 50 arasında değişir.
Biyotransformasyon:
Sefuroksim metabolize olmaz.
Eliminasyon:
Serum yarılanma ömrü 1 - 1,5 saattir.
Sefuroksim glomerular filtrasyon ve tubüler sekresyon ile elimine edilir. Probenesid ile
birlikte verilmesi doruk konsantrasyonu, -serum konsantrasyonu-zaman eğrisi altında
kalan alanı % 50 oranında arttırır.
8Hastalardaki karakteristik özellikler
Cinsiyet
Erkekler ve kadınlar arasında sefuroksim farmakokinetiği açısından bir fark
gözlenmemiştir.
Geriyatrik
Günde 1 g’lık normal maksimuma kadar olan dozajlarda normal renal fonksiyona sahip
yaşlı hastalarda özel bir önlem gerekli değildir. Yaşlı hastaların renal fonksiyonunun
azalmış olması daha muhtemeldir; bu nedenle doz yaşlılarda renal fonksiyonla uyumlu
olarak ayarlanmalıdır (bkz., bölüm 4.2).
Pediatrik
Daha büyük bebeklerde (>3 yaşında) ve çocuklarda, sefuroksim farmakokinetiği
yetişkinlerde gözlenene benzerdir.
3 aylıktan küçük çocuklarda sefuroksim aksetil kullanımına ilişkin klinik çalışma verisi
mevcut değildir.
Renal bozukluk
Renal bozukluğu olan hastalarda sefuroksim aksetilin güvenlilik ve etkililiği
belirlenmemiştir.
Sefuroksim başlıca böbreklerle atılır. Bu nedenle tüm bu tip antibiyotiklerle olduğu gibi
renal fonksiyonu bozulmuş hastalarda (yani kreatinin klerensi <30 mL/dakika) sefuroksim
dozunun daha yavaş atılımını telafi etmek üzere azaltılması önerilmektedir (bkz. bölüm
4.2). Sefuroksim diyalizle etkili bir şekilde uzaklaştırılır.
Hepatik bozukluk
Hepatik bozukluğu olan hastalar için veri mevcut değildir. Sefuroksim başlıca
böbreklerden elimine edildiğinden, hepatik fonksiyon bozukluğu varlığının sefuroksimin
farmakokinetiği üzerinde bir etkiye sahip olması beklenmemektedir.
FK/FD ilişkisi
Sefalosporinler için in vivo etkililik ile korelasyon gösteren en önemli farmakokinetik-
farmakodinamik indeksin bağlanmamış konsantrasyonun her bir hedef tür için
sefuroksimin minimum inhibe edici konsantrasyonunun (MIK) üzerinde kaldığı (yani, %T
>MIK) doz uygulama aralığı yüzdesi (%T) olduğu gösterilmiştir.
5.3. Klinik öncesi güvenlilik verileri
Hayvan toksisite çalışmaları sefuroksim aksetilin anlamlı bir bulgu olmaksızın düşük
oksisitesi olduğunu göstermiştir.
6.FARMASÖTİK BİLGİLER
6.1. Yardımcı maddelerin listesi
Mikrokristalin selüloz
Kroskarmelloz sodyum
Kolloidal anhidrus silika
Sodyum lauril sülfat
Magnezyum stearat
Sodyum nişasta glikolat
Hidroksipropil metil selüloz
Propilen glikol
Metil parahidroksibenzoat
9Propil parahidroksibenzoat
Opaspray Beyaz M- 1- 7120*
* içeriği;
- Titanyum dioksit (E171)
- IMS 74
- HPMC
- Sodyum benzoat
- Saf su
6.2. Geçimsizlikler
Veri yoktur.
6.3. Raf ömrü
24 aydır.
6.4 Saklamaya yönelik özel uyarılar
25°C altındaki oda sıcaklığında saklanmalıdır.
6.5. Ambalajın niteliği ve içeriği
SEFUROKS, 10, 14 ve 20 tabletlik blister ambalajlarda piyasaya sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”’ne uygun olarak imha edilmelidir.
6. RUHSAT SAHİBİ
Avixa İlaç San. ve Tic. Ltd. Şti.
İkitelli Osb Mahallesi YTÜ İkitelli Teknopark Sk.
YTÜ Teknopark Apt. No: 1/224
Başakşehir/İstanbul
Tel : (0212) 429 03 33/34
Faks: (0212) 429 03 32
7. RUHSAT NO
2019/372
8. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 31.07.2019
Ruhsat yenileme tarihi:
9. KÜB’ÜN YENİLENME TARİHİ
1