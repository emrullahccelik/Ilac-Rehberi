KISA ÜRÜN BİLGİSİ
1. BEŞERİ TIBBİ ÜRÜNÜN ADI
ALBİTROL 500 mg film kaplı tablet
2. KALİTATİF VE KANTİTATİF BİLEŞİMİ
Etkin Madde:
Her bir film kaplı tablet 500 mg ornidazol içermektedir.
Yardımcı madde(ler):
Yardımcı maddeler için bölüm 6.1'e bakınız.
3. FARMASÖTİK FORMU
Beyaz yuvarlak, bir tarafı çentikli bikonveks film kaplı tablet.
4. KLİNİK ÖZELLİKLERİ
4.1. Terapötik endikasyonlar
Trikomoniasis: Kadınlarda ve erkeklerde Trichomonas vaginalis'e bağlı genitoüriner
enfeksiyonlar,
Amebiasis: Amipli dizanteri dahil, Entamoeba histolytica'nın neden olduğu tüm intestinal
enfeksiyonlar. Özellikle amebik karaciğer apsesi olmak üzere, amebiasis'in tüm
ekstraintestinal formları.
Giardiasis (lambliasis)
4.2. Pozoloji ve uygulama şekli
Pozoloji/uygulama sıklığı ve süresi:
Standart doz
Trikomoniasis: Ağızdan alınacak 500 mg oral tablet uygulaması tek dozluk tedavi ve 5 günlük
tedavi şeklindedir.
Ornidazol kullanırken ve ilaç kesildikten sonra en az 3 gün boyunca, kızarma, uyuşukluk, ateş,
bulantı ve kusma, hipotansiyon, karıncalanma ile karakterize reaksiyonlara yol açabileceğinden,
alkol alınmamalıdır.
Tedavi Şekli Günlük Doz (500 mg'lık tabletler)
Tek dozluk tedavi 3 oral tablet akşamları
5 günlük tedavi 1 oral tablet sabah, 1 oral tablet akşam
Tüm vakalarda enfeksiyonun tekrarlamasını önlemek için hastanın eşi de aynı oral doz
uygulanarak tedavi edilmelidir.
Çocuklar için günlük tek doz 25 mg/kg'dır.
2. Amebiasis:
a) Amebik dizanterili hastalarda 3 günlük tedavi;
1 / 6b) Amebiasis'in tüm formları için 5-10 günlük tedavi;
Günlük
Tedavi Süresi Doz
Yetişkinler ve 35 kg'ın üzerindeki 35 kg'a kadar
çocuklar (500 mg tablet) olan çocuklar
Akşam, 1 defada 3 oral tablet,
3 günlük tedavi 60 kg'ın üstü için 4 oral tablet Tek dozda 40 mg/kg
(2 tablet sabah, 2 tablet akşam)
2 oral tablet
5-10 günlük Tek dozda 25 mg/kg
(1 tablet sabah, 1 tablet akşam)
tedavi
3. Giardiasis (lambliasis):
Günlük
Tedavi Süresi Doz
Yetişkinler ve 35 kg'ın
35 kg' a kadar olan
üzerindeki çocuklar
çocuklar
3 oral tablet akşamları tek
1-2 Günlük tedavi Tek dozda 40 mg/kg
dozda alınır.
Uygulama Şekli:
ALBİTROL tablet daima yemeklerden sonra oral olarak alınmalıdır.
Özel popülasyonlara ilişkin ek bilgiler:
Böbrek yetmezliği: Böbrek fonksiyon yetmezliği olan hastalarda doz ayarlaması
yapılmasına gerek yoktur.
Karaciğer yetmezliği: Ağır karaciğer yetmezliği olan hastalarda doz aralığı iki kat uzun
olmalıdır.
Pediyatrik popülasyon:
ALBİTROL’ün çocuklarda kullanımı için bakınız 4.2. (Pozoloji ve uygulama şekli)
Geriyatrik popülasyon: Yaşlılarda kullanıma ilişkin klinik veri yoktur.
4.3. Kontrendikasyonlar
ALBİTROL, ornidazol, diğer nitroimidazol türevlerine veya ilacın bileşimindeki maddelerden
herhangi birine karşı aşırı duyarlılığı olduğu bilinen hastalarda kontrendikedir.
4.4. Özel kullanım uyarıları ve önlemleri
ALBİTROL, merkezi sinir sistemi hastalığı (örn. epilepsi veya multipl skleroz) olan hastalarda
ve karaciğer hastalığı olanlarda dikkatle kullanılmalıdır. Diğer ilaçların etkisi artabilir veya
azalabilir.
4.5. Diğer tıbbi ürünlerle ile etkileşimler ve diğer etkileşim şekilleri
Ornidazol kullanırken ve ilaç kesildikten sonra en az 3 gün boyunca, kızarma, uyuşukluk, ateş,
bulantı ve kusma, hipotansiyon, karıncalanma ile karakterize reaksiyonlara yol açabileceğinden,
alkol alınmamalıdır.
2 / 6Ornidazol kumarin-tipi oral antikoagülanların etkisini potansiyalize eder. Antikoagülanın dozu
bu doğrultuda ayarlanmalıdır.
Simetidin (H2 reseptör blokörü), fenitoin ve fenobarbital gibi antiepileptik ilaçlar ve lityum ile
birlikte kullanılırken dikkatli olunmalıdır.
Ornidazol vekuronyum bromürün kas gevşetici etkisini uzatır.
Özel popülasyonlara ilişkin ek bilgiler
Özel popülasyonlar ile ilişkili olarak herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyon ile ilişkili olarak herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C'dir.
ALBİTROL’ün gebe kadınlarda kullanımına ilişkin yeterli veri mevcut değildir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Ornidazol'ün çocuk doğurma potansiyeli bulunan kadınlara ve doğum kontrolü yöntemlerine
etkisi bilinmemektedir.
Gebelik dönemi
Ornidazol için, gebelik döneminde maruz kalmaya ilişkin klinik veri mevcut değildir. Hayvanlar
üzerinde yapılan çalışmalar, gebelik / embriyonal / fetal gelişim / doğum ya da doğum sonrası
gelişim ile ilgili olarak doğrudan ya da dolaylı zararlı etkiler olduğunu göstermemektedir (bkz.
Bölüm 5.3).
Değişik türlerde yapılan yaygın çalışmalarda ilaç herhangi bir teratojenik veya fetotoksik etki
göstermemiştir. Bununla beraber gebe kadınlarda kontrollü bir çalışma yapılmamıştır. Genel
bir prensip olarak ALBİTROL, gebe kadınlara verilirken tedbirli olunmalı ve gebeliğin erken
safhasında gerekli olmadıkça verilmemelidir.
Laktasyon dönemi
Ornidazol'ün insan sütüyle atılıp atılmadığı bilinmemektedir. Ornidazol’ün süt ile atılımı
hayvanlar üzerinde araştırılmamıştır. Emzirmenin durdurulup durdurulmayacağına ya da
ALBİTROL tedavisinin durdurulup durdurulmayacağına/tedaviden kaçınılıp
kaçınılmayacağına ilişkin karar verilirken, emzirmenin çocuk açısından faydası ve
ALBİTROL tedavisinin emziren anne açısından faydası dikkate alınmalıdır.
Üreme yeteneği / Fertilite
Ornidazol, erkek farelerde 400 mg/kg/gün gibi yüksek dozda uygulandığında, düşük sperm
hızı bakımından epididimal sperm motilitesini inhibe ederek infertilite meydana getirmektedir.
İnsanlar üzerinde yapılan çalışmalarından elde edilmiş veri bulunmamaktadır.
4.7. Araç ve makine kullanımı üzerindeki etkiler
ALBİTROL alan hastalarda uyku hali, baş dönmesi, tremor, rijidite, koordinasyon
bozuklukları, nöbet, vertigo veya geçici bilinç kaybı görülebilir. Eğer bu etkiler meydana
gelirse araç ve makine kullanımı gibi dikkat gerektiren işleri etkileyebilir.
3 / 64.8. İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Seyrek: Lökopeni
Sinir sistemi hastalıkları
Çok seyrek: Uyku hali, baş ağrısı, baş dönmesi, tremor, rijidite, koordinasyon bozuklukları,
nöbet, yorgunluk, vertigo, geçici bilinç kaybı ve duyusal veya karışık periferal nöropati
Gastrointestinal hastalıklar
Yaygın olmayan: Bulantı, kusma, ishal, epigastrik rahatsızlık, ağız kuruluğu ve iştahsızlık.
Seyrek: Tat alma bozukluğu
Hepato-bilier hastalıklar
Bilinmiyor: Sarılık, anormal karaciğer fonksiyon testleri
Deri ve deri altı doku hastalıkları
Seyrek: Kaşıntı ve cilt reaksiyonları
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımında istenmeyen etkiler başlığı altında belirtilen semptomlar, daha şiddetli olarak
meydana gelir.
ALBİTROL’ün spesifik bir antidotu yoktur. Kramp durumunda, diazepam verilmesi tavsiye
edilir.
5. FARMAKOLOJİK ÖZELLİKLERİ
5.1. Farmakodinamik özellikler
Farmakoterapötik grubu: Antiprotozoal ilaçlar - Amebiazis ve diğer protozoal hastalıklarda
kullanılan ajanlar
ATC kodu : P01AB03
ALBİTROL, Trichomonas vaginalis, Entamoeba histolytica ve Giardia lamblia (Giardia
İntestinalis) ve aynı zamanda Bacteroides ve Clostridium türleri, Fusobacterium türleri gibi
belirli anaerobik bakteriler ve anaerob koklara karşı etkilidir.
4 / 65.2. Farmakokinetik özellikler
Genel özellikler
Emilim: Oral uygulamadan sonra ornidazol hızla emilir. Ortalama absorpsiyonu %90'dır. 3
saat içinde pik plazma konsantrasyonlarına ulaşılır.
Dağılım: Ornidazolün plazma proteinlerine bağlanma oranı %13'tür. ALBİTROL’ün etken
maddesi serebrospinal sıvıya, vücut sıvılarına ve dokulara etkili konsantrasyonlarda geçer.
Farklı endikasyonlara göre plazma konsantrasyonlarının (6-36 mg/1) optimal aralıktadır.
Sağlıklı gönüllülerde her 12 saatte bir 500 mg veya 1000 mg'lık dozun tekrarlanarak
uygulaması sonrası, birikme faktörü 1,5-2,5 olarak hesaplanmıştır.
Biyotransformasyon: Ornidazol karaciğerde başlıca 2-hidroksimetil ve α-hidroksimetil
metabolitlerine metabolize olur. Değişmeyen ornidazole göre, her iki ana metabolit
Trichomonas vaginalis ve anaerobik bakterilere karşı daha az etkilidir.
Atılım: Yarı ömrü yaklaşık 13 saattir. Alınan tek dozun, %85'i ilk 5 gün içinde çoğu metabolize
olarak atılır. Dozun %4'ü değişmeyen bileşik olarak idrarla atılmaktadır.
Doğrusallık/ doğrusal olmayan durum:
Ornidazol, doğrusal bir farmakokinetik profil gösterir.
Hastalardaki karakteristik özellikler
Karaciğer yetmezliği: Karaciğer sirozu olan hastalarda sağlıklı bireylere göre eliminasyon yarı
ömrü daha uzun (22'ye 14 saat) ve klirens daha düşüktür (35'e 51 ml/dakika). Ağır karaciğer
yetmezliği olan hastalarda doz aralığı iki kat fazla olmalıdır.
Böbrek yetmezliği: Ornidazol farmakokinetiği böbrek yetmezliğinde değişmez. Dolayısıyla
böbrek fonksiyon yetmezliği olan hastalarda doz ayarlaması yapılmasına gerek yoktur.
Ornidazol hemodiyaliz yoluyla uzaklaştırılır. Eğer günlük doz 2 g/gün ise ilave bir doz olarak
500 mg ornidazol uygulanmalıdır veya günlük doz 1 g/gün ise 250 mg ornidazol ilave bir doz
olarak hemodiyalize başlamadan önce uygulanmalıdır.
Yenidoğanlar ve çocuklar: Yenidoğanlarda ve çocuklarda ornidazol farmakokinetiği
yetişkinlerdeki ile benzerdir.
5.3. Klinik öncesi güvenlilik verileri
Geçerli değildir.
6. FARMASÖTİK ÖZELLİKLER
6.1. Yardımcı maddelerin listesi
Mısır nişastası
Hipromelloz E15
Mikrokristalin selüloz
Magnezyum stearat
Opadry II White 85F18422*
*Opadry II White 85F18422; Polivinil alkol, Titanyum dioksit (E171), Makrogol, Talk içerir.
5 / 66.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
25°C'nin altındaki oda sıcaklığında saklanmalıdır. Işıktan koruyunuz.
6.5. Ambalajın niteliği ve içeriği
Kutuda Opak PVC/PVDC-Al folyo blisterde (10 adet)
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Liva İlaç Paz. San. ve Tic. A.Ş
Bağcılar/İstanbul
8. RUHSAT NUMARASI(LARI)
2024/6
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 22.01.2024
Ruhsat yenileme tarihi:
10. KÜB'ÜN YENİLENME TARİHİ
6 / 6