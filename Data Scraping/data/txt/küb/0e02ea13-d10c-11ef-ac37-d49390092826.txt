KISA ÜRÜN BİLGİSİ
1. BEŞERİ TIBBİ ÜRÜNÜN ADI
ELIGARD® 7,5 mg enjeksiyonluk çözelti için s.c. toz içeren şırınga ve çözücü içeren şırınga
Steril
2. KALİTATİF VE KANTİTATİF BİLEŞİM
Etkin madde:
Kullanıma hazır her şırınga 6,96 mg leuprorelin’e eşdeğer miktarda 7,5 mg leuprorelin asetat
içerir.
Şırınga A: ELIGARD 7.5 mg’ın rekonstitüsyonu için 378 mg steril çözücü içerir.
Şırınga B: 13,1 mg leuprorelin asetat içerir.
378 mg çözücü ile karıştırıldıktan sonra 7.5 mg/birim elde edilir.
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti için s.c. toz içeren şırınga ve çözücü içeren şırınga
Toz (Şırınga B):
Beyaz ila kirli beyaz renkli toz içeren kullanıma hazır şırınga.
Çözücü (Şırınga A):
Berrak, renksiz ila açık sarı/ kahverengi renkli çözücü içeren kullanıma hazır şırınga.
4. KLİNİK ÖZELLİKLER
4.1 Terapötik endikasyonlar
ELIGARD,
• Hormonal müdahaleye uygun ilerlemiş prostat kanseri tedavisinde
• Hormonal müdahaleye uygun ve yüksek riskli lokalize ve lokal ileri evre prostat
kanserinin radyoterapi ile birlikte kombine tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Erişkin erkek:
ELIGARD, ayda bir kez derialtı enjeksiyon şeklinde uygulanır. Enjekte edilen solüsyon, bir
aylık bir dönem boyunca sürekli leuprorelin asetat salımı sağlayan katı bir depo oluşturur.
Kural olarak, ilerlemiş prostat kanserinin ELIGARD ile tedavisi uzun dönemli tedaviyi
gerektirmektedir ve remisyon ya da düzelme görüldüğünde bu tedavi kesilmemelidir.
ELIGARD, tedaviye verilen yanıtı izlemede uygun deneyime sahip bir sağlık uzmanının
gözetiminde uygulanmalıdır.
1ELIGARD yüksek riskli lokalize ve lokal ileri evre prostat kanserinin radyoterapi ile birlikte
kombine tedavisinde neoadjuvan veya adjuvan terapi olarak kullanılabilir.
ELIGARD’a verilen yanıt, klinik parametreler yoluyla ve prostat spesifik antijen (PSA)’in
serum düzeyleri ölçülerek izlenmelidir. Klinik araştırmalarda, testosteron düzeylerinin
orşiektomi uygulanmamış hastaların büyük bir bölümünde tedavinin ilk 3 günü boyunca arttığı
ve daha sonra 3-4 hafta içinde tıbbi kastrasyon düzeylerinin altına düştüğü gösterilmiştir.
Erişilen kastrasyon düzeyleri, tıbbi ürün tedavisinin sürdürüldüğü dönem boyunca
korunmuştur (kastrasyon düzeyi (50 ng/dl) üzerindeki testosteron yükselmeleri <%1). Hasta
yanıtının suboptimal olması durumunda, serum testosteron düzeylerinin kastrasyon
düzeylerine ulaştığı ya da bu düzeylerde kaldığı doğrulanmalıdır. Etkililik eksikliğinin sebebi
hatalı hazırlama, sulandırma veya uygulama olabileceği için, şüpheli veya bilinen uygulama
hataları durumunda testosteron seviyeleri incelenmelidir (Bkz. Bölüm 4.4).
Andorojen biyosentez inhibitörleri veya androjen reseptör inhibitörleri ile tedaviye uygun
cerrahi kastrasyon yapılmamış, leuprorelin gibi bir GnRH agonisti alan metastatik kastrasyona
dirençli prostat kanseri hastalarında GnRH agonisti ile tedaviye devam edebilir.
Uygulama şekli:
ELIGARD, sadece bu prosedürlere aşina olan sağlık profesyonelleri tarafından hazırlanmalı,
sulandırılmalı ve uygulanmalıdır (Uygulamadan önce tıbbi ürünün sulandırılmasına dair
talimatlar için Bkz. Bölüm 6.6). Eğer ürün düzgün hazırlanmadıysa, uygulanmamalıdır.
Diğer benzer ajanlar gibi, karıştırma ve uygulama sürecince eldiven kullanımı önerilmektedir.
Kullanıma hazır olarak sunulan iki steril şırınganın içeriği, ELIGARD’ın derialtı enjeksiyon
yoluyla uygulanmasından hemen önce karıştırılmalıdır.
Deney hayvanı çalışmalarından elde edilen verilere göre intraarteryel ya da intravenöz
enjeksiyondan kesinlikle kaçınılmalıdır.
Derialtı enjeksiyon yoluyla uygulanan diğer tıbbi ürünlerde olduğu gibi, enjeksiyon yeri
periyodik olarak değiştirilmelidir.
Özel popülasyonlara ilişkin ek bilgiler:
Böbrek / Karaciğer yetmezliği:
Böbrek veya karaciğer fonksiyon bozukluğu olan hastalarda klinik araştırma yapılmamıştır. Bu
nedenle özel bir uyarı bulunmamaktadır.
Pediyatrik popülasyon:
0-18 yaş arası çocuklarda ELIGARD’ın güvenliliği ve etkililiği ortaya konmamıştır (Bkz.
Bölüm 4.3). Çocuklara uygulanmamaktadır. ELIGARD pediatrik hastalarda kontrendikedir.
(Bkz. Bölüm 4.3)
Geriyatrik popülasyon:
Özel bir uyarı bulunmamaktadır.
4.3 Kontrendikasyonlar
2ELIGARD aşağıda belirtilen durumlarda kontrendikedir:
• Leuprorelin asetata, diğer GnRH agonistlerine ya da yardımcı maddelerden herhangi
birine karşı aşırı duyarlılık halinde
• Daha önce orşiektomi uygulanmış olan hastalarda (diğer GnRH agonistleri ile olduğu
gibi, ELIGARD cerrahi kastrasyon durumunda serum testosteron düzeyinde daha fazla
düşüşe neden olmaz)
• Omurilik kompresyonu bulunan ya da spinal metastaz bulguları olan prostat kanseri
hastalarında tek başına tedavi olarak uygulanması (Bkz. Bölüm 4.4)
• Kadınlarda ve pediyatrik hastalarda
4.4 Özel kullanım uyarıları ve önlemleri
Doğru sulandırma: Ürünün hatalı sulandırılmasına bağlı olarak klinik etkililikte eksiklik
gözlenebilir. Hazırlama ve uygulama için talimatlar ve şüpheli veya bilinen uygulama hataları
durumunda testosteron seviyelerinin incelenmesi için Bkz. Bölüm 4.2 Bölüm 4.6.
Androjen deprivasyon tedavisi QT aralığını uzatabilir.
QT uzaması geçmişi veya risk faktörü teşkil eden hastalarda ve QT aralığını uzatma ihtimali
olan tıbbi ürünleri eşzamanlı kullanan hastalarda (Bkz. Bölüm 4.5) hekimler, ELIGARD
uygulamasını başlatmadan önce Torsade de pointes potansiyeli dahil olmak üzere fayda risk
oranını değerlendirmelidir.
Kardiyovasküler hastalıklar: GnRH agonistleri kullanılan erkeklerde, miyokart enfarktüsü, ani
kardiyak ölüm ve felç bildirilmiştir. Bildirilen olasılık oranları baz alındığında, risk düşük
görünmektedir ve prostat kanserli hastalarda tedavi belirlenirken kardiyovasküler risk
faktörleri ile birlikte dikkatle değerlendirilmelidir. GnRH agonistleri alan hastalarda,
kardiyovasküler hastalık gelişmesini düşündüren semptomlar ve işaretler izlenmelidir ve
mevcut klinik tedaviye göre yönetilmelidir.
Geçici testosteron artışı: Leuprorelin asetat, diğer GnRH agonistleri gibi, tedavinin ilk haftası
boyunca testosteron, dihidrotestosteron ve asit fosfatazın serum konsantrasyonlarında geçici
bir artışa neden olmaktadır. Hastalarda kemik ağrısı, nöropati, hematüri ya da üreter veya
mesane çıkışında obstrüksiyonu içeren yeni semptomlar görülebilir ya da mevcut
semptomlarda kötüleşme ortaya çıkabilir (Bkz. Bölüm 4.8). Tedavi sürdürüldüğünde bu
semptomların genellikle azaldığı görülmektedir.
Leuprorelin tedavisinden 3 gün önce başlatılan ve tedavinin ilk iki-üç haftası boyunca
sürdürülen uygun bir antiandrojenin ilave olarak uygulanması düşünülmelidir. Bu
uygulamanın, başlangıçta serum testosteron düzeyinde ortaya çıkan artıştan kaynaklanan
sekelleri önlediği bildirilmiştir.
Cerrahi kastrasyonu takiben, ELIGARD erkek hastaların serum testosteron düzeylerinde daha
fazla düşüşe yol açmaz.
Kemik dansitesi: Tıbbi literatürde, orşiektomi uygulanan ya da GnRH agonistleri ile tedavi
edilen erkek hastalarda kemik dansitesinin azaldığı bildirilmiştir (Bkz. Bölüm 4.8).
3Antiandrojen tedavisi, osteoporozdan kaynaklanan kırıkların riskini anlamlı ölçüde
artırmaktadır. Bu konu hakkında yalnızca sınırlı veriler mevcuttur. 22 aylık farmakolojik
androjen baskılama tedavisini takiben hastaların %5’inde, 5 ila 10 yıllık tedaviden sonra
hastaların %4’ünde osteoporozdan kaynaklanan kırıklar gözlenmiştir. Osteoporozdan
kaynaklanan kırık riski, genellikle patolojik kırıklara kıyasla daha yüksektir.
Uzun süreli androjen deprivasyonu dışında, ileri yaş, sigara içme ve alkollü içki tüketimi,
obezite ve yetersiz egzersiz de osteoporoz gelişimini etkileyebilir.
Pitüiter apopleksi: Pazarlama sonrası izlemlerde, GnRH agonistlerinin uygulanmasından
sonra, çoğunluğu birinci dozdan sonraki 2 hafta içinde, bazıları da birinci saat içinde meydana
gelen seyrek hipofizer apopleksi (hipofiz bezi enfarktüsüne sekonder klinik sendrom) olguları
bildirilmiştir. Bu olgularda, hipofizer apopleksi ani baş ağrısı, kusma, görmede değişimler,
oftalmopleji, değişen mental durum ve bazen kardiyovasküler kollaps şeklinde ortaya
çıkmıştır. Acil tıbbi müdahale gerekmektedir.
Hiperglisemi ve diyabet: GnRH analogları ile tedavi edilen erkeklerde, hiperglisemi ve diyabet
gelişimi riskinde artış bildirilmiştir. Hiperglisemi, diabetes mellitus gelişmesine veya diyabetli
hastalarda glisemik kontrolün kötüleşmesine sebep olabilir. Bir GnRH agonisti ile tedavi edilen
hastalarda, kan glukoz değeri ve/veya glikozile hemoglobin (HbA1c) periyodik olarak
izlenmeli ve hiperglisemi veya diyabet için hali hazırda uygulanan tedavi ile birlikte kontrol
edilmelidir.
Konvülsiyonlar: Pazarlama sonrası raporlarda, predispozan faktör öyküsü olan ya da olmayan
leuprorelin asetat tedavisi gören hastalarda konvülsiyon olduğu gözlenmiştir. Konvülsiyonlar
güncel klinik pratiğe göre yönetilmelidir.
İdiyopatik intrakraniyal hipertansiyon: Leuprorelin alan hastalarda idiyopatik intrakraniyal
hipertansiyon (psödotümör serebri) bildirilmiştir. Hastalar şiddetli veya tekrarlayan baş ağrısı,
görme bozuklukları ve tinnitus dahil olmak üzere idiyopatik intrakranial hipertansiyonun
belirti ve bulguları konusunda uyarılmalıdır. İdiyopatik intrakraniyal hipertansiyon meydana
gelirse, leuprorelin tedavisinin durdurulması düşünülmelidir.
Diğer Durumlar: Fatal komplikasyonlar ile veya fatal komplikasyonlar olmaksızın paralizde
payı olan, üreter obstrüksiyonu ve omurilik kompresyonu vakaları, GnRH agonistleri ile
bildirilmiştir. Omurilik kompresyonu ya da böbrek fonksiyon bozukluğu gelişmesi durumunda,
bu komplikasyonlar için standart tedaviye başlanmalıdır.
Üriner sistem obstrüksiyonu bulunan hastaların yanı sıra, vertebra ve/veya beyin metastazları
olan hastalar, tedavinin ilk birkaç haftası boyunca yakından izlenmelidir.
4.5 Diğer tıbbi ürünler ile etkileşimler ve diğer etkileşim şekilleri
ELIGARD ile farmakokinetik ilaç-ilaç etkileşimi araştırmaları yapılmamıştır. Leuprorelin
asetat ile diğer tıbbi ürünler arasında herhangi bir etkileşime ilişkin bildirim mevcut değildir.
Androjen deprivasyon tedavisi QT aralığını uzatabileceği için, QT aralığını uzattığı bilinen
tıbbi ürünler veya Torsade de pointes’i indükleyici sınıf IA (örn. kinidin, dizopiramid) veya
sınıf III (örn. amiodaron, sotalol, dofetilid, ibutilid) antiaritmik tıbbi ürünleri, metadon,
4moksifloksasin, antipsikotikler, vb. ilaçlar ile ELIGARD 7,5’in eşzamanlı kullanımı dikkatlice
değerlendirilmelidir (Bkz. Bölüm 4.4).
Özel popülasyonlara ilişkin ek bilgiler:
Herhangi bir etkileşim çalışması bulunmamaktadır.
Pediyatrik popülasyon:
Herhangi bir etkileşim çalışması bulunmamaktadır.
4.6 Gebelik ve laktasyon
Genel tavsiye
Gebelik kategorisi : X
Çocuk doğurma potansiyeli bulunan kadınlar/Doğum kontrolü (kontrasepsiyon)
ELIGARD kadınlarda kontrendike olduğundan uygulanamaz.
Gebelik dönemi
ELIGARD kadınlarda kontrendike olduğundan uygulanamaz.
ELIGARD gebelik döneminde kontrendikedir.
Risk özeti
Hayvan çalışmalarındaki bulgulara ve etki mekanizmasına dayanarak, ELIGARD gebe bir
kadına uygulandığında fetal zarara neden olabilir. Gebe kadınlarda, ilaçla ilişkili risk hakkında
bilgi sağlayacak bir veri bulunmamaktadır. ELIGARD tedavisi ile ortaya çıkan, beklenen
hormonal değişiklikler gebelik kaybı riskini arttırmaktadır. Hayvan gelişim ve üreme
çalışmalarında, sıçanlarda gestasyon boyunca leuprorelin asetat uygulanmasından sonra majör
fetal anomaliler gözlenmiştir. Gebe hastalara ve üreme potansiyeli olan kadınlara fetüs
üzerindeki potansiyel risk anlatılmalıdır.
Hayvan verileri
Hayvan gelişim ve üreme çalışmalarında, gestasyon boyunca leuprorelin asetat
uygulanmasından sonra majör fetal anomalilergözlenmiştir. Sıçanlarda ve tavşanlarda artan
fetal mortalite ve azalan fetal ağırlık gözlenmiştir. Fetal mortalitenin etkileri, bu ilacın yol
açtığı hormonal seviyedeki değişikliklerin beklenen sonuçlarıdır.
Laktasyon dönemi
ELIGARD kadınlarda kontrendike olduğundan uygulanamaz.
ELIGARD'ın güvenliliği ve etkililiği kadınlarda kanıtlanmamıştır. ELIGARD'ın anne sütünde
bulunması, emzirilen çocuk üzerindeki etkileri veya süt üretimi üzerindeki etkileri hakkında
bilgi bulunmamaktadır. Birçok ilaç anne sütüne geçtiği için ve emzirilen çocukta ELIGARD'ın
ciddi advers reaksiyon potansiyeli sebebiyle, ilacın anne için önemi göz önünde bulundurarak,
emzirmeyi bırakma veya ilacı bırakma kararı alınmalıdır.
Üreme yeteneği/Fertilite
Leuprorelin asetat, doğal olarak ortaya çıkan gonadotropin salgılatıcı hormon (GnRH)’un
sentetik bir nonapeptid agonistidir ve sürekli olarak uygulandığında hipofizer gonadotropin
5sekresyonunu inhibe eder ve erkeklerde testiküler steroidogenezi baskılar. Sonuç olarak üreme
yeteneği geri dönüşlü olarak etkilenir.
Etki mekanizması sebebiyle, ELIGARD üretme potansiyeli olan erkeklerde fertiliteyi olumsuz
etkileyebilir.
4.7 Araç ve makine kullanımı üzerindeki etkiler
ELIGARD’ın araç ve makine kullanma yeteneği üzerindeki etkilerine ilişkin araştırmalar
yapılmamıştır.
Tedavinin olası yan etkileri olan ya da altta yatan hastalıktan kaynaklanan bitkinlik, baş
dönmesi ve görme bozuklukları, araç ve makine kullanma yeteneğinin bozulmasına neden
olabilir. Bu nedenle hastalar araç ve makine kullanırken dikkatli olmaları konusunda
uyarılmalıdır.
4.8 İstenmeyen etkiler
ELIGARD ile görülen advers reaksiyonlar, yani bazı hormon düzeylerindeki artış ve düşüşler,
temel olarak leuprorelin asetatın spesifik farmakolojik etkisine bağlıdır. En sık bildirilen advers
reaksiyonlar sıcak basması, bulantı, bitkinlik ve yorgunluk ile enjeksiyon yerindeki geçici lokal
iritasyondur. Hafif veya orta sıcak basmaları hastaların yaklaşık %58’inde ortaya çıkmaktadır.
İlerlemiş prostat karsinomu olan hastalarda ELIGARD ile yürütülen klinik çalışmalar sırasında
aşağıdaki advers reaksiyonlar bildirilmiştir.
Aşağıdaki advers reaksiyonlar MedDRA sistem-organ sınıfı ve sıklığına göre şu yaklaşımla
rapor edilmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor)
ELIGARD ile yapılan klinik araştırmalarda bildirilen advers reaksiyonlar:
Enfeksiyonlar ve enfestasyonlar
Yaygın : Nazofarenjit
Yaygın olmayan : İdrar yolu enfeksiyonu, lokal deri enfeksiyonu
Kan ve lenf sistemi hastalıkları
Yaygın : Hematolojik değişiklikler (kırmızı kan hücresi sayısı ve hematokritte
azalma), anemi (hemoglobinde azalma)
Metabolizma ve beslenme hastalıkları
Yaygın olmayan : Diabetes mellitusta kötüleşme
Psikiyatrik hastalıklar
Yaygın olmayan : Anormal rüyalar, depresyon, azalmış libido
Sinir sistemi hastalıkları
Yaygın olmayan : Sersemlik hali, baş ağrısı, hipoestezi, insomnia, tat alma bozukluğu,
koku alma bozukluğu, vertigo
6Seyrek : Anormal istemsiz hareketler
Bilinmiyor : idiyopatik intrakraniyal hipertansiyon (psödotümör serebri) (Bkz.
Bölüm 4.4)
Kardiyak hastalıkları
Bilinmiyor : QT uzaması (Bkz. Bölüm 4.4)
Vasküler hastalıklar
Çok yaygın : Sıcak basması
Yaygın olmayan : Hipertansiyon, hipotansiyon
Seyrek : Senkop, kollaps
Solunum, göğüs bozuklukları ve mediastinal hastalıklar
Yaygın olmayan : Rinore, dispne
Bilinmiyor : İnterstisyel akciğer hastalığı
Gastrointestinal hastalıklar
Yaygın : Bulantı, diyare, gastroenterit / kolit
Yaygın olmayan : Konstipasyon, ağız kuruluğu, dispepsi, kusma
Seyrek : Şişkinlik, geğirme
Deri ve deri altı doku hastalıkları
Çok yaygın : Ekimozlar, eritem
Yaygın : Pruritus, gece terlemeleri
Yaygın olmayan : Ciltte ıslaklık, terlemede artış
Seyrek : Alopesi, deri döküntüsü
Kas-iskelet bozuklukları, bağ doku ve kemik hastalıkları
Yaygın : Artralji, ekstremite ağrısı, miyalji, rigor, zayıflık
Yaygın olmayan : Sırt ağrısı, kas krampları
Böbrek ve idrar yolu hastalıkları
Yaygın : Seyrek idrara çıkma, idrar yapmada güçlük, dizüri, noktüri, oligüri
Yaygın olmayan : Mesane spazmı, hematüri, idrara çıkma sıklığında artış, üriner
retansiyon
Üreme sistemi ve meme hastalıkları
Yaygın : Meme hassasiyeti, testiküler atrofi, testis ağrısı, infertilite, meme
hipertrofisi, ereksiyon bozukluğu, penis boyutunda azalma
Yaygın olmayan : Jinekomasti, impotans, testiküler bozukluk
Seyrek : Meme ağrısı
Genel bozukluklar ve uygulama bölgesine ilişkin hastalıkları
Çok yaygın : Yorgunluk, enjeksiyon yerinde yanma, enjeksiyon yerinde parestezi
Yaygın : Bitkinlik, enjeksiyon yerinde ağrı, enjeksiyon yerinde morarma,
enjeksiyon yerinde iğne batmaları,
Yaygın olmayan : Enjeksiyon yerinde kaşıntı, enjeksiyon yerinde endürasyon, letarji,
ağrı, ateş
Seyrek : Enjeksiyon yerinde ülserasyon
7Çok seyrek : Enjeksiyon yerinde nekroz
Araştırmalar
Yaygın : Kan kreatinin fosfokinaz artışı, uzamış koagülasyon zamanı
Yaygın olmayan : Alanin aminotransferazda artış, kan trigliseridlerinde artış, uzamış
protrombin zamanı, kilo artışı
Leuprorelin asetat tedavisi ile genellikle ortaya çıktığı bildirilmiş olan diğer advers
reaksiyonlar şunlardır: periferik ödem, pulmoner embolizm, palpitasyonlar, miyalji, kas
zayıflığı, deri hasasiyetinde değişiklik, titreme, döküntü, amnezi ve görme bozuklukları. Bu
sınıftaki ürünlerin uzun süreli kullanımı ile kas atrofisi gözlenmiştir.
Önceden mevcut hipofiz apopleksisinde infarkt hem kısa, hem uzun etkili GnRH agonistleri
ile tedavi sonrasında seyrek olarak raporlanmıştır. Trombositopeni ve lökopeni de seyrek
olarak raporlanan advers reaksiyonlar arasındadır. Glukoz toleransında değişiklikler
bildirilmiştir.
GnRH agonist analoğunun uygulanmasından sonra konvülsiyonlar bildirilmiştir (Bölüm 4.4.).
ELIGARD enjeksiyonundan sonra bildirilen lokal advers olaylar, derialtı enjeksiyon yoluyla
uygulanan benzer ürünlerle ilişkili olarak sıklıkla bildirilen tipik olaylardır.
Genel olarak, derialtı enjeksiyonu takiben ortaya çıkan bu lokalize advers olaylar hafiftir ve
kısa süreli olarak tanımlanmıştır.
GnRH agonist analoğunun uygulanmasından sonra nadiren anaflaktik/anaflaktoid reaksiyonlar
bildirilmiştir.
Kemik yoğunluğundaki değişiklikler
Tıbbi literatürde, orşiektomi uygulanan ya da GnRH analogu ile tedavi edilen erkek hastalarda
kemik dansitesinin azaldığı bildirilmiştir. Leuprorelin ile uzun dönemli tedavide, osteoporoz
belirtilerinde artış gözlenebilmesi beklenebilecek bir durumdur. Osteoporoza bağlı kırık
riskindeki artış konusunda Bkz. Bölüm 4.4.
Hastalığın belirti ve semptomlarının alevlenmesi
Leuprorelin asetat ile tedavi, ilk birkaç hafta boyunca hastalığın bulgu ve belirtilerinin
alevlenmesine neden olabilmektedir. Vertebra metastazları ve/veya üriner obstrüksiyon ya da
hematüri gibi sorunların şiddetlenmesi durumunda, zayıflık ve/veya alt ekstremitelerde
parestezi gibi nörolojik sorunlar ya da üriner semptomlarda kötüye gidiş ortaya çıkabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
8ELIGARD’ın kötüye kullanılma potansiyeli yoktur ve bu nedenle bilinçli doz aşımı
beklenmez. Klinik pratikte leuprorelin asetat ile gerçekleşmiş kötüye ilaç kullanımı veya doz
aşımına dair bir bildirim bulunmamaktadır.
Ancak ilaca fazla maruz kalımın gerçekleşmesi durumunda, hastanın izlenmesi ve
semptomatik destekleyici tedavi uygulanması önerilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Gonadotropin salıcı hormon analogları
ATC kodu: L02AE02.
Leuprorelin asetat, doğal olarak üretilen gonadotropin salgılatıcı hormon (GnRH)’un sentetik
bir nonapeptid agonistidir. Sürekli olarak uygulandığında hipofizer gonadotropin
sekresyonunu inhibe eder ve erkeklerde testiküler steroidogenezi baskılar. Bu etki, tıbbi ürün
tedavisinin bırakılmasından sonra geri dönüşlüdür. Ancak bu agonist, doğal hormona kıyasla
daha büyük bir potense sahiptir ve testosteron düzeylerinin düzelmesine kadar geçen süre
hastadan hastaya değişkenlik gösterebilir.
Leuprorelin asetatın uygulanması ilk olarak dolaşımdaki luteinleştirici hormon (LH) ve folikül
stimüle edici hormon (FSH) düzeylerinde bir artışla sonuçlanır ve bu da erkeklerdeki gonadal
steroidler, testosteron ve dihidrotestosteron düzeylerinde geçici bir artışa yol açar. Leuprorelin
asetatın sürekli olarak uygulanması, LH ve FSH düzeylerinde bir düşüşe neden olur.
Erkeklerde testosteron kastrasyon eşiğinden (≤ 50 ng/dL) daha düşük bir düzeye inmektedir.
Bu düşüşler, tedavinin başlangıcından sonra üç ila beş hafta içinde ortaya çıkmaktadır. Altıncı
aydaki ortalama testosteron düzeyleri 6,1 (± 0,4) ng/dL olarak saptanmıştır ve bu, bilateral
orşiektomiyi takiben elde edilen düzeylerle karşılaştırılabilir bulunmuştur. Pivotal klinik
araştırmada 7,5 mg’lık tam doz leuprorelin uygulanan tüm hastalar 6 haftada, %94’ü 28. güne
%98’i 35. güne kadar kastrasyon düzeylerine ulaşmıştır. Hastaların büyük bir çoğunluğunda
gözlenen testosteron düzeyleri 20 ng/dL’nin altında kalmıştır, ancak bu düşük düzeylerin tam
yararı henüz saptanmamıştır. PSA düzeyleri altı ayda %94 oranında düşüş göstermiştir.
Uzun dönemli araştırmalar, tedavinin sürdürülmesinin, yedi yıla varan bir dönem boyunca ve
tahminen süresiz olarak kastrasyon düzeyinin altında testosteron sağladığını göstermiştir.
Klinik çalışma programı sırasında tümör boyutu direkt olarak ölçülmemiştir, ancak ELIGARD
için ortalama PSA’da elde edilen %94’lik bir azalma ile dolaylı olarak yararlı bir tümör
yanıtının var olduğu saptanmıştır.
Lokal ileri evre prostat kanseri olan 970 hasta (ağırlıklı olarak T2c-T4 ve biraz da T1c-T2b
patolojik bölgesel nodal hastalığı olanlar) üzerine yapılmış bir faz 3 randomize klinik
çalışmada, hastaların 483’ü radyoterapi ile birlikte kısa dönem (6 ay) ve 487’si uzun dönem (3
yıl) androjen supresyon tedavisi almıştır. Kısa dönem ve uzun dönem supresyon tedavisi alan
hastalar arasında GnRH agonisti (triptorelin veya goserelin) ile birlikte eş zamanlı ve adjuvan
tedavi sonuçları non-inferiorite açısından karşılaştırılmıştır. 5-yıllık genel mortalite kısa dönem
ve uzun dönem hastalarında sırasıyla %19 ve %15,2 olarak saptanmıştır. Üst seviye %95,71
güven aralığı (GA) 1,79 veya çift yönlü %95,71 GA 1,09-1,85 (non-inferiorite için P=0,65)
olan Tehlike Oranı=1,42 değerinde, radyoterapi artı 3 yıllık androjen deprivasyonu sağlayan
9tedavi alanlara kıyasla radyoterapi ile birlikte 6 aylık androjen deprivasyonu sağlayan tedaviyi
alanlarda daha düşük sağkalım sağladığı gösterilmiştir. Uzun dönem ve kısa dönem tedavi
alanların 5-yıllık genel sağkalımı değerleri sırasıyla %84,8 ve %81 olarak saptanmıştır. QLQ-
C30 ile ölçülen genel yaşam kalitesi değerlerinde ise iki grup arasında anlamlı fark saptanmıştır
(P=0,37). Sonuçlarda lokal ileri evre tümörleri olan hastalar ağırlıktadır.
Yüksek riskli lokalize prostat kanserindeki endikasyon kanıtları leuprorelin asetatın da dahil
olduğu GnRH analogları ile birlikte radyoterapi yapılmış olan çalışmaların sonuçlarına
dayanmaktadır. Yayınlanmış olan 5 çalışmanın klinik verileri analiz edilmiştir (EORTC 22863,
RTOG 85-31, RTOG 92-02, RTOG 8610, ve D’Amico ve ark., JAMA, 2004). Bu çalışmaların
hepsinde GnRH analogları ile birlikte radyoterapi verilmesinin yararı gösterilmiştir.
Yayınlanmış olan çalışmalarda lokal ileri evre prostat kanserli ve yüksek riskli lokalize prostat
kanserli hastalar için endikasyonlarda net ayırt edici noktalar tespit edilememiştir.
Klinik veriler, radyoterapiyi takiben 3 yıllık androjen deprivasyonu sağlayan tedavinin
radyoterapi sonrası 6 aylık androjen deprivasyonu sağlayan tedaviye kıyasla daha tercih
edilebilir olduğunu göstermektedir.
Androjen deprivasyonu sağlayan tedavi önerilen süresi tıbbi kılavuzlarda radyoterapi alan T3-
T4 hastalar için 2-3 yıl’dır.
5.2 Farmakokinetik özellikler
Genel özellikler
Emilim
İlerlemiş prostat karsinomu hastalarında, ilk enjeksiyonu takiben ortalama serum leuprorelin
konsantrasyonları, enjeksiyondan 4,8 saat sonra 25,3 ng/mL’ye (C ) ulaşmaktadır. Her bir
maks
enjeksiyonu takiben ortaya çıkan ilk artıştan sonra (her bir dozdan sonraki 2-28 günler arasında
plato fazı), serum konsantrasyonları nispeten sabit kalmaktadır (0,28-1,67 ng/mL). Tekrarlanan
doz uygulamalarında birikim olduğuna dair herhangi bir kanıta saptanmamıştır.
Dağılım
Sağlıklı erkek gönüllülere uygulanan intravenöz bolus enjeksiyonu takiben leuprorelinin
ortalama kararlı durum dağılım hacmi 27 litre olarak saptanmıştır. İn vitro olarak insan plazma
proteinlerine bağlanma oranı %43 ila %49 arasında değişmektedir.
Biyotransformasyon
ELIGARD ile hiçbir ilaç metabolizması çalışması yapılmamıştır.
Eliminasyon
Sağlıklı erkek gönüllülerde, intravenöz yolla bolus şeklinde uygulanan 1 mg’lık leuprorelin
asetat dozunun ortalama sistemik klerensinin 8,34 L/saat ve çift kompartmanlı bir model temel
alınarak terminal eliminasyon yarılanma ömrünün ise yaklaşık 3 saat olduğu gösterilmiştir.
ELIGARD ile eliminasyon araştırmaları yapılmamıştır.
Doğrusallık /doğrusal olmayan durum
Enjekte edilen ELIGARD ürününün etkin maddesi leuprorelin’in farmakokinetik salım profili
yavaş salımlı bir polimer formülasyonu özellikleri nedeniyle zaman içinde doğrusal değildir.
Her bir ELIGARD dozaj formülasyonu doğrusal olmayan bir salım karakteristiğine sahiptir.
105.3 Klinik öncesi güvenlilik verileri
Leuprorelin asetat ile yapılan klinik öncesi araştırmalarda, bilinen farmakolojik özelliklerine
dayanarak, her iki cinsiyette de üreme sistemi üzerinde beklenen etkiler elde edilmiştir. Bu
etkilerin tedavinin kesilmesinden ve uygun bir rejenerasyon döneminden sonra normale
döndüğü gösterilmiştir. Leuprorelin asetat teratojenisite göstermemiştir. Tavşanlarda,
leuprorelin asetatın üreme sistemi üzerindeki farmakolojik etkileriyle tutarlı olarak,
embriyotoksisite/letalite gözlenmiştir.
Karsinojenisite araştırmaları 24 ay süresince sıçanlar ve fareler üzerinde yapılmıştır.
Sıçanlarda, 0,6 ila 4 mg/kg/gün şeklindeki dozların derialtı yoluyla uygulanmasından sonra,
hipofiz apopleksisinde dozla bağlantılı bir artış gözlenmiştir. Farelerde bu tip bir etki
gözlenmemiştir.
Leuprorelin asetat ve ilgili bir aylık ürün ELIGARD, in vitro ve in vivo olarak yürütülen bir
dizi analizde mutajenik bulunmamıştır.
6. FARMASÖTİK ÖZELLİKLER
6.1 Yardımcı maddelerin listesi
Çözücü (Şırınga A) : 50:50 Poli (DL-laktik-ko-glikolit)
N-metil-2-pirolidon
Toz (Şırınga B) : Bulunmamaktadır
6.2 Geçimsizlikler
Şırınga B’de bulunan leuprorelin, yalnızca şırınga A’daki çözücü ile karıştırılmalı ve diğer
tıbbi ürünlerle karıştırılmamalıdır.
6.3. Raf ömrü
Açılmamış ambalaj: 24 ay
Ürün buzdolabından çıkarıldıktan sonra orijinal ambalajında oda sıcaklığında (250C’nin
altında) dört haftaya kadar saklanabilir.
Tablanın açılmasını takiben, toz ve çözücü hemen kullanıma hazırlanmalı ve hastaya
verilmelidir.
Steril çözücü ile kullanıma hazırlanan ürün, mikrobiyolojik açıdan ve çözeltinin viskozitesinin
zamanla artması sebebiyle derhal uygulanmalıdır. Sadece tek kullanımlıktır.
6.4 Saklamaya yönelik özel tedbirler
Buzdolabında (2°C-8°C arasındaki sıcaklıklarda) ve nemden korumak amacıyla orijinal
ambalajında saklayınız.
Bu ürün, enjeksiyondan önce oda sıcaklığında olmalıdır. Kullanılmadan yaklaşık 30 dakika
önce buzdolabından çıkarılmalıdır. Buzdolabından çıkarıldıktan sonra bu ürün, orijinal
ambalajında oda sıcaklığında (25ºC’nin altında) dört haftaya kadar saklanabilir.
Dondurmayınız. Donmuş ürünleri çözüp kullanmayınız.
116.5 Ambalajın niteliği ve içeriği
Birleşik şırınga sistemi şunlardan oluşur:
• Toz içeren bir adet kullanıma hazır siklik olefin kopolimer şırınga (Şırınga B)
• Çözücü içeren bir adet kullanıma hazır polipropilen şırınga (Şırınga A)
• Şırınga A ve Şırınga B için bağlantı kilidi
Şırınga A termoplastik kauçuk piston ucuna sahiptir Şırınga B’nin piston ucu klorobutil
kauçuktan oluşmaktadır.
Bir kit, karton kutu içinde bir adet ısıyla şekillendirilmiş tabladan ve 20-gauge steril iğneden
oluşmaktadır. Tabla, bir adet birleşik şırınga sistemi ve bir adet nem tutucu poşet içerir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
Kullanıma hazırlama:
Ürünü, kullanımdan yaklaşık 30 dakika önce buzdolabından çıkararak oda sıcaklığına
gelmesini bekleyiniz.
Lütfen ilk olarak hastayı enjeksiyon için hazırlayınız, ardından aşağıdaki talimatları
uygulayarak ürünün hazırlığını yapınız. Eğer ürün uygun teknik kullanılarak
hazırlanmadıysa, ürünün hatalı sulandırılması sebebiyle olabilecek klinik etkililik
eksikliğinden dolayı ürün hastaya uygulanmamalıdır.
Diğer benzer ajanlar gibi, karıştırma ve uygulama sürecince eldiven kullanımı önerilmektedir.
Adım 1: Temiz bir alanda, folyoyu, köşelerinden yırtarak tablayı açın ve içindekileri çıkartın.
Nem çekici torbaları atın. Tabladan, birleşik şırınga sistemini çıkartın (Şekil 1.1). Kağıt ucu
geriye doğru soyarak, güvenlik iğne paketini açın (Şekil 1.2). Not: Şırınga A ve Şırınga B bu
aşamada henüz hizalanmamalıdır.
Şekil 1.1 Şekil 1.2
Tabla içeriği: Birleşik şırınga sistemi Tablanın altında: Güvenlik iğnesi ve iğne başlığı
Adım 2: Bağlantı parçası üzerindeki bağlantı kilidini parmağınız ve baş parmağınızla kavrayın
ve bir çıt sesi duyana kadar bastırın (Şekil 2). İki şırınga aynı hizaya gelecektir. Bağlantıyı
etkinleştirmek için şırınga sisteminin özel bir şekilde yönlendirilmesi gerekmez. Enjektör
sistemini bükmeyin (enjektörleri kısmen açabileceğiniz için bunun sızıntıya neden
olabileceğini lütfen unutmayın).
12Şekil 2
Adım 3: Şırıngaları yatay konumda tutarak Şırınga A'nın sıvı içeriğini Şırınga B'de bulunan
leuprorelin asetat tozuna aktarın. Homojen, viskoz bir çözelti elde etmek için, her iki şırınganın
içeriğini iki şırınga arasında yatay pozisyonda ileri ve geri yönde nazikçe iterek ürünü 60 tur
boyunca iyice karıştırın (bir tur, Şırınga A için pistonun bir kez itilmesi ve Şırınga B için
pistonun bir kez itilmesidir) (Şekil 3). Enjektör sistemini bükmeyin (enjektörleri kısmen
çevirerek çıkarabileceğiniz için bunun sızıntıya neden olabileceğini lütfen unutmayın).
Şekil 3
Tamamen karıştırıldığında viskoz çözelti renksiz ila beyaz ile açık kahverengi (beyaz ile
açık sarının tonları dahil) renkte görünecektir.
13Önemli: Ürün zaman geçtikçe daha viskoz hale geldiğinden, karıştırdıktan sonra hemen
bir sonraki adıma geçiniz. Karıştırılmış ürünü soğutucuya koymayın.
Lütfen dikkat: Ürün, anlatıldığı şekilde karıştırılmalıdır; çalkalama işlemi ürünün yeterince
karışmasını SAĞLAMAZ.
Adım4: Karıştırdıktan sonra, Şırınga B altta olacak şekilde enjektörleri dikey konumda tutun.
Enjektörler güvenli şekilde birleşmiş kalmalıdır. Şırınga A pistonuna bastırarak ve Şırınga B
pistonunu hafifçe çekerek, karıştırılmış ürünün tamamını Şırınga B'ye (kısa, geniş enjektör)
çekin (Şekil 4).
Şekil 4
Çekin
Adım 5: Şırınga A pistonunun tamamen aşağı bastırıldığından emin olarak, bağlantı parçasını
tutun ve Şırınga B'den çevirerek çıkartın. Şırınga A bağlantı parçasına, takılı kalacaktır. (Şekil
5). Ürünün sızmadığından emin olun; aksi halde iğne, takıldığında tam olarak sabitlenmez.
Lütfen dikkat: Formülasyonda bir tane büyük veya birkaç tane küçük hava kabarcığı kalabilir,
bu kabul edilebilir bir durumdur. Ürün kaybolacağından lütfen bu aşamada Şırınga B'deki
hava kabarcıklarını püskürtmeyin!
14Şekil 5
Adım 6:
• Şırınga B’yi dik konumda tutun ve ürün kaybını engellemek için beyaz pistonu arkadan
destekleyin.
• Enjektörü tutarak güvenlik iğnesini Şırınga B’ye sabitleyin ve iğne sabitlenene kadar saat
yönünde yaklaşık üç çeyrek tur hafifçe döndürün. (Şekil)
Gereğinden fazla sıkmayın çünkü bu durum, enjeksiyon sırasında ürünün sızmasına neden
olacak şekilde iğne başlığının çatlamasına sebebiyet verebilir. İğne çok fazla kuvvet
uygulanarak vidalanırsa, güvenlik kalkanı da zarar görebilir.
İğne başlığının çatlaması, hasar görmesi veya herhangi bir sızıntı olması halinde ürün
kullanılmamalıdır. Hasarlı iğne yenisi ile değiştirilmemeli ve ürün enjekte edilmemelidir. Tüm
ürün güvenli bir şekilde imha edilmelidir.
İğne başlığının hasar görmesi halinde yeni bir ikame ürün kullanılmalıdır.
15Şekil 6
Adım 7: Uygulamadan önce, güvenlik kalkanını iğneden uzaklaştırın ve koruyucu iğne
kapağını çekin (Şekil 7).
Önemli: Uygulamadan önce güvenlik iğnesi mekanizmasını çalıştırmayın. İğne başlığı
hasarlı görünüyorsa veya sızıntı varsa, ürün KULLANILMAMALIDIR. Hasarlı iğne
DEĞİŞTİRİLMEMELİ ve ürün enjekte EDİLMEMELİDİR. İğne başlığının hasar
görmesi durumunda, başka bir ELIGARD kiti kullanın.
16Şekil 7
Adım 8: Uygulama öncesinde, Şırınga B'deki büyük hava kabarcıklarını püskürtün. Güvenlik
kalkanını iğneden uzaktayken ürünü subkutan yolla uygulayın.
Uygulama Prosedürü:
• Aşırı pigment, nodül, lezyon veya vücut tüyü Şekil 8
içermeyen ve yakın zamanda kullanılmamış,
yeterli miktarda deri altı dokusu bulunan karın,
üst kalça veya başka bir enjeksiyon bölgesi
seçin.
• Enjeksiyon bölgesini alkollü bir bezle
temizleyin (kutuda mevcut bulunmamaktadır).
• Başparmağınızı ve işaret parmağınızı
kullanarak, enjeksiyon bölgesinin etrafındaki
deri alanını kavrayın ve toplayın.
• Baskın elinizi (yazı yazarken kullandığınız el)
kullanarak iğneyi deri yüzeyine 90° açıyla hızlı
bir şekilde batırın. Penetrasyon derinliği, deri
altı dokunun miktarına ve dolgunluğuna ve
iğnenin uzunluğuna bağlı olacaktır. İğne
yerleştirildikten sonra deriyi serbest bırakın.
• İlacı yavaş, sabit bir şekilde iterek enjekte edin
ve şırınga boşalana kadar pistonu aşağı bastırın.
İğneyi çıkarmadan önce Şırınga B'deki ürünün
tamamının enjekte edildiğinden lütfen emin
olun.
• Piston üzerindeki basıncı korurken, iğneyi,
yerleştirme için kullanılanla aynı 90° açıyla
hızla geri çekin.
17Adım 9: Enjeksiyonun ardından, aşağıda listelenen aktivasyon yöntemlerinden birini
kullanarak güvenlik kalkanını kilitleyin.
1. Düz zemin üzerinde kapatma
İğneyi kapatmak ve güvenlik kalkanını kilitlemek için güvenlik kalkanını, düz tarafı aşağı
gelecek şekilde düz bir yüzeye bastırın (Şekil 9a).
Kilitli, pozisyonu işitsel ve dokunsal "klik" sesi ile doğrulayın. Kilitli konum iğne ucunu
tamamen kapatacaktır.
2. Başparmağınızla kapatma
Parmağınızı güvenlik kalkanının üzerine koyun (Şekil 9b), iğne ucunu kapatın ve güvenlik
kalkanını kilitleyin.
Kilitli pozisyonu işitsel ve dokunsal "klik" sesi ile doğrulayın. Kilitli konum iğne ucunu
tamamen kapatacaktır.
Şekil 9a Şekil 9b
Düz zemin üzerinde kapatma Başparmağınızla kapatma
Güvenlik kalkanı kilitlendiğinde, iğneyi ve enjektörü, derhal onaylı bir tıbbi atık kutusuna atın.
7. RUHSAT SAHİBİ
Recordati İlaç San. ve Tic. A.Ş.
Ç.O.S.B. Karaağaç Mah. Atatürk Cad.
No:36 Kapaklı / TEKİRDAĞ
Tel: 0 282 999 16 00
Faks: 0 282 999 16 61
8. RUHSAT NUMARASI
2022/126
189. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 19.03.2022
Ruhsat yenileme tarihi: -
10. KÜB’ÜN YENİLENME TARİHİ
19