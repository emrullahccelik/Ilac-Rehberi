KISA ÜRÜN BİLGİSİ
1.BEŞERİ TIBBİ ÜRÜNÜN ADI
GRANİTRON 3 mg/3ml i.v. enjeksiyonluk çözelti içeren ampul
Steril
2. KALİTATİF VE KANTİTATİF BİLEŞİM
Etkin madde:
Her bir ampul (3mL); 3 mg granisetrona eşdeğer 3,36 mg granisetron hidroklorür
içerir.
Yardımcı madde(ler):
Sodyum klorür …….. 27,0 mg
Yardımcı maddeler için bkz. 6.1.
3. FARMASÖTİK FORM
Ampul içinde enjeksiyon için çözelti
Renksiz, berrak çözelti.
4. KLİNİK ÖZELLİKLER
4.1. Terapötik endikasyonlar
GRANİTRON yetişkinlerde,
- Kemoterapi ve radyoterapiye bağlı olarak ortaya çıkan akut bulantı ve kusmanın
önlenmesi ve tedavisinde
- Postoperatif bulantı ve kusmanın önlenmesi ve tedavisinde endikedir.
GRANİTRON kemoterapi ve radyoterapiye bağlı olarak ortaya çıkan gecikmiş bulantı
ve kusmanın önlenmesinde endikedir.
GRANİTRON 2 yaş ve üzeri çocuklarda kemoterapiye bağlı olarak ortaya çıkan akut
bulantı ve kusmanın önlenmesinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Kemoterapi ve radyoterapiye bağlı bulantı ve kusma
Önleme (akut ve gecikmiş bulantı):
1-3 mg (10-40 mikrogram/kg) GRANİTRON dozu kemoterapiye başlamadan önce
yavaş i.v. enjeksiyon olarak veya infüzyon sıvısında sulandırılarak kemoterapiye
1/11başlamadan 5 dakika önce uygulanmalıdır. Solüsyon mg başına 5 mL’ye
seyreltilmelidir.
Tedavi (akut bulantı):
1-3 mg (10-40 mikrogram/kg) GRANİTRON dozu yavaş i.v. enjeksiyon olarak veya
infüzyon sıvısında sulandırılarak 5 dakikalık bir sürede uygulanmalıdır. Solüsyon mg
başına 5 mL'ye seyreltilmelidir. Ek GRANİTRON tedavi edici dozları, gerekli ise en
az 10 dakikalık aralarla uygulanabilir.
Maksimum günlük doz: 24 saatlik bir süre içinde, 3 mg GRANİTRON infüzyonları 3
kereye kadar uygulanabilir. 24 saatlik süre içinde uygulanan maksimum
GRANİTRON dozu, 9 mg'ı aşmamalıdır.
Adrenokortikal steroid ile kombinasyon:
Parenteral olarak uygulanan granisetron'un etkinliği, ilave bir adrenokortikal steroid
intravenöz dozu ile artırılabilir. (örneğin sitostatik tedavinin başlangıcından önce
uygulanan 8-20 mg deksametazon veya kemoterapi başlangıcından önce ya da
kemoterapi bitiminden hemen sonra uygulanan 250 mg metil prednizolon).
Pediyatrik popülasyon;
Granisetron'un 2 yaş ve üzeri çocuklarda güvenliliği ve etkililiği, kemoterapi kaynaklı
akut bulantı ve kusmanın önlenmesi ve tedavisi (kontrolü) ile kemoterapi kaynaklı
gecikmiş bulantı ve kusmanın önlenmesinde anlaşılmıştır.
10-40 mikrogram/kg vücut ağırlığına eşdeğer (toplam 3 mg'a kadar) tek bir doz,
kemoterapi öncesinde 10-30 mL infüzyon sıvısı içinde sulandırılıp, 5 dakika süreyle
intravenoz infüzyon olarak uygulanmalıdır.
Ek bir doz, 24 saatlik bir zaman zarfında uygulanabilir. Bu ek doz, ilk infüzyon
uygulamasından en az 10 dakika sonra verilmelidir.
Postoperatif bulantı ve kusma:
1 mg (10 mikrogram/kg) GRANİTRON dozu yavaş i.v. enjeksiyon olarak
uygulanmalıdır. 24 saatlik süre içinde uygulanan maksimum GRANİTRON dozu, 3
mg'ı aşmamalıdır.
Postoperatif bulantı ve kusmanın önlenmesi için, GRANİTRON uygulaması
anestezinin başlamasından önce tamamlanmalıdır.
Uygulama şekli:
Uygulama yavaş i.v. enjeksiyon (30 saniyede) şeklinde veya 20 ila 50 mL infüzyon
sıvısında sulandırılarak 5 dakikalık bir sürede uygulanan i.v. infüzyon şeklinde
olabilir.
2/11Yetişkinler: Uygun doz toplam hacmi 20 ile 50 mL olacak şekilde, aşağıdaki infüzyon
sıvılarından biriyle sulandırılır:
% 0,9 a/h enjeksiyonluk sodyum klorür çözeltisi; %0,18 a/h enjeksiyonluk sodyum
klorür ve %4 a/h enjeksiyonluk dekstroz çözeltisi; %5 a/h enjeksiyonluk dekstroz
çözeltisi; enjeksiyonluk Hartmann çözeltisi; enjeksiyonluk sodyum laktat çözeltisi;
enjeksiyonluk % 10 mannitol çözeltisi (infüzyon için). Diğer sulandırıcılar
kullanılmamalıdır.
Çocuklar: Uygun doz, infüzyon sıvısı (yetişkinlerde olduğu gibi) içinde toplam hacmi
10 ile 30 mL olacak şekilde sulandırılır.
Özel popülasyonlara ilişkin ek bilgiler:
Böbrek yetmezliği: Böbrek yetmezliği olan hastalarda özel bir önlem alınması
gerekmez.
Karaciğer yetmezliği: Karaciğer hastalığı olan hastalarda advers olay görülme
sıklığında artış görüldüğüne dair kanıt bulunmamaktadır. GRANİTRON kinetiklerine
dayanarak, doz ayarlaması gerekli değilken, GRANİTRON bu hasta grubunda dikkatli
olarak kullanılmalıdır (bkz. bölüm 5.2).
Pediyatrik popülasyon: Mevcut veriler bölüm 5.1'de verilmiştir, ancak dozlama için
herhangi bir öneride bulunulmaz. (Çocuklarda postoperatif bulantı ve kusmanın
önlenmesi ve tedavisinde GRANİTRON kullanımını önermek için yeterli klinik kanıt
bulunmamaktadır.
Geriyatrik popülasyon: Yaşlı hastalarda özel bir önlem alınması gerekmez.
4.3. Kontrendikasyonlar
Granisetron veya diğer yardımcı maddelerden herhangi birine karşı aşırı duyarlılığı
olduğu bilinen hastalarda kontrendikedir.
4.4. Özel kullanım uyarıları ve önlemleri
GRANİTRON barsak hareketlerini azaltabileceğinden, subakut intestinal obstrüksiyon
belirtileri olan hastalar, GRANİTRON uygulamasını takiben izlenmelidir.
Diğer 5HT antagonisti ile olduğu gibi, GRANİTRON kullanan hastalarda EKG
3
değerlerinde QT uzamasını da içeren değişiklikler rapor edilmiştir. Bu değişiklikler
önceden aritmisi veya kardiyak ileti bozuklukları olan hastalarda klinik sonuçlara
sebep olabilmektedir. Bu nedenle, kardiyotoksik kemoterapi alan ve/veya eş zamanlı
elektrolit anormallikleri olan kardiyak komorbiditeli hastalarda dikkatli olunmalıdır.
3/11Uzun QT sendromu / Torsades de Pointes’e neden olabilir. Bu nedenle tanısı konmuş
veya şüpheli konjenital uzamış QT sendromu veya Torsades de Pointes hastalarında
kullanılmamalıdır.
5HT antagonistleri (örneğin dolasetron, ondansetron) arasında çapraz duyarlılık
3
bildirilmiştir.
5HT3 antagonistlerinin tek başına veya çoğunlukla diğer serotonerjik ilaçlarla (seçici
serotonin geri alım inhibitörleri – selective serotonin reuptake inhibitors: SSRI –,
serotonin noradrenalin geri alım inhibitörleri – serotonin noradrenaline reuptake
inhibitors: SNRI – dahil) kombinasyon halinde kullanımında serotonin sendromu
raporlanmıştır. Serotonin sendromu benzeri semptomları olan hastalarda, uygun
gözlemin yapılması tavsiye edilmektedir.
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani
aslında “sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
Fenobarbital ile hepatik enzim indüksiyonu, granisetronun total plazma klerensinde
yaklaşık dörtte birlik bir artışa neden olur.
Sağlıklı gönüllüler ile yapılan çalışmalarda, granisetron ile benzodiazepinler
(lorazepam), nöroleptikler (haloperidol) ve antiülser ilaçlar (simetidin) arasında
etkileşim olduğuna dair herhangi bir kanıt bulunmamaktadır. Ek olarak, granisetron
emetojenik kanser kemoterapileri ile herhangi bir ilaç etkileşimi göstermemiştir.
Narkoz verilen hastalarda spesifik ilaç etkileşmesi çalışmaları yapılmamıştır.
Diğer 5HT antagonistlerde olduğu gibi, granisetron kullanan hastalarda EKG
3
değerlerinde QT uzamasını da içeren değişiklikler rapor edilmiştir. Bu değişiklikler,
QT aralığını uzattığı ve/veya aritmojenik olduğu bilinen ilaçlarla aynı zamanda tedavi
edilen hastalarda klinik sonuçlara sebep olabilir (bkz. Bölüm 4.4).
Serotonerjik ilaçlar (örneğin SSRI ve SNRI’ler) : 5HT3 antagonistleri ve diğer
serotonerjik ilaçlarla (SSRI ve SNRI’ler dahil) eş zamanlı kullanımı takiben serotonin
sendromu vakaları raporlanmıştır.
4.6. Gebelik ve laktasyon
Genel tavsiye
Gebelik kategorisi: B
4/11Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanıldığında üreme kapasitesini
etkileyip etkilemediği bilinmemektedir.
Gebelik dönemi
GRANİTRON için, gebeliklerde maruz kalmaya ilişkin limitli klinik veri mevcuttur.
Hayvanlar üzerinde yapılan çalışmalar, gebelik/embriyonal/ fetal gelişim/ doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir. GRANİTRON gebelik sırasında, sadece anneye sağlayacağı
faydalar fetusun maruz kalacağı potansiyel riski karşıladığı takdirde
kullanılmamalıdır.
Laktasyon dönemi
GRANİTRON’un veya metabolitlerinin anne sütüne geçip geçmediği bilinmemektedir.
Tedbir olarak, GRANİTRON’un emzirme sırasında kullanılması önerilmemelidir.
Üreme yeteneği (fertilite)
Farelerde yapılan çalışmalarda, üreme performansı veya fertilite üzerine herhangi bir
zararlı etki gözlenmemiştir.
4.7. Araç ve makine kullanımı üzerindeki etkiler
Granisetronun araç ve makine kullanımı üzerine etkisini gösteren herhangi bir veri
bulunmamaktadır.
4.8. İstenmeyen etkiler
Güvenlilik profilinin özeti:
Granisetron kullanımı sırasında en sık rapor edilen advers reaksiyonlar, geçici olabilen
baş ağrısı ve konstipasyondur. Granisetron kullanımı sırasında QT uzamasını da içeren
EKG değişiklikleri rapor edilmiştir (bkz. Bölüm 4.4 ve 4.5).
Aşağıda granisetron ve diğer 5-HT antagonistleri ile ilişkili olarak, klinik
3
çalışmalardan ve pazarlama sonrası verilerden elde edilen advers reaksiyonlar
listelenmektedir.
Sıklık kategorileri aşağıdaki şekildedir:
Çok yaygın (≥1/10);
Yaygın (≥ 1/100 ila <1/10);
Yaygın olmayan (≥ 1/1.000 ila <1/100);
Seyrek (≥ 1/10.000 ila <1/1.000);
Çok seyrek ( <1/10.000)
5/11Bağışıklık sistemi hastalıkları
Yaygın olmayan: Anaflaksi gibi aşırı duyarlılık reaksiyonları, ürtiker
Psikiyatrik hastalıklar:
Yaygın: İnsomnia
Sinir sistemi hastalıkları:
Çok yaygın: Baş ağrısı
Yaygın olmayan: Ekstrapiramidal reaksiyonlar, Serotonin sendromu (Bakınız Bölüm
4.4 ve Bölüm 4.5)
Kardiyak hastalıklar:
Yaygın olmayan: QT uzaması
Gastrointestinal hastalıklar:
Çok yaygın: Konstipasyon
Yaygın: Diyare
Hepato-bilier hastalıklar:
Yaygın: Karaciğer transaminazlarında artışlar*
Deri ve deri altı doku hastalıkları:
Yaygın olmayan: Döküntü
*Karşılaştırıcı tedavi alan hastalarda benzer sıklıkta görülmüştür.
Diğer 5HT antagonistler ile ilgili olduğu gibi, granisetron kullanan hastalarda EKG
3
değerlerinde QT uzamasını da içeren değişiklikler rapor edilmiştir (bkz. Bölüm 4.4 ve
4.5).
Granisetron ve diğer serotonerjik ilaçların eş zamanlı kullanımını takiben, diğer 5HT3
antagonistleriyle olduğu gibi, serotonin sendromu vakaları (bozulmuş mental durum,
otonom disfonksiyon ve nöromuskuler anormallikler) raporlanmıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi'ne (TÜFAM) bildirmeleri
gerekmektedir, (www.titck.gov.tr; e-posta: tufam@titck.gov.tr; tel: 0 800 314 00 08;
faks: 0 312 218 35 99).
4.9 Doz aşımı ve tedavisi
GRANİTRON için spesifik bir antidot yoktur. Doz aşımı halinde, semptomatik tedavi
uygulanmalıdır. 38.5 mg’a kadar aşırı dozda Granisetron’un tek bir enjeksiyon
6/11şeklinde uygulanması sonucu yalnızca hafif bir baş ağrısı bildirilmiştir, bunun
haricinde sekel rapor edilmemiştir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Antiemetikler ve Bulantıya Karşı Kullanılan İlaçlar,
Serotonin (5-HT3) Antagonistleri
ATC kodu: A04AA02
Nörolojik mekanizmalar, serotonine bağlı bulantı ve kusma
Serotonin, kemoterapi veya radyoterapi sonrasında kusmaya neden olan temel
nörotransmitterdir. 5-HT reseptörleri üç bölgede bulunurlar. Gastrointestinal sistemde
3
vagal sinir terminallerinde, area postremada bulunan kemoreseptör triger zon’da ve
beyin sapındaki kusma merkezinin tractus solitarus çekirdeğinde (nucleus tractus
solitarius). Kemoreseptör triger zon, dördüncü ventrikülün kaudal ucunda (area
postrema) bulunmaktadır. Bu yapı kan-beyin bariyerinden yoksundur ve hem sistemik
sirkülasyonda hem de serebrospinal sıvıdaki emetik ajanları saptar. Kusma merkezi,
beyinsapı meduller yapılarında bulunmaktadır. Kusma merkezi, majör uyarıları
kemoreseptör triger zonundan, vagal ve sempatik uyarıları barsaklardan alır.
Radyasyon veya sitotoksik maddelere maruziyet sonrası, üzerlerinde 5-HT
3
reseptörlerinin bulunduğu vagal afferent nöronlara komşu olan ince barsak
mukozasındaki enterokromafin hücrelerinden, serotonin (5-HT) salgılanır. Salgılanan
serotonin 5-HT reseptörleri aracılığıyla vagal nöronları aktive eder, bu da area
3
postremadaki kemoreseptör triger zonun aracı olduğu şiddetli bir emetik cevaba neden
olur.
Etki mekanizması
Granisetron potent bir antiemetiktir ve 5-HT reseptörlerinin oldukça selektif
3
antagonistidir. Radyoligand bağlama çalışmaları granisetronun diğer 5-HT ve dopamin
D tipi reseptörler de dahil olmak üzere diğer reseptörlere bağlanma affinitesinin
2
önemsiz olduğunu göstermiştir.
Kemoterapi ve radyoterapiye bağlı bulantı ve kusma
İ.v olarak uygulanan Granisetron’un yetişkinlerde ve 2-16 yaş arası çocuklarda kanser
kemoterapisine bağlı bulantı ve kusmayı önlediği gösterilmiştir.
7/11Postoperatif bulantı ve kusma
İ.v olarak uygulanan Granisetron’un yetişkinlerde postoperatif bulantı ve kusmanın
önlenmesi ve tedavisinde etkili olduğu gösterilmiştir.
Granisetron’un farmakolojik özellikleri
Nörotropik ve aktivitesi P450- sitokrom üzerine olan diğer etkin maddelerle etkileşimi
rapor edilmiştir (bkz. Bölüm 4.5).
İn vitro çalışmalarda sitokrom P450 3A4 alt grubunun (bazı temel narkotik ajanların
metabolizmasında rol oynayan), granisetron ile değişikliğe uğramadığı gösterilmiştir.
Ketokonazol’ ün in vitro ortamda granisetron’un halka oksidasyonunu inhibe ettiği
gösterilmiş olsa da, bu olay klinik olarak ilişkili kabul edilmemektedir.
5-HT reseptör antagonistleri ile QT uzaması gözlenmiş olsa da (bkz bölüm 4.4), bu
3
etki sağlıklı gönüllülerde klinik önem oluşturmayacak sıklık ve büyüklüktedir.
Bununla birlikte hastalar, QT uzamasına neden olan ilaçlarla eş zamanlı olarak tedavi
edildiklerinde hem EKG’nin hem de klinik anormalliklerin gözlemlenmesi
önerilmektedir (bkz. Bölüm 4.5)
Pediyatrik kullanım
Granisetron’un klinik uygulaması, 2-16 yaş arası elektif cerrahi geçiren 157 çocuk
üzerinde, prospektif, çok merkezli, randomize, çift kör paralel grup çalışmasında,
Candiotti ve ark. tarafından rapor edilmiştir. Cerrahiden sonraki ilk iki saat boyunca
hastaların çoğunda postoperatif bulantı ve kusmanın kontrol altına alındığı
gözlemlenmiştir.
5.2. Farmakokinetik özellikler
Genel özellikler
Oral uygulamanın farmakokinetikleri yetişkinlerde önerilen dozun 2.5 katına kadar
lineerdir. Kapsamlı doz belirleme çalışmalarına göre, antiemetik etkililik granisetron’
un uygulanan dozlarıyla veya plazma konsantrasyonlarıyla ilişkili değildir.
Granisetron’un başlangıç profilaktik dozunda 4 katlık bir artış, tedaviye cevap veren
hasta oranı veya semptomların kontrol altına alınma süresi bakımından farklılık
yaratmamıştır.
Emilim: Geçerli değil.
Dağılım: Granisetron yaklaşık ortalama 3 L/kg’lık bir dağılım hacmi ile geniş oranda
dağılır. Plazma proteinlerine yaklaşık % 65 oranında bağlanır.
8/11Biyotransformasyon: Granisetron öncelikli olarak, konjugasyonla takip edilen
oksidasyonla karaciğerde metabolize olur. Majör bileşikler 7-OH-granisetron ile
bunun sülfat ve glukuronat konjugatlarıdır. 7-OH-granisetron ve indazolin N-desmetil
granisetron ile antiemetik özellikler gözlemlense de, bunların granisetron’un
insanlardaki farmakolojik aktivitesine anlamlı ölçüde katkıda bulunması beklenmez.
In vitro karaciğer mikrozomal çalışmaları granisetron’un majör metabolizma yolunun
ketokonazol tarafından inhibe edildiğini göstermiştir, bu da metabolizmanın sitokrom
P4503A alt grubu aracılığıyla olduğuna işaret etmektedir (bkz. Bölüm. 4.5).
Eliminasyon: Eliminasyon başlıca karaciğer yoluyla olur. İdrarla atılan metabolitlerin
doza göre oranı %47 iken değişmemiş granisetronun oranı %12’dir. Kalanı feçesle
metabolitleri halinde atılır. Ortalama plazma yarılanma ömrü oral ve i.v. yollarla
verildiğinde hastalarda yaklaşık 9 saattir ve kişiler arası farklılıklar gösterebilir.
Hastalardaki karakteristik özellikler
Böbrek yetmezliği: Ağır böbrek yetmezliği olan hastalardan elde edilen veriler, tek bir
intravenöz dozdan sonraki farmakokinetik parametrelerin sağlıklı insanlardakine yakın
olduğunu göstermiştir.
Karaciğer yetmezliği: Neoplastik karaciğer tutulumu nedeniyle karaciğer yetmezliği
bulunan hastalarda, bir i.v. dozun toplam plazma klerensi, karaciğer tutulumu olmayan
hastalara göre yaklaşık yarıya inmiştir. Bu değişikliğe rağmen, doz ayarlaması gerekli
değildir.
Geriyatrik popülasyon: Yaşlı hastalarda tek bir i.v. dozdan sonra farmakokinetik
parametreler yaşlı olmayan hastalar için bulunan aralık içindedir.
Pediyatrik popülasyon: Çocuk hastalarda, tek bir intravenöz dozdan sonra
farmakokinetik, uygun parametreler (dağılım hacmi, toplam plazma klerensi) vücut
ağırlığına göre ayarlandığında yetişkinlerdekine benzerdir.
5.3. Klinik öncesi güvenlilik verileri
Güvenlilik farmakolojisi, tekrarlanmış doz toksisitesi, üreme toksisitesi ve
genotoksisiteye ilişkin konvansiyonel çalışmalara dayanılarak, klinik öncesi veriler
insanlar için özel bir tehlike olmadığını ortaya koymaktadır. Karsinojenite çalışmaları,
önerilen insan dozunda kullanıldığında, insanlar için özel bir tehlike olmadığını ortaya
koymaktadır. Bununla birlikte, daha yüksek dozlarda ve uzun süre boyunca
kullanıldığında karsinojenisite riski göz ardı edilemez.
Klonlanmış insan kardiyak iyon kanallarında yapılmış bir çalışma, granisetron’un
HERG potasyum kanalları blokajı yoluyla kardiyak repolarizasyonu etkileme
9/11potansiyelinin olduğunu göstermiştir. Granisetron’un, sodyum ve potasyum kanallarını
bloke ederek, PR, QRS ve QT aralıklarını uzatma yoluyla depolarizasyon ve
repolarizasyonu etkilediği gösterilmiştir. Bu veri, bu sınıf bileşiklerle ilişkili olarak
meydana gelen bazı EKG değişikliklerinin (özellikle QT ve QRS uzaması) moleküler
mekanizmaların daha iyi anlaşılmasına yardımcı olur. Bununla birlikte, kalp hızında,
kan basıncında veya EKG’ de modifikasyon bulunmamaktadır. Değişiklikler meydana
gelse de, genel olarak klinik açıdan önemsizdir.
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Enjeksiyonluk su
6.2. Geçimsizlikler
Genel bir önlem olarak, GRANİTRON diğer ilaçlarla çözelti halinde
karıştırılmamalıdır. GRANİTRON’un profilaktik uygulaması, sitostatik tedaviden
veya anestezi başlangıcından önce tamamlanmalıdır.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında saklayınız.
Ampulleri doğrudan gelen güneş ışığından koruyunuz.
Dondurmayınız.
Sulandırıldıktan sonraki raf ömrü, 2°C-8°C’de saklamak koşulu ile 24 saattir. 24
saatten sonra kullanılmamalıdır.
6.5. Ambalajın niteliği ve içeriği
3 ml’lik, Tip I renksiz cam ampul, 1 ampul ve 5 ampul’lük ambalajlarda
6.6. Beşeri tıbbi üründen arta kalan maddelerin imhası ve diğer özel önlemler
İdeal olanı, GRANİTRON’un intravenöz infüzyonunun uygulama anında
hazırlanmasıdır. Sulandırıldıktan sonraki (bölüm 4.2’de, Uygulama şeklinde belirtilen
infüzyon sıvılarından herhangi birinin içinde) raf ömrü, 2°C-8°C’ de saklamak koşulu
ile 24 saattir. 24 saatten sonra kullanılmamalıdır. Hazırlandıktan sonra bekletilecekse,
GRANİTRON infüzyonları uygun aseptik koşullarda hazırlanmalıdır.
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj Atıklarının Kontrolü Yönetmelik”lerine uygun olarak imha
edilmelidir.
10/117. RUHSAT SAHİBİ
KOÇAK FARMA İlaç ve Kimya Sanayi A.Ş.
Mahmutbey Mah. 2477. Sok. No:23
Bağcılar / İstanbul
Tel : 0212 410 39 50
Faks : 0212 447 61 65
8. RUHSAT NUMARASI(LARI)
2017/424
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 16.06.2017
Ruhsat yenileme tarihi: -
10. KÜB’ün YENİLENME TARİHİ
-
11/11