1 
 KULLANMA TALİMATI  
 
ROFLUNG  0,5 mg Saşe 
Ağızdan alınır.  
 
 Etkin madde: Her bir saşe 0,5 mg  roflumilast içerir.  
 Yardımcı madde:  Sorbitol . 
 
Bu ilaç ek izlemeye tabidir . Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını  öğrenmek  için 4. Bölümün sonuna bakabilirsiniz.  
 
Bu ilacı kullanma ya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir . 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyun uz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
 
1. ROFLUNG  nedir ve ne için kullanılır?  
2. ROFLUNG ’u kullanmadan önce dikkat edilmesi gerekenler  
3. ROFLUNG  nasıl kullanılır?  
4. Olası yan etkiler  nelerdir?  
5. ROFLUNG ’un saklanması  
 
Başlıkları yer almaktadır.  
 
1. ROFLUNG  nedir ve ne i çin kullanılır?  
ROFLUNG, beyaz renkli toz şeklindedir.  30 ve 90 saşe olarak s trip ambalaj larda takdim 
edilir.   
 
ROFLUNG’un etkin maddesi, iltihap giderici bir madde olan roflumilast’tır. Roflumilast 
vücut hücrelerinde doğal olarak bulunan protein yapısındaki fosfodiesteraz 4 maddesinin 
etkinliğini azaltır. Bu proteinin etkinliğinin azalması, nefes yollarında meydana gelen 
iltihaplanmayı azaltır ve Kronik Obstrüktif Ak ciğer Hastalığı’na (KOAH) bağlı olarak nefes 
yollarının daralmasını önemli ölçüde önler. Böylece ROFLUNG kullanan hastaların solunum 
problemleri hafifler.  
2 
 ROFLUNG yetişkinlerde şiddetli  kronik obstrüktif akciğer hastalığını (KOAH) tedavi etmek 
için kullanı lır. KOAH öksürme, hırlama, göğüs sıkışması veya nefes almada zorlanma gibi 
belirtilere  yol açan, akciğerlerin daralması (tıkanma) ve küçük hava kanallarının duvarlarında 
şişme ve  iltihaplanmaya (enflamasyon) yol açan uzun süreli bir rahatsızlıktır. ROFLUN G, 
bronkodilatör  (solunum yollarını genişletici) adı verilen ilaçlara ek olarak kullanılır.  
 
2. ROFLUNG ’u kullanmadan önce dikkat edilmesi gerekenler  
ROFLUNG ’u aşağıdaki durumlarda KULLANMAYINIZ  
Eğer,  
 Roflumilast a veya ilacın  herhangi bir bileşenine karşı aşırı duyarl ı (alerjik) iseniz  
(yardımcı maddeler listesine bakınız) . 
 Şiddetli veya orta şiddetli karaciğer hastalığınız varsa . 
 
ROFLUNG ’u aşağıdaki durumlarda D İKKATL İ KULLANINIZ  
ROFLUNG  ani soluk kesilmesi krizinin (akut bronkospazm) tedavisine yönelik bir ilaç 
değildir. Ani bir soluk kesilmesi krizini rahatlatmak üzere doktorunuzun size bu tarz bir 
krizle başa çıkabilecek, her zaman ulaşabileceğiniz başka bir ilaç vermesi gerekir. 
ROFLU NG bu tarz  bir durumda size yardımcı olamayacaktır.  
 
Düzenli olarak tartılmalısınız. Bu ilacı kullanırken istem dışı (bir diyet veya egzersiz 
programı ile ilişkili olmayan) bir kilo kaybı gözlemlerseniz doktorunuza söyleyiniz.  
 
Şiddetli bağışıklık sistemi hastalıkları (örneğin: HIV enfeksiyonu, multipl skleroz, lupus 
eritematozus, progresif multifokal lökoensefalopati), şiddetli akut bulaşıcı hastalıklar 
(tüberküloz veya akut hepatit gibi), kanser (yavaş büyüyen bir cilt kanseri olan bazal hücre 
karsinoması  dışındaki kanser türleri) veya ciddi kalp yetmezliği olan hastalarda ROFLUNG  
kullanımı tecrübe edilmediğinden bu hastalıklarda ROFLUNG  önerilmemektedir. Size bu 
hastalıklardan herhangi birisi ile ilgili teşhis konulduysa doktorunuza söyleyiniz.  
 
Daha önce  tüberküloz, viral hepati t, herpes viral enfeksiyonu  veya herpes zoster  adlı 
hastalıkları geçirdi  iseniz  doktorunuza söyleyiniz.  Bu hastalıklarda ki deneyim sınırlıdır.  
 
ROFLUNG  ile tedavinin ilk birkaç haftasında ishal, bulantı, karın ağrısı veya baş ağrısı 
yaşayabilirsiniz. Bu yan etkilerden herhangi biri tedavinin ilk birkaç haftası içinde 
düzelmezse doktorunuza söyleyiniz.  
 
ROFLUNG’un, geçmişte intihar düşüncesi ve davranışı ile ilişkilendirilen depresyon (ruhsal 
çöküntü) geçirmiş olan hastalarda kullanılması tavsiye edilmez.  Ayrıca uykusuzluk, endişe, 
sinirlilik ve depresyon (ruhsal çöküntü) benzeri durumlar yaşayabilirsiniz. ROFLUNG  
tedavisine başlamadan önce, bunlara benzer  belirtileriniz olup olmadığını doktorunuzla 
konuşunuz ve aldığınız başka ilaçlar varsa doktorunuza söyleyiniz. Ayrıca,  ruh halinizde 
veya davranışlarınızda herhangi bir değişiklik olursa veya  aklınızdan intihar etme düşüncesi 
geçerse , siz veya hastabakıcı nız hemen doktorunuza haber veriniz.  3 
 Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza başvurunuz.  
 
ROFLUNG ’un yiyecek ve i çecek ile kullanılması  
Bu ilacı yiyecek veya içecek ile birlikte kullanabileceğiniz gibi, ayrı olarak da 
kullanabilirsiniz.   
 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz veya hamile kalmayı planlıyorsanız, ya da hamile ol abileceğinizi 
düşünüyorsanız ROFLUNG ’u kullanmayınız.  ROFLUNG tedavi niz sırasında hamile 
kalmamanız ve tedavi sırasında etkili bir doğum kontrol yöntemi uygulamanız gerekir, çünkü 
ROFLUNG doğmamış bebeğiniz için zararlı olabilir.  
 
Tedaviniz sırasında hamile olduğunuzu fark ederseniz  hemen doktorunuza veya eczacınıza 
danışınız.  
 
Emz irme  
İlacı kullanmadan önce doktorunuza veya eczacınıza danışınız.  
Emziriyorsanız ROFLUNG ’u kullanmayınız.  
 
Araç ve makine kullanımı  
ROFLUNG ’un araç ve makine kullanımı üzerinde herhangi bir etkisi yoktur.  
 
ROFLUNG 'un içeriğindeki bazı maddeler ile ilgili önemli bilgiler  
ROFLUNG sorbitol içerir. Eğer daha önceden doktorunuz tarafından bazı şekerlere karşı 
tahammülsüzlüğünüz  (intoleransınız) olduğu söylenmişse bu tıbbi ürün ü almadan önce 
doktorunuzla temasa geçiniz.  
 
Diğer ilaçlarla birlikte kullanımı  
Reçete siz ilaçlar da dahil olmak üzere başka bir ilaç kullanıyorsanız veya yakın zamanda 
kullandıysanız doktorunuza veya eczacınıza söyleyiniz.  
 
ROFLUNG , KOAH tedavisinde inhalasyon (nefes) yoluyla veya oral yoldan (ağızdan) alınan 
kortikosteroid veya bronkodila tör ilaçlarla birlikte alınabilir. Doktorunuz söylemediği sürece 
bu ilaçları kesmeyiniz ve dozlarını azaltmayınız.  
 
Aşağıdakilerden herhangi birini kullanıyorsanız ROFLUNG’u  kullanmaya başlamadan önce  
doktorunuzu bilgilendirmelisiniz:  
 Solunum hastalıklarının tedavisinde kullanılan teofilin adlı maddeyi içeren ilaçlar  
 Bağışıklık sistemi hastalıklarının tedavisi için kullanılan ilaçlar (örneğin: metotreksat,  
azatiyoprin, infliksimab, etanersept veya uzun süreli kullanılan oral kortikosteroidler)  4 
  Fluvoksamin (endişe bozuklukları ve depresyon tedavisinde kullanılır), enoksasin 
(bakteriyel  enfeksiyonların tedavisinde kullanılır) veya simetidin (mide ülserleri ve mide 
ekşimesi  tedavisinde kullanılır) içeren ilaçlar  
 
Rifampisin etkin maddesini içeren a ntibiyotik bir ilaçla, ve ya epilepsi (sara) hastalığında 
kullanılan, fenobarbital, karbamazepin veya fenitoin etkin maddel erini içeren ilaçlarla birlikte 
kullanıldığında ROFLUNG’un  etkisi azalabilir. Tavsiye için doktorunuza danışınız.  
 
Eğer reçeteli ya da  reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz.  
 
3. ROFLUNG  nasıl kullanılır?  
Uygun kullanım ve doz/uygulama sıklığı i çin talimatlar:  
ROFLUNG ’u daima doktorunuzun söylediği şekilde kullanınız. Emin değilseniz doktorunuza 
veya eczacınıza danışınız.  
 
Normal doz günde bir kez bir adet  saşedir . Doktorunuzun önerdiğinden daha fazla saşe 
almayınız.  
 
Uygulama yolu ve metodu:  
ROFLUNG  saşe bir bardak suda  eritilerek içilir. Suda hazırlanan ilaç bekletilmeden 
içilmelidir. Yemekle birlikte veya yemekten ayrı olarak kullanabilirsiniz . Her gün aynı saatte 
kullanınız.  
 
ROFLUNG’un etkisini görebilmeniz için haftalarca kullanmanız gerekebilir.  
 
Deği şik ya ş grupları:  
Çocuklarda kullanımı:  
ROFLUNG  18 yaşın altındaki hastalard a kullanılmamalıdır.  
 
Yaşlılarda kullanımı:  
Herhangi bir doz ayarlaması gerekli değildir.  
 
Özel kullanım durumları:  
Böbrek yetmezliği : 
Herhangi bir doz ayarlaması gerekli değildir.  
 
Karaciğer yetmezliği:  
Child -Pugh A olarak sınıflandırılan hafif karaciğer yetmezliği olan hastalar üzerinde yapılan 
çalışmalar, doz ayarlaması tavsiyesi için yeterli değildir; bu nedenle ROFLUNG bu 
hastalarda dikkatli kullanılmalıdır.  
 5 
 Child Pugh B veya C olarak sınıflandırılan orta şiddette veya şiddetli karaciğer yetmezliği 
olan hastalar ROFLUNG kullanmamalıdır.  
 
Eğer ROFLUNG 'un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla ROFLUNG  kullandıysanız:  
ROFLUNG 'dan kullanmanız gerekenden fazlasını kullanmışsanız, derhal bir doktor veya 
eczacı ile konuşunuz.  
Mümkünse ilacınızı ve bu kullanma talimatını yanınıza alınız.  
 
ROFLUNG ’u kullanmayı unutursa nız: 
İlacınızı normal zamanında almayı unutursanız, gün içinde hatırladığınız zaman alınız. Eğer o 
gün içerisinde hatırlamazsanız ertesi gün her zamanki saatte normal kullanımınıza devam 
ediniz.  
Unutulan dozu dengelemek için çift doz almayınız.  
 
ROFLUNG  ile tedavi sonlandırıldığında ki oluşabilecek etkiler : 
Hastalık belirtileriniz geçse bile, akciğer fonksiyonunuzun kontrol altına alınabilmesi için 
doktorunuzun reçete ettiği süre boyunca ROFLUNG ’u kullanmaya devam etmelisiniz.  
Bu ilacın kullanımı ile ilgi li daha fazla sorunuz varsa doktorunuza veya eczacınıza danışınız.  
 
4. Olası yan etkiler nelerdir?  
Tüm ilaçlar gibi ROFLUNG 'un içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa ROFLUNG’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne ba şvurunuz:  
 Derinizde oluşabilecek ve seyrek durumlarda göz kapaklarınızda, yüzünüzde,  
dudaklarınızda ve dilinizde şişmeye neden olarak nefes almanızda güçlüğe ve/veya kan 
basıncınızın düşmesine ve kalp atışınızın hızlanmasına yol açabilecek alerjik 
reaksiyonlar  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin ROFLUNG’a karşı ciddi alerjiniz var demektir. 
Acil tıbbi müdahaleye veya ha staneye yatırılmanıza gerek olabilir.  
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
 İntihar düşüncesi veya teşebbüsü  
 
Bu ciddi bir yan etkidir. Acil tıbbi müdahale gere kebilir.  
 6 
 Aşağıdakilerden herhangi birini fark ederseniz, doktorunuza söyleyiniz:  
 ROFLUNG  tedavinizin ilk haftalarında ishal, bulantı, karın ağrısı veya baş ağrısı  
yaşayabilirsiniz. Bu yan etkiler tedavinizin ilk birkaç haftası içerisinde sona ermezse  
doktorunuza danışınız.  
 Uykusuzluk, endişe, sinirlilik ve depresif ruh hali  
 İştah kaybı, kilo kaybı  
 Titreme, baş dönmesi (vertigo), sersemlik hissi  
 Hızlı ve düzensiz kalp atışı (palpitasyon)  
 Mide mukozası iltihabı (gastrit), kusma  
 Mide asidinin yemek borusuna gelmesi (reflü), hazımsızlık  
 Kas ağrısı, kas güçsüzlüğü veya kramp  
 Sırt ağrısı  
 Güçsüzlük veya yorgunluk hissi, halsizlik  
 Erkeklerde göğüslerin büyümesi  
 Tat alma duyusunda azalma  
 Solunum yolu enfeksiyonları (akciğer iltihabı hariç)  
 Kanlı dışkı, kabızlık  
 Karaciğer veya kas enzim düzeylerinin yükselmesi (kan testlerinde gözlenir)  
 
Bunlar ROFLUNG’un  hafif yan etkileridir.  
 
Eğer bu kullanma talimatında bahsi ge çmeyen herhangi bir yan etki ile kar şılaşırsanız  
doktorunuzu veya eczacınızı bilgilendiriniz.  
 
Yan etkilerin bildirilmesi  
Kullanma talimatında yer alan veya almayan herhangi bir yan etki meydana gelmesi 
durumunda  hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde  yer alan “İlaç Yan Etki Bildirimi” ikonuna tıklayarak ya da 
0 800 314  00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne  bildiriniz. Meydana gelen yan etkileri bildirerek kullanmakta olduğunuz ilacın 
güvenliliği  hakkında daha fazla bilgi edinilmesine katkı sağlamış olacaksınız.  
 
5. ROFLUNG ’un saklanması  
Çocukların g öremeyeceği, eri şemeyeceği yerlerde ve ambalajında saklayınız.  
ROFLUNG’u 25°C’nin altındaki oda sıcaklığında  ve kuru yerde  saklayınız.  
 
Son kullanma tarihiyle uyumlu olarak kullanınız . 
Ambalajdaki son kullanma tarihinden sonra ROFLUNG ’u kullanmayınız.  
Eğer üründe ve/veya ambalajında bozukluklar fark ederseniz ROFLUNG’u kullanmayınız.  
 
 
 7 
 Ruhsat Sahibi:   Celtis İlaç San. ve Tic.  A.Ş. 
   Yıldız Teknik Üniversitesi Davutpaşa Kampüsü  
 Teknoloji Geliştirme Bölgesi D1 Blok Kat:3  
 Esenler/İSTANBUL  
 Telefon: 0 850 201 23 23  
 Faks  : 0 212 48 1 61 11  
 e-mail : info@celtisilac.com.tr  
 
Üretim Yeri :   Neutec İlaç San. Tic. A.Ş.  
 1. OSB. 1. Yol No: 3  
 Adapazarı / SAKARYA  
 Telefon: 0 264 295 75 00  
 Faks : 0 264 291 51 98  
 
Bu kullanma talimatı  ( ) tarihinde onaylanmı ştır. 