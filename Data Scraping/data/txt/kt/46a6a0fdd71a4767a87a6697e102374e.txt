1/10 
 KULLANMA TALİMATI  
 
ARTROCOL  %2,5 jel  
Cilt üzerine uygulanır.  
 
• Etkin madde:  Her 1 g jelde 25 mg ketoprofen bulunur. 
• Yardımcı maddeler:  Karbomer 980, etanol %96, trolamin, metil parahidroksibenzoat, 
saf su.  
 
 
 
 
    
Bu Kullanma Talimatında:  
1. ARTROCOL nedir ve ne için kullanılır?  
2. ARTROCOL’ü  kullanmadan önce dikkat edilmesi gerekenler  
3. ARTROCOL nasıl kullanılır?  
4. Olası yan etkiler nelerdir? 
5. ARTROCOL’ün saklanması  
 
Başlıkları yer almaktadır. 
1. ARTROCOL nedir ve ne için kullanılır?  
ARTROCOL , cilt üzerine uygulanan, berrak, homojen jel formunda bir ilaçtır. Her 1 gram jelde 
25 mg ketoprofen içerir.  
 
ARTROCOL, steroid olmayan anti -inflamatuvar ilaçlar (NSAİİ) adlı bir ilaç grubuna ait olan 
ketoprofen etkin maddesini içerir. ARTROCOL, a şağıdaki hastalıkların lokal tedavisinde 
analjezik (ağrı kesici) ve anti -inflamatuvar  (iltihap giderici)  olarak etkilidir: Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı 
kullandığınızı doktorunuza söyleyini z. 
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  
 
 
 
 2/10 
 • Osteoartrit (harabiyete bağlı eklem iltihabı), periartrit (yumuşak doku iltihabı), 
tendinit (kasları kemiklere bağlayan tendonların iltihaplı durumu), tenosinovit (tendon 
ve eklem içi sıvının iltihaplı durumu) ve bursit (eklem bölgesinde ki boşluklu yapıların 
iltihaplı durumu) gibi romatizmal hastalıklar,  
• Ezilme ve burkulma gibi yumuşak doku hasarları  
• Ağrı, inflamasyon ve kas gerginliği ile kendini gösteren k as iskelet sistemi hastalıkları 
 
ARTROCOL, 45  gram jel içeren  ambalajlar halinde s unulmuştur. 
 ARTROCOL’ün etki mekanizması ya da size neden bu ilacın reçete edildiği ile ilgili herhangi 
bir sorunuz varsa doktorunuza sorunuz.  
 
2. ARTROCOL kullanmadan önce dikkat edilmesi gerekenler  
Her ARTROCOL uygulamasından sonra, ellerinizi uzun süre dikkatlice yıkayınız.   
ARTROCOL’ü aşağıdaki durumlarda KULLANMAYINIZ  
Eğer aşağıdakilere karşı alerjiniz (aşırı duyarlılığınız) varsa: 
• Ketoprofen, tiaprofenik asit (non- steroidal antiinflamatuvar (steroid  yapıda olmayan 
ağrı ve iltihaba karşı) ilaçlar), tenofibrat (kolesterolü düşürmede kullanılan bir ilaç), UV 
blokerleri (ultraviyole ışınlarına karşı koruma sağlayan maddeler) veya parfümler  
• Aspirin  
• İbuprofen veya indometasin gibi diğer non- steroidal antiin flamatuvar  (steroid yapıda 
olmayan ağrı ve iltihaba karşı) ilaçlar  
• ARTROCOL’ün içinde bulunan di ğer maddeler (Yardımcı Maddeler’ e bakınız).  
 
Alerji (aşırı duyarlılık) belirtileri şunlardır: Ciltte döküntü, yutkunma ve nefes almada zorluk ve dudak, yüz, boğaz ve dilde şişme  
• Daha önce astım atağı veya başka bir alerji geçirdiyseniz  
• Daha önce sizde egzama (ciltte kaşıntılı ve pullu kızarıklıklar) olduysa  
• Cildinizde egzama, akne, iltihaplı veya açık yara veya tahriş varsa  
• Fotosensitivite  (ışığa duyarlılık) reaksiyonu hikayeniz varsa ARTROCOL 
kullanmayınız.  3/10 
 ARTROCOL’ü kullanırken cildinizde herhangi bir reaksiyon görülmesi halinde tedaviyi 
hemen kesiniz. Buna oktosiliren içeren ürünlerle birlikte kullanım sırasında görülen cilt 
reaksiyonla rı da dahildir (ışığa bağlı bozulmayı önlemek için şampuan, tıraş sonrası losyonu, 
duş ve banyo jelleri, cilt kremleri, rujlar, yaşlanma karşıtı kremler, makyaj temizleyicileri ve saç spreyleri de dahil olmak üzere birçok kozmetik ürün ve hijyen ürününde kullanılan bir 
maddedir).  
Tedavi sırasında ve tedavinin bitiminden sonraki iki hafta süresince, bulutlu havalarda bile 
cildinizi güneş ışığından koruyunuz. Güneşlenmeyiniz, solaryuma gitmeyiniz.  
 
Mukozalara (ıslak deri), makat bölgesine veya cinsel organlar üzerine, gözlere uygulamayınız. 
ARTROCOL’ü sürdükten sonra üzerini pansumanla kapatmayınız. 
 
ARTROCOL’ü aşağıdaki durumlarda DİKKATLİ KULLANINIZ  
Eğer:  
• Kalp, karaciğer ve böbrek yetmezliğiniz var sa (ARTROCOL’ün tüm vücut üzerindeki 
genel etkisi çok hafif olsa da, ciddi yetmezlik durumunda dikkatli olunuz)  
• Geniş alanlara uygulanacaksa ve uzun süre kullanılacaksa dikkatli olunuz. 
• Güneş ışığına (hava bulutlu olsa bile) veya ultraviyole ışığına maruz kaldıktan sonra, 
ARTROCOL deride ciddi reaksiyonlara (ışığa duyarlılık reaksiyonları) neden olabilir. 
Bu nedenle:  
- Işığa duyarlılık reaksiyonu riskini önlemek için, uygun giysiler giyerek jel uygulanan bölgeleri tedavi sırasında ve tedaviden sonraki iki hafta boyunca ışıktan 
koruyunuz.  
- ARTROCOL’ü uyguladıktan sonra her zaman ellerinizi iyice yıkayınız.  
• Herhangi bir deri reaksiyonu oluşması halinde, tedaviyi derhal durdurunuz ve 
doktor unuz a başvurunuz.  
 Geçmişte dahi olsa, eğer yukarıda belirtilen durumlardan herhangi biri sizin durumunuza 
uyuyorsa, ARTROCOL’ü kullanmadan önce doktorunuza ya da eczacınıza danışınız.  
 ARTROCOL’ün yiyecek ve içecek ile kullanılması  
ARTROCOL cilt üzerine kullanılan bir ilaç olduğundan yiyecek ve  içeceklerle etkileşimi 
yoktur.  4/10 
 Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz ya da hamile olduğunuzu düşünüyorsanız  veya hamile kalmayı planlıyorsanız 
bunu doktorunuza söyleyiniz . 
 
Hamileliğinizin ilk 6 aylık döneminde, kesin gerekli olmadığı sürece ARTROCOL 
kullanmamalısınız.  
 
Diğer iltihap giderici ilaçlarda olduğu gibi, doğmamış çocuğa zarar verebileceği ve doğumda 
sorunlara yol açabileceğinden ARTROCOL’ü gebeliğinizin son 3 ayında kullanmayınız.  
Tedavi sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız.  
Az miktarda ARTROCOL anne sütüne geçebilir. Bu nedenle ARTROCOL kullanır ken 
bebeğinizi emzirmeyiniz.  
 
Eğer emziriyorsanız ya da emzirmeyi planlıyorsanız  bunu doktorunuza söyleyiniz .  
 Araç ve makine kullanımı  
ARTROCOL jelin araç, alet veya makine kullanma yeteneğiniz üzer ine herhangi bir etkisi 
yoktur.  
 ARTROCOL’ün  içeriğinde bulunan bazı yardımcı maddeler hakkında önemli bilgiler  
Ürün, metil parahidroksibenzoat içerdiğinden alerjik reaksiyonlara (muhtemelen gecikmiş) sebebiyet verebilir.  
Bu tıbbi ürün etanol içermektedir. Ancak kullanım yolu ve dozu nedeniyle herhangi bir uyarı 
gerektirmez.  
 
 
 5/10 
 Diğer ilaçlar ile birlikte kullanımı 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 Metotrek sat (bazı kanser türlerinde veya sedef hastalığı tedavisinde kullanılan bir ilaç) 
kullanıyorsanız, doktorunuza söyleyiniz. 
Oktosirilen (oktosirilen, ışığa bağlı bozulmayı önlemek için şampuan, tıraş sonrası losyonu, duş 
ve banyo jelleri, cilt kremleri, rujlar, yaşlanma karşıtı kremler, makyaj temizleyicileri ve saç 
spreyleri de dahil olmak üzere birçok kozmetik ürün ve hijyen ürününde kullanılan bir 
maddedir) içeren ürünlerle birlikte kullanım sırasında cilt reaksiyonları görülmesi halinde, 
tedaviyi hemen k esiniz.  
 3. ARTROCOL nasıl kullanılır?  
Uygun kullanım ve doz/uygulama sıklığı için talimatlar:  
ARTROCOL’ü mutlaka doktorunuzun size söylediği şekilde kullanınız. Eğer emin değilseniz, 
doktorunuzla veya eczacınızla görüşmeniz gerekir.  
 
Doktorunuz başka bir öneride bulunmadığı sürece aşağıdaki şekilde kullanınız:  
 Erişkinlerde:  
ARTROCOL’ü , ağrılı veya iltihaplı bölge üzerine günde 2- 4 kez uygulayınız. Gerekli olan 
miktar ağrılı bölgenin genişliğine bağlıdır. Uygulanacak jelin miktarını, ağrılı bölgeyi tamamen 
kapatacak şekilde ayarlayınız. Günlük toplam doz 15 gramı aşmamalıdır (7 ,5 gram yaklaşık 14 
cm uzunluğunda jele karşılık gelmektedir).  
Toplam tedavi süresi 1 haftayı geçmemelidir.  
Eğer size uygulanan ARTROCOL dozundan emin değilseniz ya da ilacın dozu ile ilgili 
herhangi bir sorunuz varsa doktorunuza danışınız.  
 Uygulama yolu ve metodu:  
ARTROCOL , sadece cilt üzerine uygulanarak kullanılır. İlaç uygulanan bölge, deriye nüfuzun 
sağlanması açısından uygulama sonrası ovulmalıdır. Doktorunuz, ihtiyacınıza göre tedaviyi 
planlayacaktır. Tedaviye verdiğiniz yanıta göre doktorunuz daha yüksek ya da daha düşük bir 6/10 
 doz önerebilir. Ağrınızın kontrol altında tutulabildiği en düşük dozu almanız ve ARTROCOL’ü 
gereğinden daha uzun süre almamanız önemlidir. 
 
ARTROC OL’ü uyguladıktan sonra, her zaman ellerinizi iyice yıkayınız. 
 
ARTROCOL’ü seyreltmeden (su veya başka bir sıvı ile karıştırmadan) kullanınız.  
 
Değişik yaş grupları:  
Çocuklarda kullanımı:  Güvenlilik ve etkililik verilerinin bulunmaması nedeniyle çocuklarda 
kullanılmamalıdır.  
Yaşlılarda kullanımı:  Yaşlılarda tedavi, yetişkinlerdeki gibidir.  
 
Özel kullanım durumları:  
Böbrek ve karaciğer yetmezliği:  
Böbrek ve karaciğer yetmezliği olan hastalarda doz ayarlaması gerekmez, ancak kullanımı 
sırasında dikkatli olunmalıdır.  
Eğer ARTROCOL’ün etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuş unuz. 
 Kullanmanız gerekenden daha fazla ARTROCOL kullandıysanız:  
ARTROCOL’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
Topikal uygulamaya bağlı olarak doz aşımı beklenmez. 
Jel kazara yutulduğunda, alınan miktara bağlı olarak sistemik yan etkiler meydana  gelebilir.  
 ARTROCOL’ü  kullanmayı unutursanız:  
Eğer ARTROCOL’ü kullanmayı unutursanız, hatırladıktan sonra en kısa sürede kullanınız. 
Bununla birlikte eğer bir sonraki dozu uygulama zamanı yakınsa, kaçırılan dozu atlayınız. Tedavinizin geri kalanını size önerilen şekilde tamamlayınız. Size verilen ilacın dozu 
konusunda emin olmadığınız durumlarda doktorunuza danışınız.  
Unutulan dozları dengelemek için çift doz almayınız. 7/10 
 4. Olası yan etkiler nelerdir? 
Tüm ilaçlarda olduğu gibi, ARTROCOL’ün içeriğinde bulunan maddelere duyarlı olan 
kişilerde bazı yan etkiler görülebilir.  
 
Aşağıdaki istenmeyen etkiler listesi, ketoprofen ile tedavi sırasında bildirilen tüm yan etkileri 
içermektedir.  
 
Yan etkiler aşağıdaki kategorilerde gösterildiği şekilde sıralanmıştır: 
Çok yaygın: 10 hastanın birinden fazla görülebilir. 
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1 .000 hastanın birinden az, fakat 10 .000 hastanın birinden fazla görülebilir. 
Çok seyrek: 10.000 hastanın birinden az görülebilir. 
Bilinmiyor (eldeki verilerden hareketle tahmin edilemiyor)  
 
Aşağıdakilerden biri olursa, ARTROCOL’ü  kullanmayı durdurunuz ve DERHAL 
doktorunuza bildi riniz veya size en yakın hastanenin acil bölümüne başvurunuz:  
Ürünü kullandıktan sonra aşağıdaki belirtilerle birlikte alerjik bir reaksiyon ortaya çıkarsa:  
• Nefes darlığı, hırıltılı soluma ile birlikte yüz, dil, boğazda şişme (anjiyoödem)  (sıklığı 
bilinmiyor)  
• Cildinizin herhangi bir kısmında (dudak, göz, ağız, burun, genital bölge, eller ve ayaklar 
dahil) döküntü ile birlikte veya döküntü olmaksızın kabarcıklar oluşması, soyulma ve kanama 
gibi şiddetli deri problemlerine ilişkin belirtiler . Aynı zamanda, ateşli titreme veya kas ağrısı 
gibi grip benzeri belirtiler de gösterebilirsiniz (sıklığı bilinmiyor)  
• Eller, ayaklar, bilekler, yüz ve dudakların şişmesi ya da özellikle ağız veya boğazın yutmayı 
ve nefes almayı zorlaştıracak şekilde şişmesi (anafilaktik şok) (sıklığı bilinmiyor)  
• Güneş ışınlarına  maruz kalmaya bağlı gözde irinli keseciklerin veya egzama oluşması gibi, 
yayılarak tüm vücudu etkileyebilen, ağır deri reaksiyonları  (seyrek)  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin ARTROCOL’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
 8/10 
 Aşağıdakilerden herhangi birini fark ederseniz, doktorunuza söyleyiniz:  
Yaygın olmayan :  
• Kızarıklık, kaşıntı, egzama ve yanma hissi gibi bölgesel deri reaksiyonları  
• Bulantı  
 
Seyrek :  
• Ürtiker  (kurdeşen)  
• Deri döküntüleri, içi su dolu kabarcıklar  
• Güneş ışığına veya solaryum ışığına karşı gelişen deri reaksiyonları (ışığa duyarlılık)  
İçi su dolu kabarcıklar veya gözlerde egzamanın görüldüğü, yayılarak tüm vücudu 
etkileyebilen daha ağır reaksiyonlar nadiren bildirilmiştir.  
 Çok seyrek :  
• Geçmişte var olan böbrek yetmezliğinin ilerlemesi  
Bilinmiyor :  
• Aşırı duyarlılık reaksiyonları, anafilaktik  şok (alerjik reaksiyona bağlı olarak gelişebilecek 
ani aşırı duyarlılık tepkisi), anjiyoödem (yüz, dudaklar, boğaz ve/veya dilde şişme)  
• Karın ağrısı, kusma, mide ve barsaklarda gaza bağlı şişkinlik  
• Stevens -Johnson sendromu (dudaklar, gözler, ağız, burun veya cinsel organın çevresindeki 
cildin su toplaması ve kanama olması ile birlikte ateş ve soğuk algınlığı benzeri durumun 
oluşması)  
 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklaya rak ya da  
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlam ış olacaksınız.  9/10 
  
5. ARTROCOL’ün saklanması  
ARTROCOL’ü , çocukların göremeyeceği, erişemeyeceği yerl erde ve ambalajında saklayınız. 
Son kullanma tarihi ile uyumlu kullanınız.  
Ambalajdaki son kullanma tarihinden sonra ARTROCOL’ü kullanmayınız. Son kullanma tarihi 
o ayın son günü anlamına gelir. 
Tüpü dış ambalajı içinde, 25°C’nin altında ki oda sıcaklı ğında saklayınız . 
Kullandıktan sonra tüpün kapağını kapatınız. 
ARTROCOL’ü ateşten uzak tutunuz, tüpü ateşe atmayınız. 
Eğer  jelin görünümünde renk değişimi veya başka bir değişiklik fark ederseniz ARTROCOL’ü 
kullanmamalısınız.   
İlaçlar, atık suyla veya ev atığı olarak imha edilmemelidir. Artan ve ihtiyaç duyulmayan 
ilaçların nasıl imha edileceğini eczacınıza sorunuz. Bu önlemler, çevreyi korumaya yardımcı 
olacaktır.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat sahibi:  
World Medicine İlaç San. ve Tic. A.Ş.  
Bağcılar / İstanbul  
 Üretim yeri : 
World Medicine İlaç San. ve Tic. A.Ş.  
Bağcılar / İstanbul  
 Bu kullanma talimatı  ............. tarihinde onaylanmıştır.  