 1/11 
 KULLANMA TALİMATI  
 
CLOPİTRO® 75 mg film kaplı tablet  
Ağızdan alınır.  
 
• Etkin madde : Her bir tablet etkin madde olarak 75 mg klopidogrele eşdeğer 112,1 mg 
klopidogrel besilat  içerir.  
 
• Yardımcı maddeler : Mikrokristalin selüloz, mannitol, hidroksipropilselülo z, krospovidon, 
sitrik asit, polietilen glikol  6000, stearik asit, talk, Opadry II Pembe 32K14834 ( hipromelloz 
(E421), laktoz monohidrat  (inek sütü  kaynaklı ), triasetin (E 1518),  titanyum dioksit (E171) ve  
kırmız ı demir oksit  (E172)  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, ç ünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı  sırasında, doktora veya hastaneye gittiğinizde , doktorunuza bu ilacı    
kullandığınızı  söyleyiniz.  
• Bu talimatta yaz ılanlara aynen uyunuz. İlaç hakkında size önerilen dozun dışında yüksek   
veya düşük  doz kullanmayınız.  
 
 
Bu Kullanma Talimatında:  
 
1. CLOPİTRO® nedir ve ne için kullanılır?  
2. CLOPİTRO®’yu kullanmadan önce dikkat edilmesi gerekenler  
3. CLOPİTRO® nasıl kullanılır?  
4. Olası yan etkiler  nelerdir?  
5. CLOPİTRO®’nun saklanması  
 
Başlıkları yer almaktadır . 
 
1. CLOPİTRO® nedir ve ne için kullanılır?  
 
• CLOPİTRO® 75 mg, 28  ve 90  film kaplı  tablet içeren blister ambalajlarda kullanıma 
sunulmuştur. Film kaplı tabletler, yuvarlak, bikonveks , film kaplı pembe tabletlerdir.  
  
• CLOPİTRO® tabletin etkin maddesi olan klopidogrel, antitrombositer  ilaçlar adı verilen 
bir ilaç sınıfında yer alır. Trombositler, kırmızı ve beyaz kan hücrelerinden daha 
küçüktürler ve kan pıhtılaşması sırasında kümeler oluştururlar. Antitrombositer ilaçlar,   2/11 
 bu kümelenmey i engelleyerek, kan pıhtısı oluşumu  riskini azaltır (kan pıhtısının oluşum 
sürecine tromboz adı verilir).  
 
• CLOPİTRO®, sertleşmiş kan damarları (atardamarlar) içinde kan pıhtısı (trombüs)  
oluşumunu önlemek amacıyla kullanılır.  Bu süreç,  aterotromboz  olarak  adlandırılmakta 
ve inme, kalp krizi  veya ölüm gibi aterotrombotik olaylara yol açabilmektedir.  
 
• Doktorunuz size CLOPİTRO®’yu aşağıdaki nedenlerden biri veya birkaçı  dolayısıyla 
reçetelemiş olabilir:  
 
− Sizde damar s ertliği (aterotromboz) varsa  ve 
− Daha önce kalp krizi, inme veya periferik arter hastalığı olarak bilinen bir hastalık 
geçirdiyseniz,  
− “Kararsız angina” adı verilen şiddetli göğüs ağrısı veya “miyokard enfarktüsü” (kalp 
krizi) geçirdiyseniz. Bu durum un tedavisi için, doktorunuz kan akışını düzeltmek 
amacıyla daralmış veya tıkanmış  atardamarlarınıza stent takmış olabilir. Bu durumda 
doktorunuz un size asetilsalisilik asit de (birçok ilaçta bulunan, ağrı kesici ve ateş 
düşürücü etkisi yanında kan pıhtılaşmasını önleyen bir madde)  reçetelemiş olması 
gerekir.  
− Kalp atışları nızın düzensiz  olmasına neden olan ‘artriyal fibrilasyon’ adı verilen bir 
durumunuz varsa ve yeni pıhtıların oluşmasını ve mevcut pı htıların büyümesini 
engelleyen ‘oral  antikoagülanlar’ adı verilen ilaçları (K vitamini antagonistlerini)  
kullanamıyorsanız.  Sizin durumunu zda, oral antikoagülanların asetilsalisilik asitten 
veya CLOPİTRO® + asetilsalisilik  asit tedavisinden daha etkili olduğu size 
söylenmiş ol malıdır . Doktorunuz CLOPİTRO® + asetilsalisilik tedavisini, ‘oral 
antikoagülanları ’ kullanamamanız ve önemli kanama r iskinizin olmaması halinde 
reçete edecektir.  
 
2. CLOPİTRO®’yu kullanmadan önce dikkat edilmesi gerekenler  
 
CLOPİTRO®’yu aşağıdaki durumlarda KULLANMAYINIZ  
 
Eğer : 
• Klopidogrele veya CLOPİTRO®’nun içerdiği diğer maddelerden birine karşı alerjiniz 
varsa  
• Mide ülseri veya beyin kanaması gibi, kanamaya neden olabilen bir tıbbi durumunuz 
varsa  
• Ciddi karaciğer hastalığınız varsa  
  
 
 
 
  3/11 
 CLOPİTRO®’yu aşağıdaki durumlarda D İKKATL İ KULLANINIZ  
 
Eğer : 
• Kanama riskine yol açabilecek aşağıdaki durumlardan biri sizde varsa:  
− İç kanamaya yol açma riski bulunan tıbbi durumlar (örneğin, mide ülseri)  
− İç kanama eğilimini artıran bir kan hastalığı (vücudunuzun herhangi bir yerinde 
doku, organ veya eklem içi kanama)  
− Kısa süre önce geçirilmiş yaralanma  
− Kısa süre  önce  geçirilmiş  cerrahi girişim (dişlerle ilgili girişimler de dahil  olmak 
üzere) 
− 7 gün içinde yapılması planlanan cerrahi girişim (dişlerle ilgili girişimler de 
dahil olmak üzere)  
 
• Mide hastalıkları tedavisi için proton pompa inhibitörü ilaç grub una ait herhangi bir ilaç 
kullan ıyorsanız (“CLOPİTRO® ile birlikte diğer ilaçların kullanımı”  bölümüne bakınız)  
 
• Karaciğer veya böbrek hastalığınız varsa  
 
• Kan pıhtılaşma sürenizde uzama varsa,  sizde pıhtılaşma yeteneğinde bozuklukla 
belirgin hemofili hastalığı gelişebilir.  Bu hastalığın teşhis ve tedavisi uzman doktor 
denetiminde yapılmalıdır.  Bu durumda , CLOPİTRO® ile tedaviniz durdurulmalıdır.  
 
• Pıhtı oluşumu sonucu gelişen dolaşım bozukluğuna bağlı felç geçirme riski yüksek, 
yakın zamanda böyle bir bozukluk ya da felç geçirmiş hastalarda, aspirin ve  
klopidogrelin birlikte kullanılmasının büyük kanamaları artırdığı gösterilmiştir. Bu  
yüzden, yararının kanıtlandığı durumlar dışında, bu iki ilacın birlikte kullanılmasında  
tedbirli olunmalıdır.  
 
• Son 7 gün içinde beyninizdek i bir damarda pıhtı oluşmuş ise (iskemik inme)  
 
• Daha önce aynı gruptan bir başka ilaca (örneğin klopidogrel veya prasugrel) karşı alerjik 
reaksiyon gösterdiyseniz, CLOPİTRO®’ya karşı da alerjik reaksiyon gösterebilirsiniz  
(döküntü, dudaklarda boğazda şişme , kan pulcuklarının veya beyaz kan hücrelerinin  
sayısında azalma).  
 
CLOPİTRO® kullanırken aşağıdaki durumlardan herhangi birinde doktorunuzu bilgilendiriniz:  
 
• Diş işlemleri dahil olmak üzere herhangi bir ameliyat planlanıyorsa  
• Trombotik Trombositopenik Purpura (TTP) adı verilen ve ateş, deri altında kanamaya  
bağlı deride küçük kırmızı noktalar ve/veya aşırı yorgunluk, zihin karışıklığı, deri ve  
göz akında sararma ile seyreden tıbbi durum gelişirse  
• Bir yerinizi kestiğinizde normalden daha uzun sürede kana ma duruyorsa  
  4/11 
 Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
CLOPİTRO®, çocuklarda ve ergenlerde kullanımı uygun değildir.  
 
CLOPİTRO®’nun yiyecek ve içecek ile kullanılması  
 
Besinler CLOPİTRO®’nun emilmesini etkilemez. CLOPİTRO® yemekle beraber veya yemek 
aralarında alınabilir.  
 
Hamilelik  
 
İlacı kullanmadan önce doktorunuza veya eczacınıza danışınız . 
 
CLOPİTRO®’nun hamilelik döneminde kullanılması önerilmemektedir.   
 
Tedaviniz sırasında hamile olduğunuzu fark ederseniz, hemen doktorunuza  danışınız.  
 
Emzirme  
 
İlacı kullanmadan önce doktorunuza veya eczacınıza danışınız.  
 
CLOPİTRO®’yu kullanırken bebeğinizi emzirmeniz tavsiye edilmez.   
Bebeğinizi emziriyorsanız veya emzirmeyi planlıyorsanız,  CLOPİTRO®’yu almadan önce 
doktorunuzla konuşunuz.  
 
Araç ve makine kullanımı  
 
CLOPİTRO®’nun taşıt ve makine kullanma yeteneğinizde herhangi bir değişikliğe yol açması 
beklenmez.  
 
CLOPİTRO®’nun içeriğinde bulunan bazı yardımcı maddeler hakkında önemli bilgil er 
 
CLOPİTRO® film kaplı  tabletler laktoz içerir. Daha önce doktorunuz tarafından bazı şekerlere 
karşı dayanıksızlığınız olduğu söylenmişse, bu ilacı kullanmadan önce doktorunuzla  temasa 
geçiniz.  
 
Diğer ilaçlar ile birlikte kullanımı  
 
Bazı ilaçlar  CLOPİTRO®’nun kullanımını etkileyebilir veya  CLOPİTRO® bazı ilaçların  
kullanımını etkileyebilir.  
  5/11 
 Eğer şu anda herhangi bir ilaç, özellikle de aşağıda sayılan ilaçlard an birini alıyorsanız veya 
son zamanlarda aldınızs a -reçetesiz ilaçlar da dahil olmak  üzere-, lütfen doktorunuza  veya 
eczacınıza bunlar hakkında bilgi veriniz:  
 
CLOPİTRO’nun etkisi, aldığınız diğer ilaçlara bağlı olarak değişebilir. Özellikle belirtilenler 
aşağıdaki gibidir:  
 
• Varfarin gibi oral antikoagülanlar  (kan pı htılaşmasını azaltmak amacıyla kullanılan  
ilaçlar ): Bu ilacın CLOPİTRO® ile birlikte kullanılması önerilmez.  
• Steroid olmayan antienflamatuar ilaçlar (genellikle kas veya eklem lerin ağrıl ı 
ve/veya iltihabi durumlarında  kullanılan tıbbi ürünler)  
• Heparin veya kan pıhtılaşmasını azaltmak amacıyla kullanılan diğer bazı ilaçlar  
• Omeprazol,  esomeprazol gibi proton pompa inhibitörleri ilaç sınıfına dahil olan 
ilaçlar veya simetidin (mide bozuklukları için kullanılan ilaçlar)  
• Vorikonazol,  flukonazol,  siprofloksasin  veya kloramfenikol  (bakteri ve mantar 
enfeksiyonlarının tedavisinde kullanılan ilaçlar)  
• Fluvoksamin,  fluoksetin veya moklobemid (depresyon tedavisinde kullanılan ilaçlar)  
• Karbamazepin, okskarbazepin (sara hastalığının bazı tiplerinin tedavisinde 
kullanılan ilaçlar)  
• Tiklopid in, prasugrel  (diğer antitrombosit ilaçlar)  
• Efavirenz (AIDS hastalığı tedavisinde kullanılan bir ilaç)  
• Repaglinid (şeker hastalığı tedavisinde kullanılan bir ilaç)  
• Paklitaksel (kanser tedavisinde kullanılan bir ilaç)  
 
Bu tip ilaçların CLOPİTRO® ile birlikte kullanımı önerilmez.   
Bu ilaçlardan birini kullanıyorsanız,  mutlaka doktorunuza bildirmeniz gerekir.  
 
Şiddetli göğüs ağrısı geçirdiyseniz (kararsız ang ina veya kalp krizi), doktorunuz size 
CLOPİTRO®’yu asetilsalisilik asit ile birlikte reçetelemi ş olabilir (asetilsalisilik asit,  ağrı kesici 
ve ateş düşürücü birçok ilacın içinde bulunan bir maddedir).  Asetilsalisilik asidin kısa süreli 
kullanımı (24 saatlik sürede 1000 mg’dan yüksek olmayan dozlar) genellikle bir soruna yol 
açmaz,  ancak diğer durum larda uzun süreli kullanım söz konusu olduğunda, doktorunuza 
danışmanız gerekir.  
 
Gelecekte CLOPİTRO® tedavisi devam ederken başka bir ilaç almanız gerekirse de, bu 
durumdan doktorunuzu haberdar ediniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız sa lütfen doktorunuza veya eczacınıza bunlar hakkında bilgi veriniz.  
 
 
 
  6/11 
 3. CLOPİTRO® nasıl kullanılır?  
 
Uygun kullanım ve doz/uygulama sıklığı için talimatlar : 
Doktorunuz, ilacınızı nasıl ve hangi dozda kullanmanız gerektiğini size söyleyecektir.  
 
CLOPİTRO®’yu her zaman  doktorunuzun  size söylediği  şekilde  kullanınız.  İlacı nasıl 
kullanacağınızdan emin değilseniz, doktorunuza veya eczacınıza danışınız.  
 
Atriyal fibrilasyon  (düzensiz kalp atımı) adı verilen durum dahil olmak üzere önerilen doz 
günde 75 mg CLOPİTRO® tablet olup ağızdan, aç ya da tok karnına ve her gün aynı saatte 
alınır. Şiddetli göğüs ağrınız olduysa (kararsız anjina ya da kalp krizi), doktorunuz tedavinin 
başlangıcında size 300 mg CLOPİTRO® (300 mg’lık bir tablet ya da 75 mg’lık 4 tablet) reçete 
edebilir. Daha sonra önerilen doz yukarıda belirtildiği gibi günde 75 mg CLOPİTRO® tablettir.  
 
Tabletleri her gün aynı saatte alınız.  Tabletleri nizi her gün aynı saa tte almanız, hastalığınız 
üzerinde en iyi etkiyi elde etmenizi sağlayacaktır.  Aynı zamanda, tabletleri ne zaman 
alacağınızı hatırlamanıza da yardımcı olacaktır.  
 
Size cerrahi bir girişim yapılması planlanıyorsa (dişlerle ilgili girişimler de dahil olmak ü zere),  
doktorunuza C LOPİTRO® kullandığınızı mutlaka söyleyiniz.  
 
Doktorunuz ayrı bir tavsiyede bulunmadıkça,  bu talimatları takip ediniz.  
 
CLOPİTRO®’yu doktorunuz reçetelediği sürece almaya devam etmelisiniz.  
 
Uygulama yolu ve metodu : 
Film kaplı tabletleri, yemek sırasında veya yemek aralarında herhangi bir zamanda, yeterli 
miktarda sıvı ile (1 bardak su ile) çiğnemeden yutunuz.  
 
Değişik yaş grupları  
Çocuklarda kullanımı  
CLOPİTRO®, 18 yaşın altındaki çocuk ve genç erişkinlerin kullanımına uygun de ğildir.  
 
Yaşlılarda kullanımı  
Yaşlı hastalarda doz ayarlamasına gerek yoktur.  Belli tipte kalp krizi (ST elevasyonlu akut 
miyokard enfarktüsü) geçiren 75 yaşın üzerindeki hastalarda klopidogrel tedavisine yükleme 
dozu verilmeden başlanmalıdır.  
 
Özel kullanım durumları  
Alerjik çapraz reaktivite:  Antitrombosit ilaçlara aşırı duyarlılığı olan hastalarda dikkatle 
kullanılmalıdır.  
 
Böbrek yetmezliği:  Böbrek yetmezliği olan hastalarda dikkatle kullanılmalıdır.   7/11 
 Karaciğer yetmezliği:  Ciddi karaciğer yetmezliğ inde kullanılm amalıdır.  Hafif ve orta 
derecedeki karaciğer yetmezliğinde dikkatle kullanılmalıdır.  
 
Eğer CLOPİTRO®’nun etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla CLOPİTRO® kullandıysanız:  
 
CLOPİTRO®’dan kullanmanız gerekenden fazlasını kullanmışsanız, bir doktor veya eczacı ile 
konuşunuz.  
 
Aşırı doz sonucunda, kanama riski artabilir.  
 
Yanlışlıkla bir tablet fazla almışsanız, bir şey olması beklenmez. Yanlışlıkla birden fazla tablet 
almışsanız, doktorunuzla konuşunuz veya tıbbi y ardım için en yakın hastanenin acil merkezine 
başvurunuz. Mümkünse, doktora göstermek için tabletleri veya ilaç kutusunu da yanınıza alınız.  
 
CLOPİTRO®’yu kullanmayı  unutursanız  
 
CLOPİTRO®’nun bir dozunu almayı unutur, ancak 12 saat içinde almadığınızı hatırlarsanız, 
hemen tabletinizi yutunuz ve bir sonraki dozu zamanında alınız.  
 
Dozu atlamanızın üzerinden 12 saatten daha uzun bir süre geçtiyse, sadece bir sonraki dozu 
zamanında alınız. Hiçbir zaman unutulan dozları dengelemek için bir sonraki dozu çift doz 
almayınız.  
 
CLOPİTRO® ile tedavi sonlandırıldığında oluşabilecek etkiler  
 
CLOPİTRO® tedavisini doktorunuz un onayı olmadan bırakırsanız, kan damarları içi nde kan 
pıhtısı oluşma riski artar. Buna bağlı olarak, inme, kalp krizi veya ölüm gibi aterotrombotik 
olaylar ortaya çıkabilir.  
 
Bu nedenle tedaviyi kesmeyiniz. Tedaviyi kesmeden önce mutlaka doktorunuza veya 
eczacınıza danışınız.  
 
4. Olası yan etkiler  nelerdir?  
 
Tüm ilaçlar gibi, CLOPİTRO®’nun içeriğinde bulunan maddelere duyarlı olan kişilerde yan 
etkiler olabilir.    
 
 
  8/11 
 Aşağıdakilerden biri olursa, CLOPİTRO®’yu kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz : 
 
- Seyrek görülen bazı kan hücrelerinin sayısında azalmaya bağlı olarak ateş,  enfeksiyon 
belirtileri veya aşırı yorgunluk ortaya çıkarsa  
- Kanama ve/veya dalgınlığın eşlik ettiği veya etmediği,  deri ve/veya gözlerde sarılık gibi 
karac iğer sorunları ortaya çıkarsa  
- Ağızda şişme veya ciltte kaşıntı,  döküntü,  kabarcık oluşumu gibi bozukluklar.  Bunlar alerjik 
reaksiyon belirtileridir.  
 
Bunların hepsi çok ciddi yan etkilerdir.  Eğer bunlardan herhangi biri sizde mevcut ise acil  tıbbi 
müdahale ya da hastaneye yatırılmanız gerekebilir.  
 
Yan etkiler aşağıdaki kategorilerde gösterildiği şekilde sıralanmıştır:  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1000  hastanın birinden fazla görülebilir.  
Seyrek: 1000 hastanın birinden az, fakat 10000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Mevcut verilerden sıklık tahmin edilememektedir.  
 
Yaygın  
- Dokuda kan toplanması nedeniyle oluşan şişlik  
- Burun kanaması  
- Mide ve ya barsaklarda kanama,  ishal,  karnın üst kısmında ağrı,  hazımsızlık veya mide 
ekşimesi  
- Ciltte ezik  
- Cerrahi girişimde organ içine girilen bölgede kanama  
 
Yaygın olmayan  
- Kan pulcuklarının (trombositopeni) ve beyaz kan hücrelerinin sayısında azalma (lökopeni,  
eozinofili)  
- Kafa içi kanama (bazı vakalarda ölüm bildirilmiştir), baş ağrısı,  baş dönmesi,  
karıncalanma/ürperme hissi (parestezi)  
- Gözde kanama  
- Mide mukozasında yara  (mide ülseri),  onikiparmak barsağında yara  (duodenal ülser),  mide 
mukozası iltihabı,  kusma,  bulantı,  kabızlık,  şişkinlik  
- Kızarıklık,  kaşıntı , ciltte kanama (purpura)  
- İdrarın kanlı olması  
- Kanama süresinde uzama, nötrofil denilen beyaz kan hücrelerinin  sayısında azalma, kan  
pulcuklarının sayısında azalma  
 
 
 
  9/11 
 Seyrek  
- Beyaz kan hücrelerinin sayısının ileri derecede azalması (ciddi nötropeni dahil nötropeni)  
- Denge kaybı ve göz kararmasının eşlik ettiği geçici sersemleme hali (vertigo)  
- Karın zarının dış veya arka kısmında kanama (retroperitoneal kanama)  
- Jinekomasti (erkeklerde meme büyümesi)  
 
Çok seyrek  
- Ateş 
- İğne başı şeklinde kırmızı morarmalar  
- Bilinç bulanıklığı,  baş ağrısı ve trombositlerin sayısında azalma ile görülen hastalık  
(Trombotik trombositopenik purpura=  TTP)  
- Kemik iliğinde bozukluk sonucu kan hücrelerinin oluşumunda azalma ile gelişen kansızlık 
türü (aplastik anemi)  
- Kanın tüm hücresel yapılarında yetersizlik (pansitopeni)   
- Granülosit  adlı beyaz kan hücrelerinin sayısında azalma ve bunun sonucunda,  ağız,  boğaz ve 
ciltte yaralar oluşması (agranülositoz)   
- Kan pulcuklarının sayısının ileri derecede azalması (ciddi trombositopeni)   
- Granüler lökosit adlı beyaz kan hücrelerinin sayısında  azalma (granülositopeni)   
- Kansızlık (anemi)  
- Ateş,  ürtiker  (kurdeşen) , ödem,  eklem ağrısı,  lenf düğümlerinde şişme belirtileri ile olan aşırı 
duyarlılık (serum hastalığı)   
- Alerjik (anaflaktik) reaksiyonlar  
- Mevcut olmayan bir şeyi görme , işitme,  tat veya kokusunu alma (halüsinasyonlar);  zihin 
karışıklığı  
- Tat duyusunda bozulma  
- Ciddi kanama,  ameliyat yarasında kanama   
- Damar iltihabı   
- Tansiyon düşüklüğü  
- Solunum yollarında kanama (hemoptizi)  
- Bronşlarda daralma   
- Zatürre  (bazen öksürüğün  de eşlik ettiği nefes daralması)   
- Eozinofilik pnömoni  (zatür re) 
- Mide veya barsaklarda,  karın zarının dış veya arka kısmında ölümle sonuçlanan kanama,  
pankreas iltihabı,  kalınbarsak iltihabı,  ağız iltihabı  
- Akut karaciğer yetmezliği,  sarılık,  karaciğer fonksiyon testinde bozukluk  
- Deride su toplamış kabarcıklar (eritema multiforme,  Stevens -Johnson Sendromu,  toksik 
epidermal nekroliz v.b.)   
- Kabartılı veya kabuklu kızarıklık   
- Alerji sonucu yüz ve boğazda şişme (anjiyoödem)   
- Kurdeşen   
- İlaca bağlı aşırı duyarlılık sendromu   
- Akyuvar sayısında artış ve sistemik belirtilerle birlikte görülen DRESS sendromu   
- Çoğu kez akıntı ile belirgin kaşıntılı deri iltihabı  (egzema)   
  10/11 
 - Özellikle kol ve bacak derilerinde kırmızılıklar  (liken planus)   
- Ateşle birlikte tüm vücutta yaygın içi iltihaplı döküntü (akut jeneralize ekzantematöz 
püstülozis)  
- Kas-iskelet sisteminde kanama (hemartrozis),  eklem iltihabı, eklem ağrısı, kas ağrısı  
- Böbrek kılcal damarlarında iltihap ve harabiyet ile belirgin böbrek hastalığı (glomerülonefrit), 
kan kreatinin düzeyinde artış  
- Ateş  
 
Bilinmiyor  
- Kan pıhtılaşmasında bozuklukla belirgin hemofili A hastalığının ortaya çıkması  
- CLOPİTRO® ile kan pulcukları üzerine etkili diğer ilaçların aynı anda kullanılması ile alerjik  
olayların görülmesi  
 
CLOPİTRO® tedavisi sırasında uzun süren kanama olması halinde   
 
Bir yerinizi kestiğiniz veya yaraladığınızda,  kanın durması normalden daha uzun bir süre 
alabilir.  Bu durum ilacınızın etki mekanizmasıyla ilişkilidir.  Hafif kesik ve ya yaralanmalarda 
(örneğin tıraş sırasında oluşan kesikler) , bu durum bir önem taşımaz.  Bununla beraber,  herhangi  
bir şüphe duyarsanız,  hemen doktorunuza başvurunuz.  
 
Eğer bu kullanma talimatında bahsi geçmeyen herhangi  bir yan etki ile karşılaşırsanız , 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan bir yan etki meydana gelmesi durumunda  
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri  
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800  
314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın  
güvenliliği hakkında daha fazla bilgi edinilmesine katkı sağlamış olacaksınız.  
 
5. CLOPİTRO®’nun saklanması  
CLOPİTRO®’yu çocukların göremeyeceği, erişemeyeceği yerlerde ve ambalajında saklayınız.  
 
25°C’nin altındaki oda sıcaklığında saklanmalıdır.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra CLOPİTRO®’yu kullanmayınız.  
 
Eğer göze çarpan herhangi bir bozulma fark  ederseniz, CLOPİTRO®’yu kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
  11/11 
 Ruhsat Sahibi :        GENERİCA İLAÇ SAN. VE TİC. A.Ş 
 Esentepe -İSTANBUL  
 Tel: 0 212 376 65 00  
 Faks: 0 212 213 53 24  
 
Üretim Yeri:  BERKO İLAÇ VE KİMYA SAN. A.Ş.  
 Sultanbeyli / İSTANBUL  
 
 
Bu kullanma talimatı // tarihinde onaylanmıştır.  
 