 
 
1 
 KULLANMA TALİMATI  
MEKİNİST 0 .5 mg film kaplı tablet  
Ağızdan alınır.  
Etkin Madde:  Her bir film kaplı tablet 0,5 mg trametinibe eşdeğer 0,5635 mg trametinib dimetil 
sülfoksit içerir.  
Yardımcı madde (ler): Mannitol, mikrokristalin selüloz, hipromelloz, kroskarmelloz sodyum, 
magnezyum stearat, sodyum laurilsülfat ve kolloidal silikon dioksit.  
Film kaplama: Hipromelloz (E464), titanyum dioksit (E171), polietilen glikol 400, sarı demir 
oksit (E172).  
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakab ilirsiniz.   
Bu ilacı kullanmaya başlamadan önce bu KULLANMA TALIMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacin kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
Bu Kullanma Talimatında:  
1. MEKİNİST  nedir ve ne için kullanılır?  
2. MEKİNİST ’i kullanmadan önce dikkat edilmesi gerekenler  
3. MEKİNİST  nasıl kullanılır?  
4. Olası yan etkiler nelerdir?  
5. MEKİNİST ’in saklanması  
Başlıkları yer almaktadır.  
1. MEKİNİST  nedir ve ne için kullanılır ? 
MEKİNİST , 30 tabletlik ambalajlarda takdim edilen , trametinib  etken maddesini içeren bir film 
kaplı tablettir .  
MEKİNİST, d abrafenib içeren başka bir kanser ilacı  ile birlikte,  vücudun diğer kısımlarında 
yayılmış olan ve ya ameliyatla alınamayan, melanom adı verilen bir cilt kanseri tipinin 
tedavisinde kullanılır.  
MEKİNİST, dabrafenib ile birlikte , melanomun ameliyatla çıkarıldığı ileri evre hastalarda 
(Evre III - Evre IV) hastalığın geri dönmesini önlemek için kullanılır.  
MEKİNİST, ayrıca dabrafenib ile birlikte  küçük hücreli dışı akciğer kanseri (KHDAK) adı 
verilen bir akciğer kanseri türünün tedavisinde de kullanılır.  
 
 
2 
 Her iki kanserde de BRAF adı verilen bir gende V600 pozisyonunda belirli bir değişiklik 
(mutasyon) olur. Gendeki bu mutasyon, kanserin gelişmesine sebep olmuş olabilir.  İlacınız,  
değişime uğramış  bu genden yapılan proteinleri hedef alır ve kanserin gelişimini yavaşlatır veya 
durdurur.  
MEKİNİST 'in tek ilaç olarak kullanımı uygun değildir. Birlikte kullanılması gereken diğer ilaç 
olan dabrafenib ile birlikte kullanılırken, dabrafenib tedavisi doktorunuzun kararıyla kesilmesi 
gerekirse MEKİNİST tek başına kulla nılabilir.  
2. MEKİNİST ’i kullanmadan önce dikkat edilmesi gerekenler  
MEKİNİST , sadece BRAF mutasyonlu melanom ve KHDAK  tedavisinde kullanılmalıdır. Bu 
nedenle  doktorunuz, tedaviye başlamadan önce bu mutasyon için test yapacaktır.  
Eğer doktorunuz aynı anda MEKİNİST  ve dabrafenib  ile tedavi görmenize karar verirse hem 
bu kullanma talimatını hem de dabrafenibin  kullanma talimatını dikkatlice okuyunuz . 
Bu ilaçların kullanımına ilişkin ilave sorularınız olursa, lütfen doktorunuza,  eczacınıza ya da 
hemşirenize danışınız.  
MEKİNİST ’i aşağıdaki durumlarda KULLANMAYINIZ  
Eğer  trametinibe veya MEKİNİST içeriğindeki yardımcı maddelerden herhan gi birine karşı 
alerjiniz varsa  (“Yardımcı maddeler” b aşlığı altında listelenmektedir ). 
MEKİNİST’in size uygun olup olmadığını doktorunuzla birlikte kontrol ediniz.  
MEKİNİST’i aşağıdaki durumlarda DİKKATLİ KULLANINIZ  
MEKİNİST almadan önce doktorunuzla konuşunuz. Doktorunuzun şunları bilmesi gerekir:  
• Karaciğer sorunlarınız  varsa.  Doktorunuz , bu ilacı kullanırken  karaciğer 
fonksiyonlarınızı izlemek için bazı kan testleri de yapabilir.  
• Böbrek sorunlarınız  varsa  ya da önceden bu tür sorunlarınız olduysa.  
• Akciğer ya da solunum  sistemi  ile ilgili sorunlarınız  varsa ya da önceden bu tür 
sorunlarınız olduysa.  
• Kalp yetmezliği (nefes darlığı, yatarken solunum güçlüğü, eller veya ayaklarda şiş liğe 
neden olabilir) gibi kalp sorunlarınız veya kalbinizin atış şekli ile ilgili sorunlarınız 
varsa. Doktorunuzun tedaviden önce ve tedavi sırasında kalp fonksiyonunuzu kontrol 
etmesi gerekir.  
• Kanı gözden toplayan  damarda tıkanıklık (retinal ven oklüzyonu ) ya da gözün retina 
tabakasında sıvı birikimi ile ödem meydana gelmesi (koryoretinopati) dahil göz 
sorunlarınız varsa.  
Dabrafenib tedavisi ile birlikte MEKİNİST almadan önce , doktorunuzun şunları bilmesi 
gerekir:  
• KHDAK  ya da melanomdan başka bir kanser türüne yakalandıysanız , çünkü 
MEKİNİST  alırken cilt dışı kanserler geliştirme riskiniz daha yüksek olabilir.  
Bunlardan herhangi birinin sizde olduğunuzu düşünüyorsanız , doktorunuza danışınız.  
Dikkat etmeniz gereken durumlar  
MEKİNİST  kullanan bazı kişilerde ciddi olabilecek başka  hastalıklar  gelişebilir. Dikkat 
edilmesi gereken önemli semptomlar hakkında bilgi sahibi olmalısınız :   
Kanama   
 
3 
 MEKİNİST  ile dabrafenib i birlikte  kullanmak beyninizde, sindirim sisteminizde (mide, rektum 
veya bağırsak), akciğerlerinizde ve diğer organlarınızda cidd i kanamaya neden olabilir ve 
ölüme neden olabilir . Belirtiler şunları içer ebilir:  
• Baş ağrıları, baş dönmesini içeren sersemlik hali ve ya güçsüz hissetme  
• Dışkıda kan ya da siyah renkli dışkı  
• İdrarda kan  
• Mide ağrısı  
• Öksürme/kan kusma  
Bu belirtilerden  herhangi birinin sizde olduğunuzu düşünüyorsanız  en kısa  sürede 
doktorunuza danışınız.  
Ateş  
MEKİNİST ile dabrafenib i birlikte kullanmak ateşe neden olabilir (bkz. B ölüm  4). Bazı 
durumlarda ateşi olan kişilerde düşük tansiyon , baş dönmesi ni içeren sersemlik hali  veya diğer 
belirtiler ortaya çıkabilir.  
İlacınızı kullanırken, ateşiniz 38 °C’nin üstüne çıkarsa  veya ateşinizin yükseleceğini 
hissederseniz  derhal doktorunuza söyleyiniz.  
Hipertansiyon  
Önceden yüksek kan basıncı tanısı (hipertansiyon) olan ya da olmayan hastalarda, tek başına 
ya da dabrafenib ile beraber  kullanılan MEKİNİST ile ilişkili olarak kan basıncında 
yükselmeler bildirilmiştir. Kan basıncı, MEKİNİST ile tedavi başlangıcında ölçülmeli ve tedavi 
süresince kontrol edilmeli, gerektiğinde hipertansiyon standart tedavi ile kontrol altına 
alınmalıdır.  
Pankreatit  
Yapılan klinik çalışmalarda tek başına ya da  dabrafenib ile birlikte MEKİNİST tedavisi alan 
hastalarda pankreas ile ilgili bozukluk bildirilmiştir . 
Kalp rahatsızlığı  
MEKİNİST’i dabrafenib ile birlikte  kullanan kişilerde MEKİNİST kalp sorunlarına neden 
olabilir veya mevcut kalp sorunlarını kötüleştirebilir (ayrıca bkz. B ölüm 4 ‘Kalp problemleri ’) 
Bir kalp rahatsızlığınız  varsa doktorunuza söyleyiniz.  Doktorunuz , bu ilaç ile tedaviye 
başlamadan önce ve tedavi sırasında kalbinizin uygun şekilde çalışıp çalışmadığını kontrol 
etmek üzere testler yürütecektir. Kalbiniz sıkışıyorsa, hızlı atıyorsa veya düzensiz soluyorsanız 
veya baş dönmesi, yorgunluk, baş dönmesini içeren sersemlik hali , nefes darlığı ve ya 
bacaklarda şişlik hissediyorsanız derhal doktorunuza söyleyiniz. Doktorunuz , gerekirse 
tedavinize ara verebilir veya tedavinizi tamamen durdurabilir.  
Cildinizde , yeni deri kanserine işaret edebilecek değişiklikler  
Doktorunuz, t edaviye başlamadan önce ve daha sonra düzenli aralıklarla  cildinizi  kontrol 
edecektir . Bu ilacı kullanırken ya da tedaviden sonra cildinizde  değişiklikler fark ederseniz , 
derhal doktorunuza söyleyiniz (ayrıca bkz. B ölüm 4).  
Göz problemleri  
İlacınızı kullanırken doktorunuz gözlerinizi muayene etmelidir.  Tedaviniz süresince 
gözünüzde kızarıklık ve tahriş , bulanık görme, göz ağrısı veya görmeniz ile ilgili başka 
değişiklikler yaşarsanız derhal doktorunuza söyleyiniz (ayrıca bkz. Bölüm 4).   
 
4 
 MEKİNİST , körlüğü de içeren göz problemlerine neden olabilir. Eğer önceden herhangi bir 
zamanda kanı gözden toplayan  damarda tıkanma (retinal ven oklüzyonu ) yaşadıysanız , 
MEKİNİST kullanmanız önerilmez. Tedaviniz sırasında bulanık görme, görme kaybı veya 
diğer görme değişiklikleri, görme  alanınızda renkli noktalar veya haleler (nesnelerin etrafını 
bulanık görme) gibi göz problemlerine ilişkin semptomlar yaşarsanız , derhal doktorunuza 
söyleyiniz. Doktorunuz gerekiyorsa tedaviye ara vermeye ya da tedaviyi tamamen kesmeye 
karar verebilir.  
Karaciğer sorunları  
MEKİNİST  dabrafenib  ile birlikte kullanım  halinde , karaciğerinizde, hepatit  (karaciğer iltihabı)  
ve ölümle sonuçlanabilen karaciğer yetmezliği gibi ciddi hastalıklara ilerleyebilen sorunlara 
neden olabilir. Doktorunuz , sizi düzenli aralıklarla kontrol edecektir. Karaciğerinizin gerektiği 
gibi çalışmadığının belirtileri şunları içerebilir : 
• İştah kaybı  
• Bulantı  
• Kusma  
• Midenizde (karnınızda) ağrı  
• Cildinizin  ve göz aklarınızın sararması (sarılık)  
• Koyu renkli idrar  
• Cildinizin  kaşınması  
Bu belirtilerden herhangi biri ortaya çıkarsa , mümkün olan en kısa sürede doktorunuza 
söyleyiniz.  
Akciğer ya da solunum sorunları  
Sıklıkla kuru öksürüğün, nefes darlığının ve yorgunluğun eşlik ettiği nefes alıp verme güçlüğü 
dahil akciğer ya da solu num sistemi ile ilgili sorunlarınız varsa doktorunuza söyleyiniz. 
Doktorunuz, siz ilacınızı kullanmaya başlamadan önce akciğer fonksiyonunuza bakabilir.  
Kas ağrısı  
MEKİNİST , kas yıkımına (rabdomiyoliz) neden olabilir. Eğer aşağıdaki belirtilerden biri sizde 
ortaya çıkarsa en kısa zamanda doktorunuza söyleyiniz . 
• Kas ağrısı  
• Böbrek hasarına bağlı koyu renkli idrar  
Doktorunuz gerekli ise tedavinize ara vermeye ya da tedaviyi tamamen durdurmaya karar 
verebilir.  
Bu kullanma talimatında Bölüm 4’te “Olası ciddi yan etkiler” başlığı altındaki bilgileri 
okuyunuz.  
Midede veya bağırsakta delinme  (perforasyon)  
MEKİNİST ile dabrafenib kombinasyonunu kullanmak, bağırsak duvarında delinme  riskini 
artırabilir. Şiddetli karın ağrınız olursa , mümkün olan en kısa sürede doktorunuza söyleyiniz.  
Ciddi cilt reaksiyonları  
Dabrafenib ile birlikte MEKİNİST alan kişilerde ciddi cilt reaksiyonları bildirilmiştir.  
Cildinizde herhangi bir değişiklik fark ederseniz acilen doktorunuza söyleyiniz  (dikkat 
etmeniz gereken semptomlar için bkz. Bölüm 4).   
 
5 
 Başlıca deri, akciğer, gözler ve lenf düğümlerini  etkileyen enflamatuar hastalık  
(sarkoidoz)  
Esas olarak cildi, akciğeri, gözleri ve lenf düğümlerini etkileyen inflamatuar bir hastalık 
(sarkoidoz)  
Sarkoidozun yaygın semptomları öksürük, nefes darlığı, şiş lenf düğümleri , görme 
bozuklukları, ateş, yorgunluk, eklemlerde ağrı ve şişlik ve cildinizde  hassas kabarcıkları 
içerebilir. Bu semptomlardan herhangi birisi sizde bulunuyorsa  doktorunuza söyleyiniz . 
Bağışıklık sistemi bozuklukları  
Dabr afenib  ile birlikte kullanım halinde MEKİNİST,  nadir durumlarda bağışıklık sisteminin 
histiyosit ve lenfosit adı verilen ve enfeksiyonla savaşan hücrelerden çok sayıda ürettiği bir 
rahatsızlığa (hemofagositik lenfohistiyositoz veya HLH) neden olabilir. Belirtiler arasında 
karaciğer ve/veya dalakta büy üme, deri döküntüsü, lenf nodu büyümesi, solunum sorunları, 
kolay morarma, böbrek anormallikleri ve kalp sorunları bulunabilir. Ateş, lenf bezlerinde şişlik, 
morarma veya deri döküntüsü gibi birden fazla belirtiyi aynı anda yaşarsanız , bunu derhal 
doktorun uza söyleyin iz. 
Tümör lizis sendromu  
Aşağıdaki belirtileri yaşarsanız, derhal doktorunuza bildiriniz; çünkü bu yaşamı tehdit eden bir 
durum olabilir:  
Mide bulantısı, nefes darlığı, düzensiz kalp atışı, kas krampları, nöbetler, idrarın 
bulanıklaşması, idrar çıkışında azalma ve yorgunluk.  
Bunlar, kanser tedavisi sırasında ortaya çıkabilen, ölmekte olan kanser hücrelerinin parçalanma 
ürünlerinin neden olduğu ve böbrek fonksiyonunda değişikliklere yol açabilen bir grup 
metabolik komplikasyondan (tümör lizis sendromu veya TLS olarak adlandırıl ır)  
kaynaklanabilir (ayrıca bkz. Bölüm 4).  
Bu semptomlardan herhangi birini gösterirseniz doktorunuza söyleyiniz.  
Çocuklar ve ergenler  
MEKİNİST’in 18 yaşın altındaki kişilerdeki etkileri nin bilinmeme si sebebiyle, MEKİNİST ’in 
çocuklarda ve ergenlerde kullanımı önerilmemektedir.  
Diğer ilaçlar ile birlikte kullanımı  
Tedaviye başlamadan önce almakta olduğunuz veya yakın geçmişte aldığınız ya da alma 
ihtimaliniz olan diğer ilaçları doktorunuza, eczacınıza veya hemşirenize söyleyiniz. Bunlar 
reçetesiz alınan ilaçları da içerir.  Aldığınız ilaçların bir listesini tutun, böylece yeni bir ilaç 
aldığınızda doktorunuza, eczacınıza veya hemşirenize gösterebilirsiniz.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
MEKİNİST ’in yiyecek ve içecek ile kullanılması  
MEKİNİST ’i, aç karnına almanız önemlidir, çünkü yiyecekler ilacın vücudunuza emilme 
şeklini etkilemektedir (bkz. Bölüm 3) . 
Hamilelik  
İlacı kullanmadan önce doktorunuza ve eczacınıza danışınız.   
 
6 
 MEKİNİST ’in hamilelik sırasında kullanımı önerilmemektedir.  
• Eğer hamile iseniz, hamile olduğunuzu düşünüyorsanız veya hamile kalmayı 
planlıyorsanız, bu ilacı almadan önce doktorunuza danışınız. MEKİNİST , anne 
karnındaki bebeğe zarar verebilir.  
• Hamile olma olasılığı olan bir kadınsanız, MEKİNİST  kullanırken ve kullanmayı 
bıraktıktan sonra en az 16 hafta süreyle güvenilir bir doğum kontrol yöntemi 
(kontrasepsiyon) kullanmanız gerekmektedir.  
• MEKİNİST’i d abrafenib  ile birlikte kullanırken hormon içeren doğum kontrol 
yöntemleri (ör; haplar, enjeksiyonlar veya flaster ler) etkin olmayabilir. Doğum kontrolü 
için başka etkili yöntemler kullanmanız gerek lidir, böylelikle bu ürünlerin birlikte 
kullanımı esnasında hamile  kalmazsınız. Daha fazla bilgi için doktorunuza , eczacınıza 
veya hemşirenize  danışınız.  
• MEKİNİST  kullanırken hamile  kalırsanız , derhal doktorunuza söyleyiniz.  
Tedaviniz sırasında hamile olduğunuzu fark ederseniz hem en doktorunuza veya eczacınıza 
danışınız.  
Emzirme  
İlacı kullanmadan önce doktorunuza ve eczacınıza danışınız.  
Emzirme döneminde MEKİNİST ’in kullanımı önerilmemektedir.  
MEKİNİST ’in bileşenlerinin anne sütüne geçip geçmediği bilinmemektedir.  
Bebeğinizi emziriyorsanız veya emzirmeyi planlıyorsanız, bu durumu doktorunuza bildirmeniz 
gerekmektedir. MEKİNİST  kullanırken  emzirmeniz önerilmemektedir. Siz ve doktorunuz 
MEKİNİST  kullanmak  ya da emzirmekten hangisini yapacağınıza karar vereceksiniz.  
Üreme yeteneği  (Hem erkekler hem de kadınlar  için) 
MEKİNİST, erkek ve kadınlarda üreme yeteneğini bozabilir.  
MEKİNİST’in dabrafenib ile birlikte alınması: Dabrafenib  erkeklerde üreme yeteneğini kalıcı 
olarak azaltabilir. Ek olarak, dabrafenib  kullanan erkeklerde sperm sayısı azalabilir ve bu ilacı 
almayı bıraktıktan sonra sperm sayıları normale dönmeyebilir.  
Dabrafenib  ile tedaviye başlamadan önce, gelecekte çocuk sahibi olma şansızını artıracak 
seçenekler ile ilgili olarak doktorunuzla görüşünüz.  
Bu ilacın üreme yeteneği üzerindeki etkisi hakkında başka sorularınız varsa doktorunuza, 
eczacınıza veya hemşirenize sorunuz.  
Araç ve makine kullanımı  
MEKİNİST , araç ve ya makine kullanım becerilerinizi etkileyebilecek yan etkiler gösterebilir. 
Eğer yorgun veya güçsüz hissediyorsanız, göz problemleriniz varsa veya enerji düzeyiniz 
düşükse, araç ve ya makine kullanmaktan kaçınınız.  
Bu etkilerin tanımları , diğer bölümlerde yer almaktadır (bkz. Bölüm  2 ve 4). Rehberlik için, bu 
kullanma talimatındaki tüm bilgileri okuyunuz.  
Herhangi bir konuda emin değilseniz doktorunuza, eczacınıza veya hemşirenize danışınız. 
Hastalığınız, semptomları ve tedavi durumu araç veya makine kullanma yetilerinizi 
etkileyebilir.   
 
7 
 MEKİNİST ’in içeriğinde bulunan bazı yardımcı maddeler hakkında önemli bilgiler  
MEKİNİST , tablet başına 1 mmol'den (23 mg) daha az sodyum içerir, yani esasında "sodyum 
içermez".  
3.  MEKİNİST  nasıl kullanılır ? 
Uygun kullanım ve doz/uygulama sıklığı için talimatlar:  
Bu ilacı  daima doktorunuzun, eczacınızın veya hemşirenizin  size söylediği şekilde alınız. Emin 
değilseniz doktorunuza, eczacınıza veya hemşirenize  danışınız.  
Dabrafenib ile birlikte kullanıldığında veya dabrafenibin kesilmesi gerek en durumda tek başına  
MEKİNİST  kullanılması gerektiğinde , önerilen MEKİNİST dozu, günde bir kez  2 mg tablettir . 
MEKİNİST  ile birlikte kullanıldığında önerilen dabrafenib  dozu , günde iki kez 150 mg’dır.  
Doktorunuz , yan etkiler yaşarsanız daha düşük bir doz almanıza karar verebilir . 
Yan etkiler riskini arttırabileceği  için doktorunuzun önerdiğinden daha fazla MEKİNİST   
almayınız.  
Uygulama yolu ve metodu:  
Tabletleri bir su bardağı dolusu su ile bütün olarak yutunuz.  
MEKİNİST ’i günde bir defa aç karnına (yemekten en az 1 saat önce veya 2 saat sonra) alınız, 
bu şu anlama gelmektedir:  
MEKİNİST  aldıktan sonra, yemek yemeden önce en az 1 saat bekleyiniz.  
Veya yemek yedikten sonra, MEKİNİST  almak için en az 2 saat bekleyiniz.  
MEKİNİST ’i her gün yaklaşık olarak aynı saatte alınız.  
Değişik yaş grupları  
Çocuklarda kullanım:  
MEKİNİST , çocuklar ve ergenler için önerilmemektedir. 18 yaşından küçüklerde 
MEKİNİST’in etkileri bilinmemektedir.  
Yaşlılarda kullanım:  
65 yaşında ve daha yaşlı hastalarda  başlangıçta  herhangi bir doz ayarlaması gerekli değildir.  
Özel kullanım durumları:  
Böbrek yetmezliği:  
Hafif ve orta düzeyde böbrek yetmezliğiniz varsa doz ayarlanması gerekli değildir.  
Şiddetli böbrek yetmezliğiniz varsa doktorunuz size bununla ilgili önerilerde bulunacaktır.  
Karaciğer yetmezliği:  
Hafif düzeyde karaciğer yetmezliğiniz varsa doz ayarlanması gerekli değildir.  
Orta ve şiddetli karaciğer yetmezliğiniz varsa doktorunuz size bununla ilgili önerilerde 
bulunacaktır.  
Eğer MEKİNİST’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.   
Kullanmanız gerekenden daha fazla MEKİNİST  kullandıysanız :  
 
8 
 Kullanmanız  gerekenden daha fazla MEKİNİST  ya da dabrafenib  aldıysanız, derhal 
doktorunuza, eczacınıza veya hemşirenize  danışınız. Mümkünse , onlara MEKİNİST  ve 
dabrafenib  ambalajını ve kullanma talimatını gösteriniz.  
MEKİNİST ’i kullanmayı  unutursanız:  
Eğer bir dozu unuttuğunuzu 12 saat geçmeden hatırlarsanız, hatırlar hatırlamaz unuttuğunuz 
dozu alınız.  
Eğer unuttuğunuz dozun üzerinden 12 saatten fazla bir süre geçmiş ise, o dozu atlayarak bir 
sonraki dozu normal zamanında alınız. Sonrasında, normalde yaptığınız gibi düzenli olarak 
tabletlerinizi almaya devam ediniz.  
Unutulan dozları denge lemek için çift doz almayınız.  
MEKİNİST ile tedavi sonlandırıldı ğındaki olu şabilecek etkiler  
MEKİNİST’i doktorunuzun belirttiği sürece dabrafenib ile birlikte  kullanınız. Doktorunuz 
söylemediği sürece ilacınızı kesmeyiniz.  
MEKİNİST’in kullanımı ile ilgili daha fazla sorunuz varsa doktorunuza, eczacınıza veya 
hemşirenize danışınız.  
MEKİNİST ’i dabrafenib  ile birlikte  nasıl kullanmanız gerekir?  
MEKİNİST ’i dabrafenib  ile birlikte tam olarak doktorunuzun, eczacınızın veya hemşirenizin  
size söylediği gibi alınız. Doktorunuz, eczacınız veya hemşireniz , size söylemediği sürece 
dozunuzu değiştirmeyiniz ya da MEKİNİST ’i veya dabrafenibi kullanmayı bırakmayınız.  
MEKİNİST ’i günde 1 kez ve dabrafenibi  günde 2 kez alınız. İki ilacı da her gün aynı 
saatlerde alma alışkanlığı edinmeniz yararınıza olabilir. MEKİNİST , dabrafenibin  ya sabah 
dozu ya da dabrafenibin  akşam dozu ile alınmalıdır. Dabrafenib  dozları arasında yaklaşık 12 
saat olmalıdır.  
MEKİNİST ’i ve dabrafenibi  aç karnına, bir öğünden en az 1 saat önce veya 2 saat sonra alınız. 
Bir bardak su ile bütün halde alınız.  
Eğer MEKİNİST  yada dabrafenibin  bir dozunu atlarsanız hatırlar hatırlamaz alınız . Unutulan 
bir dozu telafi etmek için çift doz almayınız ve bir sonraki dozunuzu her zamanki saatinde 
alınız:  
- Eğer bir sonraki günde bir kez alınan planlı MEKİNİST  dozunuza 12 saatten az  
kalmışsa  
- Eğer bir sonraki günde iki kez alınan planlı dabrafenib  dozunuza 6 saatten az kalmışsa  
Çok fazla MEKİNİST  ya da dabrafenib  kullanırsanız derhal doktorunuz, eczacınız veya 
hemşireniz ile iletişime geçiniz. Mümkünse MEKİNİST  tabletleri ve dabrafenib  kapsülleri  
yanınıza alınız . Mümkünse doktorunuza,  eczacın ıza veya  hemşirenize MEKİNİST  ve 
dabrafenibin  kutularını  ve kullanma talimatlarını gösteriniz.   
Yan etkiler meydana gelirse , doktorunuz daha düşük MEKİNİST  ve dabrafenib dozları almanız 
gerektiğine karar verebilir. MEKİNİST  ve dabrafenib  dozlarını tam olarak doktorunuzun, 
eczacınızın veya hemşirenizin size söylediği şekilde alınız.  
Eğer MEKİNİST’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
4.  Olası yan etkiler nelerdir?   
 
9 
 Tüm ilaçlar gibi MEKİNİST ’in içeriğinde bulunan maddelere duyarlı olan kişilerde yan etkiler 
olabilir.  
Aşağıdakilerden biri olursa, MEKİNİST'i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz : 
Kalp problemleri  
MEKİNİST , kalbinizin kan pompalama yetisini etkileyebilir. Kalp problemleri olan hastalarda 
yan etkilerin görülme ihtimali daha yüksektir. MEKİNİST  alırken herhangi bir kalp problemi 
için kontrol edileceksiniz. Kalp problemleri nin belirtileri şu şekildedir:   
• Kalpte sıkışma , hızlı veya düzensiz kalp atımı hissi  
• Baş dönmesi içeren sersemlik hali  
• Yorgunluk  
• Sersemlik  
• Nefes darlığı  
• Bacaklarda şişlik  
Bu belirtileri ilk kez yaşadığınızda  ya da bu belirtiler kötüleştiğinde, mümkün olan en kısa 
sürede doktorunuza bildiriniz .  
Yüksek tansiyon  
MEKİNİST , yeni yüksek tansiyona (hipertansiyon) ya da var olan hiper tansiyonun 
kötüleşmesine neden olabilir. MEKİNİST  ile tedaviniz sırasında doktorunuzun tansiyonunuzu 
kontrol etmesi gerekir.  Tansiyonunuz yükselirse, tansiyonunuz kötüleşirse ya da şiddetli baş 
ağrınız, baş dönmeniz veya baş dönmesini içeren sersemlik halini z olursa vakit geçirmeden 
doktorunuzu veya hemşirenizi arayınız.  
Kanama problemleri  
MEKİNİST , özellikle beyin veya midenizde ciddi kanama problemlerine neden olabilir.  
Aşağıdakileri de içeren olağandışı kanama belirtiler i yaşarsanız , derhal doktorunuzu veya 
hemşirenizi bilgilendirin ve tıbbi yardıma başvurun:  
• Baş ağrıları, baş dönmesi ni içeren sersemlik hali  veya güçsüzlük  
• Öksürmekle kan veya kan pıhtısı gelmesi  
• Kan içeren veya “ öğütülmüş kahve ” gibi görünen kusmuk  
• Katran gibi görünen kırmızı veya siyah dışkı  
Göz (Görme) Problemleri  
MEKİNİST , göz problemlerine neden olabilir. Kanı gözden toplayan damarda tıkanıklık 
(retinal ven oklüzyonu) yaşadıysanız , MEKİNİST  kullanılması önerilmez. Doktorunuz , 
MEKİNİST  kullanmadan  önce ve MEKİNİST  ile tedavi sırasında göz muayenesi yaptırmanızı 
isteyebilir. Doktorunuz, görme ile ilgili aşağıdaki belirtileri yaşamanız durumunda MEKİNİST  
kullanmayı  bırakmanızı ya da bir uzmana görünmenizi isteyebilir:  
• Görme kaybı  
• Göz kızarıklığı ve tahrişi   
 
10 
 • Renkli benekler  görme  
• Hale görme  (nesnelerin çevresinde bulanık bir çizgi görmek)  
• Bulanık görme  
Cilt değişiklikleri  
Dabrafenib ile birlikte kullanılması halinde MEKİNİST kullanan  kişilerde ciddi deri 
reaksiyonları bildirilmiştir (sıklık bilinmiyor). Aşağıdakilerden herhangi birisini fark ederseniz:  
• Gövdenizde, merkezinde kabarıklıklar olan, dairesel ya da hedef tahtası şekilli 
kırmızımsı lekeler , ciltte soyulma , ağız, boğaz, burun, cinsel organ ve gözlerde ülserler. 
Bu ciddi deri döküntülerinin öncesinde ateş ve grip benzeri semptomlar olabilir 
(Stevens -Johnson sendromu).  
• Yaygın deri döküntüsü, ateş ve lenf nodlarında büyüme (DRESS -sendromu ya da ilaç 
aşırı duyarlılık sendromu).  
➔   ilacı kullanmayı bırakınız ve acilen tıbbi yardım alınız.  
MEKİNİST ’i dabrafenib  ile birlikte  kullanan  100 kişiden en fazla 3’ü nde kutanöz skuamöz 
hücreli karsinom (cuSCC)  adı verilen farklı bir deri kanseri türü görülebilir . Başka hastalarda 
bazal hücreli karsinom (BCC)  adı verilen farklı bir deri kanseri türü ortaya çıkabilir. Genellikle 
bu cilt değişiklikleri , lokal seyreder ve ameliyatla alınabilir ve MEKİNİST  ve dabrafenib  ile 
tedaviye ara verilmeden devam edilebilir.  
MEKİNİST ’i dabrafenib  ile birlikte kullanan bazı kişiler , ayrıca yeni melanomların da 
belirdiğini fark edebilirler. Bu melanomlar , genellikle ameliyatla alınır ve MEKİNİST  ve 
dabrafenib  ile tedaviye ara verilmeden devam edilebilir.  
Doktorunuz, siz dabrafenib  kullanmaya başlamadan önce , sonrasında siz dabrafenib 
kullanırken her ay ve bıraktıktan sonra 6 ayda bir  cildinizi  tekrar muayene ede cektir . Bunda 
amaç , yeni deri kanserlerini kontrol etmektir.  
Doktorunuz ayrıca başınızı, boynunuzu, ağzınızı, lenf bezlerinizi kontrol edecektir ve düzenli 
olarak göğüs ve karın bölgelerinizin görüntüleri (BT taramamaları) alınacaktır. Ayrıca kan 
testlerinden de geçebilirsiniz. Bu testlerin amacı vücudunuzda skuamöz hücreli karsinom dahil 
başka herhangi bir kanserin gelişip gelişmediğini tespit etmektir. Tedaviniz öncesinde ve 
sonun da çatı ( pelvik ) muayeneleri (kadınlar için) ve makat muayeneleri de önerilir.  
MEKİNİST , dabrafenib  ile birlikte kullanıldığında , döküntü ya da akne benzeri döküntüye 
neden olabilir. Döküntünün önlenmesine yardımcı olmak için ne yapılması gerektiği konusunda 
doktorunuzun talimatlarına uyunuz. Eğer bu belirtiler sizde ilk kez ortaya çıkarsa ya da kötüye 
giderlerse mümkün olan en kıs a zaman içerisinde doktorunuza ya da hemşirenize söyleyiniz.  
Aşağıdaki belirtilerin herhangi birinin eşlik ettiği şiddetli deri döküntüsü yaşarsanız derhal 
doktorunuzla iletişime geçiniz : Cildinizde  kabarcıklar, ağzınızda kabarcıklar veya yaralar, 
cildinizde  soyulma, ateş, kızarıklık ve yüzünüzde veya ayak tabanınızda şişlik.  
Eğer herhangi bir deri döküntüsü yaşarsanız ya da kötüye giden döküntünüz olursa mümkün 
olan en kısa zaman içerisinde doktorunuza ya da hemşirenize söyleyiniz . 
Kas ağrısı   
 
11 
 MEKİNİST ,  kas yıkımına (rabdomiyoliz) neden olabilir. Aşağıdakiler de dahil olmak üzere 
yeni veya kötüleşen semptomlarınız (şikayetleriniz) varsa , doktorunuza veya hemşirenize 
söyleyin iz: 
• Kas ağrısı  
• Böbrek hasarına bağlı koyu renkli idrar  
Akciğer ya da solunum sistemi sorunları  
MEKİNİST , akciğer iltihabına neden olabilir (pnömoni t ya da interstisel akciğer hastalığı). 
Aşağıdakiler dahil olmak üzere yeni ya da kötüleşen akciğer veya solunum sistemi sorunları 
belirtileriniz varsa doktorunuza veya hemşirenize söyleyiniz:  
• Nefes darlığı  
• Öksürük  
• Yorgunluk  
Bağışıklık sistemi bozuklukları  
Ateş, lenf bezlerinde şişlik, morarma veya deri döküntüsü gibi birden fazla semptomu aynı anda 
yaşarsanız , bunu derhal doktorunuza söyleyin iz. Bular, bağışıklık sisteminin histiyositler ve 
lenfositler adı verilen ve enfeksiyonla savaşan hücrelerden çok fazla sayıda ürettiği ve çeşitli 
semptomlara neden olabilen bir rahatsızlığın (hemofagositik lenfohistiyositoz) belirtisi olabilir, 
bkz. Bölüm 2 ( Sıklık: Seyrek ). 
Tümör lizis sendromu  
Aşağıdaki belirtileri yaşarsanız, derhal doktorunuza bildiriniz : 
Mide bulantısı, nefes darlığı, düzensiz kalp atışı, kas krampları, nöbetler, idrarın 
bulanıklaşması, idrar çıkışında azalma ve yorgunluk.  
Bunlar, kanser hücrelerinin hızlı parçalanmasından kaynaklanan ve bazı kişilerde ölümcül 
olabilen bir durumun belirtileri olabilir (tümör lizis sendromu veya TLS olarak adlandırılır), 
bkz. Bölüm 2 (sıklığı bilinmiyor).  
Aşırı duyarlılık (alerjik) reaksiyonlarının gelişmesi halinde derhal doktorunuz, hemşireniz ya 
da eczacınız ile iletişime geçiniz.  
Bunların hepsi çok ciddi yan etkilerdir.  
Eğer bunlarda n biri sizde mevcut ise, acil tıbbi müdahaleye veya hastaneye yatırılmanıza gerek 
olabilir.  
Aşağıdaki yan etkilerden herhangi birini fark ederseniz doktorunuza söyleyiniz.  
Diğer yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın:   10 hastanın en az birinde görülebilir.  
Yaygın:   10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek:  1.000 hastanın birinden az, fakat 10.000 hastanın birinden fazla 
görülebilir.    
 
12 
 Çok seyrek:   10.000 hastanın birinden az görülebilir.  
Bilinmiyor:   Eldeki verilerden hareketle tahmin edilemiyor.  
MEKİNİST  tek başına alındığında görülen yan etkiler  
Çok yaygın:  
• Yüksek tansiyon (hipertansiyon)  
• Vücudun çeşitli yerlerine görülebilen, hafif ya da ciddi olabilecek kanama (hemoraji)  
• Öksürük  
• Nefes darlığı  
• İshal  
• Hasta hissetme (b ulantı ), hasta olma ( kusma )  
• Kabızlık  
• Mide ağrısı  
• Ağız kuruluğu  
• Deri döküntüsü, akne benzeri döküntü, yüzde kızarlıklık, kuru ve ya kaşıntılı deri (bkz. 
Bölüm 4’te ‘Deri değişiklikleri’)  
• Alışılmışın dışında saç kaybı veya incelmesi  
• Enerji de azalma  veya güçsüz ya da yorgun hissetme  
• Eller veya ayaklarda şişlik (periferik ödem)  
• Ateş  
Kan testlerinde görülebilen çok yaygın yan etkiler:  
• Karaciğer ile ilgili anormal kan testi sonuçları  
Yaygın:  
• Deride kıl köklerinin iltihaplanması  
• Tırnak yatağı değişiklikleri, tırnak ağrısı, enfeksiyon ve kütikül şişmesi gibi tırnak 
bozuklukları  
• Deri enfeksiyonu (selülit)  
• İrin dolu kabarcıkların eşlik ettiği deri döküntüsü  (bkz. Bölüm 4’te ‘Deri değişiklikleri’)  
• Alerjik reaksiyon ( aşırı duyarlılık ( hipersensitivite )) 
• Sıvı kaybı (düşük su veya sıvı seviyesi)  
• Bulanık görme  
• Göz çevresinde şişme   
 
13 
 • Görme ile ilgili sorunlar (bkz. Bölüm 4’te ‘Göz (Görme) Problemleri’)  
• Kalbin daha az etkili kan pompalaması (sol ventriküler fonksiyon bozukluğu) (ayrıca bkz. 
Bölüm 4’te “Kalp Problemleri” ) 
• Normal aralığın altında kalp atış hızı ve/veya kalp atış hızında azalma  
• Bölgesel doku şişmesi  
• Akciğer iltihabı ( zatürre ( pnömoni ) veya interstisyel akciğer hastalığı)  
• Ağız yaraları veya ağız ülserleri, mukoz membranlarda iltihap  
• Cildin kızarması, çatlaması veya ayrılması  
• Kızarmış, ağrılı eller ve ayaklar  
• Yüzde şişme  
• Mukoza iltihabı  
• Güçsüz hissetme  
• Ellerde ve ayaklarda ağrı, his kaybı veya karıncalanma ve/veya kas güçsüzlüğüne neden 
olabilen sinirlerde sorun (periferik nöropati)  
Kan testlerinde görülebilen yaygın yan etkiler:  
• Alyuvar sayısında azalma (anemi); başlıca kalpte, beyinde ve iskelet kasında bulunan bir 
enzim olan kreatinin fosfokinaz  ile ilgili  anormal test sonuçları  
Yaygın olmayan:  
• Sıvı sızıntısının neden olduğu göz e ait dokularda şişlik  (korioretinopati) (bkz. Bölüm 4’te 
‘Göz (Görme) Problemleri’)  
• Gözün arkasındaki sinirlerin şişmesi (papilödem) (bkz. Bölüm 4’te ‘Göz (Görme) 
Problemleri’)  
• Gözün arkasındaki ışığa hassas zarın (retina) destekleyici katmanlardan ayrılması (retina 
dekolmanı) (bkz. Bölüm 4’te ‘Göz (Görme) Problemleri’)  
• Gözde bulunan toplar damarın tıkanması (retinal ven oklüzyonu) (bkz. Bölüm 4’te ‘Göz 
(Görme) Problemleri’)  
• Nefes darlığı, şiddetli yorgunluk ve bacak ve bileklerin şişmesine sebep olan kalbin daha 
az verimle kan pompalaması (kalp yetmezliği)  
• Mide veya bağırsakta delik (perforasyon)  
• Bağırsak iltihabı (kolit)  
• Kas ağrısı ve böbrek hasarına sebebiyet verebilen kas yıkımı  (rabdomiyoliz)  
Bilinmiyor:   
 
14 
 • Düzensiz kalp atışı (atriyoventriküler blok)  
MEKİNİST  ile dabrafenib  birlikte alındığında görülen yan etkiler  
MEKİNİST  ile dabrafenib i birlikte aldığınızda, sıklıkları farklı olabilmekle birlikte (daha sık 
veya daha seyrek) yukarıdaki listede belirtilen yan etkilerden herhangi birini yaşayabilirsiniz.  
Ayrıca MEKİNİST  ile aynı zamanda  dabrafenib  kullanmanıza bağlı olarak aşağıdaki listede 
yer alan başka yan etkileri  de yaşayabilirsiniz.  
Bu belirtilerden herhangi birini yaşarsanız (ister ilk kez ortaya çıkmış olsunlar isterlerse kötüye 
gitsinler) mümkün olan en kısa süre içinde doktorunuza söyleyiniz.  
Bu ilacı kullanırken yaşayabileceğiniz yan etkiler ile ilgili ayrıntılı bilgi için lütfen 
dabrafenib  kullanma talimatını okuyunuz.  
MEKİNİST ’i dabrafenib  ile birlikte  kullandığınızda görebileceğiniz yan etkiler şunlardır:  
Çok yaygın :  
• Burun ve boğaz iltihabı  
• İştah azalması  
• Baş ağrısı  
• Baş dönmesi ni içeren sersemlik hali  
• Yüksek tansiyon (hipertansiyon)  
• Vücudun çeşitli yerlerine görülebilen, hafif ya da ciddi olabilecek kanama (hemoraji)  
• Öksürük  
• Mide ağrısı  
• Kabızlık  
• İshal  
• Bulantı, kusma  
• Cilt döküntüsü, cilt kuruluğu, kaşıntı, ciltte  kızarma  
• Eklem ağrısı, kas ağrısı veya ellerde ya da ayaklarda ağrı  
• Kas spazmları (kaslarda oluşan istem dışı ağrı ya da kasılma)  
• Enerji de azalma , güçsüz hissetme  
• Üşüme  
• Eller ve ya ayaklarda şişlik (periferik ödem)  
• Ateş  
• Grip benzeri hastalık  
Kan testlerinde görülebilen çok yaygın yan etkiler : 
• Karaciğer ile ilgili anormal kan testi sonuçları  
Yaygın :  
• İdrar yolu enfeksiyonu   
 
15 
 • Deri enfeksiyonu (selülit), deride kıl köklerinin iltihaplanması, tırnak yatağında 
değişiklikler, tırnak ağrısı, kütiküllerde enfeksiyon ve şişlik  gibi tırnak bozuklukları, irin 
dolu kabarcıkların eşlik ettiği deri döküntüsü, kutanöz skuamöz hücreli karsinom (bir tür 
deri kanseri), papilom (genellikle zararlı olmayan bir tür deri t ümörü), siğil benzeri 
oluşumlar, güneşe karşı artmış cilt hassasiyetini içeren deri etkileri  (ayrıca bkz. Bölüm 4’te 
‘Deri değişiklikleri’)  
• Sıvı kaybı (düşük su veya sıvı düzeyleri)  
• Bulanık g örme, görme ile ilgili sorunlar, göz iltihabı (üveit)  
• Kalbin daha az etkili kan pompalaması  
• Düşük tansiyon (hipo tansiyon)  
• Bölgesel doku şişliği   
• Nefes darlığı  
• Ağız kuruluğu  
• Ağız yaraları veya ağız ülserleri, müköz  membranlarda iltihap (ağız içini kaplayan zarın 
iltihabı (ağrı, kızarıklık, şişme) ) 
• Sivilce benzeri sorunlar  
• Derinin dış tabakasında kalınlaşma (hiperkeratoz), kalın, pullu veya kabuk bağlamış deri 
kısımları (aktinik keratoz), deri çatlaması veya açılması  
• Terleme artışı, gece terlemeleri  
• Alışılmışın dışında saç kaybı veya incelmesi  
• Kızarmış, ağrılı eller ve ayaklar  
• Derinin altındaki yağlı tabaka iltihabı (panikülit)  
• Mukoza iltihabı (ağız ve sindirim sistemine ait yiyecek borusu, mide, inc e ve kalın 
bağırsakların yüzeyini kaplayan zarın iltihabı (ağrı, kızarıklık, şişme) ) 
• Yüzde şişlik   
• Ellerde ve ayaklarda ağrı, his kaybı veya karıncalanma ve/veya kas güçsüzlüğüne neden 
olabilen sinirlerde sorun (periferik nöropati)  
Kan testlerinde görülebilen yaygın yan etkiler  
• Düşük beyaz kan hücresi düzeyi  
• Alyuvar sayısında azalma (anemi), kan trombosit (kanın pıhtılaşmasına yardımcı olan 
hücreler) sayısında azalma ve bir akyuvar türünün sayısında azalma (lökopeni)  
• Kanda düşük sodyum (hiponatremi) veya fosfat (hipofosfatemi) düzeyleri  
• Kan şeker düzeyinde yükselme  
• Başlıca kalpte, beyinde ve iskelet kasında bulunan bir enzim olan kreatinin fosfokinazda 
artış 
• Karaciğer taraf ından üretilen bazı proteinlerde  (enzimler) artış   
 
16 
 Yaygın olmayan :   
• Yeni bir deri kanserinin (melanom) görülmesi  
• Et benleri  
• Alerjik reaksiyonlar (aşırı duyarlılık)  
• Gözün retina tabakasında sıvı birikimi ile ödem meydana gelmesi (koryoretinopati), gözün 
arka kısmında bulunan ışığa duyarlı tabakanın (retina) destekleyici tabakalardan ayrılması 
(retina dekolmanı) ve gözlerin çevresinde şişlik gibi göz değişiklikleri  
• Normal aralığın altında kalp atım hızı  ve/veya kalp atış hızında azalma  
• Akciğer iltihabı (pnömoni t) 
• Pankreas iltihabı  
• Bağırsak iltihabı (kolit)  
• Böbrek yetmezliği  
• Böbrek iltihabı  
• Başlıca deri, akciğer, gözler ve lenf düğümlerini  etkileyen enflamatuar bir hastalık 
(sarkoidoz)  
• Düzensiz kalp atışı (atriyoventriküler blok)  
• Ateş ile birlikte ortaya çıkan başlıca kollarda, bacaklarda, yüz ve boyunda görülen, kabarık, 
ağrılı, kırmızıdan koyu kırmızımsı -mora kadar değişen cilt lekeleri veya yaraları  (akut febril 
nötrofilik dermatoz belirtileri)  
Seyrek:  
• Midede veya bağırsaklarda delinme  (perforasyon)  
Bilinmiyor : 
• Nefes darlığı, ateş, çarpıntı ve göğüs ağrısı ile sonuçlanabilecek kalp kası iltihabı  
(miyokardit)  
• Enflamasyonlu, pullanmış cilt (eksfolyatif dermatit)  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu , eczacınızı  veya hemşirenizi  bilgilendiriniz. Buna, bu ya da dabrafenib  kullanma 
talimatında bahsi geçmeyen tüm olası yan etkiler dahildir.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Tür kiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
5.  MEKİNİST ’in saklanması  
MEKİNİST ’i çocukların göremeyeceği, erişemeyeceği yerlerde ve ambalajında saklayınız.   
 
17 
 MEKİNİST ’i  2º ila 8ºC’de buzdolabında muhafaza ediniz.  
Işıktan ve nemden korumak için orijinal ambalajında saklayınız.  
Şişeyi sıkıca kapalı tutunuz.   
Nem çekici içermektedir, çıkarmayınız ya da yutmayınız.  
Şişeyi açıldıktan sonra 30ºC’nin altındaki oda sıcaklığında saklayınız ve 30 gün içinde 
kullanınız.  
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra MEKİNİST ’i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığı ’nca belirlenen toplama sistemine veriniz.  
Ruhsat sahibi:  Novartis Sağlık, Gıda ve Tarım Ürünleri San. ve Tic. A.Ş.  
 Kavacık/Beykoz/İstanbul  
Üretim yeri:     GlaxoSmithKline Manufacturing SpA, Torrile/Parma/İtalya  
Bu kullanma talimatı  ../../.... tarihinde onaylanmıştır.  