KISA ÜRÜN BİLGİSİ
1. BEŞERİ TIBBİ ÜRÜNÜN ADI
VAXIGRIP TETRA, 0,5 mL IM/SC Enjeksiyon İçin Süspansiyon İçeren Kullanıma Hazır
Enjektör
Kuadrivalan Grip Aşısı (Split Virion, İnaktif)
Steril
2. KALİTATİF VE KANTİTATİF BİLEŞİM
Etkin maddeler:
Aşağıdaki suşları* içeren (inaktif, split) influenza virüsüdür:
A/Victoria/4897/2022 (H1N1)pdm09-(A/Victoria/4897/2022, IVR-238) benzeri
suş ............................................................................................................... 15 mikrogram HA**
A/Thailand/8/2022 (H3N2)- (A/California/122/2022, SAN-022) benzeri
suş................................................................................................................15 mikrogram HA**
B/Austria/1359417/2021- (B/Michigan/01/2021, yabanıl tip) benzeri suş...15 mikrogram HA**
B/Phuket/3073/2013 - (B/Phuket/3073/2013, yabanıl tip) benzeri suş........15 mikrogram HA**
0,5 ml doz başına
* sağlıklı tavuk sürülerinden elde edilen döllenmiş tavuk yumurtalarında üretilmiştir
** hemaglutinin
Bu aşı, 2024/2025 sezonuna ilişkin Avrupa Birliği (AB) kararına ve DSÖ (Dünya Sağlık
Örgütü) önerilerine (Kuzey Yarımküre) uygundur.
Yardımcı maddeler:
Sodyum klorür ............................................................................................................ 4 mg
Potasyum klorür........................................................................................................ 0,1 mg
Disodyum fosfat dihidrat… ................................................................................. 0,575 mg
Potasyum dihidrojen fosfat ........................................................................................0,1 mg
Enjeksiyonluk su… ......................................................................................... ym…0,5 ml
Yardımcı maddelerin tam listesi için, Bkz. Bölüm 6.1.
VAXIGRIP TETRA, eser miktarda ovalbumin (tavuk yumurtası kaynaklı) ve üretim prosesi
sırasında kullanılan neomisin, formaldehit ve okstoksinol-9 içerebilir (bkz. Bölüm 4.3).
13. FARMASÖTİK FORM
Kullanıma hazır enjektör içinde enjeksiyonluk süspansiyon.
Aşı, hafifçe çalkalandıktan sonra, renksiz bir opalesan sıvıdır.
4. KLİNİK ÖZELLİKLER
4.1 Terapötik endikasyonlar
VAXIGRIP TETRA, aşının içeriğinde bulunan iki influenza A virüs alt-tipi ve iki influenza B
virüs tipinin neden olduğu influenza hastalığının önlenmesi amacıyla aşağıdaki durumlar için
endikedir:
- 6 aylık ve daha büyük çocuklar ve hamile kadınlar dahil erişkinlerin aktif
immünizasyonu
- Hamileliği esnasında aşılanmış olan kadınların 6 aylıktan küçük olan bebeklerinde
pasif koruma.
VAXIGRIP TETRA kullanımı için resmi öneriler temel alınmalıdır.
4.2 Pozoloji ve uygulama şekli
Pozoloji:
Trivalan aşı ile ilgili klinik deneyimlere dayanarak, aşının sağladığı immünite süresi göz
önünde bulundurularak ve dolaşımdaki influenza virüs suşlarının her yıl değişebilmesi
nedeniyle, influenza aşısı kullanılarak yıllık influenza aşı uygulamasının tekrarlanması
önerilmektedir.
Erişkinler: 0,5 ml'lik bir doz.
Pediyatrik popülasyon
- 6 aylık - 17 yaş arasındaki çocuklar: 0,5 ml'lik bir doz.
Daha önce aşı uygulanmamış olan 9 yaşından küçük çocuklar için, en az 4 haftalık bir
aradan sonra 0,5 ml'lik ikinci bir doz uygulanmalıdır.
- 6 aylıktan küçük çocuklar: VAXIGRIP TETRA uygulanmasının (aktif immünizasyon)
güvenliliği ve etkililiği henüz saptanmamıştır. Veri mevcut değildir.
Pasif koruma ile ilgili olarak, hamile bir kadına 0,5 ml’lik bir doz uygulanması,
bebeğini/bebeklerini doğumundan itibaren yaklaşık 6 aylık olana kadar koruyabilir.
Bununlar beraber tüm bebeklerde koruma sağlanmayabilir (Bkz. Bölüm 5.1).
Uygulama şekli:
Aşı, intramüsküler ya da subkutanöz enjeksiyon yoluyla uygulanmalıdır.
İntramüsküler enjeksiyon için tercih edilen bölgeler, 6 aylık ile 35 aylık çocuklarda uyluğun
anterolateral tarafı (veya eğer kas kütlesi yeterli ise deltoid kas) veya 36 aylıktan itibaren
çocuklarda ve yetişkinlerde deltoid kastır.
2Tıbbi ürünün kullanımından ya da uygulanmasından önce alınacak olan önlemler
Uygulamadan önce tıbbi ürünün hazırlanmasına ilişkin talimatlar için, Bkz. Bölüm 6.6.
4.3 Kontrendikasyonlar
Etkin maddelere, Bölüm 6.1'de sıralanmış olan yardımcı maddelerden herhangi birine ya da
eser miktarlardaki yumurta bileşenleri (ovalbumin, tavuk proteinleri), neomisin, formaldehit
ve oktoksinol-9'a karşı aşırı duyarlılık.
Orta dereceli ya da şiddetli febril hastalık veya akut hastalık durumunda aşının uygulanması
ertelenmelidir.
4.4 Özel kullanım uyarıları ve önlemleri
Takip edilebilirlik
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi
ve seri numarası mutlaka hasta dosyasına kaydedilmelidir.
Tüm enjektabl aşılarda olduğu gibi, aşının uygulanmasını takiben anafilaktik reaksiyon ortaya
çıkması durumunda, uygun tıbbi tedavi ve gözetim her zaman kullanıma hazır olmalıdır.
VAXIGRIP TETRA, hiçbir koşulda intravasküler yolla uygulanmamalıdır.
İntramüsküler yolla uygulanan diğer aşılarda olduğu gibi, trombositopenisi ya da bir kanama
bozukluğu olan bireylerde intramüsküler uygulamayı takiben kanama meydana gelebilmesi
nedeniyle, bu aşı da söz konusu bireylere dikkatle uygulanmalıdır.
İğnenin kullanıldığı enjeksiyona verilen psikojenik bir yanıt olarak, herhangi bir aşı
uygulamasını takiben ve hatta uygulamadan önce senkop (bayılma) meydana gelebilmektedir.
Bayılmadan kaynaklanan yaralanmanın önlenmesine ve senkop reaksiyonlarının tedavisine
yönelik prosedürler uygulanmalıdır.
VAXIGRIP TETRA, aşının hazırlanmasında kullanılan influenza virüsü suşlarına karşı
koruma sağlama amacına yöneliktir.
Herhangi bir aşıda olduğu gibi, VAXIGRIP TETRA uygulanması da, aşılanan tüm bireylere
koruma sağlamayabilir.
Pasif koruma ile ilgili olarak, hamileliği sırasında aşılanmış olan kadınların bebeklerinde (6
aylıktan küçük olan) her zaman koruma sağlanmayabilir (Bkz. Bölüm 5.1).
Endojen ya da iatrojenik immünosupresyonu olan hastalardaki antikor yanıtı yetersiz
olabilmektedir.
VAXIGRIP TETRA her 0,5 mL’lik dozunda, 1 mmol (23 mg)’dan daha az sodyum içerir;
yani aslında sodyum içermez.
VAXIGRIP TETRA 1 mmol (39 mg)’dan daha az potasyum içerir; yani aslında potasyum
içermez.
3Serolojik testlerle etkileşim
Bkz. Bölüm 4.5.
4.5 Diğer tıbbi ürünler ile etkileşimler ve diğer etkileşim şekilleri
VAXIGRIP TETRA ile etkileşim çalışmaları yapılmamıştır.
Vaxigrip ile edinilen deneyime göre, VAXIGRIP TETRA diğer aşılarla aynı zamanda
uygulanabilmektedir. Birlikte uygulama durumunda, ayrı enjeksiyon yerleri ve ayrı
enjektörler kullanılmalıdır.
Hastanın immünosupresan tedavi kullanmakta olması durumunda immünolojik yanıt
azalabilmektedir.
İnfluenza aşısının uygulanmasını takiben, HIV1, Hepatit C ve özellikle HTLV1'e karşı gelişen
antikorlar saptamak üzere ELISA yöntemi kullanılarak yapılan seroloji testlerinde yanlış
pozitif sonuçlar gözlenmiştir. Western Blot tekniği, yanlış-pozitif ELISA test sonuçlarının
hatalı olduğunu kanıtlamaktadır. Geçici yanlış pozitif reaksiyonlar, aşı aracılığıyla oluşan IgM
yanıtından kaynaklanabilmektedir.
4.6 Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon):
Veri mevcut değildir.
Gebelik dönemi
İnaktif influenza aşıları gebeliğin tüm evrelerinde kullanılabilmektedir. İkinci ve üçüncü
trimester için, birinci trimestere göre daha geniş kapsamlı veri setleri mevcuttur. Tüm
dünyada VAXIGRIP TETRA ve Vaxigrip (trivalan inaktif grip aşısı) dahil inaktif influenza
aşılarının kullanımı sonucu elde edilen veriler, aşıya bağlı olabilecek herhangi bir advers fetal
ve maternal sonuç göstermemektedir. Bu durum, VAXIGRIP TETRA ve Vaxigrip’in hamile
kadınlara ikinci ve üçüncü trimesterleri sırasında uygulandığı bir klinik çalışmada
(VAXIGRIP TETRA için 230 hamilelikte maruziyet ve 231 doğum ve Vaxigrip için 116
hamilelikte maruziyet ve 119 doğum) gözlenen sonuçlarla tutarlıdır.
Hamile kadınlara ikinci ve üçüncü trimesterleri sırasında trivalan inaktif influenza aşısının
uygulandığı dört klinik çalışmaya ait veriler (5000’den fazla hamilelikte maruziyet ve
5000’den fazla doğum, doğum sonrası yaklaşık 6 aya kadar takip edilmiştir), aşıya bağlı
olabilecek herhangi bir advers fetal, yenidoğan, bebek ve maternal sonuç göstermemektedir.
Güney Afrika ve Nepal’de gerçekleştirilen klinik çalışmalarda Vaxigrip ve plasebo grupları
arasında fetal, yenidoğan, bebek ve maternal sonuçlar açısından (düşük, ölü doğum, erken
doğum, düşük doğum ağırlığı dahil) anlamlı farklılıklar bulunmamıştır.
4Mali’de gerçekleştirilen bir çalışmada, Vaxigrip ve kontrol aşısı (kuadrivalan konjuge
meningokok aşısı) grupları arasında, erken doğum oranı, ölü doğum oranı ve düşük doğum
ağırlığı/gebelik yaşına göre küçüklük oranı açısından anlamlı farklılıklar bulunmamıştır.
İlave bilgi için Bölüm 4.8 ve Bölüm 5.1’e bakınız.
Laktasyon dönemi
VAXIGRIP TETRA emzirme döneminde kullanılabilmektedir.
Üreme yeteneği/Fertilite
İnsanlarda fertiliteye ilişkin veriler mevcut değildir. VAXIGRIP TETRA ile yapılan bir
hayvan çalışmasının bulguları, dişi fertilitesi üzerinde zararlı etkileri olmadığını
göstermektedir.
4.7 Araç ve makine kullanımı üzerindeki etkiler
VAXIGRIP TETRA’nın, araç ve makine kullanımı üzerinde herhangi bir etkisi yoktur ya da
etkisi ihmal edilebilir düzeydedir.
4.8 İstenmeyen etkiler
Güvenlilik profilinin özeti
VAXIGRIP TETRA’nın güvenliliği, 18-60 yaşları arasındaki 3040 erişkin, 60 yaşın
üzerindeki 1392 yaşlı birey, 9-17 yaşları arasındaki 429 çocuğa bir doz VAXIGRIP TETRA
ve 3-8 yaşları arasındaki 884 çocuğa daha önceki influenza aşı uygulaması öykülerine bağlı
olarak bir ya da iki doz VAXIGRIP TETRA ve 6-35 aylık 1614 çocuğa iki doz (0,5 mL)
VAXIGRIP TETRA uygulanmış olan altı klinik araştırmada değerlendirilmiştir.
Reaksiyonların çoğu, genellikle aşı uygulamasını takip eden ilk 3 gün içinde ortaya çıkmış,
başlangıcından sonra 1 ila 3 gün içinde spontan olarak düzelmiştir. Bu reaksiyonlar hafif
şiddette ortaya çıkmıştır.
6 ila 35 aylık çocuk grubu da dahil olmak üzere, tüm popülasyonlarda aşı uygulamasından
sonra en sık olarak bildirilen advers reaksiyon enjeksiyon yerindeki ağrı olmuştur (3-17
yaşları arasındaki çocuklarda ve erişkinlerde % 52,8 ile % 56,5 arasında, 6-35 aylık
çocuklarda % 26,8 ve yaşlı bireylerde % 25,8 oranında). 24 aylıktan küçük çocuklar alt
popülasyonunda, iritabilite (% 32,3) en sık raporlanan advers reaksiyondur.
24-35 aylık çocuklar alt popülasyonunda, halsizlik (% 26,8) en sık raporlanan yan etkidir.
Aşı uygulamasından sonra en sık olarak bildirilen diğer advers reaksiyonlar aşağıda
belirtilenleri içermiştir:
- Erişkinlerde: baş ağrısı (% 27,8), miyalji (% 23) ve halsizlik (% 19,2),
- Yaşlı bireylerde: baş ağrısı (% 15,6) ve miyalji (% 13,9),
- 9-17 yaşları arasındaki çocuklarda: miyalji (% 29,1), baş ağrısı (% 24,7),
halsizlik (% 20,3) ve enjeksiyon yerinde şişme (% 10,7),
5- 3-8 yaşları arasındaki çocuklarda: halsizlik (% 30,7), miyalji (% 28,5), baş ağrısı
(% 25,7), enjeksiyon yerinde şişme (% 20,5), enjeksiyon yerinde eritem (% 20,4),
enjeksiyon yerinde indürasyon (% 16,4), titreme (% 11,2),
- 6-35 aylık çocukların tamamında: ateş (% 20,4) ve enjeksiyon yerinde eritem (% 17,2),
- 24 aylıktan küçük çocuklarda: iştah kaybı (% 28,9), anormal ağlama (% 27,1),
kusma (% 16,1), uyuşukluk (% 13,9),
- 24-35 aylık çocuklarda: baş ağrısı (% 11,9) ve miyalji (% 11,6).
Genel olarak, advers reaksiyonlar yaşlı bireylerde genellikle erişkinlere ve çocuklara kıyasla
daha düşük sıklıkta ortaya çıkmıştır.
Advers reaksiyonların listesi
Aşağıda sunulan veriler, klinik araştırmalar ve dünya çapındaki pazarlama sonrası izlem
sırasında VAXIGRIP TETRA aşı uygulamasını takiben kaydedilen advers reaksiyonların
sıklığını özetlemektedir.
Advers olaylar, aşağıdaki kural kullanılarak belirlenen sıklık başlıkları altında
sıralanmaktadır:
Çok yaygın ( ≥ 1/10 ); Yaygın ( ≥ 1/100 ila < 1/10 ); Yaygın olmayan ( ≥ 1/1000 ila < 1/100 );
Seyrek ( ≥ 1/10.000 ila < 1/1000); Çok seyrek (<1 /10.000 ), bilinmiyor (eldeki verilerden
hareketle tahmin edilemiyor; VAXIGRIP TETRA’nın ticari olarak kullanımını takiben
spontan olarak bildirilen advers reaksiyonlar).
Bu reaksiyonlar belirsiz bir ölçekteki popülasyon içerisinden gönüllü olarak bildirildiğinden,
bunların sıklığını güvenilir bir şekilde tahmin etmek mümkün değildir.
Her sıklık grubunda, advers reaksiyonlar azalan ciddiyet sırasıyla sunulmaktadır.
Erişkinler ve yaşlı bireyler
Aşağıda sunulan güvenlilik profili,
- 18-60 yaşları arasındaki 3040 erişkin ve 60 yaşın üzerindeki 1392 yaşlı bireyden elde
edilen verilere ve
- dünya çapındaki pazarlama sonrası izlemden elde edilen verilere* dayanmaktadır.
ADVERS REAKSİYONLAR SIKLIK
Kan ve lenf sistemi hastalıkları
Lenfadenopati (1) Yaygın olmayan
Bağışıklık sistemi hastalıkları
Aşırı duyarlılık (1), eritem, ürtiker (1), pirürit (2), jeneralize Seyrek
pirürit (1), alerjik dermatit (1), anjiyoödem (1) gibi alerjik
reaksiyonlar
Anafilaktik reaksiyonlar Bilinmiyor*
Sinir sistemi hastalıkları
6Baş ağrısı Çok yaygın
Baş dönmesi(3) Yaygın olmayan
Somnolans, parestezi Seyrek
Vasküler hastalıklar
Sıcak basması (4) Yaygın olmayan
Solunum, göğüs bozuklukları ve mediastinal hastalıklar
Dispne (1) Seyrek
Gastrointestinal hastalıklar
Diyare, bulantı (5) Yaygın olmayan
Deri ve deri altı doku hastalıkları
Hiperhidroz Seyrek
Kas-iskelet bozuklukları, bağ doku ve kemik hastalıkları
Miyalji Çok yaygın
Artralji (1) Seyrek
Genel bozukluklar ve uygulama bölgesine ilişkin hastalıklar
Halsizlik (6) Çok yaygın
Enjeksiyon yerinde ağrı
Titreme, ateş (2) Yaygın
Enjeksiyon yerinde eritem, enjeksiyon yerinde şişme, enjeksiyon
yerinde indürasyon
Yorgunluk Yaygın olmayan
Enjeksiyon yerinde ekimoz, enjeksiyon yerinde pirürit,
enjeksiyon yerinde sıcaklık
Asteni, influenza benzeri hastalık Seyrek
Enjeksiyon yerinde rahatsızlık (1)
(1) Erişkinlerde (2) Yaşlılarda yaygın değildir (3) Erişkinlerde seyrektir
(4)Yaşlı bireylerde (5) Yaşlı bireylerde seyrektir (6) Yaşlı bireylerde yaygındır
Pediyatrik popülasyon
Aşağıda sunulan güvenlilik profili,
7- bir doz VAXIGRIP TETRA uygulanmış olan 9-17 yaşları arasındaki 429 çocuktan ve
daha önceki influenza aşısı uygulama öykülerine bağlı olarak bir ya da iki doz
VAXIGRIP TETRA uygulanmış olan 3-8 yaşları arasındaki 884 çocuktan elde edilen
verilere ve
- dünya çapındaki pazarlama sonrası izlemden elde edilen verilere* dayanmaktadır.
ADVERS REAKSİYONLAR SIKLIK
Kan ve lenf sistemi hastalıkları
Trombositopeni (1) Yaygın olmayan
Bağışıklık sistemi hastalıkları
Anafilaktik reaksiyonlar dahil alerjik reaksiyonlar Bilinmiyor*
Psikiyatrik hastalıklar
Sızlanma (2), huzursuzluk(2) Yaygın olmayan
Sinir sistemi hastalıkları
Baş ağrısı Çok yaygın
Baş dönmesi(2) Yaygın olmayan
Gastrointestinal hastalıklar
Diyare, kusma (2), üst batın ağrısı (2) Yaygın olmayan
Kas-iskelet bozuklukları, bağ doku ve kemik hastalıkları
Miyalji Çok yaygın
Artralji (2) Yaygın olmayan
Genel bozukluklar ve uygulama bölgesine ilişkin hastalıklar
Halsizlik, titreme (3) Çok yaygın
Enjeksiyon yerinde ağrı, enjeksiyon yerinde şişme, enjeksiyon
yerinde eritem (3), enjeksiyon yerinde indürasyon (3)
Ateş Yaygın
Enjeksiyon yerinde ekimoz
Yorgunluk (2), Yaygın olmayan
Enjeksiyon yerinde sıcaklık (2), enjeksiyon yerinde pirürit (4)
(1) Üç yaşındaki bir çocukta bildirilmiştir (2) 3-8 yaşları arasındaki çocuklarda bildirilmiştir
(3) 9-17 yaşları arasındaki çocuklarda yaygındır (4) 9-17 yaşları arasındaki çocuklarda bildirilmiştir
8Aşağıda sunulan güvenlilik profili,
- iki doz VAXIGRIP TETRA uygulanan 6-35 aylık 1614 çocuktan elde edilen verilere
ve
- dünya çapındaki pazarlama sonrası izlemden elde edilen verilere* dayanmaktadır.
ADVERS REAKSİYONLAR SIKLIK
Bağışıklık sistemi hastalıkları
Aşırı duyarlılık Yaygın olmayan
Jeneralize pruritus, papüler döküntü gibi alerjik reaksiyonlar Seyrek
Anafilaktik reaksiyonlar Bilinmiyor*
Sinir sistemi hastalıkları
Baş ağrısı(1) Çok yaygın
Gastrointestinal hastalıklar
Kusma(2) Çok yaygın
Diyare Yaygın olmayan
Kas-iskelet bozuklukları, bağ doku ve kemik hastalıkları
Miyalji(3) Çok yaygın
Genel bozukluklar ve uygulama bölgesine ilişkin hastalıklar
İritabilite(4), iştah kaybı(4), anormal ağlama(5), halsizlik(3), ateş, Çok yaygın
uyuşukluk(5), enjeksiyon yerinde ağrı/hassasiyet, enjeksiyon
yerinde eritem
Titreme(1) Yaygın
Enjeksiyon yerinde sertleşme, enjeksiyon yerinde şişme,
enjeksiyon yerinde ekimoz
Enjeksiyon yerinde döküntü, enjeksiyon yerinde pirürit, influenza Seyrek
benzeri hastalık
(1) ≥24 aylık çocuklarda raporlanan
(2) ≥24 aylık çocuklarda yaygın olmayan
(3) <24 aylık çocuklarda seyrek
(4) ≥24 aylık çocuklarda seyrek
(5) <24 aylık çocuklarda raporlanan
6 aylık ile 8 yaş arasındaki çocuklarda, VAXIGRIP TETRA’nın güvenlilik profili, 6-35 aylık
çocuklarda ikinci enjeksiyondan sonra birinci enjeksiyona kıyasla daha düşük advers
reaksiyon eğilimi ile göstermekle birlikte, birinci ve ikinci enjeksiyonlardan sonra benzerlik
göstermiştir.
Advers olaylar
Aşağıdaki advers olaylar Vaxigrip’in ticari kullanımını takiben bildirilmiştir. VAXIGRIP
TETRA ile nedensel bir ilişki kurulmamıştır.
9• Kan ve lenf sistemi hastalıkları
Geçici trombositopeni(1), lenfadenopati(1)
• Sinir sistemi hastalıkları
Parestezi(1), Guillain-Barré Sendromu (GBS), nörit, nevralji, konvülziyonlar, ensefalomiyelit
• Vasküler hastalıklar
Bazı olgularda geçici böbrek tutulumu ile birlikte ortaya çıkan vaskülit (Henoch-Schonlein
purpurası gibi)
(1) Bu advers olaylar klinik çalışmalar sırasında sadece bazı yaş gruplarında bildirilmiştir
(advers reaksiyonların özet tablolarına bakınız).
Diğer özel popülasyonlar
Klinik çalışmalara kaydedilen ko-morbiditelerin bulunduğu sınırlı sayıdaki gönüllüde
gözlenmiş olan VAXIGRIP TETRA’nın güvenlilik profili, genel popülasyonda gözlenen
profilden farklılık göstermemektedir. Buna ek olarak, renal transplant hastalarında ve astmatik
hastalarda Vaxigrip ile yapılan çalışmalarda, Vaxigrip'in bu popülasyonlardaki güvenlilik
profili açısından majör farklılıklar gösterilmemiştir.
Hamile kadınlar
Güney Afrika ve Mali’de, hamile kadınlarda Vaxigrip ile gerçekleştiren klinik çalışmalarda
(Bkz. Bölüm 4.6 ve 5.1), aşı uygulamasını takiben 7 gün içerisinde bildirilen lokal ve
sistemik ön tanımlı reaksiyonların sıklığı Vaxigrip ile gerçekleştirilen klinik çalışmalar
sırasında erişkin popülasyon için bildirilenler ile uyumlu olmuştur. Güney Afrika
çalışmasında, lokal reaksiyonlar Vaxigrip grubunda plasebo grubuna kıyasla, hem HIV-
negatif hem de HIV-pozitif kohortlarda daha sık olmuştur. Her iki kohortta, Vaxigrip ve
plasebo grupları arasında ön tanımlı reaksiyonlarda başka anlamlı farklılıklar olmamıştır.
Finlandiya’da hamile kadınlarda VAXIGRIP TETRA ile gerçekleştirilen bir çalışmada (Bkz.
Bölüm 4.6 ve 5.1), VAXIGRIP TETRA’nın uygulanmasından sonraki 7 gün içinde bildirilen
lokal ve sistemik ön tanımlı reaksiyonların sıklıkları, bazı advers reaksiyonlar için daha
yüksek olsa bile (enjeksiyon bölgesinde ağrı, yorgunluk, titreme, baş ağrısı, miyalji),
VAXIGRIP TETRA ile gerçekleştirilen klinik çalışmalar sırasında yetişkin popülasyonda
(hamile kadınlar hariç tutularak) bildirilenler ile tutarlıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir, (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
VAXIGRIP TETRA ile önerilene kıyasla daha yüksek doz uygulanan (doz aşımı) olgular
bildirilmiştir. Advers reaksiyonlar bildirildiğinde, bunlar VAXIGRIP TETRA'nın Bölüm
4.8’de tanımlanan güvenlilik profiliyle tutarlılık göstermiştir.
105. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Viral aşılar, İnfluenza aşısı
ATC kodu: J07BB02
Etki mekanizması
VAXIGRIP TETRA, aşıda yer alan dört influenza virüs suşuna (iki A alt-tipi ve iki B tip)
karşı aktif immünizasyon sağlamaktadır.
VAXIGRIP TETRA, 2 - 3 hafta içinde hemaglutininlere karşı hümoral antikorlar gelişmesine
neden olmaktadır. Bu antikorlar influenza virüslerini nötralize etmektedir.
İnaktif influenza virüsü aşılarının uygulanmasından sonraki hemaglutinasyon inhibisyonu
(HAI) antikor titrelerine ait spesifik düzeyler influenza hastalığından korunmayla korelasyon
göstermemiş, ancak HAI antikor titreleri, aşı aktivitesinin bir ölçütü olarak kullanılmıştır.
İnsanlarda yapılan bazı yükleme çalışmalarında, ≥ 1:40 şeklindeki HAI antikor titrelerinin,
gönüllülerin % 50'ye varan bir bölümünde influenza hastalığından korunmayla bağlantılı
olduğu belirlenmiştir.
İnfluenza virüslerinin sürekli olarak evrim geçirmesi nedeniyle, aşının bileşimindeki seçilen
virüs suşları DSÖ tarafından her yıl incelenmektedir.
VAXIGRIP TETRA ile yıllık yeniden aşılama çalışmaları yapılmamıştır. Bununla birlikte,
trivalan aşı ile ilgili klinik deneyimlere dayanarak aşının sağladığı immünite süresi göz
önünde bulundurularak ve dolaşımdaki influenza virüs suşlarının her yıl değişebilmesi
nedeniyle, yıllık influenza aşılamasının tekrarlanması önerilmektedir.
VAXIGRIP TETRA’nın etkililiği
- 6-35 aylık çocuklar (aktif immünizasyon):
Dört influenza sezonu boyunca 4 farklı bölgede (Afrika, Asya, Latin Amerika ve Avrupa) 6-
35 aylık 5400’den fazla çocuğa 28 gün arayla iki doz (0,5 mL) VAXIGRIP TETRA (N=2722)
ya da plasebonun verildiği (N=2717) randomize plasebo kontrollü bir çalışmada VAXIGRIP
TETRA’nın ters transkriptaz polimeraz zincir reaksiyonu (RT-PCR) ve/veya A ve/veya B
olmak üzere herhangi bir suştan ve aşı benzeri şuşlardan kaynaklanan viral kültür (sekanslama
yoluyla tespit edildiği şekilde) yoluyla laboratuvarda doğrulanmış influenza benzeri hastalığı
(İBH) önlemesindeki etkililiği araştırılmıştır.
Laboratuvarda doğrulanmış influenza hastalığı, influenza benzeri hastalık (İBH) olarak
tanımlanmakta olup bu ters transkriptaz polimeraz zincir reaksiyonu (RT-PCR) ve/veya viral
kültür yoluyla laboratuvarda doğrulanmış hastalık anlamına gelmektedir [öksürük, burun
tıkanıklığı, rinore, farenjit, otitis, kusma veya diyare semptomlarının en az birisinin eşliğinde
ateşin 38 °C veya üzerinde (en az 24 saat süren) olması demektir].
11Tablo 1: 6-35 aylık çocuklarda İnfluenza Atak Oranları ve laboratuvarda doğrulanmış
influenza hastalığına karşı VAXIGRIP TETRA Etkililiği
VAXIGRIP Plasebo Etkililik
TETRA (N=2591)
(N=2584)
n İnfluenza n İnfluenza (2-yanlı % 95 GA)
Atak Atak
Oranları Oranları
(%) (%)
Laboratuvarda doğrulanmış
influenza hastalığının
nedenleri:
- Herhangi bir influenza 122 4,72 255 9,84 52,03 (40,24; 61,66)
tipi A veya B
- Aşı içinde bulunanlara 26 1,01 85 3,28 69,33 (51,93; 81,03)
benzer viral suşlar
N: Analiz edilen çocuk sayısı (tam set)
n: Listelenen koşulları yerine getiren çocuk sayısı
GA: Güven Aralığı
Ek olarak önceden tanımlanmış bir tamamlayıcı analiz, VAXIGRIP TETRA'nın herhangi bir
suştan kaynaklanan laboratuvarda doğrulanmış şiddetli influenza hastalıklarının % 56,6'sını
(% 95 GA: 37,0; 70,5) ve aşı benzeri suşlardan kaynaklanan laboratuvarda doğrulanmış
şiddetli influenza hastalıklarının % 71,7'sini (% 95 GA: 43,7; 86,9) önlediğini göstermiştir.
Bununla birlikte VAXIGRIP TETRA alan gönüllülerde, plasebo alan gönüllülere kıyasla tıbbi
bakım gerektiren influenza hastalığı görülme olasılığı % 59,2 (% 95 GA: 44,4; 70,4) daha az
olmuştur.
Laboratuvarda doğrulanmış ciddi influenza hastalıkları, aşağıdaki koşullardan en az birinin
eşlik ettiği RT-PCR ve/veya viral kültür yoluyla laboratuvarda doğrulanmış İBH olarak
tanımlanmıştır:
- 24 aylıktan küçük olgular için > 39,5°C ateş veya 24 aylık ve üzerindeki olgular için ≥
39,0°C
- ve/veya günlük aktivitelerin yapılmasını engelleyen en az bir anlamlı İBH semptomu
(öksürük, burun tıkanıklığı, rinore, farenjit, otitis, kusma, diyare)
- ve/veya aşağıdaki durumlardan biri: akut otitis media, akut alt solunum yolları
enfeksiyonu (pnömoni, bronşiyolit, bronşit, krup), yatarak tedavi.
- 3-8 yaş arasındaki çocuklar (aktif immünizasyon):
3-8 yaş arasındaki çocuklarda gözlenen immün yanıta dayanarak, VAXIGRIP TETRA’nın bu
popülasyondaki etkililiğinin, en az 6-35 aylık çocuklarda görülen etkililiğine benzer olması
beklenmektedir (Bkz. yukarıda “6-35 aylık çocuklar” ve aşağıda “VAXIGRIP TETRA’nın
İmmünojenisitesi”).
- Hamileliği sırasında aşı uygulanmış olan kadınların 6 aylıktan küçük bebekleri (pasif
koruma):
6 aylıktan küçük bebekler influenza için yüksek risk taşırlar, bu durum hastaneye yatırılma
oranlarında artışa sebep olmaktadır. Ancak, influenza aşıları bu yaş gurubunda aktif
immünizasyon için endike değildir.
12Hamileliklerinin ikinci ve üçüncü trimesteri sırasında 0,5 ml’lik tek doz VAXIGRIP TETRA
uygulanan kadınların bebeklerindeki etkililik çalışılmamıştır. Bununla beraber,
hamileliklerinin ikinci ve üçüncü trimesteri sırasında 0,5 ml’lik tek doz trivalan inaktif
influenza aşısı (Vaxigrip) uygulanan kadınların bebeklerindeki etkililik klinik çalışmalarda
gösterilmiştir ve bu sonuç VAXIGRIP TETRA için ekstrapole edilebilir.
Bu çalışmalarda, hamileliklerinin ilk trimesteri sırasında aşı uygulanan kadınların
bebeklerinde trivalan inaktif influenza aşısının (Vaxigrip) etkililiği çalışılmamıştır. Gebeliğin
ilk trimesteri sırasında influenza aşılaması gerekli görülürse, aşılama ertelenebilir (Bkz.
Bölüm 4.6).
Mali, Nepal ve Güney Afrika’da gerçekleştirilen randomize kontrollü faz IV klinik
çalışmalarında yaklaşık 5000 hamile kadına hamileliklerinin ikinci veya üçüncü trimesterinde
Vaxigrip (trivalan influenza aşısı) ve yaklaşık 5000 hamile kadına hamileliklerinin ikinci veya
üçüncü trimesterinde plasebo veya kontrol aşısı (kuadrivalan konjuge meningokok aşısı)
uygulanmıştır. Hamile kadınlarda laboratuvarca onaylanmış influenza hastalığına karşı aşı
etkililiği her üç çalışmada ikincil sonlanım noktası olarak değerlendirilmiştir.
Mali ve Güney Afrika’da gerçekleştirilen çalışmalar Vaxigrip’in hamile kadınlarda,
hamileliklerinin bu trimesterleri sırasında yapılan aşılama sonrasında, influenzaya karşı
korumaya yönelik etkililiğini göstermiştir (Bkz. Tablo 2). Nepal’de gerçekleştirilen
çalışmada, Vaxigrip’in hamile kadınlarda, hamileliklerinin bu trimesterleri sırasında yapılan
aşılama sonrasında, influenzaya karşı koruma için etkililiği gösterilmemiştir.
Tablo 2: Hamile kadınlarda influenza atak oranları ve laboratuvarca onaylanmış influenza
hastalığına karşı Vaxigrip etkililiği
İnfluenza Atak Oranı Vaxigrip Etkililiği
(Herhangi bir influenza A veya B tipi) % (% 95 GA)
% (n/N)
Vaxigrip Kontrol*
Mali 0,5 (11/2108) 1,9 (40/2085) 70,3 (42,2; 85,8)
Vaxigrip Plasebo
Güney Afrika 1,8 (19/1062) 3,6 (38/1054) 50,4 (14,5; 71,2)
* Meningokok aşısı
N: Analize dahil edilen hamile kadınların sayısı
n: Laboratuvarca onaylanmış influenza hastalığı olanların sayısı
GA: Güven Aralığı
Mali, Nepal ve Günay Afrika’da gerçekleştirilen aynı randomize, kontrollü, faz IV
çalışmalarında, hamileliklerinin ikinci veya üçüncü trimesterinde Vaxigrip (trivalan influenza
aşısı) uygulanan kadınlardan doğan 4898 bebeğin 4350’si ( % 92), ve hamileliklerinin ikinci
veya üçüncü trimesterinde plasebo veya kontrol aşısı (kuadrivalan meningokok aşısı)
uygulanan kadınlardan doğan 4868 bebeğin 4532’si (% 93), yaklaşık 6 aylık yaş dönemime
kadar takip edilmiştir (Bkz. Tablo 3).
Bu çalışmalar, hamileliklerinin bu trimesterleri sırasında aşılanan kadınlardan doğan
bebeklerde, doğumdan yaklaşık 6 aylık olana kadar Vaxigrip'in influenzanın önlenmesindeki
etkililiğini doğrulamıştır. Hamileliğinin ilk trimesterinde olan kadınlar bu çalışmalara dahil
13edilmemiştir; bu nedenle Vaxigrip'in hamileliğin ilk trimesterinde aşılanan kadınlardan doğan
bebeklerdeki etkililiği değerlendirilememiştir.
Tablo 3: Hamileliği sırasında aşı uygulanmış olan kadınların bebeklerinde influenza atak
oranları ve laboratuvarca onaylanmış influenza hastalığına karşı Vaxigrip etkililiği
İnfluenza Atak Oranı Vaxigrip Etkililiği
(Herhangi bir influenza A veya B tipi) % (% 95 GA)
% (n/N)
Vaxigrip Kontrol*
Mali 2,4 (45/1866) 3,8 (71/1869) 37,3 (7,6; 57,8)
Vaxigrip Plasebo
Nepal 4,1 (74/1820) 5,8 (105/1826) 30,0 (5; 48)
Güney Afrika 1,9 (19/1026) 3,6 (37/1023) 48,8 (11,6; 70,4)
* Meningokok aşısı
N: Analize dahil edilen bebeklerin sayısı
n: Laboratuvarca onaylanmış influenza hastalığı olanların sayısı
GA: Güven Aralığı
Etkililik verileri, hamileliği sırasında aşılanmış olan kadınların bebeklerinde, doğumdan sonra
zaman içinde azalan bir koruma olduğunu göstermektedir.
Güney Afrika’da gerçekleştirilen çalışmada, 8 haftalık veya daha küçük olan bebeklerde aşı
etkililiği daha yüksek olmuş (% 85,8 [% 95 GA: 38,3; 98,4]) ve zaman içinde azalmıştır; aşı
etkililiği 8 ila 16 haftalık bebeklerde % 25,5 (% 95 GA: -67,9; 67,8) ve 16 ila 24
haftalık bebeklerde % 30,4 (% 95 GA: -154,9; 82,6) olmuştur.
Mali’de gerçekleştirilen çalışmada da trivalan inaktif influenza aşısının doğumdan sonraki ilk
4 ay boyunca bebeklerde daha yüksek bir etkililik eğilimi olmuş, 5. ay içerisinde daha düşük
bir etkililik ve 6. ay sırasında artık koruma olmayacak şekilde belirgin bir düşüş olmuştur.
İnfluenzaya karşı koruma yalnızca, bebeklerin anneye uygulanan aşının içerdiği suşlara maruz
kalması halinde beklenmelidir.
VAXIGRIP TETRA İmmünojenisitesi
18-60 yaşları arasındaki erişkinler, 60 yaşın üzerindeki yaşlı bireyler, 3-8 yaşları arasındaki ve
6-35 aylık çocuklarda yapılan klinik çalışmalarda, VAXIGRIP TETRA’nın 21. Gün
(erişkinler için) ve 28. Gündeki (çocuklar için) HAI Geometrik ortalama antikor titresi
(GMT), HAI serokonversiyon oranı (resiprokal titrede 4 kat artış ya da saptayamayan [< 10]
düzeyden ≥ 40 respirokal titreye artışla elde edilen değişiklik) ve HAI GMTR (aşı
uygulamasından önceki/sonraki titreler) açısından immün yanıtı değerlendirilmiştir.
18-60 yaşları arasındaki erişkinlerde ve 9-17 yaşları arasındaki çocuklarda yapılan bir klinik
çalışmada, VAXIGRIP TETRA’nın 21. Gündeki HAI GMT açısından immün yanıt
oluşturduğu tanımlanmıştır. 9-17 yaşları arasındaki çocuklarda yapılan bir başka klinik
çalışmada, VAXIGRIP TETRA’nın oluşturduğu immün yanıt tanımlanmıştır.
14Hamile kadınlarda yapılan bir klinik çalışmada, hamileliklerinin ikinci veya üçüncü
trimesterleri sırasında uygulanan tek bir doz VAXIGRIP TETRA sonrasında 21. gündeki HAI
GMT, HAI serokonversiyon oranı, ve HAI GMTR açısından immün yanıt oluşturduğu
tanımlanmıştır. Bu çalışmada, doğum sırasında maternal kandaki veya kordon kanındaki HAI
GMT’ler ve kordon kanı/maternal kan oranı kullanılarak transplasental geçiş
değerlendirilmiştir.
VAXIGRIP TETRA, aşının bileşiminde bulunan 4 influenza suşuna karşı anlamlı bir immün
yanıta neden olmuştur.
Erişkinler ve yaşlı bireyler
Toplam olarak, 18-60 yaşları arasındaki 832 erişkin ve 60 yaşın üzerindeki 831 yaşlı birey bir
doz VAXIGRIP TETRA uygulamasından sonra bağışıklık cevabı açısından
değerlendirilmiştir.
İmmünojenisite sonuçları aşağıda yer alan tablolarda sunulmaktadır:
Tablo 4: 18 - 60 yaşları arasındaki ve 60 yaş üzeri erişkinlerde elde edilen
immünojenisite sonuçları
18-60 yaş arası 60 yaş üzeri
Antijen Suş N=832
GMT (% 95 GA)
A (H1N1) (a)(b) 608 (563;657) 219 (199; 241)
A (H3N2) 498 (459; 541) 359 (329; 391)
(B Victoria) 708 (661; 760) 287 (265; 311)
(B Yamagata) 1715 (1607; 1830) 655 (611; 701)
SC %'si (% 95 GA) (c)
A (H1N1) (a)(b) 64,1 (60,7; 67,4) 45,6 (42,1; 49,0)
A (H3N2) 66,2 (62,9; 69,4) 47,5 (44,1; 51,0)
(B Victoria) 70,9 (67,7; 74,0) 45,2 (41,8; 48,7)
(B Yamagata) 63,7 (60,3;67,0) 42,7 (39,3-46,2)
GMTR (% 95 GA) (d)
A (H1N1) (a)(b) 9,77 (8,69; 11,0) 4,94 (4,46; 5,47)
A (H3N2) 10,3 (9,15; 11,5) 5,60 (5,02; 6,24)
(B Victoria) 11,6 (10,4; 12,9) 4,61(4,18; 5,09)
(B Yamagata) 7,35 (6,66; 8,12) 4,11 (3,73; 4,52)
N: değerlendirilen sonlanım noktasına ilişkin verileri mevcut olan gönüllü sayısı
GMT: Geometrik Ortalama Titre; GA: Güven Aralığı
(a) 18-60 yaş grubu için N=833
(b) 60 yaş üzeri grup için N=832
(c) Serokonversiyon veya önemli artış: Aşı uygulamasından önceki titresi <10 (1/dil) olan gönüllüler için, aşı
uygulamasından sonraki titresi ≥40 (1/dil) olan gönüllü oranı ve aşı uygulamasından önceki titresi ≥10
(1/dil) olan gönüllüler için, aşı uygulamasından önceki ve sonraki titre arasında ≥ dört kat artış elde edilen
gönüllü oranı
(d) GMTR: Bireysel titre oranlarının (aşı uygulamasından sonraki/önceki titreler) geometrik ortalaması
Hamile kadınlar ve transplasental geçiş
Toplamda 230 hamile kadın hamileliklerinin ikinci veya üçüncü trimesterleri sırasında
15(hamileliğin 20. haftasından 32. haftasına kadar) VAXIGRIP TETRA almıştır.
Hamile kadınlarda VAXIGRIP TETRA ile aşılamadan 21 gün sonra, HAI metodu ile
hesaplanan immünojenisite sonuçları Tablo 5’te sunulmaktadır.
Tablo 5: Hamile kadınlarda VAXIGRIP TETRA ile aşılamadan 21 gün sonra HAI
metodu ile hesaplanan immünojenisite sonuçları
VAXIGRIP TETRA
Antijen Suşu N=216
GMT (% 95 GA)
A (H1N1)* 525 (466; 592)
A (H3N2)* 341 (286; 407)
B1 (Victoria)* 568 (496; 651)
B2 (Yamagata)* 993 (870; 1134)
≥4-kat artış n (%) (a)
A (H1N1)* 38,0 (31,5; 44,8)
A (H3N2)* 59,3 (52,4; 65,9)
B1 (Victoria)* 61,1 (54,3; 67,7)
B2 (Yamagata)* 59,7 (52,9; 66,3)
GMTR (% 95 GA) (b)
A (H1N1)* 3,81 (3,11; 4,66)
A (H3N2)* 8,63 (6,85; 10,9)
B1 (Victoria)* 8,48 (6,81; 10,6)
B2 (Yamagata)* 6,26 (5,12; 7,65)
* A/H1N1: A/Michigan/45/2015 (H1N1) pdm09-benzeri virüs;
A/H3N2: A/Hong Kong/4801/2014 (H3N2)-benzeri virüs;
B1: B/Brisbane/60/2008-benzeri virüs (B/Victoria lineage);
B2: B/Phuket/3073/2013-benzeri virüs (B/Yamagata lineage)
N: Değerlendirilen sonlanım noktasında verisi mevcut olan gönüllülerin sayısı
GMT: Geometrik Ortalama Titre, GA: Güven Aralığı
(a) SC: Serokonversiyon veya önemli artış: aşılama öncesi titresi <10 (1/dil) olan gönüllüler
için, aşılama sonrası titresi ≥ 40 (1/dil) olan gönüllülerin oranı ve aşılama öncesi titresi ≥ 10
(1/dil) olan gönüllüler için, aşılama öncesi ve aşılama sonrası titre arasında ≥ 4 kat artış elde
edilen gönüllülerin oranı
(b) GMTR: Bireysel titre oranlarının (aşı uygulamasından sonraki/önceki titreler) geometrik
ortalaması
Doğumda, HAI metodu ile anne kan örneğinde (BL03M) ve kordon kan örneğinde (BL03B)
ve transplasental geçişte (BL03B/BL03M) immünojenisite tanımlayıcı değerlendirmesi Tablo
6’da sunulmaktadır.
Tablo 6: VAXIGRIP TETRA’nın doğumda HAI metodu ile immünojenisite tanımlayıcı
değerlendirmesi
VAXIGRIP TETRA
Antijen Suşu N=178
16BL03M (Maternal kan)
GMT (% 95 GA)
A (H1N1)* 304 (265; 349)
A (H3N2)* 178 (146; 218)
B1 (Victoria)* 290 (247; 341)
B2 (Yamagata)* 547 (463; 646)
BL03B (Kordon kanı)
GMT (% 95 GA)
A (H1N1)* 576 (492; 675)
A (H3N2)* 305 (246; 379)
B1 (Victoria)* 444 (372; 530)
B2 (Yamagata)* 921 (772; 1099)
Transplasental geçiş: BL03B/BL03M§
GMT (% 95 GA)
A (H1N1)* 1,89 (1,72; 2,08)
A (H3N2)* 1,71 (1,56; 1,87)
B1 (Victoria)* 1,53 (1,37; 1,71)
B2 (Yamagata)* 1,69 (1,54; 1,85)
N: Değerlendirilen sonlanım noktasında verisi mevcut olan gönüllülerin sayısı: VAXIGRIP
TETRA alan kadınlar, enjeksiyondan en az 2 hafta sonra doğum yapmıştır ve doğum
esnasında kordon kanı ve anne kanı verisi mevcuttur.
* A/H1N1: A/Michigan/45/2015 (H1N1) pdm09-benzeri virüs;
A/H3N2: A/Hong Kong/4801/2014 (H3N2)-benzeri virüs;
B1: B/Brisbane/60/2008-benzeri virüs (B/Victoria lineage);
B2: B/Phuket/3073/2013-benzeri virüs (B/Yamagata lineage)
§ Bir annenin X bebeği varsa, titre değerleri X kez olacak şekilde sayılır.
Doğum sırasında kordon örneğinde, maternal kan örneğine kıyasla daha yüksek oranda
antikor seviyelerinin olması, kadınların hamileliklerinin ikinci veya üçüncü trimesterleri
sırasında VAXIGRIP TETRA ile aşılanmasını takiben anneden fetüse transplasental antikor
geçişi ile tutarlıdır.
Bu veriler, Mali, Nepal ve Günay Afrika’da gerçekleştirilmiş olan çalışmalarda, kadınların
hamileliklerinin ikinci veya üçüncü trimesterleri sırasında VAXIGRIP ile aşılanmasını
takiben bebeklerinde doğumdan yaklaşık 6 aylık olana kadar pasif korumanın gösterilmiş
olması ile tutarlıdır (VAXIGRIP TETRA’nın etkililiği başlığına bakınız).
Pediyatrik popülasyon
- 9-17 yaşları arasındaki çocuklar
Bir doz VAXIGRIP TETRA uygulanmış olan 9-17 yaşları arasındaki toplam 429 çocukta,
aşının içeriğindeki 4 suşa karşı verilen immün yanıtın, 18-60 yaşları arasındaki erişkinlerde
oluşan immün yanıta benzer olduğu belirlenmiştir.
- 6 aylık-8 yaş arasındaki çocuklar
3-8 yaşları arasındaki toplam 863 çocuğa, daha önce uygulanan influenza aşısı öykülerine
bağlı olarak bir ya da iki doz VAXIGRIP TETRA uygulanmıştır.
17Bir ya da iki doz şeması ile VAXIGRIP TETRA uygulanmış olan çocuklarda, ilgili şemanın
son dozunu takiben benzer bir immün yanıt ortaya çıkmıştır.
İmmünojenisite sonuçları aşağıda yer alan tabloda sunulmaktadır:
VAXIGRIP TETRA etkinliğine ek olarak, iki doz 0,5 ml VAXIGRIP TETRA
immünojenitesi, 6 ila 35 aylık 341 çocuğa HAI metodu ile VAXIGRIP TETRA
enjeksiyonunun yapılmasından 28 gün sonra değerlendirilmiştir.
Tablo 7: 6 aylık-8 yaş arasındaki çocuklarda elde edilen immünojenisite sonuçları
6-35 aylık 3- 8 yaş
Antijen Suş N=341
GMT (% 95 GA)
A (H1N1) 641 (547; 752) 971 (896; 1052)
A (H3N2) 1,071(925; 1241) 1568 (1451; 1695)
B (Victoria) 623 (550; 706) 1050 (956; 1154)
B (Yamagata) (a) 1,010 (885; 1153) 1173 (1078; 1276)
SC %'si (% 95 GA) (b)
A (H1N1) 90,3 (86,7; 93,2) 65,7 (62,4; 68,9)
A (H3N2) 90,3 (86,7; 93,2) 64,8 (61,5; 68,0)
B (Victoria) 98,8 (97,0; 99,7) 84,8 (82,3; 87,2)
B (Yamagata)(a) 96,8 (94,3; 98,4) 88,5 (86,2; 90,6)
GMTR (% 95 GA) (c)
A (H1N1) 36,6 (30,8; 43,6) 6,86 (6,24; 7,53)
A (H3N2) 42,6 (35,1; 51,7) 7,49 (6,72; 8,35)
B (Victoria) 100 (88,9; 114) 17,1 (15,5; 18,8)
B (Yamagata) (a) 93,9 (79,5; 111) 25,3 (22,8; 28,2)
N: değerlendirilen sonlanım noktasına ilişkin verileri mevcut olan gönüllü sayısı
GMT: Geometrik Ortalama Titre; GA: Güven Aralığı;
(a) 3-8 yaş grubu için N=862
(b) Serokonversiyon veya önemli artış: Aşı uygulamasından önceki titresi <10 (1/dil) olan gönüllüler için,
aşı uygulamasından sonraki titresi ≥40 (1/dil) olan gönüllü oranı ve aşı uygulamasından önceki titresi
≥10 (1/dil) olan gönüllüler için, aşı uygulamasından önceki ve sonraki titre arasında ≥ dört kat artış elde
edilen gönüllü oranı
(c) GMTR: Bireysel titre oranlarının (aşı uygulamasından sonraki/önceki titreler) geometrik ortalaması
Bu immünojenisite verileri bu popülasyonda aşı etkililik mevcut verilerine ek olarak
destekleyici bilgi sağlamıştır (Bkz. VAXIGRIP TETRA’nın etkililiği).
5.2 Farmakokinetik özellikler
Geçerli değildir.
5.3 Klinik öncesi güvenlilik verileri
Konvansiyonel tekrarlanan doz toksisitesi ve lokal toksisite çalışmaları, üreme ve gelişim
toksisitesi ve güvenlilik farmakolojisi çalışmalarına dayanan klinik dışı veriler, insanlar için
özel bir tehlike göstermemektedir.
186. FARMASÖTİK ÖZELLİKLER
6.1 Yardımcı maddelerin listesi
Tampon Çözeltisi:
- Sodyum klorür
- Potasyum klorür
- Disodyum fosfat dihidrat
- Potasyum dihidrojen fosfat
- Enjeksiyonluk su
6.2 Geçimsizlikler
Bu tıbbi ürün, geçimlilik araştırmaları mevcut olmadığından, başka tıbbi ürünlerle
karıştırılmamalıdır.
6.3 Raf ömrü
12 ay
6.4 Saklamaya yönelik özel tedbirler
2°C-8°C arasında buzdolabında saklayınız. Dondurmayınız. Işıktan korumak için enjektörü
dış ambalajının içinde saklayınız.
6.5 Ambalajın niteliği ve içeriği
Piston tıpalı (klorobutil veya bromobutil elastomer) ve iğneli kullanıma hazır enjektör (tip I
cam) içinde 0,5 mL’lik süspansiyon - 1'lik ya da 10'luk.
Tüm ambalaj büyüklükleri pazara sunulmamış olabilmektedir.
6.6 Beşeri tıbbi üründen arta kalan maddelerin imhası ve diğer özel önlemler
Kullanmadan önce aşının oda sıcaklığına ulaşması beklenmelidir.
Kullanmadan önce çalkalayınız. Uygulamadan önce görsel olarak inceleyiniz.
Süspansiyonun içinde yabancı partiküllerin mevcut olması halinde, aşı kullanılmamalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği” gerekliliklerine uygun olarak imha edilmelidir.
7. RUHSAT SAHİBİ
Sanofi Pasteur Aşı Tic. A.Ş.
Şişli /Istanbul
8. RUHSAT NUMARASI:
2017/499
199. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 13.07.2017
Ruhsat yenileme tarihi:
10. KÜB’ÜN YENİLENME TARİHİ
20