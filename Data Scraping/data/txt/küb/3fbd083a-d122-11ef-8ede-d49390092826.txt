KISA ÜRÜN BİLGİSİ
1. BEŞERİ TIBBİ ÜRÜNÜN ADI
CHİNKO FORT 30 mg/5 mL şurup
2. KALİTATİF VE KANTİTATİF BİLEŞİM
Her 5 mL’lik ölçek,
Etkin madde:
30 mg çinkoya eşdeğer 132 mg çinko sülfat heptahidrat içerir.
Yardımcı maddeler:
Sorbitol %70 (E420) 1500 mg
Sodyum siklamat anhidrat 15 mg
Sodyum metil paraben (E219) 5 mg
Trisodyum sitrat dihidrat 100 mg
Ponceau 4R (E124) 0,075 mg
Yardımcı maddeler için 6.1’e bakınız.
3. FARMASÖTİK FORMU
Şurup
Açık kırmızı-pembe renkli, ahududu kokulu berrak sıvı.
4. KLİNİK ÖZELLİKLER
4.1. Terapötik endikasyonlar
• Çinko eksikliğinin tedavisinde ve önlenmesinde,
• Wilson hastalığının (özellikle karaciğer ve beyinde aşırı miktarda bakır depolanmasına
yol açan metabolizma hastalığı) tedavisinde,
• Akrodermatitis enteropatika (çinko emilimine bağlı genetik bir bozukluk) tedavisinde
kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka bir şekilde önerilmediği takdirde; günde bir kez aşağıda belirtilen
ölçekte kullanılır.
1 / 8Yaş aralığı Önerilen miktar Tolere edilebilen Ölçek
(mg/gün) maksimum miktar
(mg/gün)
7-12 ay 3 5 0,5 mL pipetle
1-3 yaş 3 7 0,5-1 mL pipetle
4-8 yaş 5 12 1,5-2 mL pipetle
9-13 yaş 8 23 2,5-3 mL pipetle
14-18 yaş 11 34 3-5 mL pipetle
19 yaş üstü 11 40 5-6 mL pipetle
‘1 mL şurup 6 mg çinko içermektedir. ’ ’
‘
Uygulama şekli:
Sadece ağızdan kullanım içindir.
Yemeklerden önce ya da sonra veya yemeklerle birlikte ölçek kaşığı veya doz ayarlı pipet
vasıtasıyla kullanılabilir.
Özel popülasyonlara ilişkin ek bilgiler
Böbrek/Karaciğer yetmezliği:
Çinkonun böbrek ve karaciğer yetmezliği olan hastalardaki etkililiği ve güvenliliği
araştırılmamıştır.
Pediyatrik popülasyon:
Çinko pediyatrik hastalarda pozoloji bölümünde belirtilmiş olduğu gibi uygulanmalıdır.
Doktor tarafından başka şekilde önerilmedikçe doz ayarlaması yapılamayacağından 0-6 ay
arasındaki bebeklerde kullanılmamalıdır.
Geriyatrik popülasyon:
Çinkonun yaşlı hastalardaki etkililiği ve güvenliliği araştırılmamıştır.
4.3. Kontrendikasyonlar
Çinko tuzlarına veya şurubun diğer bileşenlerine karşı alerjisi olanlarda kontrendikedir.
4.4. Özel kullanım uyarıları ve önlemleri
Yemeklerle birlikte kullanılabilir, fakat kalsiyum, fosfor veya fitatça zengin besinlerle birlikte
kullanımından kaçınılmalıdır. Şiddetli bulantı, kusma ya da akut hazımsızlık gelişen
hastalarda ilacın kullanımı durdurulmalı ve doktora danışılmalıdır.
Uzun süre veya yüksek dozda alınması bakır eksikliğine neden olabilir.
2 / 8Bu tıbbi ürün her 5 mL’sinde 25,83 mg sodyum ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.
İçeriğindeki sorbitol nedeniyle, nadir kalıtımsal früktoz intoleransı olan hastaların bu ilacı
kullanmamaları gerekir.
İçeriğinde bulunan ponceau 4R alerjik reaksiyonlara sebep olabilir.
İçeriğinde bulunan sodyum metil paraben, alerjik reaksiyonlara (muhtemelen gecikmiş)
sebebiyet verebilir.
Nedeni belli olmayan erişkin diyaresinde çinko kullanılması uygun değildir.
30 mg çinko içeren ürünlerde tek seferde verilen çinko miktarının yüksek olması nedeniyle
pediyatrik diyare tedavisinde kullanımı uygun değildir.
4.5. Diğer tıbbi ürünler ile etkileşimler ve diğer etkileşim şekilleri
Çinko tuzları ile tetrasiklinler ve penisilaminlerin birlikte alımı etki azalmasına neden olabilir,
bu maddeler çinko tuzları ile üç saat ara ile kullanılmalıdır.
Yüksek dozda demir preparatları çinkonun absorbsiyonunu inhibe eder, çinko alımı da demir
emilimini azaltabilir.
Çinko florokinolonların (siprofloksasin, levofloksasin, moksifloksasin, norfloksasin ve
ofloksasin) emilimini azaltabilir.
Oral kontraseptifler plazma çinko düzeylerini azaltabilir.
Kepekli, lifli besinler ve süt ürünleri çinkonun emilimini azaltır.
Çinkonun emilimi kalsiyum tuzları ile azalabilir.
Günde 30 mg’ın üzerinde çinko kullanıldığında sparfloksasinin emilimini azaltabilir. Bu
nedenle, CHİNKO FORT sparfloksasinden en az üç saat sonra alınmalıdır.
Penisilamin ve trientin: Çinko emilimini azaltabilir, aynı şekilde çinko penisilamin ve trientin
emilimini azaltabilir.
Antiasitler, çinko sülfatın biyoyararlanımını azaltmaktadır.
Yüksek fitik asit (inozitol) içeren gıdalar ve kahve çinko bileşikleri ile şelat oluştururlar. Oral
yoldan alınan çinko tuzlarının optimum absorbsiyonunun sağlanması için yiyecek ve
içeceklerle (su dışında) birlikte alınmamalıdır.
3 / 8Özel popülasyonlara ilişkin ek bilgiler
Böbrek/Karaciğer yetmezliği: CHİNKO FORT’un böbrek ve karaciğer yetmezliği olan
hastalardaki etkililiği ve güvenliliği araştırılmamıştır.
Pediyatrik popülasyon: CHİNKO FORT pediyatrik hastalarda pozoloji bölümünde
belirtilmiş olduğu gibi uygulanmalıdır. Doktor tarafından başka şekilde önerilmedikçe doz
ayarlaması yapılamayacağından 0-6 ay arasındaki bebeklerde kullanılmamalıdır.
Geriyatrik popülasyon: CHİNKO FORT’un yaşlı hastalardaki etkililiği ve güvenliliği
araştırılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Oral kontraseptifler plazma çinko düzeylerini azaltabilir.
Çocuk doğurma potansiyeli bulunan kadınlar doktor kontrolünde kullanmalıdır.
Gebelik dönemi
CHİNKO FORT, gebelik döneminde doktor kontrolünde kullanılmalıdır.
Hayvanlar üzerinde yapılan çalışmalar, gebelik/ ve-veya/ embriyonal/ fetal gelişim/ ve-veya/
doğum/ ve-veya/ doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
CHİNKO FORT, gerekli olmadıkça gebelik döneminde kullanılmamalıdır.
Laktasyon dönemi
CHİNKO FORT, anne sütüne geçer; bu nedenle emzirme döneminde doktor kontrolünde
kullanılmalıdır.
Üreme yeteneği/Fertilite
Üreme yeteneği üzerinde etkisi bulunmamaktadır.
4.7. Araç ve makine kullanımı üzerindeki etkiler
Hedef popülasyon üzerinde gerçekleşen araç ya da makine kullanımı ile ilişkili performansını
konu alan herhangi bir araştırma yapılmamıştır.
4.8. İstenmeyen etkiler
Belirtilen istenmeyen etkiler, aşağıdaki kurala göre sınıflandırılmıştır:
4 / 8Çok yaygın (>1/10); yaygın (>1/100 ila <1/10); yaygın olmayan (>1/1000 ila <1/100); seyrek
(>1/10000 ila <1/1000); çok seyrek (<1/10000); bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Yaygın olmayan: Nötropeni, lökopeni-anemi
Bağışıklık sistemi hastalıkları:
Çok seyrek: Alerjik reaksiyonlar
Sinir sistemi hastalıkları:
Yaygın olmayan: Baş dönmesi, baş ağrısı, sinirlilik, uyuşukluk
Vasküler hastalıklar:
Çok seyrek: Hipotansiyon, aritmi, potasyum eksikliğinde elektrokardiyografik değişiklikler
Gastrointestinal hastalıklar:
Yaygın: Kusma
Yaygın olmayan: Mide bulantısı, karın ağrısı, hazımsızlık, gastrik irritasyon, gastrit, dispepsi,
diyare
Genel bozukluklar ve uygulama bölgesine ilişkin hastalılar:
Bilinmiyor: İrritabilite, letarji ve baş ağrısı.
Uzun süre kullanımı bakır eksikliğine yol açabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir, (www.titck.gov.tr:
e-posta; tufam@titck.gov.tr; tel: 800 314 00 08; faks: 0 312 218 35 99)
4.9. Doz aşımı ve tedavisi
Şurubun aşırı dozda alınması halinde şu belirtiler görülebilir: Hipotansiyon, baş dönmesi ve
sersemlik hissi ve kusma.
Çinko sülfat aşırı dozda aşındırıcı etkiye sahiptir. Semptomlar ağız ve mide mukus
membranlarında aşınma ve enflamasyondur ve midenin ülserasyonunu takiben perforasyon
meydana gelebilir.
5 / 8Tedavi için hasta kusturulmamalı ve gastrik lavaj yapılmamalı, hemen süt ve su verilmelidir.
Sodyum kalsiyum edetat gibi şelat yapıcı ajanlar faydalı olabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Mineral destekleri
ATC kodu: A12CB01
Çinko günde vücut ağırlığının kg’ı başına 0,3 mg kadar gereken bir iz elementtir. Marul ve
yeşil salatalar, bira mayası, karaciğer, deniz ürünleri ve süt, başlıca çinko kaynaklarıdır. Sütün
litresinde 2-3 mg kadar çinko bulunur.
Çinko, karbonik anhidraz, karboksipeptidaz A, alkol dehidrogenaz, alkalin fosfataz, RNA
polimeraz gibi 2000 den fazla metalloenzimin fonksiyonlarını gerçekleştirebilmeleri için
gereklidir. Çinko vücutta esas olarak DNA, RNA ve protein stabilizasyonunda kullanılır.
Nükleik asitler, proteinler ve hücre membranlarmın yapımı; ayrıca hücre büyüme ve
bölünmesi, seksüel olgunlaşma ve üreme, yara iyileşmesi, vücut bağışıklığı, karanlığa
adaptasyon ve gece görme, tat ve koku duyularının tam olması gibi fizyolojik fonksiyonların
gerçekleşmesi için çinkoya ihtiyaç vardır. Çinkonun biyokimyasal fonksiyonları en çok çinko
eksikliğinde belirgin hale gelmektedir. Eksiklikten en çok hızlı büyüyen dokular (yara
granülasyonlarındaki bağ dokusu, sperm, embriyo, fötal hücreler) etkilenir.
Ağızdan alınan çinko bileşiklerinin akut toksisitesi düşüktür. Yetişkinler için 1-2 g çinko
sülfat’ın (134-168 mL: 1,5-2,5 şişe şurup) bir defada alımı toksik belirtilere, 3-5 g çinko
sülfatın (403-373 mL: 4-7 şişe şurup) bir defada alımı ölüme sebebiyet vermektedir.
Yüksek tedavi dozlarının (660 mg/gün’lük dozlarda bile) uzun süre ağızdan alınması ile
oluşabilecek kronik toksisite belirtisinin tespit edilmediği bildirilmektedir. Plazma bakır
seviyelerinde düşüş olup olmadığı takip edilmelidir.
5.2. Farmakokinetik özellikler
Genel Özellikler
Çinko sülfat heptahidrat, suda çözünebilen beyaz renkte kristalize tozdur. CHINKO FORT
açık kırmızı-pembe renkli, ahududu berrak bir çözeltidir. Çözeltinin pH değeri 4 - 7’dir.
Emilim:
Çinko oral yolla alındığında ince barsaklardan (%60’ı duodenumdan, %30’u ileumdan, %10’u
da jejunumdan) spesifik bir mekanizmayla emilir. Mukoza hücrelerinde çinko bağlayıcı
proteinler tarafından demir gibi tecrit edilir ve daha sonra mukoza hücresi zarından kandaki
6 / 8serum albuminine iletilir. Diyetle alınan çinko intraluminal ileti ile enterositi geçerek
plazmaya verilir.
Dağılım:
Normal plazma konsantrasyonu 0,7 ile 1,5 g/mL arasındadır, bunun %84’ü albumine, %15’i
a2- makroglobuline ve %1’i amino asitlere bağlı olarak taşınır. Oral olarak 50 mg çinko (220
mg çinko sülfata eşdeğerdir.) alan hastanın plazma konsantrasyonu 2-3 saatte yaklaşık 2,5
g/ml’ ye ulaşmaktadır. Plazma yarı ömrü 3 saattir. Kandaki çinkonun %80’i eritrositlerdeki
karbonik anhidraz enzimi içerisinde, %3’ü lökositlerde ve az miktarda da trombositler
içerisindedir. Diyetle alım, hormonlar (glukokortikoidler, glukagon, epinefrin), stres,
enflamatuvar hastalıklar plazma çinko düzeyini etkilemektedir.
Eksikliğinde dokulardaki kayıp aynı değildir; saç, deri, kalp ve iskelet kasında aynı kalırken,
plazma, karaciğer, kemik ve testiste çinko düzeyi azalır.
B iyotransformasyon:
Biyotransformasyona uğramaz, değişmeden atılır.
Eliminasyon:
Gastrointestinal sistemden atılım 2,5-5,5 mg/gün olarak hesaplanmıştır. Böbrekten kayıp ise
tübüler sekresyon ile sabit miktarda olup; 300-700 mikrogram/gün’dür. Ter ile de atılır.
Doğrusallık/Doğrusal Olmayan Durum:
Farmakokinetiği doğrusaldır. Plazma düzeyleri verilen dozlara bağlı olarak artış gösterir.
5.3. Klinik öncesi güvenlilik verileri
Geçerli değildir.
6. FARMASÖTİK BİLGİLER
6.1. Yardımcı maddelerin listesi
Sorbitol %70
Sodyum siklamat anhidrat
Sodyum metil paraben
Trisodyum sitrat dihidrat
Ponceau 4R
Ahududu aroması
Distile su
7 / 86.2. Geçimsizlikler
CHİNKO FORT’un herhangi bir ilaç ya da madde ile geçimsizliği olduğuna dair bir kanıt
bulunmamaktadır.
6.3. Raf ömrü
24 ay
6.4. Saklamaya yönelik özel uyarılar
25 °C altındaki oda sıcaklığında saklayınız.
6.5. Ambalajın niteliği ve içeriği
Her bir kutuda; HDPE kapak ile kapatılmış amber renkli Tip III cam şişe, bir adet 5 mL’lik
PP ölçü kaşığı ve 1 adet 5 mL’lik pipet bulunmaktadır.
6.6. Beşeri Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilir.
7. RUHSAT SAHİBİ
Avis İlaç San. ve Tic. A.Ş.
İstanbul Tuzla Organize Sanayi Bölgesi
10. Cadde No:8 Tuzla/İstanbul
Tel : (0216) 593 20 18
Faks : (0216) 593 24 08
8. RUHSAT NUMARASI (LARI)
2018/37
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 26.01.2018
Ruhsat yenileme tarihi:
10. KÜB’ÜN YENİLENME TARİHİ
8 / 8