KISA ÜRÜN BİLGİSİ
1. BEŞERİ TIBBİ ÜRÜNÜN ADI:
ANJIOFLUX 250 LRU Yumuşak Kapsül
2. KALİTATİF VE KANTİTATİF BİLEŞİM:
Her 1 kapsülde,
Etkin madde:
Glukuronilglukozaminoglikan (Sulodeksit) 250 LRU (Lipoproteinlipaz)
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Kiremit renkli yumuşak kapsül
4. KLİNİK ÖZELLİKLER
4.1 Terapötik endikasyonlar
ANJIOFLUX aşağıdaki durumlarda endikedir:
 Kronik venöz ülser tedavisinde,
 Yüksek tromboz oluşma riski olan anjiopatilerde (myokard enfarktüsü sonrası dahil),
 Serebrovasküler bozukluklar (iskeminin akut periyodu ve erken nekahat dönemleri
dahil), ateroskleroza bağlı dissirkülatör ensefalopatilerde, diabetes mellitus, hipertonik
hastalık (vasküler regülasyon ve nörohormonal ve renal mekanizmanın merkezlerinin
birincil işlev bozukluğunun sonucu gelişen kardiyovasküler sistem hastalıkları) ve
vasküler demansda,
 Şeker hastalığından veya aterosklerozdan kaynaklanan periferik atardamarların oklüzif
hasarlarında,
 Flebopatide, derin ven trombozunun profilaksi ve tedavisinde,
 Mikroanjiopatilerde (nefropati, retinopati, nöropati) ve diyabetik makroanjiopatilerde
(diyabetik ayak sendromu, ensefalopati, kardiyopati),
 Trombotik koşullarda, anti fosfolipid sendromunda (Asetilsalisilik asit ile kombine ve
düşük moleküler heparin uygulamasından hemen sonra verilmelidir).
14.2 Pozoloji ve uygulama şekli
Pozoloji/ Uygulama sıklığı ve süresi:
Yemek saatleri dışında, günde iki kere bir kapsül alınır.
Tedaviye Anjioflux 600 LRU/ 2 ml ampul ile başlanması, 15–20 gün devam edildikten sonra
Anjioflux 250 LRU yumuşak kapsül ile oral yoldan 30–40 gün devam edilmesi önerilir.
Tedavi döngüsü yılda en az iki defa tekrarlanmalıdır. Doktorun görüşüne göre dozun miktarı
ve sıklığı değişebilir.
Uygulama şekli:
Oral olarak uygulanır.
Özel popülasyonlara ilişkin ek bilgiler:
Böbrek/Karaciğer yetmezliği: Bu popülasyona ait herhangi bir veri bulunmamaktadır.
Pediyatrik popülasyon: Etkililiği ve güvenliliği saptanamamıştır. Bu popülasyonda
kullanılmamalıdır.
Geriyatrik popülasyon: Bu popülasyona ait herhangi bir veri bulunmamaktadır.
4.3 Kontrendikasyonlar
- Etkin madde veya yardımcı maddelerden herhangi birine karşı aşırı duyarlılığı olduğu
bilinen hastalarda,
- Moleküler yapısı heparine benzer olduğundan heparin ve heparinoidlere karşı aşırı
hassasiyet gösteren hastalarda,
- Hemorajik diyatez durumunda kontrendikedir.
4.4 Özel kullanım uyarıları ve önlemleri
Hastalar, ilacın doğru olarak uygulama yoluna ilişkin talimatlar için doktorlarına danışmalıdır.
Tedavinin antikoagulanlar ile birlikte uygulandığı her durumda periyodik olarak koagülasyon
parametrelerinin kontrol edilmesi önerilir.
4.5 Diğer tıbbi ürünler ile etkileşimler ve diğer etkileşim şekilleri
Sulodeksit, heparine benzer bir molekül olduğundan heparin ve oral antikoagülanlar ile aynı
zamanda alındıklarında; Sulodeksit bu maddelerin antikoagülan etkilerini artırabilir.
4.6 Gebelik ve Laktasyon
Genel Tavsiye:
Gebelik Kategorisi: C
2Çocuk doğurma potansiyeli bulunan kadınlar/Doğum kontrolü (Kontrasepsiyon):
Çocuk doğurma potansiyeli bulunan kadınlar ve doğum kontrolü ile ilgili herhangi bir veri
bulunmamaktadır.
Gebelik Dönemi:
Anjioflux için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / ve-veya/ embriyonal / fetal gelişim / ve-
veya/ doğum ya da doğum sonrası gelişim üzerindeki etkiler bakımından yetersizdir.(bkz.
kısım 5.3). İnsanlara yönelik potansiyel risk bilinmemektedir.
Anjioflux çok gerekli olmadıkça gebelik döneminde kullanılmamalıdır.
Laktasyon Dönemi:
Sulodeksit’in insan sütüyle atılıp atılmadığı bilinmemektedir. Sulodeksit’in süt ile atılımı
hayvanlar üzerinde araştırılmamıştır. Emzirmenin durdurulup durdurulmayacağına ya da
Anjioflux tedavisinin durdurulup durdurulmayacağına/tedaviden kaçınılıp kaçınılmayacağına
ilişkin karar verilirken, emzirmenin çocuk açısından faydası ve Anjioflux tedavisinin emziren
anne açısından faydası dikkate alınmalıdır.
Üreme yeteneği/Fertilite:
Yeterli veri yoktur.
4.7 Araç ve makine kullanımı üzerindeki etkiler
Anjioflux, araç ve makine kullanımını etkilemez.
4.8 İstenmeyen etkiler
Çok yaygın (≥1/10); yaygın (≥ 1/100 ila < 1/10) ; yaygın olmayan (≥1/1.000 ila 1/100);
seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden
hareketle tahmin edilemiyor.)
Bağışıklık Sistemi hastalıkları:
Çok seyrek: Ürtiker, aşırı duyarlılık reaksiyonları
Gastrointestinal hastalıkları:
Seyrek: Bulantı, kusma, epigastrik ağrı
4.9 Doz aşımı ve tedavisi
Aşırı doz ile gözlenen tek yan etki hemorajidir. Hemoraji durumunda tedavi durdurulur,
% 1’ lik Protamin’ in enjekte edilmesi gereklidir (3 ml, intravenöz= 30 mg).
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antitrombotik/Heparin benzeri,
3ATC Kodu: B01AB11.
Etki mekanizması:
Etki mekanizması, bileşenlerin tamamlayıcı etkisine bağlıdır: İlaç başlıca, aktive edilmiş
koagülasyon faktörü X’un inhibisyonundan dolayı, antitrombotik etki gösterir. Aynı zamanda
kanın viskozitesini azaltır ve damar duvarı doku plazminojen aktivatörünün (t-PA)
salıverilmesinden dolayı fibrinolitik etkisi vardır ve plazminojen inhibitör aktivatörünün
(PAI) kan düzeylerini azaltır.
5.2 Farmakokinetik özellikler
Genel Özellikler
Absorpsiyon:
İntramüsküler enjeksiyon sonrası (20 mg/ kg) hızla absorbe edilir ve 15 dakika sonra pik
yapar ve bi-kompartmantal dinamiğe göre azalır.
Oral uygulamayı takiben absorpsiyon belirgin derecede yavaş ve dereceli olup kantitatif
olarak azdır; 60 dakika sonra pike erişir; karşılık gelen konsantrasyonlar intramüsküler
enjeksiyonu takiben olan dozlardan 3.6 kere azdır.
Oral uygulama için kinetikler tek kompartmanlı modele göre yorumlanabilir (bi-
eksponansiyonel eğri). 3 fazı vardır: iki absorbsiyon fazı ve eliminasyon fazı: T1/2 değerleri
sırasıyla 16.5 ve 88 dakikadır.
EAA temelinde değerlendirildiğinde oral olarak uygulanan Sulodeksit biyoyararlanımı
intramüsküler uygulamanın ortalama % 50’sine karşılık gelir. Bu oranın limitli sayıda
hayvanda elde edilmiş ve deneysel sonuçlar olduğu ve enteral uygulamanın efektif
biyoyararlılığının farmakodinamik sonuçları bakımından, muhtemelen olduğundan fazla
tahmin etme ile sonuçlandığı belirtilmelidir; bunun farmakokinetik temelde insanda bulunanın
yaklaşık iki katı olduğu da dikkate alınmalıdır.
Söz konusu çalışmalarda oral uygulama için taşıyıcı solüsyona bir surfaktanın eklendiğini
belirtmek gereklidir ki bu, Sulodeksit’in ticari formulasyonlarında gastro-enterik emilimi
artırmak amacıyla bulunmaktadır. Bu madde, gerçekte taşıyıcının bileşiminden belirgin
derecede etkilenmektedir.
Dağılım:
Sulodeksit’in doku dağılımı ile ilgili çalışmalar kalitatif ve daha az derecede de yarı kantitatif
tiptedir. F-Sulodeksit’in sırasıyla intravenöz ve topikal-deri uygulanmasını takiben doku
floresanlığının seri halinde incelendiği iki ayrı çalışmadan oluşur.
İntravenöz enjeksiyonu takiben (15 mg/ kg F-Sulodeksit) madde globular floresans şeklinde
(yüksek konsantrasyonlarda ve spesifik yapıda lokalize) 5-10 dakika sonra teşhis edilebilir ve/
veya 120-240 dakikalık aralıklarda aynı azalma ile karaciğer ve böbreklere difüze olur.
Daha düşük konsantrasyonlar aynı zamanda aortta bulunur, yaygın olarak ekstraselüler
matrikste bulunur ve daha yüksek proteoglikan içeriği ile sınırlı bir periyot için (45 dakika)
dalakta bulunur; kalp ve timusta floresans her zaman yüksek yoğunluktadır ve akciğerde ise
floresan elastinin doğal varlığı nedeniyle yorumlanamamaktadır.
4Biyotransformasyon:
F-Sulodeksit biyotransformasyonu için herhangi bir spesifik çalışma bildirilmemiştir.
Bununla beraber, maddenin metabolik modeli ubikuitöz difüzyona sahip ve geniş terapötik
kullanıma sahip olan heparin gibi analog proteoglikanik yapılardan çok farklı olamaz.
Eliminasyon:
F-Sulodeksit ratlarda intravenöz uygulama (15 mg/kg) sonrası hızlı bir atılım fazı gösterir: 4.
saate kadar % 36 aralığında yeniden kazanım ile, ilk iki saat içinde yaklaşık % 15 / saat ve
takiben ise 48. saate kadar daha yavaş faz ile atılım gösterir.
İlk 24 saat içindeki üriner atılım yaklaşık % 50’ye karşılık gelir ve 48 saat sonra % 67’ye
erişir. Bu atılım profili intravenöz heparin uygulanmasıyla elde edilene benzerdir.
Sunulmuş deneysel sonuçlara ve hatta yapılmış çalışmaların eksik dokümanları göz önüne
alındığında dahi Sulodeksit’in farmakokinetik modelinin heparininkine büyük ölçüde analog
olduğu sonucuna varabiliriz.
5.3 Klinik öncesi güvenlilik verileri
Konvansiyonel farmakolojik güvenlilik çalışmalarına (tekrarlanan doz toksisitesi,
genotoksisite, kanserojenik potansiyel, üreme toksisitesi çalışmaları) dayanarak; klinik öncesi
veriler, insanlarda bir risk olmadığını göstermiştir.
6. FARMASÖTİK ÖZELLİKLER
6.1 Yardımcı maddelerin listesi
Her bir kapsül:
Migliol 812 82,7 mg
Sodyum lauril sülfat 3,3 mg
Çöktürülmüş silika 3,0 mg içerir.
6.2 Geçimsizlikler
Sulodeksit, asit polisakkarit yapısında olduğundan birlikte kullanım durumlarında tüm bazik
maddelere bağlanma reaksiyonu gösterebilir. Genellikle bu şekilde kullanılan başlıca
geçimsiz maddeler: Vitamin K, B kompleks vitaminleri, hidrokortizon, hyaluronidaz,
kalsiyum glukonat, kuaterner amonyum tuzları, kloramfenikol, tetrasiklin, streptomisin’dir.
6.3 Raf ömrü
36 aydır.
6.4 Saklamaya yönelik özel tedbirler
Anjioflux 25°C’nin altındaki oda sıcaklığında, ışıktan ve nemden korunarak saklanır.
56.5 Ambalajın niteliği ve içeriği
ANJIOFLUX Yumuşak Kapsül, PVC/Alüminyum blisterlerde, her bir blisterde 10 adet
yumuşak kapsül olmak üzere ambalajlanmaktadır. 1 kutuda 50 bordo renkli yumuşak kapsül
bulunmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Geçerli olduğu takdirde kullanılmamış olan ürünler ya da atık materyaller ‘Tıbbi atıkların
kontrolü yönetmeliği’ ve ‘Ambalaj ve Ambalaj Atıklarının Kontrolü yönetmelikleri’ne uygun
olarak imha edilmelidir.
7. RUHSAT SAHİBİ
Bio-Gen İlaç San. Tic. Ltd. Şti.
Bosna Hersek Cad. No:33/2
06510 Emek /Ankara.
8. RUHSAT NUMARASI
11.07.2008 - 125/23
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 11.07.2008
Ruhsat yenileme tarihi:
10. KÜB’ÜN YENİLEME TARİHİ
6