   1/8  KULLANMA TALİMATI  
 
MELANDA® RAPİD 5 mg +10 mg + 15 mg + 20 mg ağızda dağılan tablet tedaviye 
başlangıç paketi  
Ağızdan alınır.  
• Etkin Madde:   
MELANDA® RAPİD  5 mg +10 mg + 15 mg  + 20 mg ağızda dağılan tablet tedaviye 
başlangıç paketi içeriğinde bulunan,  
MELANDA® RAPİD 5 mg ağızda dağılan tablet: Ağızda dağılan her tablet 4 ,155 mg 
memantine eşdeğer 5 mg memantin hidroklorür içerir.  
MELANDA® RAPİD 10 mg ağızda dağılan tablet: Ağızda dağılan her tablet 8 ,31 mg 
memantine eşdeğer 10 mg memantin hidroklorür içerir.  
MELANDA® RAPİD 15 mg ağızda dağılan tablet: Ağızda dağılan her tablet 12 ,465 
mg memantine eşdeğer 15 mg memantin hidroklorür içerir.  
MELANDA® RAPİD 20 mg ağızda dağılan tablet: Ağızda dağılan her tablet 16 ,62 mg 
memantine eşdeğer 20 mg memantin hidroklorür içerir.  
  
• Yardımcı Maddeler:    
MELANDA® RAPİD 5 mg +10 mg + 15 mg + 20 mg ağızda dağılan tablet tedaviye 
başlangıç paketi içeriğinde bulunan,  
MELANDA® RAPİD 5 mg ağızda dağılan tablet: Mannitol  400 DC , mikrokristalin 
selüloz  PH 102 , krospovidon, tartarik asit, sukraloz, maskeleyici aroma, karışık meyve 
aroması, kolloidal silikon dioksit, talk, stearik asit, indigo karmin lake   
MELANDA® RAPİD 10 mg ağızda dağılan tablet: Mannitol  400 DC , mikrokristalin 
selüloz  PH 102 , krospovidon, tartarik asit, sukraloz, maskeleyici aroma, karışık meyve 
aroması, kolloidal silikon dioksit, talk, stearik asit  
MELANDA® RAPİD 15 mg ağızda dağılan tablet: Mannitol  400 DC , mikrokristalin 
selüloz  PH 102 , krospovidon, tartarik asit, sukraloz, maskeleyici aroma, karışık meyve 
aroması, kolloidal silikon dioksit, talk, stearik asit, kırmızı demir oksit, sarı demir oksit  
MELANDA® RAPİD 20 mg ağızda dağılan tablet: Mannitol  400 DC , mikrokristalin 
selüloz  PH 102 , krospovidon, tartarik asit, sukraloz, maskeleyici aroma, karışık meyve 
aroması, kolloidal silikon dioksit, talk, stearik asit, kırmızı demir oksit  
  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı     
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek     
veya düşük doz kullanmayınız.   
  
    2/8  Bu Kullanma Talimatında:   
1. MELANDA® RAPİD nedir ve ne için kullanılır?  
2. MELANDA® RAPİD’i kullanmadan önce dikkat edilmesi gerekenler  
3. MELANDA® RAPİD nasıl kullanılır?  
4. Olası yan etkiler nelerdir?  
5. MELANDA® RAPİD’in saklanması  
   
Başlıkları yer almaktadır.   
  
1. MELANDA® RAPİD nedir ve ne için kullanılır?  
  
MELANDA® RAPİD 5 mg +10 mg + 15 mg + 20 mg ağızda dağılan tablet tedaviye başlangıç 
paketi , 7 adet 5 mg + 7 adet 10 mg + 7 adet 15 mg  + 7 adet 20 mg tablet, 28 adet  ağızda dağılan 
tabletten oluşmaktadır .  
  
MELANDA® RAPİD 5 mg ağızda dağılan tablet mavi renkli, yuvarlak, kenarları eğimli düz 
dağılan tablettir.  
  
MELANDA® RAPİD 10 mg ağızda dağılan tablet beyaz, yuvarlak, kenarları eğimli düz 
dağılan tablettir.     
  
MELANDA® RAPİD 15 mg ağızda dağılan tablet sarı renkli, yuvarlak, kenarları eğimli düz 
dağılan tablettir.     
  
MELANDA® RAPİD 20 mg ağızda dağılan tablet koyu pembe renkli, yuvarlak, kenarları 
eğimli düz dağılan tablettir.     
  
           MELANDA® RAPİD, demansa karşı kullanılan ilaçlar grubundadır.  
  
Alzheimer hastalığında görülen hafıza kaybı, beyindeki mesaj sinyallerinin bozulması 
nedeniyle ortaya çıkar. Beyinde, NMDA -reseptörü denilen oluşumlar bulunur. Bu oluşumlar, 
öğrenme ve hatırlama için önem taşıyan sinir uyarısında rol oynarlar. MELANDA® RAPİD, 
NMDA reseptör antagonistleri denilen bir ilaç grubuna dahildir ve NMDA reseptörleri 
üzerinde etki göstererek sinir uyarısını ve hafızayı iyileştirir. MELANDA® RAPİD, bu etkisi 
nedeniyle, orta ve şiddetli evre Alzheimer hastalığı tedavisinde kullanılır.   
  
2. MELANDA® RAPİD’i kullanmadan önce dikkat edilmesi gerekenler  
MELANDA® RAPİD’i kullanmadan önce aşağıdaki bölümleri okumanız ve olabilecek 
herhangi bir sorunuzu doktorunuzla görüşmeniz önemlidir. Bakıcınızdan doktorunuzla 
görüşme konusunda yardım isteyebilirsiniz.  
 
MELANDA® RAPİD’i aşağıdaki durumlarda KULLANMAYINIZ    
Memantin hidroklorür veya formüldeki yardımcı maddelerden herhangi birine alerjiniz (aşırı 
duyarlılığınız) var ise bu ilacı kullanmayınız.  
     3/8  MELANDA® RAPİD’i aşağıdaki durumlarda DİKKATLİ KULLANINIZ  
Eğer;  
• Epileptik (sara hastalığı) nöbet hikayeniz var ise,  
• Yakın bir zamanda miyokard enfarktüsü (kalp krizi) yaşadıysanız veya kalp yetmezliği 
veya kontrol altında olmayan hipertansiyon (yüksek  kan basıncı) şikayetiniz var ise.   
  
Bu durumlarda tedavi dikkatli bir şekilde kontrol edilmeli ve MELANDA® RAPİD’in klinik 
yararı doktorunuz tarafından düzenli aralıklarla tekrar değerlendirilmelidir.  
  
Böbrek yetmezliğiniz varsa, doktorunuz böbrek işlevlerinizi yakından izlemeli ve gerekiyorsa, 
memantin dozunu buna göre ayarlamalıdır.  
 
Renal tübüler asidoz (RTA, böbrek fonksiyon bozukluğundan dolayı kanda asit yapıcı madde 
fazlalığı ( böbrek fonksiyonlarının zayıflığı ))  durumunuz  veya  şiddetli  üriner  sistem 
enfeksiyonunuz  (idrar  yolu  iltihabı)  varsa  doktorunuzun  ilacınızın  dozunu  ayarlaması 
gerekebilir.  
  
Amantadin (Parkinson hastalığının tedavisinde kullanılır), ketamin (narkoz için kullanılır), 
dekstrometorfan (genellikle öksürük tedavisinde kullanılır) ve diğer NMDA -antagonistleri ile 
aynı zamanda kullanımından kaçınılmalıdır.  
  
MELANDA® RAPİD, çocuklar ve 18 yaşından küçük gençler (ergenler) için    
önerilmemektedir.  
  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
  
MELANDA® RAPİD’in yiyecek ve içecek ile kullanılması    
Yakın bir zaman içerisinde diyetinizi çok fazla değiştirdiyseniz veya değiştirmeyi 
planlıyorsanız (örn. Normal diyetten sıkı bir vejetaryen diyete geçiş gibi)  doktorunuzu 
bilgilendirmelisiniz. Çünkü ilacınızın dozunun ayarlanması gerekebilir.  
  
Hamilelik    
İlacı kullanmadan önce doktorunuza veya eczacınıza danışınız.  
  
Hamileyseniz veya hamile kalmayı planlıyorsanız doktorunuza bildiriniz. Hamile kadınlarda 
memantin kullanımı önerilmemektedir.  
  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
  
Emzirme    
İlacı kullanmadan önce doktorunuza veya eczacınıza danışınız .   
  
MELANDA® RAPİD kullanan anneler emzirmemelidir.  
     4/8  Araç ve makine kullanımı    
Doktorunuz size araba veya makine kullanıp kullanamayacağınızı söyleyecektir.  
  
Ayrıca; MELANDA® RAPİD reaksiyon yeteneğinizi değiştirerek araba veya makine 
kullanmanızı sakıncalı hale getirebilir.  
  
Diğer ilaçlar ile birlikte kullanımı    
Özellikle aşağıdaki ilaçların etkileri MELANDA® RAPİD ile değişebilir ve dozlarının 
doktorunuz tarafından ayarlanması gerekebilir:  
• amantadin (parkinson ve viral hastalıkların tedavisinde kullanılır), ketamin (narkoz 
amaçlı kullanılır), dekstrometorfan (soğuk algınlığında öksürük ve nezleye karşı 
kullanılır)  
• dantrolen, baklofen (merkezi kas gevşeticiler)  
• simetidin (ülser tedavisinde kullanılır), ranitidin (ülser tedavisinde kullanılır), 
prokainamid (kalp ritmini düzenleyen bir ilaçtır), kinidin (kalp ritmini düzenleyen bir 
ilaçtır), kinin (sıtma tedavisinde kullanılır), nikotin (sigara bırakma preparatları nın 
içeriğinde bulunur)  
• hidroklorotiyazid (veya hidroklorotiyazidli herhangi bir kombinasyon) (idrar 
söktürücü)  
• antikolinerjikler (genel olarak hareket bozukluklarını veya barsak kramplarını tedavi 
etmek için kullanılan maddeler)  
• antikonvülzanlar (nöbetleri önlemek ve hafifletmek için kullanılan maddeler)  
• barbitüratlar (genel olarak uyku için kullanılan maddeler)  
• dopamin agonistl eri (L -dopa, bromokriptin gibi p arkinson  tedavisinde kullanılan 
maddeler)   
• nöroleptikler (zihinsel bozuklukların tedavisinde kullanılan maddeler)  
• oral antikoagülanlar (kan sulandırıcı ilaçlar)  
  
Eğer hastaneye giderseniz, doktorunuzu MELANDA® RAPİD kullandığınız konusunda 
bilgilendiriniz.  
  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz.  
  
3. MELANDA® RAPİD nasıl kullanılır?  
Uygun kullanım ve doz/uygulama sıklığı için talimatlar:  
MELANDA® RAPİD’i  her zaman doktorunuzun önerdiği şekilde alınız. Emin olmadığınız 
zaman doktorunuza veya eczacınıza sorunuz.  
  
Doz:  
Tedavinin ilk 3 haftası  süresince, MELANDA® RAPİD   dozu kademeli olarak arttırılarak  
ulaşılan 20 mg’lık doz, günlük önerilen tedavi dozudur. Günde bir tablet alınız.   
 
 
    5/8  1.  Hafta (1 -7 gün):  
İlk hafta boyunca günde bir defa 5 mg memantin alınız. (1 adet MELANDA® RAPİD 5 mg 
Ağızda Dağılan  Tablet).  
 
2.  Hafta (7 -14 gün):  
İkinci hafta boyunca günde bir defa 10 mg memantin alınız. (1 adet MELANDA® RAPİD 10 
mg Ağızda Dağılan  Tablet)  
  
3.  Hafta (14 -21 gün):  
Üçüncü hafta boyunca günde bir defa 15 mg memantin alınız. (1 adet MELANDA® RAPİD 
15 mg Ağızda Dağılan  Tablet)  
  
4.  Hafta:  
Dördüncü haftadan itibaren tedaviye, günde bir defa 20 mg  memantin ile  devam ediniz.  (1 adet 
MELANDA® RAPİD 20 mg Ağızda Dağılan  Tablet)  
 
Devam dozu:  
Önerilen günlük doz 20 mg’dır.  
Doktorunuzun önerdiği miktarda ve önerdiği süre boyunca ilacınızı kullanmaya devam ediniz.  
Doktor tarafından başka bir şekilde tavsiye edilmediği takdirde belirtilen dozlarda kullanınız.  
 
Tedavi süresi:   
MELANDA® RAPİD’i  size yararı olduğu sürece almaya devam ediniz. Tedaviniz doktorunuz 
tarafından düzenli aralıklarla değerlendirilmelidir.  
 
• Uygulama yolu ve metodu:  
 
MELANDA® RAPİD günde bir kez ağız yoluyla alınmalıdır. İlacınızdan yararlanabilmeniz 
için ilacınızı her gün düzenli bir şekilde ve aynı saatte almanız gerekir.   
MELANDA® RAPİD ağıza yerleştirilmelidir; tablet burada tükürük içinde hızla dağılır ve 
böylece kolayca yutulabilir. Tabletler yiyecekle veya yiyecekten bağımsız olarak alınabilir.  
  
Tabletleri ıslak ellerinizle tutmayın, parçalanabilirler.  
  
 
• Değişik yaş grupları:  
  
Çocuklarda kullanımı: Memantinin  çocuklar ve adolesanlar üzerindeki güvenlilik ve 
etkililiği saptanmamıştır. Bu nedenle 18 yaşından küçük çocuklarda kullanılması önerilmez.   
  
Yaşlılarda kullanımı:   
Yapılan klinik çalışmalara göre, 65 yaş üstü hastalara önerilen doz, yukarıda anlatıldığı 
biçimde, günde 20 mg’dır.  
 
    6/8  • Özel kullanım durumları:  
Böbrek yetmezliği: Eğer böbrek yetmezliğiniz varsa, doktorunuz durumunuza uygun bir doza 
karar verecektir. Bu durumda böbrek işlevleriniz doktorunuz tarafından belirli aralıklarla 
izlenmelidir.  
Karaciğer yetmezliği: Hafif ya da orta dereceli karaciğer fonksiyon hasarı olan hastalarda 
(Child -Plugh A ve Child -Plough B) doz ayarlaması gerekmez. Şiddetli karaciğer yetmezliği 
olan hastalarda memantin kullanımına ilişkin veri mevcut değildir. Bu hastalarda MELANDA® 
RAPİD kullanımı tavsiye edilmez.  
Eğer MELANDA® RAPİD’in  etkisinin çok güçlü veya zayıf olduğuna dair bir izleminiz var ise 
doktorunuz veya eczacınız ile konuşunuz.  
  
Kullanmanız gerekenden daha fazla MELANDA® RAPİD kullandıysanız :  
- Genel olarak, çok fazla MELANDA® RAPİD kullanmak sizde herhangi bir zarar 
oluşturmamalıdır.   
‘4. Olası yan etkiler nelerdir?’ bölümünde belirtilen sorunları artmış olarak yaşayabilirsiniz.   
- MELANDA® RAPİD’den  aşırı doz aldıysanız tıbbi gözetime ihtiyacınız olabileceğinden 
doktorunuza başvurunuz veya tıbbi destek alınız.  
  
MELANDA® RAPİD’i kullanmanız gerekenden fazlasını kullanmışsanız bir doktor veya eczacı 
ile konuşunuz.  
  
MELANDA® RAPİD’i kullanmayı unutursanız  
  
MELANDA® RAPİD dozunuzu almayı unuttuğunuzu fark ederseniz, bekleyiniz ve bir sonraki 
dozunuzu zamanında alınız.  
  
Unutulan dozları dengelemek için çift doz almayınız.  
  
MELANDA® RAPİD ile tedavi sonlandırıldığında oluşabilecek etkiler:  
Bulunmamaktadır.  
  
4. Olası yan etkiler nelerdir?  
  
Tüm ilaçlar gibi, MELANDA® RAPİD’in içeriğinde bulunan maddelere duyarlı kişilerde yan 
etkiler olabilir.   
 
Genel olarak, gözlemlenen yan etkiler hafif ve orta derecededir.    
Yan etkiler aşağıdaki kategorilerde gösterildiği şekilde sıralanmıştır.  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az görülebilir.  
Çok seyrek: 10.000 hastanın birinden az görülebilir.     7/8  Bilinmiyor: Eldeki verilerden hareketle tahmin edilemiyor.  
  
Aşağıdakilerden herhangi birini fark ederseniz, hemen doktorunuza bildiriniz veya size en 
yakın hastanenin acil bölümüne başvurunuz:  
Yaygın Olmayan:   
• Kalp yetmezliği   
• Venöz tromboz/tromboembolizm (Kan damarında pıhtı oluşması (tromboz), ardından bu 
pıhtının yerinden kopması ve dolaşımın başka bir yerine gitmesi (embolizm))   
  
Çok seyrek:   
• Nöbetler  
  
Bilinmiyor:   
• Karaciğerin iltihaplanması (hepatit)   
  
Bunların hepsi ciddi yan etkilerdir. Acil tıbbi müdahale gerekebilir.  
Aşağıdakilerden herhangi birini fark ederseniz, doktorunuza söyleyiniz:  
  
Yaygın  
•  Sersemlik  
•  Uyuklama hali  
•  Yüksek tansiyon  
•  Kabızlık  
•  Baş ağrısı   
•  Karaciğer fonksiyon testlerinde artış  
•  Denge bozuklukları  
•  Nefesin kesilmesi  
•  Aşırı duyarlılık  
  
Yaygın olmayan  
•  Mantar enfeksiyonları  
•  Konfüzyon (zihin bulanıklığı)  
•  Halusinasyon (varsanı, hayal görme)  
•  Yürüyüş anormalliği  
•  Kusma  
•  Yorgunluk  
  
Bilinmiyor  
•  Psikotik reaksiyonlar (bir uyaranın bulunmadığı halde algılanması ve gerçeğe uymayan, 
değiştirilemeyen, dirençli düşünceleri içeren tepkiler)  
•  Pankreatit (pankreasın iltihaplanması)     8/8    
Bunlar MELANDA® RAPİD’ın hafif ve orta şiddetteki yan etkileridir.  
  
Alzheimer hastalığı (beyine giden mesaj sinyallerinde bozukluk olmasından dolayı hafıza 
kaybı), depresyon, intihar fikri ve intihar ile ilişkili bulunmuştur.  MELANDA® RAPİD ile 
tedavi edilen hastalarda bu olaylar bildirilmiştir.   
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması   
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güve nliliği hakkında daha fazla bilgi edinilmesine katkı sağlamış olacaksınız.  
 
  
5. MELANDA® RAPİD’in saklanması   
  
MELANDA® RAPİD’i  çocukların göremeyeceği, erişemeyeceği yerlerde ve ambalajında 
saklayınız.  
  
25 °C’nin altındaki oda sıcaklığında saklayınız.  
  
Son kullanma tarihiyle uyumlu olarak kullanınız.  
  
Ambalajdaki son kullanma tarihinden sonra MELANDA® RAPİD’i  kullanmayınız.   
  
Eğer üründe ve/veya ambalajında bozukluklar fark ederseniz MELANDA® RAPİD’i 
kullanmayınız.   
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
  
Ruhsat Sahibi:         ALİ RAİF İLAÇ SANAYİ A.Ş.  
Kağıthane/İSTANBUL     
  
Üretim Yeri :            ALİ RAİF İLAÇ SAN. A.Ş.     
                        Başakşehir – İstanbul   
                 
  
Bu kullanma talimatı  ………  tarihinde onaylanmıştır.                                                            