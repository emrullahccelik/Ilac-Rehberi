1 / 13  KISA  ÜRÜN  BİLGİSİ  
 
1. BEŞERİ  TIBBİ  ÜRÜNÜN  ADI 
 
ASPİRİN® COMPLEX 500 mg/30 mg oral süspansiyon için granül içeren saşe  
 
2. KALİTATİF  VE KANTİTATİF  BİLEŞİM  
 
Etkin  maddeler:  Her bir saşe,  500 mg asetilsalisilik  asit ve 30 mg psödoefedrin  hidroklorür  
içerir.  
 
Yardımcı maddeler: 2 g sukroz içerir.  
 
Diğer yardımcı maddeler için 6.1’e bakınız.  
 
3. FARMASÖTİK  FORM  
 
Oral süspansiyon  granülü  
Beyaz  granül  
 
4. KLİNİK  BİLGİLER  
 
4.1 Terapötik  endikasyonlar  
 
16 yaş ve üstü adölesanlar ile erişkinlerde, ağrının ateşe eşlik ettiği burun tıkanıklığı ve hafif vücut 
ağrısı ile seyreden soğuk algınlığı ve nezle durumunda endikedir.  
4.2 Pozoloji  ve uygulama  şekli  
Pozoloji:  
16 yaş ve üstü ad ölesanlar ve yetişkinlerde; 4 -8 saat aralıklarla 1 defada 1 -2 saşe kullanılır. Günlük 
6 saşelik maksimum doz aşılmamalıdır.  
 
Uygulama  sıklığı  ve süresi:  
Doktora  danışılmadan   3 günden  daha  uzun  süre kullanılmamalıdır.  
 
Uygulama şekli:  
Bir bardak su içine saşe içeriği boşaltılıp, iyice karıştırıldıktan sonra bekletmeden içilmelidir. İlaç 
suda tam olarak çözünmez, süspansiyon oluşturur.  
 
Semptomlardan  birinin  baskın  olduğu  durumlarda,  monoterapi  şeklinde  tedavi  daha  uygundur.  
 
Özel  popülasyonlara  ilişkin  ek bilgiler : 
 
Böbrek/Karaciğer yetmezliği:  
Şiddetli  karaciğer  veya böbrek  yetmezliği  olan hastalarda  ASPİRİN  COMPLEX  kontrendikedir.  
Karaciğer/  böbrek  yetmezliği  olan hastalarda  dikkatli  kullanılmalıdır.  
 
Pediyatrik  popülasyon:  
ASPİRİN COMPLEX’in çocuk ve 16 yaş altı adölesanlarda  doktor tarafından tavsiye edilmedikçe  
kullanılması önerilmez. İlacın yanlışlıkla kullanılması halinde “4.4 Özel kullanım uyarıları ve 2 / 13  önlemleri” bölümüne bakınız.  
 
Adölesanlarda  deneyim  kısıtlı  olduğundan  özel bir doz önerisi  yapılamaz.  
 
Geriyatrik  popülasyon:  
ASPİRİN COMPLEX’in 65 yaşın üzerindeki hastalarda güvenlilik ve etkililiğine ilişkin bilgi 
bulunmamaktadır.  
 
4.3 Kontrendikasyonlar  
 
- Asetilsalisilik asit, diğer salisilatlar, psödoefedrin veya ilacın herhangi bir bileşenine karşı 
aşırı duyarlılık,  
- Psödoefedrine  veya  diğer  adrenerjik  ilaçlara  karşı aşırı  duyarlılık,  
- Salisilat  ya da benzer  etkili  maddeler,  özellikle  nonsteroid  antiinflamatuar  ilaçların (NSAİİ) 
uygulanmasında ortaya çıkan astım öyküsü,  
- Akut gastrointestinal ülserler , 
- Hemorajik diyatez,  
- Gebelik,  
- Laktasyon,  
- Diyabet,  
- Hipertiroidizm,  
- Prostat büyümesi  
- Feokromasitoma  hastalığı olanlarda,  
- Psödoefedrin içeren başka ilaçlar veya diğer dekonjestanlar ile birlikte kullanım durumunda,  
- Şiddetli karaciğer yetmezliği,  
- Şiddetli akut ya da kronik böbrek hastalığı/böbrek yetmezliği , 
- Şiddetli  kalp yetmezliği,  
- 15 mg/hafta ya da daha yüksek dozlarda metotreksat ile kombine kullanım ( bkz. Bölüm . 4.5),  
- Şiddetli hipertansiyon ya da kontrol altına alınamamış hipertansiyon  
- Şiddetli  hipertansiyon  ve taşikardinin  eşlik  ettiği  hastalıklar,  
- Şiddetli  koroner  arter hastalığı,  
- Önceki  2 hafta  içinde  veya  eş zamanlı  monoamin  oksidaz  inhibitörü  ilaçlar  ile tedavi , 
- Dar açılı glokom , 
- Üriner  retansiyonu . 
 
4.4 Özel  kullanım  uyarıları  ve önlemleri  
 
Asetilsalisilik  asit ve psödoefedrin  hidroklorür  aşağıdaki  olgularda  dikkatli  kullanılmalıdır:  
 
- Analjezik, antiinflamatuar ve antiromatizmal ilaçlara veya başka alerjenlere karşı aşırı 
duyarlılık,  
- Kronik ya da rekürent ülser hastalığı dahil gastrointestinal ülserler veya gastrointestinal kanama 
öyküsü,  
- Eş zamanlı antikoagülan tedavisi ( bkz. Bölüm  4.5), 
-  ASPİRİN COMPLEX böbrek fonksiyon bozukluğu ve akut böbrek yetmezliği riskini 
artırabileceğinden,  böbrek  fonksiyonları  bozuk  ya da kardiyovasküler  dolaşım  bozukluğu  (örn. 
renal  vasküler  hastalık,  konjestif  kalp yetmezliği,  hacim  eksikliği,  majör  ameliyat,  sepsis  ya da 
majör hemorajik olaylar) olan hastalar,  
- PSE birikimi  ve artan  istenmeyen  etki riski nedeniyle  renal  tübüler asidoz,  
- Karaciğer  fonksiyonlarında  bozukluk,  
- Hafif ve orta şiddette  hipertansiyon,  diabetes  mellitus,  iskemik  kalp hastalığı, aritmi, intraoküler 3 / 13  basınç artışı (glokom), böbrek yetmezliği ya da sempatomimetik ajanlara karşı duyarlılık.  
 
Asetilsalisilik  asit bronkospazmı  kolaylaştırabilir  ve astım  ataklarını  ya da diğer  aşırı duyarlılık 
reaksiyonlarını tetikleyebilir. Risk faktörleri; var olan bronşiyal astım, saman nezlesi, nazal 
polipler  veya  kronik  solunum  yolları  hastalığıdır.  Bu durum,  aynı zamanda  başka  maddelere  
karşı alerjik reaksiyon gösteren (örn., kutanöz reaksiyonlar, kaşıntı, ürtiker) hastalar için de 
geçerlidir.  
 
Trombosit agregasyonu üzerindeki inhibitör etkisine bağlı olarak, asetilsalisilik asit, cerrahi 
operasyonlar sırasında (diş çekimi gibi minör cerrahi girişimler de dahil) ve operasyondan sonra, 
kanama eğiliminde artışa yol açabilir.  
 
Düşük  dozlarda  asetilsalisilik  asit, ürik asit atılımını  azaltır.  Bu durum  düşük  ürik asit atılımına 
eğilimi olan kişilerde, gut hastalığını tetikleyebilir.  
 
ASPİRİN COMPLEX’in çocuk ve 16 yaş altı adölesanlarda  doktor tarafından tavsiye edilmedikçe  
kullanılması önerilmez. 16 yaş altında spesifik bir endikasyon olmadıkça kullanımı önerilmez.  
 
Asetilsalisilik asit içeren ürünler, ateşli veya ateşsiz viral infeksiyonu olan çocuk ve ergenlere 
doktora danışılmadan verilmemelidir. Bazı viral infeksiyonlarda, özellikle influenza A, influenza 
B ve varisella olmak üzere çok nadir görülen fakat acil med ikal bakım gerektiren, yaşamı tehdit 
edebilen Reye sendromu riski mevcuttur. Nedensellik ilişkisi kanıtlanmamış olmakla birlikte, bu 
infeksiyonlarda eş  zamanlı asetilsalisilik  asit verildiğinde risk artabilir. Bu infeksiyonlarda sürekli 
kusma ortaya çıkmas ı Reye sendromu belirtisi olabilir.  Sürekli kusma, bilinç bulanıklığı veya 
dikkat çeken  davranışlar ın olması  durumunda asetilsalisilik asit tedavisi durdurulmalıdır..  
 
Uzun süre ağrı kesici ilaç kullanımı baş ağrılarına neden olabilir. Daha fazla ağrı kesici kullanımı 
ile tedavi edilmek istenirse ağrının sürekli olmasına neden olabilir.  
 
Şiddetli glukoz 6 fosfat dehidrogenaz (G6PD) eksikliği olan hastalarda asetilsalisilik asit hemoliz  
ya da hemolitik  anemi  ortaya  çıkmasına  neden  olabilir.  Hemoliz  riskini  artıran  faktörler yüksek doz, 
ateş ya da akut enfeksiyondur.  
 
İzole vakalarda, bir tür şiddetli cilt reaksiyonu olan akut jeneralize ekzantematöz püstüloz (AJEP),  
psödoefedrin  içeren  ürünler  ile ortaya  çıkabilir.  Bu akut püstüler  döküntü,  tedavinin  ilk iki gününde 
gelişebilir, buna ateş ve yaygın bir ödematöz eritem dahilinde meydana gelen ve esasen cilt 
kıvrımlarında, gövdede ve üst uzuvlarda bulunan çeşitli, küçük, daha çok foliküler olmayan 
püstüller eşlik edebilir. Ateş, eritem veya küçük (jeneralize) püstüller gibi işaret ve semptomlar 
gözlenmesi halinde, hastaların ilacı kullanmayı bırakmaları ve hekimlerine danışmaları 
gerekmektedir.  
 
60 yaş üzerindeki, hipertansiyon,  kardiyovasküler hastalık, iskemik kalp hastalığı, glokom  veya  
böbrek yetmezliği olan hastalarda dikkatli kullanılmalıdır. Doktora danışılmadan 3 günden daha 
uzun süreli kullanılmamalıdır.  
 
Alışkanlık haline gelmiş analjezik kullanımı (özellikle değişik analjezik ilaçların 
kombinasyonları) böbreklerde kalıcı harabiyete neden olabilir (analjezik nefropatisi).  
 
Tanısı konmuş veya şüpheli konjenital uzamış QT sendromu veya Torsades de Pointes 
hastalarında kullanımından kaçınılmalıdır.  
 4 / 13  Halüsinasyonlar,  huzursuzluk,  uyku  düzensizliği  oluştuğunda  kesilmelidir.  
 
Psödoefedrin  ile iskemik  kolit bildirimleri  olmuştur.  Şayet  abdominal  ağrı, rektal  kanama  ya da 
iskemik kolitin diğer semptomları gelişirse, psödoefedrin derhal durdurulmalı ve doktora 
başvurulmalıdır.  
 
Psödoefedrin  ile iskemik  optik  nöropati  vakaları  bildirilmiştir.  Eğer  ani görme  kaybı  ve skotom gibi 
azalan görme keskinliği meydana gelirse psödoefedrin kesilmelidir.  
 
Posterior geri dönüşümlü ensefalopati sendromu (PRES) ve geri dönüşümlü serebral 
vazokonstriksiyon sendromu (RCVS)  
Psödoefedrin içeren ilaçların kullanımıyla PRES ve RCVS vakaları bildirilmiştir. (bkz. Bölüm 
4.8). Risk, şiddetli veya kontrol altına alınamayan hipertansiyon veya şiddetli akut ya da kronik 
böbrek hastalığı/ böbrek yetmezliği bulunan hastalarda artmaktadı r (bkz. Bölüm 4.3).  
 
Aşağıda belirtilen semptomların ortaya çıkması halinde psödoefedrin kullanımı bırakılmalı ve 
acilen tıbbi yardım alınmalıdır; ani şiddetli baş ağrısı veya gök gürültüsü tarzında baş ağrısı (kısa 
sürede başlayan ve çok kısa sürede en yüksek şiddete ulaşan baş ağrısı), mide bulantısı, kusma, 
konfüzyon, nöbet ve/veya görme bozuklukları. Bildirilen PRES ve RCVS vakalarının çoğu ilacın 
kullanımının bırakılması ve uygun tedavi uygulamasının ardından düzelmiştir.  
 
Sporcular, psödoefedrin hidroklorürün doping kontrollerinde pozitif sonuç vereceğini dikkate 
almalıdır.  
 
Yaşlı  hastalar,  psödoefedrinin  merkezi  sinir sistemi  üzerine  etkisine  karşı  daha  hassas  olabilir.  
 
Bu tıbbi ürün doz başına  2 g sukroz  içermektedir  (0,17 karbonhidrat değişimine karşılık gelir). Bu  
durum , diabetes mellitus  hastal ığı olanlar da dikkate alınmalıdır.   
 
Nadir kalıtımsal fruktoz intoleransı, glukoz -galaktoz malabsorpsiyon veya sukraz -izomaltaz 
yetmezliği problemi olan hastaların bu ilacı kullanmamaları gerekir.  
 
4.5 Diğer  tıbbi  ürünler  ile etkileşimler  ve diğer  etkileşim şekilleri  
 
Eş zamanlı  kullanımı  kontrendike  olan ilaçlar:  
15mg/hafta  ya da daha  yüksek dozlarda  kullanılan metotreksat:  
Metotreksatın hemotolojik toksisitesinde artış (genel olarak anti -inflamatuar ilaçlar metotreksatın 
renal klerensini azaltırlar ve salisilatlar metotreksatın plazma proteinlerine bağlanmasını inhibe 
ederler; bkz. Bölüm  4.3). 
 
Önceki  2 hafta  içinde  kullanılan  monoamin  oksidaz  inhibitörü  (MAO)  ilaçlar:  
Kardiyovasküler  advers olay  (örn.  aritmi,  hipertansif  reaksiyonlar)  riskini  artırmıştır.  
 
Kullanım  önlemleri  gerektiren  kombinasyonlar:  
15 mg/hafta’dan  daha  düşük  dozda  kullanılan metotreksat:  
Metotreksatın hematolojik toksisitesinde artış (genel olarak antiinflamatuar ilaçlar metotreksatın 
renal klerensini azaltırlar ve salisilatlar metotreksat yerine plazma proteinlerine bağlanır).  
 
Antikoagülanlar,  trombolitikler,  antiplatelet  ilaçlar  (tiklodipin,  klopidogrel  gibi): Asetilsalisilik 
asitin trombolitiklerden önce alınması kanama riskini arttırabilir.  
 5 / 13  Yüksek  doz salisilik  asit ile birlikte  diğer  nonsteroid  antiinflamatuar  ilaçlar: Sinerjik etki nedeniyle 
ülser ve gastrointestinal kanama riskinde artış.  
 
Selektif  Serotonin  Gerialım  İnhibitörleri  (SSRI):  
Olası  sinerjik  etkiye  bağlı  olarak  üst gastrointestinal  sistemde  kanama  riskinde  artış.  
 
Digoksin:  
Renal  atılımındaki  azalmaya  bağlı  olarak,  digoksinin  plazma  konsantrasyonu  artar.  
 
Antidiyabetikler,  örn: İnsülin,  sülfonilüre:  
Yüksek  asetilsalisilik  asit dozları,  asetilsalisilik  asidin  hipoglisemik  etkisi  ve sülfonilüre  grubu oral 
antidiyabetiklerin plazma proteinine bağlanma yerinden uzaklaştırılması ile hipoglisemik etkiyi 
artırabilir.  
 
Diüretiklerle   salisilik  asit kombinasyonu:  
Renal  prostaglandin  sentezinin  azalmasına  bağlı  olarak  glomerüler  filtrasyon  azalır.  
 
Addison hastalığında replasman tedavisi olarak kullanılan hidrokortizon dışında sistemik 
glukokortikoidler:  
Kortikosteroid tedavisi sırasında kandaki salisilat düzeyleri azalır; kortikosteroidler salisilat 
eliminasyonunu  artırdığından,  kortikosteroid  tedavisi  kesildikten  sonra  salisilat  doz aşımı  riski 
ortaya çıkabilir. Gastrointestinal ülser ya da kanama riskinde artış olabilir.  
 
Asetilsalisilik asit ile birlikte anjiotensin dönüştürücü enzim inhibitörleri (ADE) kombinasyonu:  
Vazodilatör prostaglandinlerin inhibisyonuna bağlı olarak glomerüler filtrasyonda azalma ortaya 
çıkabilir. Antihipertansif etki azalır.  
 
Valproik  asit: 
Valproik asidin proteinlere bağlanma yerinden uzaklaşması nedeniyle valproik asit toksisitesi 
artar.  
 
Alkol:  
Asetilsalisilik asidin ve alkolün aditif etkisine bağlı olarak gastrointestinal mukoza hasarında artış 
ve kanama süresinde uzama görülebilir.  
 
Sülfinpirazon,  Benzbromaron,  probenesid  gibi ürikozürik  ilaçlar:  
Ürikozürik  etki azalır  (renal  tübüler  ürik asit eliminasyonunda  yarışma ). 
 
İbuprofen:  
İbuprofenin eş zamanlı kullanımı, asetilsalisilik asit tarafından indüklenen geri dönüşümsüz 
platelet inhibisyonunu antagonize eder. Yüksek kardiyovasküler risk taşıyan hastalarda ibuprofen 
tedavisi, asetilsalisilik asidin kardiyovasküler koruyucu özellikl erini sınırlayabilir.  
 
Karbonik  anhidraz  enzimleri:  
Her ne kadar yüksek dozlar için bazı bilgiler spesifiğe edilmiş olsa da bu etkileşim potansiyel 
olarak bulunabilir, ancak klinik olarak önemi bulunmamaktadır.  
 
Albuterol  tablet:  
Etki artışı (kardivasküler advers etkilerde alevlenme); bu durum adrenerjik stimülan tipte bir 
aerosol bronkodilatatörün dikkatlice kullanılmasını engellemez.  
 6 / 13  Antidepresanlar:  
Etki artışı.  
 
Diğer  sempatomimetik  ilaçlar:  
Etki artışı.  
 
Guanetidin,  metildopa,  beta blokör  gibi antihipretansif  ilaçlar: Etkide azalma.  
 
ASPİRİN  COMPLEX,  aşağıdaki  ilaçların  etkisini  artırabilir:  
• İbritumomab,  omasetaksin,  tositumomab  
Aşağıdaki  ilaçlar,  ASPİRİN  COMPLEX’in  etkisini  artırabilir:  
• Kalsiyum kanal blokerleri, dasatinib, glukozamin, ketorolak (nazal/sistemik), 
multivitaminler,  omega -3 yağlı  asitleri,  polisülfat  sodyum,  potasyum  fosfat,  vitamin  E, amonyum 
klorür, tipranavir, treprostinil.  
 
ASPİRİN  COMPLEX,  aşağıdaki  ilaçların  etkisini  azaltabilir:  
• Hiyaluronidaz,  multivitaminler  (ADEK,  folat),  tiludronat.  
 
Aşağıdaki  ilaçlar,  ASPİRİN  COMPLEX’in  etkisini  azaltabilir:  
• Ketorolak  (nazal/sistemik)  
 
Moklobemid  ve oksitosin  ile birlikte  kullanımı  tansiyon  yükselmesine  sebebiyet  verebilir. 
Kardiyak  glikozidler  disritmi  riskine,  ergot  alkaloidleri  ise ergotism  riskine  sebep  olabilir.  
 
Özel  popülasyonlara  ilişkin  ek bilgiler  
Özel  popülasyona  ilişkin  etkileşim  çalışması  yapılmamıştır.  
 
4.6 Gebelik  ve laktasyon  
 
Genel tavsiye  
Gebelik  Kategorisi:  X 
 
Çocuk  doğurma  potansiyeli  bulunan  kadınlar/Doğum  kontrolü  (Kontrasepsiyon)  
 
Düşük doz asetilsalisilik asidin kontraseptif metodlarla klinik olarak ilişkili etkileşimini gösteren 
klinik ve klinik öncesi çalışma mevcut değildir. Çocuk doğurma potansiyeli bulunan kadınlar, 
uygun bir doğum kontrol yöntemi kullanmalıdır.  
 
Eğer  asetilsalisilik  asidin  gebelik  planlayan  kadınlarda  kullanılması  zorunlu  ise kullanılan doz 
düşük ve tedavi süresi mümkün olduğunca kısa tutulmalıdır.  
 
Gebelik  dönemi  
 
Asetilsalisilik  asit ve psödoefedrin  hidroklorür  kombinasyonuna  yönelik  veri bulunmadığı  göz 
önünde tutularak, ASPİRİN  COMPLEX gebelik döneminde kontrendikedir.  
 
Prostaglandin sentezinin inhibisyonu, gebelik ve/veya embriyonal/fetal gelişimi istenmeyen 
şekilde etkileyebilir.  Epidemiyolojik çalışmalar erken gebelik döneminde prostaglandin sentezini 
inhibe eden ilaçların kullanılmasının düşük, kardiyak malformasyon ve gastroşizis riskini 
artırabileceğine  işaret eder. Kardiyovasküler malformasyon riski tam olarak %1’den az ile  yaklaşık  
olarak  %1,5’a  kadar  yükselir.  Psödoefedrinin vazokonstriktif özelliklerinden dolayı uteroplasental 7 / 13  dolaşımda azalmaya neden olabilir.  Riskin  doz ve tedavi  süresine  göre artış gösterdiğine inanılır.  
 
Hayvan  deneylerinde  prostaglandin  sentezi  inhibitörü  uygulandığında  pre ve post implantasyon 
kaybı ve embriyonal/fetal ölümlerinde artış görülmüştür. Bunlara ek olarak, hayvanlara 
organogenetik periyotta prostaglandin sentezi inhibitörü verildiğinde kardiyovasküler 
malformasyonlar dahil olmak üzere çeşitli malformasyon sıklığının artt ığı rapor edilmiştir.  
 
Gebeliğin 20. haftasından itibaren asetilsalisilik asit  kullanımı ölümcül  böbrek fonksiyon 
bozukluğundan kaynaklanan oligohidramniyosa neden olabilir. Bu durum tedavinin 
başlamasından kısa bir süre sonra ortaya çıkabilir ve genellikle tedavinin kesilmesiyle düzelir. 
Ayrıca , gebeliğin  ikinci trimester indeki tedaviyi takiben duktus arteriosusun kapanması rapor 
edilmiştir ve bunların çoğu tedavinin kesilmesinden sonra düzelmiştir.   
 
Gebeliğin üçüncü trimesterinde  kullanıldığında, tüm prostaglandin sentezi inhibitörleri fetüste 
aşağıdaki etkilere neden olabilir:  
- Kardiyopulmoner  toksisite  (duktus  arteriosusun  erken  kapanması  ve pulmoner  
hipertansiyon) , 
- Oligohidramniozun  eşlik  ettiği  renal  yetmezliğe  kadar  varabilen  renal  fonksiyon  
bozukluğu  
 
Gebeliğin sonunda p rostaglandin sentezi inhibitörleri anne ve yeni doğan üzerinde ise aşağıdaki 
etkilere neden  olabilir:  
- Düşük dozlarda dahi trombosit agregasyonunun inhibisyonuna bağlı olarak k anama  süresinin 
uzamasına  neden  olabilir.  
- Rahim  kasılmalarının  inhibisyonuna,  böylece  gebelik  döneminin  uzamasına  neden  olabilir.  
 
Gebelikte psödoefedrin ile ilişkili kısıtlı veriler malformasyon riskinde artışa yönelik bir kanıt 
göstermemektedir. Yine de, gebelik sırasında psödoefedrin alınmamalıdır.  
 
Hayvanlar  üzerinde  yapılan  çalışmalarda  her iki madde  de teratojenik  etkiler  sergilemiştir  (bkz. 
Bölüm  5.3). 
 
Laktasyon  dönemi  
Hem salsilatlar hem de psödoefedrin sınırlı ölçüde anne sütüne karışır. Her iki maddenin 
kombinasyonunun laktasyon döneminde kullanımına yönelik yeterli bilgi olmadığından laktasyon 
dönemindeki kadınlarda ASPİRİN COMPLEX kontrendikedir.  
 
Üreme  yeteneği/ Fertilite  
Prostaglandin sentezi inhibitörlerinin ovülasyon üzerindeki etkisi ile kadın fertilitesini olumsuz 
yönde etkilediğine dair bazı kanıtlar vardır. Tedavinin kesilmesi ile bu etki giderilebilir.  
 
4.7. Araç  ve makine  kullanımı  üzerindeki  etkiler  
 
ASPİRİN COMPLEX ile tedavi sırasında, araç ve makine kullanma yeteneği bozulabilir. Bu risk, 
birlikte alkol alınmasına bağlı olarak, daha da artabilir.  
  8 / 13  4.8 İstenmeyen  etkiler  
 
Asetilsalisilik  asidin  olası  yan etkileri  şunlardır:  
 
Aşağıdaki advers etkiler, romatizmalı hastaların uzun süreli yüksek doz tedavilerini de kapsayan  
asetilsalisilik  asit ile tedaviyi  takiben  rapor  edilen  tüm advers  etkilerden  oluşmaktadır. İzole 
vakaların dışındaki görülme sıklıkları için günlük 3 g’ı aşmayan kısa dönemli kullanım baz 
alınmıştır.  
 
İstenmeyen  etkilerin  değerlendirilmesi  aşağıdaki  sıklıklara  dayanarak  yapılır.  
 
Çok yaygın  (≥1/10);  yaygın  (≥1/100  ila <1/10);  yaygın  olmayan  (≥1/1.000  ila <1/100);  
seyrek  (≥1/10.000  ila <1/1.000);  çok seyrek  (<1/10.000),  bilinmiyor  (eldeki verilerden hareketle 
tahmin edilemiyor).  
 
Kan ve lenf sistemi hastalıkları  
Bilinmiyor: Kanama riskinde artış. Örn: Olası kanama zamanının uzamasına bağlı olarak  
prosedürel   hemoraj , hematom, burun kanaması, ürogenital sistemde  hemoraj , dişeti kanaması ya 
da cilt altında kanama. Bu etki kullanımı takiben 4 -8 saat sürebilir.  
 
Hemoraji,  asteni,  pallorand  hipoperfüzyon  gibi ilgili  laboratuvar  ve klinik  belirti  ve bulgular  ile akut 
ve kronik posthemorajik anemi / demir eksikliği anemisine (örn. gizli mikro kanama nedeniyle) 
neden olabilir.  
 
Seyrek veya çok seyrek: Ciddi hemoraj ; gastrointestinal kanama ve özellikle hipertansiyonu 
kontrol altına alınmamış ve beraberinde antihemostatik ilaç kullanımı olan kişilerde hayatı tehdit 
edici beyin kanaması vakaları rapor edilmiştir.  
 
Bilinmiyor: Şiddetli glukoz - 6- fosfat dehidrogenaz (G6PD) enzim eksikliği olan hastalarda 
hemoliz, hemolitik anemi  
 
Bağışıklık  sistemi  hastalıkları  
Bilinmiyor : Klinik ve laboratuvar bulgularında ürtiker, ödem, kaşıntı, rinit, burun tıkanıklığı, 
kardiyorespirituvar  distres,  ve çok nadir  olarak  anaflaktik  şok semptomlarını  da içeren,  aspirinle 
şiddetlenen  solunum  yolu hastalığı da dahil  olmak  üzere aşırı  duyarlılık  reaksiyonları,  hafif  ve orta 
şiddetli potansiyel olarak cildi, solunum yolunu, gastrointestinal yolu ve kardiyovasküler sistemi 
etkileyebilecek reaksiyonlar görülebilir.  
 
Sinir  sistemi  hastalıkları  
Bilinmiyor:  Baş ağrısı,  baş dönmesi  ve bilinç  karışıklığı  doz aşımı  semptomları  olabilir.  
 
Kulak  ve iç kulak hastalıkları  
Bilinmiyor:  Duyma  kabiliyetinde  bozukluk;  kulak  çınlaması  doz aşımı  semptomları  olabilir.  
 
Gastrointestinal  hastalıklar  
Yaygın: Gastroduodenal şikayetler; mide ekşimesinden dolayı göğüste duyulan yanma hissi, mide 
bulantısı, kusma, ishal, mide ağrısı  
Seyrek: Gastrointestinal kanama (hematemez, melena, eroziv gastrit); bu durum çok seyrek  
olguda demir eksikliği anemisine yol açabilir.  
Gastrointestinal  ülserler;  bu durum  çok seyrek  olguda  perforasyona  yol açabilir.  
Bilinmiyor: Bağırsak diyafram hastalığı (özellikle uzun süreli tedavide).  9 / 13  Hepato -bilier  hastalıklar  
Çok seyrek:  Transaminazlarda  artışla  birlikte  geçici  karaciğer  yetmezliği.  
 
Deri  ve deri altı doku hastalıkları  
Yaygın  olmayan:  Cilt reaksiyonları  vb. hipersensitivite  reaksiyonları.  
Seyrek:  Şiddetli  cilt reaksiyonları  gibi hipersensitivite  reaksiyonları  (eksüdatif  eritema 
multiforme).  
 
Böbrek ve  idrar  yolu hastalıkları  
Bilinmiyor:  Böbrek  işlevlerinde  bozulma,  akut böbrek  hasarı  
 
Psödoefedrinin  olası  yan etkileri  şunlardır:  
 
Bağışıklık  sistemi  hastalıkları  
Bilinmiyor:  Aşırı  duyarlılık,  diğer  sempatomimetiklerle  çapraz  duyarlılık  meydana  gelebilir.  
 
Psikiyatrik  hastalıklar  
Yaygın:  Uykusuzluk,  tedirginlik  
Bilinmiyor:  Anksiyete,  öforik  duygudurum,  heyecanlanma,  halüsinasyon,  irritabilite,  paranoid 
delüzyon, huzursuzluk, uyku bozukluğu  
 
Sinir sistemi hastalıkları:  
Çok yaygın:Baş ağrısı  
Yaygın: Sersemlik   
Bilinmiyor:  Serebrovasküler olay, parestezi , Posterior Geri Dönüşlü Ensefalopati Sendromu 
(PRES)  (bkz. Bölüm 4.4) , Geri Dönüş ümlü Serebral Vazokonstriksiyon Sendromu (RCVS)  (bkz. 
Bölüm4.4) , psikomotor hiperaktivite, somnolans, titreme  
 
Göz hastalıkları  
Bilinmiyor: İskemik optik nöropati  
 
Kardiyak hastalıklar:  
Bilinmiyor: Disritmi, miyokard infarktüsü/miyokardiyal iskemi , çarpıntı , taşikardi  
 
Vasküler hastalıklar:  
Bilinmiyor: Hipertansiyon  
 
Gastrointestinal hastalıklar:  
Yaygın: Ağız kuruluğu, bulantı  
Bilinmiyor: İskemik kolit , kusma  
 
Deri ve deri altı doku hastalıkları:  
Bilinmiyor : Anjiyoödem, pruritus (kaşıntı) , döküntü,  akut jeneralize ekzantematöz püstüloz 
(AJEP ) dahil ağır cilt reaksiyonları   
 
Böbrek ve idrar yolu hastalıkları:  
Bilinmiyor : Dizüri,  üriner retansiyon ( prostat büyümesinin önemli bir predispozan faktör 
olabileceği erkeklerde ) 
 
Şüpheli  advers  reaksiyonların  raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 10 / 13  taşımaktadır. Raporlama yapılması, ilacın yarar/risk dengesinin sürekli olarak izlenmesine olanak 
sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans  Merkezi  (TÜFAM)’ne  bildirmeleri  gerekmektedir.  (www.titck.gov.tr ; e-posta: 
tufam@titck.gov.tr ; tel: 0800 314 00 08; faks: 0312 218 35 99).  
 
4.9 Doz aşımı ve  tedavisi  
 
Asetilsalisilik  asit: 
Salisilat zehirlenmesi (2 gün boyunca > 100 mg/kg/gün zehirlenmeye neden olabilir) kronik 
terapötik  edinilmiş  zehirlenme  veya  potansiyel  olarak  yaşamı  tehdit  eden  akut zehirlenme  (aşırı 
doz) nedeniyle oluşabilir.  
 
Kronik  salisilat  zehirlenmesi  
Kronik zehirlenme durumunda semptomlar spesifik değildir. Hafif formda salisilismus, baş 
dönmesi, kulak çınlaması, uyuşukluk, terleme, bulantı, kusma, baş ağrısı ve disoryantasyon 
oluşabilir. Bu semptomlar dozun azaltılmasıyla kontrol altına alınabilir. Ti nnitus, 150 ila 300 
mikrogram /ml'lik plazma konsantrasyonlarında ortaya çıkabilir. 300 mikrogram /ml'nin üzerindeki 
konsantrasyonlarda ciddi yan etki meydana gelebilir.  
 
Akut  salisilat  zehirlenmesi  
Akut zehirlenmenin temel özelliği şiddetli asit -baz dengesizliğidir. Çocuklarda birincil bulgu 
metabolik asidozdur. Asetilsalisilik asidin absorpsiyonu, mide boşalmasının yavaşlaması, midede 
konkresyon oluşumu veya enterik kaplı dozaj formlarının alınması nedeniyle gecikebileceğinden, 
intoksikasyonun kapsamı plazma konsantrasyonuna göre değerlendirilemez. Asetilsalisilik asit 
zehirlenmesinin yönetimi, yaygınlığı, evresi ve klinik semptomları ile standart zehirlenme tedavi 
standartlarına göre belirlenir. Bas kın önlemler, ilacın hızlandırılmış atılımının yanı sıra elektrolit 
ve asit -baz metabolizmasının düzenlenmesi şeklinde olmalıdır.  
 
Salisilat zehirlenmesinin karmaşık patofizyolojik etkileri nedeniyle aşağıdaki belirtiler/muayene 
bulguları ortaya çıkabilir:  
 
Hafif  ila orta derecede zehirlenme:  
Takipne,  hiperventilasyon,  solunumsal  alkaloz,  terleme,  bulantı,  kusma.  
 
Orta  ila şiddetli  zehirlenme:  
Kompansatuar, metabolik asidoz, hiperpireksi, hiperventilasyon, apneye yol açabilen kardiyojenik 
olmayan pulmoner ödem, asfiksi, dizaritmiler, hipotansiyondan kardiyovasküler arreste kadar 
değişebilen kardiyak aritmiler, dehidratasyon, böbrek yetmezliğine yol açabilen oligüri ile 
solunum alkalozu, bozulmuş glukoz metabolizması, ketozis, kulak çınlaması, uyuşma, mide -
bağırsak kanamaları, pıhtılaşma bozukluğuna yol açabilen trombosit inhibisyonu, toksik 
ensefalopati ve letarji belirtileri olan SSS Depresyonu,  komaya neden olabilen disoryantasyon, 
nöbetler.  
 
Psödoefedrin:  
Psödoefedrin doz aşımının semptomları terapötik dozun 4 -5 katı alındığında görülebilir ve  
taşikardi, göğüs ağrısı, ajitasyon, hipertansiyon, hırıltı solunum veya nefes darlığı, konvülsiyon, 
halüsinasyonlar gibi abartılı sempatomimetik reaksiyonlar şeklinde kendini gösterir.  
  11 / 13  5. FARMAKOLOJİK ÖZELLİKLER  
 
5.1. Farmakodinamik  özellikler  
 
Farmakoterapötik  grup:  Diğer soğuk algınlığı preparatları  
ATC kodu:  R05X  
 
Asetilsalisilik  asit, asidik  non-steroid  analjezik/anti -inflamatuar  ilaçlar  grubundandır  ve 
analjezik,  antipiretik  ve anti-inflamatuvar  özelliklere  sahiptir.  Etki mekanizması  prostaglandin 
sentezinde yer alan siklooksijenaz enzimlerinin geri dönüşsüz şekilde inhibisyonuna dayanır. 
Asetilsalisilik  asitin  genellikle  0,3 ila 1,0 g aralığındaki  oral dozları,  ağrının  giderilmesi,  soğuk 
algınlığı  veya grip gibi hafif febril  durumlarda ateşin düşürülmesi, eklem ve kas  ağrılarının  
giderilmesi için kullanılır.  
 
Romatoid  artrit,  osteoartrit  ve ankilozan  spondilit  gibi akut ve kronik  inflamavuar  hastalıklarda da 
kullanılır.  
 
Asetilsalisilik asit aynı zamanda, trombositlerdeki tromboksan A2 sentezini bloke ederek 
trombosit agregasyonunu inhibe eder. Bu yüzden, günlük 75 ila 300 mg dozlarında çeşitli vasküler 
endikasyonlarda kullanılır.  
 
Psödoefedrin alfa -agonistik aktivite gösteren bir sempatomimetik ajandır. Efedrinin 
dekstroizomeridir; her iki ajan da, nazal dekonjestan olarak eşit ölçüde etkilidir. Vasküler düz kas 
üzerindeki alfa -adrenerjik reseptörleri stimüle ederler, böylelikle nazal mukoza içindeki dilate  
arteriyollerde  kontraksiyon  oluşturur  ve kan birikimi  olan alandaki  kan akımını  azaltırlar.  
5.2. Farmakokinetik  özellikler  
Genel özellikler:  
Asetilsalisilik  asit: 
 
Emilim:  
Asetilsalisilik asit oral uygulamadan sonra gastrointestinal kanaldan hızla ve tamamen emilir. 
Absorpsiyon sırasında ve daha sonra, asetilsalisilik asit asıl metaboliti olan salisilik aside 
dönüştürülür. Maksimal plazma  düzeylerine,  asetilsalisilik asit (medyan aralığı)  için  11 ila 15 
mikro gram/mL (medyan aralığı) ile maksimum plazma konsantrasyonlarına 13 - 19 dakika sonra 
ulaşılır . 
 
Dağılım:  
Hem asetilsalisilik asit hem de salisilik asit plazma proteinlerine yoğun bir şekilde bağlanırlar ve 
tüm vücut bölümlerine hızla dağılırlar. Salisilik asit anne sütüne ve plasentaya geçer.  
 
Biyotransformasyon:  
Asetilsalisilik asit, ana metaboliti olan salisilik aside dönüştürülür. Asetilsalisilik asidin asetil 
grubu, bağırsak mukozasından geçiş sırasında bile hidrolitik olarak ayrılmaya başlar, ancak bu 
işlem esas olarak karaciğerde gerçekleşir.  
Salisilik asit  metabolitleri salisilürik asit, salisil fenolik glukuronid, salisil açil glukuronid, gentizik 
asit ve gentizürik asittir.  
 
Eliminasyon : 
Metabolizması karaciğer enzimlerinin kapasitesi ile sınırlı olduğu için, salisilik asidin eliminasyon 12 / 13  kinetiği doza bağımlıdır. Bu nedenle eliminasyon yarı -ömrü, düşük dozlar için 2 ile 3 saatle, 
yüksek dozlar için yaklaşık 15 saat arasında değişir. Salisilik asit ve metabolitleri başlıca böbrek 
yoluyla atılırlar.  
 
Psödoefedrin:  
 
Emilim:  
İlaç hızla  emilir.  Maksimum  plazma  düzeylerine  122 ile 147 mikro gram/L (medyan  aralığı)  
ile maksimum  plazma  konsantrasyonlarına  40 ila 50 dakika  sonra  ulaşılır.   
 
Dağılım:  
Dağılım  hacmi  2 ila 3,3 L’dir.  Psödoefedrin  insan  sütüne  geçer.  
 
Biyotransformasyon:  
Karaciğer , psödoefedrin  metabolizmasının  primer  yeridir;  primer  aktif metaboliti  
norpsödoefedrindir . 
 
Eliminasyon:  
Primer aktif metabolit norpsödoefedrin normal kişilerde psödoefedrin dozunun yaklaşık %1’i 
civarında idrarla  atılır,  fakat  bu oran kronik  alkali  idrarlı  hastalarda  uygulanan  dozun  yaklaşık  
%6’sını  oluşturabilir.  Psödoefedrin  anne  sütüne  geçer.  
 
İlacın yarı -ömrü, pH’ı 5 ile 6 arasındaki idrarda 5 ile 6 saattir. Ancak, ilacın yarı -ömrü idrar 
pH’sına bağımlıdır; sürekli alkali idrarı olan bir hasta için 50 saatlik bir değer ve çok asidik idrarlı 
bir hastada ise, 1,5 saatlik bir değer bildirilmiştir.  
 
Psödoefedrinin yaklaşık %70 ile %90’ı idrarla değişmeden atılır.  Hemodiyaliz,  psödoefedrinin  
uzaklaştırılmasında  sadece  minimal  etki gösterir.  
 
5.3 Klinik  öncesi  güvenlilik  verileri  
 
Asetilsalisilik asidin klinik öncesi güvenlilik profili iyi bilinmektedir. Hayvan testlerinde 
salisilatlar böbrek hasarı ve gastrointestinal ülserlere neden olmuştur. Asetilsalisilik asit mutajenite 
ve karsinojenite açısından yeterince incelenmiş; mutajen ya da karsinojen potansiyele yönelik bir 
veri elde edilmemiştir.  
 
Salisilatların çeşitli hayvan türlerinde teratojen etkiler gösterdiği bulunmuştur. İmplantasyon 
bozuklukları, embriyotoksik ve fetotoksik etkiler ve prenatal temas sonrasında yavruların öğrenme 
kapasitesinde bozulmalara ilişkin raporlar bulunmaktadır.  
 
Psödoefedrin insanlarda uzun dönemli pazarlama deneyimine sahip bir nazal dekonjestandır. 
Psödoefedrinin mutajenik potansiyeli olduğuna dair herhangi bir bilgi yoktur. Sıçanlarda 
psödoefedrin  maternal  toksik  dozlarda  fetotoksik  etkiler  gösterir  (azalan  fetal ağırlık  ve geciken 
osifikasyon). Psödoefedrin ile  fertilite çalışmaları veya peri -postnatal incelemeler yapılmamıştır.  
 
6. FARMASÖTİK   ÖZELLİKLER  
 
6.1 Yardımcı maddelerin listesi  
Susuz sitrik asit  
Sukroz  
Hipromelloz  13 / 13  Sakarin  
Portakal  aroması  (benzil alkol,  alfa tokoferol,  modifiye  nişasta  E1450  ve maltodekstrin  içerir)  
 
6.2 Geçimsizlikler  
 
Bilinen  geçimsizliği  yoktur.  
 
6.3 Raf ömrü  
 
24 ay 
 
6.4 Saklamaya  yönelik  özel  tedbirler  
 
25° C altında  oda sıcaklığında  saklayınız.  
 
6.5 Ambalajın  niteliği  ve içeriği  
 
10 ve 20 saşe  içeren karton kutular  içerisinde.  
 
6.6 Beşeri  Tıbbi  üründen  arta kalan  maddelerin  imhası  ve diğer  özel önlemler  
 
Kullanılmamış  olan ürünler  ya da  atık materyaller, “Tıbbi  Atıkların Kontrolü Yönetmeliği” ve 
“Ambalaj  Atıklarının  Kontrolü  Yönetmeliği”ne  uygun  olarak  imha  edilmelidir.  
 
7. RUHSAT  SAHİBİ  
 
Bayer  Türk  Kimya  San. Ltd. Şti. 
Ümraniye İstanbul  
Tel: (0216)  528 36 00 
Faks:  (0216)  645 39 50 
 
8. RUHSAT  NUMARASI (LARI)  
 
128/28  
 
9. İLK RUHSAT  TARİHİ/RUHSAT  YENİLEME  TARİHİ  
 
İlk ruhsat  tarihi:  30.06.2009  
Ruhsat yenileme tarihi:  
 
10. KÜB’ÜN  YENİLENME  TARİHİ  