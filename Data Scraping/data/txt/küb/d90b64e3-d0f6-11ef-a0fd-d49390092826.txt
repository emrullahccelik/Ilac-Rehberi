KISA ÜRÜN BİLGİSİ
1. BEŞERİ TIBBİ ÜRÜNÜN ADI
SANDOSTATİN 0,1 mg/mL S.C./I.V. enjeksiyonluk/infüzyonluk çözelti
Steril
2. KALİTATİF VE KANTİTATİF BİLEŞİM
Etkin madde:
1 mL’sinde:
Oktreotid asetat (serbest peptit olarak) 0,1 mg
Yardımcı madde(ler):
Sodyum bikarbonat k.m.
Yardımcı maddeler için Bölüm 6.1’e bakınız.
3. FARMASÖTİK FORM
Enjeksiyon çözeltisi
Steril, berrak ve renksiz çözeltidir.
4. KLİNİK ÖZELLİKLER
4.1 Terapötik endikasyonlar
- Akromegali:
Cerrahi veya radyoterapi tedavilerine yeterli yanıt vermeyen akromegali olgularının büyüme
hormonu (BH) ve IGF-1 plazma düzeylerinin düşürülmesinde ve semptomatik kontrolünde
endikedir. SANDOSTATİN aynı zamanda cerrahi tedavinin uygun olmadığı ya da cerrahi tedavi
istemeyen akromegali olgularında veya radyoterapi gören hastalarda radyoterapinin tam etkisi
başlayıncaya kadarki dönemde kullanılabilir.
- Fonksiyonel Gastroenteropankreatik Endokrin (GEP) Tümörlerin semptomlarının
giderilmesinde (bkz. Bölüm 5.1)
SANDOSTATİN bir antitümöral ilaç değildir ve bu hastalarda tedavi edici değildir.
- Pankreas ameliyatları sonrası oluşan komplikasyonların önlenmesi,
- Sirozlu hastalarda gastro-özofajiyal varislere bağlı kanamaların acil tedavisi ve yineleyen
kanamaların önlenmesi
SANDOSTATİN, endoskopik skleroterapi gibi özgün tedavi yöntemleriyle birlikte
kullanılmalıdır.
TSH salgılayan hipofiz adenomlarının tedavisi:
• Cerrahi tedaviden ve/veya radyoterapiden sonra salgı normal düzeyine inmediğinde
• Cerrahi tedavinin uygun olmadığı hastalarda
• Radyoterapi uygulanan hastalarda, radyoterapi etkili olana kadar
14.2. Pozoloji ve uygulama şekli
Pozoloji/ uygulama sıklığı ve süresi:
Doktor tarafından başka şekilde tavsiye edilmediği takdirde;
Akromegali:
Başlangıçta 8 ya da 12 saatte bir 0,05-0,1 mg subkutan enjeksiyon.
Doz ayarlaması, BH ve IGF-1 düzeylerinin (hedef: BH <2,5 ng/mL; IGF-1 normal sınırlar içinde)
aylık ölçümleri, klinik belirtiler ve toleransa göre düzenlenmelidir. Çoğu hastada en uygun doz
günde 0,3 mg’dır. Maksimal doz olarak günde 1,5 mg aşılmamalıdır. Sabit SANDOSTATİN dozu
kullanmakta olan hastalarda büyüme hormonu ve IGF-1 değerlendirmesi her 6 ayda bir
yapılmalıdır.
Eğer 3 aylık SANDOSTATİN tedavisi sonucunda büyüme hormonu düzeyinde yeterli düşme ve
klinik belirtilerde düzelme sağlanmazsa, tedavi kesilmelidir.
Gastroenteropankreatik endokrin tümörler:
Başlangıçta günde bir ya da iki kez 0,05 mg subkutan enjeksiyon yapılmalıdır. Alınan klinik
yanıta, tümör oluşturan hormonların (karsinoid tümörlerde 5 hidroksiindol asetik asidin üriner
atılımında) kan düzeyine ve toleransa göre doz günde 3 kere 0,1-0,2 mg’a kadar aşamalı olarak
çıkarılabilir. İstisnai durumlarda daha yüksek dozlar gerekebilir. İdame dozu bireysel olarak
ayarlanmalıdır.
Karsinoid tümörlerde tolere edilen maksimal dozda SANDOSTATİN ile 1 hafta süresince tedavide
başarı sağlanamaz ise tedaviye son verilmelidir.
Pankreatik operasyon sonrası komplikasyonlarında:
Operasyon günü laparotomiden en az bir saat öncesinden başlayarak art arda 7 gün süre ile günde
3 defa 0,1 mg subkutan enjeksiyon ile verilir.
Gastro-özofajiyal varis kanamaları:
5 gün boyunca, 25 mikrogram/saate sürekli IV infüzyonla verilir. SANDOSTATİN serum
fizyolojik içinde dilue edilebilir.
Gastro-özofajiyal varis kanaması olan sirotik hastalarda, SANDOSTATİN’in, 5 gün boyunca 50
mikrogram/saate kadarki sürekli IV uygulanması çok iyi tolere edilmiştir (bkz. Bölüm 4.9).
TSH salgılayan hipofiz adenomlarının tedavisi:
En sık olarak etkili dozaj, SC enjeksiyon yoluyla verilen günde üç kez 100 mikrogramdır.
Doz, TSH ve tiroid hormonlarına yönelik yanıta göre ayarlanabilir. Etkililiğe karar verilebilmesi
için en az 5 günlük tedavi gerekir.
Uygulama şekli:
SANDOSTATİN direk subkutan enjeksiyon veya seyreltmenin ardından intravenöz infüzyon yolu
ile uygulanır.
Uygulama şekli ve dilüsyonlar ile ilgili sağlık personeli için ayrıntılı bilgiler “6.6 Beşeri tıbbi
üründen arta kalan maddelerin imhası ve diğer özel önlemler” bölümünde verilmiştir.
Özel popülasyonlara ilişkin ek bilgiler:
2Böbrek yetmezliği:
Böbrek fonksiyon bozukluğu, subkutan enjeksiyonla kullanılan oktreotidin vücuttaki miktarını
(EAA) etkilemediğinden, SANDOSTATİN dozunun ayarlanmasına ihtiyaç yoktur.
Karaciğer yetmezliği:
Karaciğer sirozu olan hastalarda ilacın yarı-ömrü uzamış olabilir ve idame dozajının buna göre
ayarlanmasını gerektirebilir.
Pediyatrik popülasyon:
Çocuklarda SANDOSTATİN ile deneyim sınırlıdır.
Geriyatrik popülasyon:
SANDOSTATİN ile tedavi edilen yaşlı hastalarda tolerabilitede azalma veya dozda değişiklik
gereksinimi gibi durumlarla karşılaşılmamıştır.
4.3. Kontrendikasyonlar
Oktreotid veya SANDOSTATİN ampulün bileşiminde yer alan yardımcı maddelerden herhangi
birine karşı bilinen bir aşırı duyarlılığı olan hastalarda kontrendikedir (bkz. Bölüm 6.1).
4.4. Özel kullanım uyarıları ve önlemleri
Genel:
Büyüme hormonu salgılayan hipofiz tümörleri, bazen ciddi komplikasyonlara (örn. görme alanı
kaybı) neden olabilecek kadar büyüyebildiğinden, hastaların dikkatli takip edilmesi zorunludur.
Tümörün büyümesi ile ilgili bulgular ortaya çıkarsa, alternatif uygulamalar önerilebilir.
Akromegalik kadın hastalarda büyüme hormonu (BH) düzeylerindeki azalmanın ve insülin benzeri
büyüme faktörü 1 (IGF-1) konsantrasyonunun normalizasyonunun terapötik yararları potansiyel
olarak fertilitenin geri kazanılmasını sağlayabilir. Gebe kalma potansiyeline sahip kadınlara
gerekli olması durumunda oktreotid tedavisi sırasında yeterli düzeyde doğum kontrol yöntemini
kullanmaları söylenmelidir (bkz. Bölüm 4.6).
Oktreotid ile uzun süreli tedavi gören hastalarda tiroid fonksiyonu izlenmelidir.
Oktreotid tedavisi esnasında hepatik fonksiyon izlenmelidir.
Kardiyovasküler ilişkili olaylar:
Yaygın bradikardi vakaları bildirilmiştir. Beta-blokörler, kalsiyum kanal blokörleri, veya sıvı ve
elektrolit dengesini kontrol eden ilaçların doz ayarlanması gerekebilir.
Yüksek dozlarda sürekli infüzyon (100 mikrogram/saat) alan hastalarda ve intravenöz bolus
oktreotid (50 mikrogram bolus ve ardından 50 mikrogram/saat sürekli infüzyon) alan hastalarda
atriyoventriküler bloklar (tam atriyoventriküler blok dahil) bildirilmiştir. Bu nedenle 50
mikrogram/saat'lik maksimum doz aşılmamalıdır (bkz. Bölüm 4.2). Yüksek dozlarda intravenöz
oktreotid alan hastalarda uygun kardiyak takip yapılmalıdır.
Safra kesesi ve ilişkili olaylar:
Kolelitiyazis SANDOSTATİN tedavisi esnasında oldukça yaygın görülen bir olay olup, kolesistit
ve safra kanalında dilatasyonla ilişkilendirilebilir (bkz. Bölüm 4.8). Ek olarak, pazarlama sonrası
deneyime göre, SANDOSTATİN alan hastalarda kolelitiyazisin bir komplikasyonu olarak kolanjit
vakaları bildirilmiştir. SANDOSTATİN tedavisine başlamadan önce ve tedavi süresince 6 ila 12
3ay aralıklarla, safra kesesinin ultrasonografik kontrolleri yapılmalıdır.
Gastroenteropankreatik (GEP) endokrin tümörler:
GEP endokrin tümörlerinin tedavisi sırasında nadir durumlarda SANDOSTATİN ile sağlanan
semptom kontrolünde ani azalma oluşmasına bağlı olarak şiddetli semptomlar hızla tekrar ortaya
çıkabilir. Tedavi durdurulduğu taktirde semptomlar kötüleşebilir veya tekrar edebilir.
Glukoz metabolizması:
Büyüme hormonu, glukagon ve insülin salgılanmasını inhibe etmesi nedeniyle SANDOSTATİN
glukoz kontrolünü etkileyebilir. Öğün sonrası glukoz toleransı bozulabilir. SANDOSTATİN
subkutan ile tedavi edilen hastalarda bildirildiği gibi bazı vakalarda, kronik uygulamanın sonucu
olarak inatçı hiperglisemi durumu gelişebilir. Hipoglisemi de rapor edilmiştir.
İnsülinomalı hastalarda, oktreotid, büyüme hormonunu ve glukagonu insüline göre daha fazla
inhibe ettiğinden ve insülin üzerindeki inhibitör etkinliği daha kısa süreli olduğundan,
hipogliseminin derinliğini ve süresini artırabilir. Bu tür hastalar, SANDOSTATİN tedavisine
başlarken ve her doz değiştirildiğinde, yakından takip edilmelidir. Kan glukoz konsantrasyonundaki
belirgin oynamalar, daha ufak ve daha sık doz uygulayarak muhtemelen azaltılabilir.
Tip I Diabetes Mellituslu hastaların insülin tedavisi gereksinimleri, SANDOSTATİN verilmesiyle
azaltılabilir. Diyabeti olmayan hastalarda ve insülin rezervi kısmen sağlam olan Tip II diyabet
vakalarında SANDOSTATİN kullanılması, glisemide yemek sonrasında artışlarla sonuçlanabilir.
Bu nedenle, glukoz toleransı ve antidiyabetik tedavinin izlenmesi önerilmektedir.
Özofajiyal varisler:
Özofajiyal varislerinden kaynaklanan kanama ataklarını takiben, insülin-bağımlı diyabet gelişimi
veya daha önceden diyabeti olan hastalarda insülin gereksiniminde değişiklikler oluşması yönünde
artmış bir risk söz konusu olduğundan, kan glukoz düzeylerinin uygun bir şekilde izlenmesi
zorunludur.
Lokal bölge reaksiyonları:
Ağırlıklı olarak erkek sıçanlarda yapılan 52 haftalık toksisite çalışmasında, subkutan enjeksiyon
bölgesinde sadece en yüksek dozda (vücut yüzey alanı baz alındığında insan dozunun yaklaşık 8
misli) sarkom bildirilmiştir. 52 haftalık köpek toksisite çalışmasında subkutan enjeksiyon
bölgesinde hiçbir hiperplastik veya neoplastik lezyon görülmemiştir. 15 yıldan daha uzun süredir
SANDOSTATİN ile tedavi edilen hastaların enjeksiyon bölgesinde tümör fraksiyonu ile ilgili
bildirimler bulunmamaktadır. Güncel olarak geçerli olan tüm bilgiler, sıçanlardaki bulguların türe
spesifik olduğunu ve insanlarda ilaç kullanımı açısından bu bulguların anlamlı olmadığını
göstermiştir.
Beslenme:
Oktreotid, bazı hastalarda diyet ile alınan yağların emilimini değiştirebilir.
Oktreotid tedavisi kullanan bazı hastalarda, azalmış vitamin B düzeyleri ve anormal Schilling
12
testleri gözlemlenmiştir. Vitamin B eksikliği hikayesi olan hastalarda SANDOSTATİN ile tedavi
12
süresince vitamin B
12
seviyelerinin izlenmesi tavsiye edilir.
Pankreas fonksiyonu:
Gastroenteropankreatik nöroendokrin tümörleri için oktreotid tedavisi alan bazı hastalarda pankreas
ekzokrin yetmezliği (PEI) gözlenmiştir. PEI semptomları arasında steatore, gevşek dışkı, abdominal
4şişkinlik ve kilo kaybı sayılabilmektedir. Klinik kılavuzlara göre semptomatik hastalar için PEI
taraması ve uygun tedavi düşünülmelidir.
Sodyum içeriği:
Bu tıbbi ürün her “doz”unda 1mmol (23mg)’dan daha az sodyum ihtiva eder; yani aslında “sodyum
içermez”.
4.5. Diğer tıbbi ürünler ile etkileşimler ve diğer etkileşim şekilleri
SANDOSTATİN, beta blokerler, kalsiyum kanalı blokerleri veya sıvı ve elektrolit dengesini
kontrol eden ajanlar ile eş zamanlı olarak uygulandığında söz konusu tıbbi ürünlerin dozunda
ayarlama gerekli olabilir (bkz. Bölüm 4.4).
SANDOSTATİN, insülin ve anti-diyabetik ajanlar ile eş zamanlı olarak uygulandığında, söz
konusu tıbbi ürünlerin dozunda ayarlamalar gerekli olabilir (bkz. Bölüm 4.4).
SANDOSTATİN’in siklosporinin ince barsaktan emilimini azalttığı ve simetidinin emilimini de
geciktirdiği gösterilmiştir.
Oktreotid ve bromokriptinin birlikte kullanılması, bromokriptin biyoyararlanım düzeyini artırır.
Sınırlı sayıdaki yayınlanmış veriler, somatostatin analoglarının, sitokrom P450 enzimleri
tarafından metabolize edildiği bilinen bileşiklerin metabolik klerensini azaltabileceğini
göstermektedir; bu etki, büyüme hormonunun baskı altına girmesinden kaynaklanıyor olabilir.
Oktreotidin bu etkiyi gösterme olasılığını düşünmemek mümkün olmadığından, öncelikle
CYP3A4 tarafından metabolize edilen ve terapötik indeksi düşük olan ilaçlar (örn. kinidin,
terfenadin) dikkatli kullanılmalıdır.
Radyoaktif somatostatin analoglarıyla eşzamanlı kullanım
Somatostatin ve oktreotid gibi analogları, somatostatin reseptörlerine kompetitif olarak bağlanarak
radyoaktif somatostatin analoglarının efikasitelerini değiştirebilir.
Somatostatin reseptörlerine bağlanan bir radyofarmasötik olan lutesyum (177Lu) oksodotreotid
uygulamasından önceki 24 saat boyunca Sandostatin uygulamasından kaçınılmalıdır.
Özel popülasyonlara ilişkin ek bilgiler
Böbrek yetmezliği:
Özel popülasyonlara ilişkin veri bulunmamaktadır. Böbrek yetmezliği olan hastalarla ilgili bir
etkileşim çalışması yapılmamıştır.
Karaciğer yetmezliği:
Özel popülasyonlara ilişkin veri bulunmamaktadır. Karaciğer yetmezliği olan hastalarla ilgili bir
etkileşim çalışması yapılmamıştır.
Pediyatrik popülasyon:
Pediyatrik popülasyonlara ilişkin veri bulunmamaktadır. Pediyatrik hastalarla ilgili bir etkileşim
çalışması yapılmamıştır.
Geriyatrik popülasyon:
Geriyatrik popülasyona ilişkin veri bulunmamaktadır. Geriyatrik hastalarla ilgili bir etkileşim
çalışması yapılmamıştır.
54.6. Gebelik ve laktasyon
Genel tavsiye
Gebelik kategorisi: B’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlara, oktreotid tedavisi sırasında yeterli düzeyde etkili
doğum kontrol yöntemi kullanmaları söylenmelidir.
Gebelik dönemi
Gebe kadınlarda oktreotid kullanımında veriler kısıtlıdır (<300 gebelik sonucu) ve vakaların üçte
birinde gebelik sonuçları bilinmemektedir. Raporların çoğu pazarlama sonrası oktreotid
kullanımından sonra alınmış olup, maruz kalan gebeliklerin %50’sinden fazlası akromegali
hastalarında bildirilmiştir. Çoğu kadın oktreotid gebeliğin ilk trimestresi sırasında 100-1200
mikrogram/gün SANDOSTATİN SC veya 10-40 mg/ay SANDOSTATİN LAR arasında değişen
dozlarda maruz kalmıştır. Sonucu bilinen gebelik vakalarının yaklaşık % 4'ünde konjenital
anomaliler bildirilmiştir. Bu vakalar için oktreotid ile nedensel bir ilişkiden şüphe edilmemektedir.
Hayvanlarda yürütülen çalışmalar, oktreotidin üreme toksisitesi üzerine doğrudan veya dolaylı
zararlı etkisini göstermemiştir. (bkz. Bölüm 5.3).
Önleyici bir tedbir olarak, gebelik esnasında SANDOSTATİN kullanımından kaçınılması tercih
edilebilir (bkz. Bölüm 4.4).
Laktasyon dönemi
Oktreotidinin insan sütüyle atılıp atılmadığı bilinmemektedir. Hayvanlar üzerinde yapılan
çalısmalar, oktreotidinin sütle atıldığını göstermektedir. SANDOSTATİN tedavisi sırasında
emzirme yapılmamalıdır.
Üreme yeteneği/Fertilite
Oktreotidin insan fertilitesi üzerinde bir etkiye sahip olup olmadığı bilinmemektedir. Gebelik ve
laktasyon sırasında tedavi edilen dişilerin erkek döllerinde testislerin geç indiği tespit edilmiştir.
Bununla birlikte oktreotid günde 1 mg/kg vücut ağırlığına kadar olan dozlarda erkek ve dişi
sıçanlarda fertiliteyi bozmamıştır. (bkz. Bölüm 5.3).
4.7. Araç ve makine kullanımı üzerindeki etkiler
SANDOSTATİN’in araç ve makine kullanma yeteneği üzerinde hiçbir etkisi yoktur ya da ihmal
edilebilir düzeydedir. Hastalara SANDOSTATİN ile tedavi sırasında baş dönmesi,
bitkinlik/yorgunluk veya baş ağrısı yaşamaları durumunda araç veya makine kullanırken dikkatli
olmaları tavsiye edilmelidir.
4.8. İstenmeyen etkiler
Oktreotid tedavisi sırasında en sık bildirilen istenmeyen etkiler, gastrointestinal hastalıklar, sinir
sistemi hastalıkları, hepatobiliyer hastalıklar ve metabolizma ve beslenme hastalıklarını
kapsamaktadır.
Oktreotid uygulamasının yapıldığı klinik çalışmalarda en yaygın şekilde bildirilen istenmeyen
etkiler şunlardır: diyare, abdominal ağrı, mide bulantısı, karında şişkinlik (flatulans), baş ağrısı,
kolelitiyazis, hiperglisemi ve kabızlık. Yaygın olarak bildirilen diğer istenmeyen etkiler şunlardır:
baş dönmesi, lokalize ağrı, safra çamuru, tiroid fonksiyon bozukluğu (örn., azalmış tiroid uyarıcı
6hormon [TSH], azalmış toplam T4 ve azalmış serbest T4), dışkı kıvamında azalma, bozulmuş
glukoz toleransı, kusma, asteni ve hipoglisemi.
Aşağıdaki yan etkiler oktreotidle yapılan klinik çalışmalardan toplanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Endokrin hastalıkları
Yaygın: Hipotiroidizm, tiroid bozukluğu (örn., azalmış TSH, azalmış toplam
T4 ve azalmış serbest T4).
Metabolizma ve beslenme hastalıkları
Çok yaygın: Hiperglisemi
Yaygın: Hipoglisemi, bozulmuş glikoz toleransı, anoreksi
Yaygın olmayan: Dehidratasyon
Sinir sistemi hastalıkları
Çok yaygın: Baş ağrısı
Yaygın: Baş dönmesi
Kardiyak hastalıkları
Yaygın: Bradikardi
Yaygın olmayan: Taşikardi
Solunum, göğüs bozuklukları ve mediastinal hastalıkları
Yaygın: Dispne
Gastrointestinal hastalıkları
Çok yaygın: Diyare, karın ağrısı, bulantı, kabızlık, flutalans
Yaygın: Dispepsi, kusma, karında şişkinlik, steatore, dışkı kıvamında azalma,
feçeste renk değişikliği
Hepato-bilier hastalıkları
Çok yaygın: Kolelitiyazis
Yaygın: Kolesistit, safra çamuru, hiperbilirubinemi
Deri ve deri altı doku hastalıkları
Yaygın: Kaşıntı, döküntü ve alopesi
Genel bozukluklar ve uygulama bölgesine ilişkin hastalıkları
Çok yaygın: Enjeksiyon bölgesi reaksiyonları
Yaygın: Asteni
Araştırmalar
Yaygın: Yükselmiş transaminaz düzeyleri
Pazarlama sonrası deneyim / Spontan raporlardan elde edilen advers ilaç reaksiyonları:
Aşağıda sunulan spontan olarak bildirilmiş advers reaksiyonlar, gönüllü olarak bildirilmektedir ve
7bu nedenle sıklığın ya da ilaç maruziyeti ile olan nedensel ilişkinin belirlenmesi her zaman
mümkün olamamaktadır.
Kan ve lenf sistemi hastalıkları
Trombositopeni
Bağışıklık sistemi hastalıkları
Anafilaksi, alerji/aşırı duyarlılık reaksiyonları
Kardiyak hastalıkları
Artimiler
Hepato-bilier hastalıkları
Akut pankreatit, kolestazın eşlik etmediği akut hepatit, kolestatik hepatit, kolestaz, sarılık,
kolestatik sarılık.
Deri ve deri altı doku hastalıkları
Ürtiker
Araştırmalar
Artmış alkalin fosfataz düzeyleri, artmış gama glutamil transferaz düzeyleri
Seçili advers reaksiyonların tanımı
Safra kesesi ve ilişkili reaksiyonlar
Somatostatin analoglarının safra kesesinin kontraktilitesini inhibe edip safra salgısını azalttığı ve
bu durumun safra kesesinde anormalliklere veya çamura neden olabileceği kanıtlanmıştır. Uzun
süreli SC SANDOSTATİN kullanıcılarının %15-30’unda safra kesesi taşı oluştuğu bildirilmiştir.
Genel popülasyondaki (40-60 yaş arası) insidans yaklaşık %5-20’dir. Safra kesesi taşları oluşursa
bunlar genellikle asemptomatik olmaktadır; semptomatik taşlar safra asitleriyle eritme tedavisi
uygulanarak veya cerrahiyle tedavi edilmelidir.
Gastrointestinal bozukluklar
Nadir durumlarda, gastrointestinal yan etkiler, progresif karın şişliği, şiddetli epigastrik ağrı,
abdominal hassasiyet ve sakınmanın (vücutta pozisyonel değişiklik ile açıklanan) eşlik ettiği akut
bağırsak tıkanıklığını andırabilir.
Gastrointestinal advers olayların sıklığının kesintisiz tedavi ile zaman içerisinde azaldığı
bilinmektedir.
Gastrointestinal yan etki görülmesi SANDOSTATİN SC uygulama zamanında öğünlerden
kaçınılarak, yani öğünler arasında ya da yatma zamanında enjeksiyon yapılarak azaltılabilir.
Aşırı duyarlılık reaksiyonları ve anafilaktik reaksiyonlar
Pazarlama sonrasında aşırı duyarlılık reaksiyonları ve alerjik reaksiyonlar bildirilmiştir. Bu
reaksiyonlar meydana geldiği zaman çoğunlukla deriyi, nadiren ağzı ve solunum yollarını
etkilemektedir. İzole anafilaktik şok vakaları bildirilmiştir.
Enjeksiyon bölgesi reaksiyonları
SC enjeksiyon bölgesinde nadiren 15 dakikadan uzun süren kızarıklık ve şişlik ile birlikte batma,
8karıncalanma veya yanma hissi ya da ağrı görülebilir. Bölgesel rahatsızlık, çözelti enjeksiyon
öncesinde oda sıcaklığına getirilerek veya daha konsantre bir çözelti kullanıp daha küçük hacim
enjekte edilerek azaltılabilir.
Metabolizma ve beslenme bozuklukları
Ölçülen fekal yağ atılımı artabilse de, bugüne kadar oktreotid ile uzun vadeli tedavinin
malabsorpsiyon nedeniyle nütrisyonel eksikliğe yol açtığına dair bir kanıta rastlanmamıştır.
Pankreatik enzimler
Çok nadir durumlarda, SANDOSTATİN SC tedavisinin ilk birkaç saati veya günü içinde akut
pankreatit bildirilmiş ve ilacın kesilmesi ile düzelmiştir. Ayrıca, uzun vadeli SANDOSTATİN SC
tedavisi gören hastalar için kolelitiyaz ile indüklenen pankreatit bildirilmiştir.
Kardiyak bozukluklar
Bradikardi somatostatin analogları kullanımı esnasında yaygın görülen bir advers reaksiyondur.
Hem akromegali hem de karsinoid sendrom hastalarında, QT uzaması, eksen kaymaları, erken
repolarizasyon, düşük voltaj, R/S geçiş, erken R dalgası progresyonu ve spesifik olmayan ST-T
dalgası değişiklikleri gibi EKG değişiklikleri gözlenmiştir. Bu olayların oktreotid asetat ile ilişkisi,
bu hastaların çoğu altta yatan kardiyak hastalıklara sahip olduğundan belirlenmemiştir (bkz.
Bölüm 4.4).
Trombositopeni
Trombositopeni, pazarlama sonrası deneyimde özellikle SANDOSTATİN (IV) tedavisi esnasında
karaciğer sirozu olan hastalarda bildirilmiştir. Tedavi bırakıldıktan sonra düzelmektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Yetişkinler ve çocuklarda az sayıda SANDOSTATİN kazara doz aşımı vakaları bildirilmiştir.
Yetişkinlerde sürekli infüzyon (100-250 mikrogram/saat) ya da deri altı yoldan (günde üç kez 1500
mikrogram) uygulanan dozlar 2.400-6.000 mikrogram/gün aralığındadır. Bildirilen advers olaylar,
aritmi, hipotansiyon, kardiyak arrest, beyin hipoksisi, pankreatit, hepatik steatoz, diyare,
güçsüzlük, letarji, kilo kaybı, hepatomegali ve laktik asidozdur. İntravenöz yoldan 100
mikrogram/saat sürekli infüzyon ve/veya bolus oktreotid (50 mikrogram bolus ve ardından 50
mikrogram/saat sürekli infüzyon) alan hastalarda atriyoventriküler bloklar (tam atriyoventriküler
blok dahil) bildirilmiştir.
Çocuklarda sürekli infüzyon (2,1-500 mikrogram/saat) ya da deri altı yoldan (50-100 mikrogram)
uygulanan dozlar 50-3.000 mikrogram/gün aralığındadır. Bildirilen tek advers olay hafif şiddette
hiperglisemidir.
Bölünmüş dozlar halinde deri altı yoldan 3.000-30.000 mikrogram/gün doz düzeylerinde
SANDOSTATİN alan kanser hastalarında beklenmedik advers olaylar bildirilmemiştir.
Tedavi:
9Doz aşımında semptomatik tedavi uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Somatostatin ve analogları
ATC kodu: H01CB02.
Oktreotid, doğal olarak bulunan somatostatin türevi olup somatostatine benzer farmakolojik
etkilere sahip, ancak etki süresi belirgin ölçüde daha uzun sentetik bir oktapeptiddir.
SANDOSTATİN patolojik olarak aşırı salgılanan, büyüme hormonu ile gastroenteropankreatik
(GEP) endokrin sistemde üretilen serotonin ve peptidlerini inhibe eder.
Hayvanlarda, oktreotid, somatostatine göre daha potent bir BH, glukagon ve insülin salımı
inhibitörüdür ve BH ve glukagon supresyonu açısından daha yüksek bir seçiciliğe sahiptir.
Sağlıklı kişilerde, SANDOSTATİN’in:
- Arginin, egzersiz ve insülin tarafından indüklenen hipogliseminin uyardığı büyüme hormonu
salınımını,
- Yemek sonrası ortaya çıkan insülin, glukagon, gastrin, GEP endokrin sisteminin diğer
peptidlerinin salınımını ve arginin tarafından uyarılan insülin ve glukagon salınımını,
-Tirotropin salgılatıcı hormon (TRH) etkisiyle açığa çıkan tiroid stimule edici hormonu (TSH)
inhibe ettiği görülmüştür.
Somatostatinin aksine oktreotid büyüme hormonu salgılanmasını öncelikle insülin üzerinden
inhibe eder ve oktreotid kullanılması, hormonların (örn. akromegalide büyüme hormonunun)
rebound olarak salgılanmasına yol açmaz.
Akromegalik hastalarda:
SANDOSTATİN büyüme hormonunun ve İGF-1 (İnsülin benzeri büyüme faktörü -1)’in plazma
düzeylerini düşürür. Büyüme hormonu azalması (% 50 ya da daha fazla olmak üzere), vakaların
% 90’ında görülmüş ve vakaların yaklaşık yarısında serum BH düzeylerinin 5 ng/mL altına düşmesi
sağlanmıştır. Hastaların birçoğunda SANDOSTATİN, baş ağrısı, cilt ve yumuşak doku şişmesi,
hiperhidroz, artralji, parestezi gibi hastalığın klinik semptomlarını belirgin bir biçimde azaltmıştır.
Büyük hipofiz adenomu olan hastalarda, SANDOSTATİN tedavisi, tümör kütlesinde bir miktar
küçülme ile sonuçlanabilir.
Gastroenteropankreatik endokrin sistemdeki fonksiyonel tümörlü hastalarda:
SANDOSTATİN, farklı endokrin etkilerinden dolayı, pek çok klinik bulguyu modifiye eder.
Cerrahi, hepatik arter embolizasyonu ve çeşitli kemoterapilere örn. streptozotosin ve 5-fluorourasil
gibi tedavilere rağmen hala tümöre bağlı semptomlar gösteren vakalarda klinik iyileşme ve
semptomatik yararlar sağlanır.
SANDOSTATİN’in farklı tümör tiplerine etkisi şöyledir:
Karsinoid tümörler:
SANDOSTATİN uygulaması, özellikle diyare ve yüz kızarması olmak üzere bazı semptomlarda
iyileşme ile sonuçlanır. Birçok vakada buna, plazma serotonin düzeyinde düşme ve 5-
hidroksiindol asetik asidin idrarla atılımında azalma eşlik eder.
10VIPomalar:
Bu tümörlerin biyokimyasal özelliği, vazoaktif intestinal peptidleri (VIP) aşırı miktarlarda
üretmesidir. Birçok vakada, SANDOSTATİN uygulaması, bu hastalık için tipik olan ağır
sekretuvar diyarenin hafiflemesini ve sonuç olarak da yaşam koşullarının iyileşmesini sağlar.
Buna, diyareye bağlı olarak ortaya çıkmış elektrolit denge bozukluğunun örn. hipokalemi
düzelmesi eşlik eder, sonuçta enteral ve parenteral sıvı ve elektrolit verilmesinin kesilmesine
olanak sağlar.
Bazı hastalarda bilgisayarlı tomografi taraması, tümörün büyümesinin yavaşladığını ya da
durduğunu, hatta özellikle hepatik metastazlar olmak üzere bazı tümörlerde küçülme olduğunu
göstermektedir. Klinik iyileşme, plazma VIP düzeylerinin düşmesiyle birlikte olur ve bu düşüş
kabul edilmiş normal değerlere kadar sürebilir.
Glukagonomalar:
SANDOSTATİN uygulaması, birçok vakada bu hastalık için karakteristik olan nekrolitik
migratuar eritemin belirgin olarak azalmasını sağlar. Sık rastlanan hafif diabetes mellitus
vakalarında SANDOSTATİN’in etkinliği belirgin değildir ve genellikle kullanımı insüline ya da
oral hipoglisemik ajanlara olan gereksinimi azaltıcı bir sonuç sağlamaz. SANDOSTATİN bu
hastaların diyarelerinin hafiflemesini ve bu nedenle kilo almalarını sağlar. Semptomların
düzelmesi sürekli olmasına rağmen SANDOSTATİN uygulaması sıklıkla glukagon plazma
düzeyinde hızlı bir düşüş sağlarsa da bu düşüş, uzun süreli tedavilerde genel olarak devam etmez.
Gastrinomalar/Zollinger-Ellison Sendromu:
H2-reseptör blokörleriyle veya proton pompası inhibitörleriyle uygulanan tedavi genellikle aşırı
gastrik asit salgısını kontrol eder. Ancak, yine belirgin bir semptom olan diyare proton pompası
inhibitörleri veya H2-reseptör blokör ajanları ile yeterli düzeyde hafifletilemeyebilir.
SANDOSTATİN bazı hastalarda yüksek gastrin seviyelerinin baskılanmasını sağladığı için aşırı
gastrik asit salgısının azaltılmasına ve diyare dahil semptomları iyileştirmeye yardımcı olabilir.
İnsülinomalar:
SANDOSTATİN uygulaması sirküle eden immunoreaktif insülinin azalmasına neden olur ancak
bu 2 saat gibi kısa süreli olabilir. Ameliyat edilebilen tümörlü hastalarda, pre-operatif
normogliseminin sağlanmasında ve sürdürülmesinde SANDOSTATİN yardımcı olabilir.
Ameliyat edilemeyen benign ya da malign tümörlü hastalarda, kan insülin düzeyinde düşme
olmadan da glisemik kontrolde iyileşme sağlanabilir.
Pankreatik operasyon sonrası komplikasyonlar:
Pankreatik operasyondaki hastalarda, SANDOSTATİN’in operasyon öncesi ve sonrası
uygulaması ile operasyon sonrası oluşabilecek komplikasyonların örn. pankreatik fistül, abse ve
sonradan oluşan sepsis, operasyon sonrası akut pankreatit oluşma insidansını azaltır.
Gastro-özofajiyal varis kanamaları:
Altta yatan siroz nedeniyle kanamalı gastro-özofajiyal varisleri olan hastalarda, spesifik tedaviyle
(örn. skleroterapi) kombine halde SANDOSTATİN uygulanması kanama ve erken yineleyen-
kanama durumlarının daha iyi kontrolü ile birlikte, transfüzyon gereksinimini azaltmakta ve 5-
günlük sağkalımı artırmaktadır. SANDOSTATİN’in kesin etki mekanizması tümüyle
aydınlatılamamış olmakla birlikte, vazoaktif hormonların (örn. VIP, glukagon) inhibisyonu
yoluyla splanknik kan akımını azalttığı düşünülmektedir.
11TSH salgılayan hipofiz adenomlarının tedavisi:
SANDOSTATİN’in tedavi etkileri prospektif olarak 21 hasta gözlenmiş ve 37 yayınlanmış vaka
serileri ile birleştirilmiştir. Değerlendirilebilir biyokimyasal verilere sahip 42 hasta arasında
hastaların %81’i (n=34) tatmin edici bulgulara sahipken (TSH’de en az %50 azalma ve tiroid
hormonlarında önemli azalma), %67’sinde (n=28) TSH ve tiroid hormonları normale dönmüştür.
Bu hastalarda yanıt tedavi süresince korunmuştur (61 aya kadar, ortalama, 15,7 ay).
Klinik semptomlar açısından, klinik hipertiroidizm görülen 32 hastanın 19’unda net bir iyileşme
bildirilmiştir. 11 vakada (%41) tümör hacminde %20’den fazla ve 4 vakada (%15) %50’den fazla
azalma gözlenmiştir. En erken azalma 14 günlük tedavi sonrasında bildirilmiştir.
5.2. Farmakokinetik özellikler
Genel Özellikler
Emilim:
Subkutan uygulamada SANDOSTATİN hızla ve tam olarak emilir. Doruk plazma
konsantrasyonuna 30 dakika içinde ulaşır.
Dağılım:
Dağılım hacmi 0,27 L/kg ve total vücut klerensi 160 mL/dk’ dır. Plazma proteinine bağlanma
yüzdesi %65’dir. SANDOSTATİN’in kan hücrelerine bağlanan miktarı ihmal edilebilecek kadar
azdır.
Biyotransformasyon:
Uygulama metodu nedeniyle veri bulunmamaktadır.
Eliminasyon:
Subkutan uygulamadan sonra eliminasyon yarılanma-ömrü 100 dakikadır. İntravenöz uygulamayı
izleyen atılım bifazik olup, sırasıyla 10 ve 90 dakikalık yarılanma ömürlerine göre gerçekleşir.
Peptidin büyük bir bölümü dışkıyla, %32’si ise değişmemiş olarak idrarla vücuttan uzaklaştırılır.
Doğrusallık/Doğrusal Olmayan Durum:
Uygulama metodu nedeniyle veri bulunmamaktadır.
Hastalardaki karakteristik özellikler
Böbrek yetmezliği:
Böbrek fonksiyon bozukluğu, subkutan yoldan kullanılan oktreotid’in vücuttaki ilaç miktarını
(EAA) etkilememiştir.
Karaciğer yetmezliği:
Eliminasyon kapasitesi, karaciğer sirozu olan hastalarda azalmış olabilir ama yağlı karaciğer
hastalığında azalmaz.
5.3. Klinik öncesi güvenlilik verileri
Hayvanlarda yürütülen akut ve tekrarlanan doz toksikolojisi, genotoksisite, karsinojenisite ve
üreme toksikolojisi çalışmaları insanlar için spesifik güvenlilik endişeleri ortaya koymamıştır.
Hayvanlarda yürütülen üreme çalışmaları 1 mg/kg/güne varan parental dozlarda oktreotide bağlı
teratojenik, embriyo/fötal veya diğer üreme etkilerine dair bir kanıt ortaya koymamıştır. Sıçan
yavrularında aşırı farmakodinamik aktivitenin neden olduğu BH inhibisyonuna bağlı ve geçici
12özellikte bir miktar fiziksel büyüme geriliği not edilmiştir (bkz. Bölüm 4.6).
Jüvenil sıçanlarda spesifik çalışmalar yürütülmemiştir. Pre- ve post-natal gelişim çalışmalarında,
tüm gebelik ve laktasyon periyodu boyunca oktreotid verilen dişilerin F1 döllerinde azalmış
büyüme ve olgunlaşma gözlenmiştir. Erkek F1 döller için geç testis inmesi gözlenmekle birlikte
etkilenmiş F1 erkek yavruların fertilitesi normal kalmıştır. Bu nedenle yukarıda bahsedilen
gözlemler geçici olup, BH inhibisyonundan kaynaklandıkları düşünülmektedir.
Karsinojenik etki/kronik toksisite:
Hergün 1,25 mg/kg'a varan dozlarda oktreotid asetat verilen sıçanlarda subkutan enjeksiyon
yerinde, daha çok erkek hayvanlarda olmak üzere 52, 104 ve 113/116 hafta sonra fibrosarkoma
gelişmiştir. Lokal tümörler, kontrol hayvanlarında da görülmüştür. Ancak bu tümörler, enjeksiyon
yerlerindeki, asit pH'taki laktik asit/mannitol taşıyıcının etkisiyle sürekli irritan etkiye bağlı,
anormal bir fibroplaziyle açıklanmıştır. Nonspesifik bu doku reaksiyonu, sıçanlara özgü
gözükmüştür. Neoplastik lezyonlar ne 98 hafta boyunca günde 2 mg/kg'a varan dozlarda subkutan
oktreotid enjeksiyonları uygulanan farelerde, ne de 52 hafta boyunca hergün subkutan dozlar
verilen köpeklerde görülmüştür.
6. FARMASÖTİK ÖZELLİKLER
6.1. Yardımcı maddelerin listesi
Laktik asit
Mannitol
Sodyum bikarbonat
Enjeksiyonluk su
6.2. Geçimsizlikler
Oktreotid asetat, total parenteral beslenme çözeltileri içinde geçimsizdir. Bölüm 6.6’da
belirtilenler hariç bu tıbbi ürün, diğer tıbbi ürünlerle karıştırılmamalıdır.
6.3. Raf ömrü
36 ay.
Açıldıktan sonra hemen kullanılmalıdır.
Seyreltilmiş çözeltiler hazırlandıktan sonra hemen kullanılmalıdır.
6.4. Saklamaya yönelik özel tedbirler
Işıktan koruyunuz. Buzdolabında 2°-8°C arasında saklayınız. Dondurmayınız.
Ampüller açılmadığında 2 haftaya kadar 30°C’nin altındaki oda sıcaklığında kalabilir.
6.5. Ambalajın niteliği ve içeriği
Renksiz, Tip I cam kalitesinde 5 adet steril ampul
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
13İLACIN UYGULANMASI İLE İLGİLİ BİLGİLER
Subkutan uygulama:
İlacı subkutan olarak kendi kendilerine uygulayacak hastalara hekim ya da hemşire tarafından
ayrıntılı bilgi verilmelidir.
Lokal iritasyonu azaltmak için uygulamadan önce preparatın oda sıcaklığına getirilmesi tavsiye
edilir. Aynı bölgeye kısa aralıklarla çok sayıda enjeksiyon yapmaktan kaçınılmalıdır.
Ampuller uygulamadan hemen önce açılmalı ve kullanılmamış kısım varsa atılmalıdır.
İntravenöz infüzyon:
Parenteral ilaçlar uygulama öncesinde, renk değişikliği ve partikül içerip içermediği açısından
çıplak gözle incelenmelidir. İntravenöz infüzyon için ürün uygulamadan önce seyreltilmelidir.
SANDOSTATİN (oktreotid asetat), steril fizyolojik serum çözeltilerinde veya sudaki steril %5
dekstroz (glukoz) çözeltilerinde 24 saat süreyle fiziksel ve kimyasal olarak dayanıklıdır. Ancak
SANDOSTATİN glukoz homeostazını etkileyebildiğinden, dekstroz yerine serum fizyolojik
çözeltilerinin kullanılması önerilmektedir. Seyreltilmiş olan çözelti fiziksel ve kimyasal olarak
25°C’nin altında 24 saat dayanıklı kalır. Mikrobiyolojik açıdan seyreltilmiş çözeltiler hemen
kullanılmalıdır. Eğer çözelti hemen kullanılmazsa, kullanım öncesinde saklanma süresi ve
koşulları kullanıcının sorumluluğundadır.
SANDOSTATİN intravenöz infüzyon yoluyla verilecekse, 0,5 mg’lık bir ampulün içeriği normal
olarak 60 mL serum fizyolojik içerisinde çözündürülmeli ve sonuçta meydana gelen çözelti, bir
infüzyon pompası aracılığıyla kullanılmalıdır. Bu işlem, önceden belirlenmiş olan tedavi süresi
tamamlanıncaya kadar, gereken sıklıkta tekrarlanmalıdır.
7. RUHSAT SAHİBİ
Novartis Sağlık, Gıda ve Tarım Ürünleri San. ve Tic. A.Ş.
Kavacık/Beykoz/İstanbul
8. RUHSAT NUMARASI
102 / 29
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 29.07.1997
Ruhsat yenileme tarihi: 10.06.2010
10. KÜB’ÜN YENİLENME TARİHİ
14