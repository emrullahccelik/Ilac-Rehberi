KISA ÜRÜN BİLGİSİ
1. BEŞERİ TIBBİ ÜRÜNÜN ADI
MIXTARD 30 HM Penfill 100 IU/mL enjeksiyonluk süspansiyon içeren kartuş
Steril
2. KALİTATİF VE KANTİTATİF BİLEŞİM
Etkin madde:
İnsan insülini, rDNA (rekombinant DNA teknolojisi kullanılarak Saccharomyces cerevisiae
içinde üretilmiştir).
1 mL’si 100 IU insan insülini içerir.
Bir kartuş 300 IU’ye eşdeğer 3 mL insülin içerir.
1 IU (İnternasyonel Ünite) 0,035 mg anhidröz insan insülinine eşdeğerdir.
MIXTARD çözünmüş insülin ve izofan (NPH) insülinin bir karışımıdır.
MIXTARD 30; %30 çözünmüş insülin ve %70 izofan insülin içerir.
Yardımcı maddeler:
Disodyum fosfat dihidrat…………………………2,4 mg/mL
Sodyum hidroksit (pH ayarı için)…………………yaklaşık 0,3 mg/mL
Yardımcı maddeler için 6.1’e bakınız.
3. FARMASÖTİK FORM
Kartuş içerisinde enjeksiyonluk süspansiyon.
Bulanık, beyaz, sulu bir süspansiyon
4. KLİNİK ÖZELLİKLER
4.1. Terapötik endikasyonlar
MIXTARD 30 HM Penfill diabetes mellitus tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
İnsan insülininin potensi IU (internasyonel ünite) olarak ifade edilmektedir.
Doz bireye özgüdür ve hastanın gereksinimlerine göre belirlenir. Daha uzun bir etki ile
birlikte hızlı bir başlangıç etkisi istenirse, hazır karışım insülinler genellikle günde bir veya
1iki kez verilir. Optimal glisemik kontrole erişmek için kan glukozunun izlenmesi
önerilmektedir.
Bireysel insülin ihtiyacı genellikle günlük 0,3 ve 1 IU/kg arasındadır. Hastaların fiziksel
aktiviteleri veya her zamanki diyetleri değiştiğinde ya da eşlik eden bir hastalık olması
durumunda doz ayarlaması gerekebilir.
Uygulama şekli:
MIXTARD 30 HM Penfill ikili etkili bir insan insülinidir. Hem hızlı-etkili hem de uzun-
etkili insülin içeren bifazik formülasyondur.
MIXTARD 30 HM Penfill uyluk bölgesine, karın duvarına, gluteal veya deltoid bölgeye
subkütan olarak (deri altına)enjekte edilerek uygulanır. Lipodistrofi ve kutanöz amiloidoz
riskini azaltmak için enjeksiyon yeri aynı bölge içinde değiştirilmelidir (bkz. Bölüm 4.4 ve
4.8). İnsülin süspansiyonları asla intavenöz (ven içi) yolla uygulanmamalıdır.
Derinin parmaklar arasında sıkıştırılmasıyla oluşturulan bir deri kıvrımına enjeksiyonun
yapılması istenmeyen kas içi enjeksiyon riskini azaltır.
Dozun tamamının enjekte edildiğinden emin olmak için iğne ucu cilt altında en az 6 saniye
kalmalıdır. Karın duvarına yapılan deri altı enjeksiyon, diğer bölgelere yapılan enjeksiyonlara
kıyasla daha hızlı bir emilime uğrayacaktır. Etki süresi doza, enjeksiyon bölgesine, kan
akışına, sıcaklığa ve fiziksel aktivite derecesine bağlı olarak değişecektir.
Enjeksiyonu takiben 30 dakika içinde karbonhidrat içeren bir öğün yenmelidir.
İnsülin süspansiyonları insülin infüzyon pompalarında kullanılmamalıdır.
Detaylı kullanıcı talimatları için kullanma talimatına bakınız.
İnsülin salım sistemi ile uygulama
MIXTARD 30 HM Penfill, Novo Nordisk insülin enjeksiyon sistemleri (tekrarlayan
kullanım için kalıcı enjeksiyon sistemleri) ve NovoFine® veya NovoTwist® iğne uçları ile
kullanılmak üzere tasarlanmıştır. MIXTARD® 30 HM Penfill® tekrar kullanılabilir kalem ile
sadece subkutan enjeksiyon için uygundur. Eğer şırınga ile uygulama gerekli ise, flakon
kullanılmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek veya karaciğer yetmezliği hastanın insülin gereksinimlerini azaltabilir.
Böbrek veya karaciğer yetmezliği olan hastalarda daha yoğun glukoz monitorizasyonu
yapılmalıdır ve insan insülininin dozu bireysel olarak ayarlanmalıdır.
Pediyatrik popülasyon:
MIXTARD 30 HM Penfill çocuklar ve adolesanlarda kullanılabilir.
2Geriyatrik popülasyon (≥65 yaş):
MIXTARD 30 HM Penfill yaşlı hastalarda kullanılabilir.
Yaşlı hastalarda daha yoğun glukoz monitorizasyonu yapılmalıdır ve insülinin dozu bireysel
olarak ayarlanmalıdır.
Diğer insülinlerden geçiş:
Diğer orta ve uzun etkili insülin tıbbi ürünlerinden geçiş sırasında, MIXTARD 30 HM
Penfill dozunun ve uygulama zamanının ayarlanması gerekebilir.
Geçiş sırasında ve geçişten sonraki ilk haftalarda yakın glukoz monitorizasyonu tavsiye
edilmektedir (bkz. bölüm 4.4).
4.3. Kontrendikasyonlar
Etkin maddeye veya MIXTARD 30 HM Penfill’in içeriğindeki yardımcı maddelerin
herhangi birine aşırı duyarlılık durumunda kontrendikedir.
4.4. Özel kullanım uyarıları ve önlemleri
Farklı zaman dilimleri arasındaki seyahat öncesinde, insülin ve öğünlerin farklı zamanlarda
alınması gerekebileceğinden hasta tavsiye için doktoruna başvurmalıdır.
Hiperglisemi
Yetersiz dozda kullanımı veya tedavinin bırakılması, özellikle tip 1 diyabette, hiperglisemiye
ve diyabetik ketoasidoza yol açabilir.
Hipergliseminin ilk semptomları genellikle saatler veya günler içinde kademeli olarak ortaya
çıkabilir. Bu semptomlar susuzluk, sık idrara çıkma, bulantı, kusma, uyku hali, deride
kızarıklık ve kuruluk, ağız kuruluğu, iştah kaybı ve nefeste aseton kokusudur.
Tip I diyabette, tedavi edilmeyen hiperglisemik olaylar ölümcül potansiyele sahip olan
diyabetik ketoasidoza yol açabilir.
Hipoglisemi
Öğün atlanması veya planlanmamış ağır fiziksel egzersiz hipoglisemiye yol açabilir.
Hipoglisemi insülin dozunun, insülin ihtiyacından çok daha fazla olması durumunda ortaya
çıkabilir. Hipoglisemi durumunda veya hipoglisemiden şüphelenildiğinde, MIXTARD 30
HM Penfill enjekte edilmemelidir. Hastanın kan glukozunun sabitlenmesinin ardından, doz
ayarı değerlendirilmelidir (bakınız bölüm 4.8 ve 4.9).
Kan glukoz kontrolü büyük ölçüde iyileşen; örneğin, intensifiye edilmiş insülin tedavisi
uygulanan hastalarda, alıştıkları uyarıcı hipoglisemi semptomlarında değişiklik olabileceği
kendilerine uygun biçimde anlatılmalıdır. Uzun süreli diyabeti olan hastalarda alışılmış
uyarıcı semptomlar görülmeyebilir.
Eşlik eden hastalıklar, özellikle enfeksiyonlar ve ateşli hastalıklar, genellikle hastanın insülin
ihtiyacını artırır. Eşlik eden böbrek, karaciğer bozuklukları veya böbreküstü, hipofiz veya
tiroid bezini etkileyen hastalıklar insülin dozunda değişiklik gerektirebilir.
3Hastalar farklı insülin ürünlerine transfer edildiğinde, hipogliseminin erken uyarıcı
semptomları değişebilir veya daha önce kullandıkları insülin ile yaşadıklarından daha az
belirgin olabilir.
Diğer insülin ürünlerinden geçiş
Hastaların yeni bir çeşit veya marka insüline transfer edilmesi, bir doktor denetiminde
yapılmalıdır. Dozaj, marka (üretici), tip, tür (hayvan insülini, insan insülini veya insülin
analogu) ve/veya üretim metodundaki (hayvan kaynaklı insüline karşı rekombinant DNA
insülini) değişiklikler doz değişikliklerine neden olabilir. Hastalar diğer tip insülinden
MIXTARD 30 HM Penfill’e transfer edildiğinde daha fazla sayıda günlük enjeksiyon veya
olağan insülin ürünleriyle kullandıkları dozda değişiklik gerekebilir. Eğer doz ayarlaması
gerekiyorsa, bu ilk dozda veya ilk birkaç hafta veya ay içinde yapılabilir.
Enjeksiyon bölgesi reaksiyonları
Tüm insülin tedavilerinde olabileceği gibi, enjeksiyon bölgesi reaksiyonları oluşabilir ve ağrı,
kızarıklık, döküntü, enflamasyon, morluk, şişlik ve kaşıntı gibi reaksiyonlar görülebilir. Aynı
bölge içinde enjeksiyon yerinin sürekli rotasyonu bu reaksiyonların gelişme riskini azaltır.
Reaksiyonlar genellikle birkaç gün ila birkaç haftada düzelir. Bazı nadir durumlarda
enjeksiyon bölgesi reaksiyonları MIXTARD 30 HM Penfill ’in kesilmesini gerektirebilir.
Deri ve deri altı doku hastalıkları
Hastalara, lipodistrofi ve kutanöz amiloidoz gelişme riskini azaltmak için enjeksiyon
bölgesini sürekli rotasyona tabi tutmaları konusunda talimat verilmelidir. Bu reaksiyonların
görüldüğü bölgelerde insülin enjeksiyonlarını takiben gecikmiş insülin emilimi ve kötüleşmiş
glisemik kontrol riski vardır. Enjeksiyon yerinde ani değişiklik yapıp, ciltte etkilenmemiş bir
bölgeye enjeksiyon yapmanın hipoglisemiye neden olduğu bildirilmiştir. Enjeksiyon yerinde
etkilenen bir bölgeden etkilenmeyen bir bölgeye değişiklik yapıldıktan sonra kan şekerinin
izlenmesi önerilir ve antidiyabetik ilaçların doz ayarlaması düşünülebilir.
MIXTARD 30 HM Penfill ile pioglitazon kombinasyonu
Özellikle kalp yetmezliği gelişimi riski yüksek olan hastalarda, pioglitazon ile insülin
kombine kullanıldığında kalp yetmezliği vakaları bildirilmiştir. Bu, pioglitazon ve
MIXTARD 30 HM Penfill’in kombine tedavisi düşünüldüğünde akılda tutulmalıdır. Eğer bu
kombinasyon kullanılırsa, hastalar kalp yetmezliği, kilo alımı ve ödemin semptom ve
belirtileri için incelenmelidir. Pioglitazon, kardiyak semptomlarda herhangi bir kötüleşme
olduğunda kesilmelidir.
Hipokalemi
İnsan insülini (rDNA) dahil tüm insülin ilaçları, ekstraselülerden intraselüler boşluğa
potasyum geçişine neden olarak hipokalemiye yol açar. Tedavi edilmeyen hipokalemi,
solunum felcine, ventriküler aritmiye ve ölüme neden olabilir. Hipokalemi riski olan
hastalarda (örn. potasyum düşürücü ilaçlar kullanan hastalar, serum potasyum
konsantrasyonuna duyarlı ilaçlar alan hastalar) potasyum düzeyleri izlenmelidir.
Kazayla oluşan karışıklıkların/ tıbbi hataların engellenmesi
Mixtard® ile diğer insülin ürünlerinin yanlışlıkla karıştırılmasını önlemek üzere hastalara, her
enjeksiyon öncesinde her zaman insülin etiketini kontrol etmeleri tavsiye edilmelidir.
4Takip edilebilirlik
Biyoteknolojik ürünlerin takip edilebilirliğinin sağlanması için uygulanan ürünün ticari ismi
ve seri numarası mutlaka hasta dosyasına kayıt edilmelidir.
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
Bazı ilaçların glukoz metabolizması ile etkileşime girdiği bilinmektedir.
Aşağıdaki maddeler hastanın insülin ihtiyacını azaltabilir:
Oral antidiyabetik tıbbi ürünler, monoamin oksidaz inhibitörleri (MAOİ), beta-blokörler,
anjiyotensin dönüştürücü enzim (ADE) inhibitörleri (ör: kaptopril, enalapril), salisilatlar,
anabolik steroidler ve sülfonamidler, anyijotensin II reseptör blokörleri.
Aşağıdaki maddeler hastanın insülin ihtiyacını artırabilir:
Oral kontraseptifler, tiyazidler, glukokortikoidler, tiroid hormonları, -sempatomimetikler, (ör.
ritodrin, salbutamol, terbutalin) büyüme hormonu ve danazol.
Beta-blokörler hipoglisemi semptomlarını maskeleyebilirler.
Oktreotid/lanreotid insülin ihtiyacını azaltabilir veya artırabilir.
Alkol insülinin hipoglisemik etkisini artırabilir veya azaltabilir.
Özel popülasyonlara ilişkin ek bilgiler:
Özel popülasyonlarda etkileşimlere dair bir çalışma yürütülmemiştir.
Pediyatrik popülasyon:
Pediyatrik popülasyonlarda etkileşimlere dair bir çalışma yürütülmemiştir.
4.6. Gebelik ve laktasyon
Genel tavsiye
Gebelik kategorisi B’
Çocuk doğurma potansiyeli bulunan kadınlar/Doğum kontrolü (Kontrasepsiyon)
Metabolik kontrolün yeterince sağlanamadığı diyabet tedavisinde, hem hipoglisemi hem de
hiperglisemi, malformasyon ve rahim içi ölüm riskini artırır. Bu nedenle gebe kalmayı
planlayan veya diyabetli gebe kadının gebeliği boyunca izlenmesi yoğun kan glukoz kontrolü
önerilir.
Gebelik dönemi
İnsülinin plasental bariyeri geçmemesi nedeniyle, gebelik sırasında diyabetin insülinle
tedavisinde sınırlamalar yoktur.
5İlk trimesterde insülin gereksinimi genellikle düşerken, ikinci ve üçüncü trimesterde
gereksinim artar.
Doğum sonrası, insülin ihtiyacı hızlı bir şekilde gebelik öncesi değerlere döner.
MIXTARD 30 HM Penfill için, gebeliklerde maruz kalmaya ilişkin klinik veri mevcut
değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. bölüm 5.3).
Laktasyon dönemi
Emzirme döneminde MIXTARD 30 HM Penfill tedavisinde herhangi bir sınırlama yoktur.
Emziren annelerin insülin kullanmasının bebek için herhangi bir riski yoktur. Bununla
birlikte MIXTARD 30 HM Penfill dozunun ayarlanması gerekebilir.
Üreme yeteneği/Fertilite
İnsan insülini ile yapılan hayvan üreme çalışmaları, fertilite üzerinde herhangi bir advers etki
ortaya çıkarmamıştır.
4.7. Araç ve makine kullanımı üzerindeki etkiler
Hastanın konsantre olma ve reaksiyon gösterme becerisi, hipoglisemi sebebiyle bozulabilir.
Bu durum becerilerin özel önem gösterdiği koşullarda risk oluşturabilir (örn. araba sürme
veya makine kullanma).
Hastalar araba kullanımı esnasında hipoglisemiye girmemeleri için gerekli önlemleri almaları
konusunda uyarılmalıdır. Bu durum özellikle hipogliseminin uyarıcı semptomlarını az olarak
fark eden veya hiç fark etmeyen kişiler için ya da sık hipoglisemi atağı geçiren hastalar için
önemlidir. Bu durumlarda araba kullanım önerisi dikkatlice değerlendirilmelidir.
4.8. İstenmeyen etkiler
Güvenlilik profilinin özeti
Hipoglisemi, tedavi sırasında en sık raporlanan advers reaksiyondur. Hipogliseminin sıklığı
hasta popülasyonuna, doz rejimlerine ve glisemik kontrolün seviyesine bağlı olarak
değişkenlik gösterir, bakınız aşağıdaki “Seçili advers reaksiyonların tanımlaması” bölümü.
İnsülin tedavisinin başlangıcında, kırılma anomalileri, ödem ve enjeksiyon bölgesi
reaksiyonları (enjeksiyon bölgesinde ağrı, kızarıklık, döküntü, enflamasyon, morluk, şişlik ve
kaşıntı) görülebilir. Bu reaksiyonlar genellikle geçicidir. Kan glukoz kontrolündeki hızlı
iyileşme, genellikle geri dönüşümlü olan akut ağrılı nöropati ile ilişkilendirilebilir.
Yoğunlaştırılmış insülin tedavisi nedeniyle ani düzelen glisemik kontrol diyabetik
retinopatiyi geçici olarak kötüleştirebilse de uzun süreli iyi glisemik kontrol diyabetik
retinopatinin ilerlemesi riskini azaltır.
6Klinik çalışma verilerinden elde edilen advers ilaç reaksiyonları aşağıda listelenmiştir ve
MedDRA sıklık ve Sistem Organ Sınıfı’na uygun olarak sınıflandırılmıştır.
Sıklıklar şu şekilde tanımlanmıştır: Çok yaygın (≥1/10); yaygın (≥1/100 ila <1/10); yaygın
olmayan (≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000),
bilinmiyor (eldeki verilerden hareketle tahmin edilemiyor).
Bağışıklık sistemi hastalıkları Yaygın olmayan - Ürtiker, döküntü
Çok seyrek – Anafilaktik reaksiyonlar*
Metabolizma ve beslenme hastalıkları Çok yaygın – Hipoglisemi*
Sinir sistemi hastalıkları Yaygın olmayan- Periferal nöropati (ağrılı
nöropati)
Göz hastalıkları Çok seyrek - Kırılma bozuklukları
Yaygın olmayan - Diyabetik retinopati
Deri ve derialtı dokusu hastalıkları Yaygın olmayan – Lipodistrofi*
Bilinmiyor– Kutanöz amiloidoz*†
Genel bozukluklar ve uygulama bölgesine Yaygın olmayan – Enjeksiyon yeri
ilişkin hastalıklar reaksiyonları, ödem
* bakınız “Seçili advers reaksiyonların tanımlaması”.
† Pazarlama sonrası kaynaklardan elde edilen advers reaksiyon.
Seçili advers reaksiyonların tanımlaması
Anafilaktik reaksiyonlar
Genel aşırı duyarlılık reaksiyonları (genel deri döküntüsü, kaşıntı, terleme, gastrointestinal
rahatsızlık, anjiyonörotik ödem, solumada güçlük, çarpıntı ve kan basıncında düşme) çok
seyrek görülür, ancak potansiyel olarak hayatı tehdit edici olabilir.
Hipoglisemi
En sık raporlanan advers reaksiyon hipoglisemidir. Alınan insülin dozunun, insülin ihtiyacına
göre çok daha fazla olmasından kaynaklanabilir. Ciddi hipoglisemi bilinç kaybı ve/veya
konvülziyonlara yol açabilir ve beyin fonksiyonlarında geçici veya kalıcı bozukluğa ve hatta
ölüme yol açabilir. Hipogliseminin belirtileri genellikle aniden ortaya çıkar. Bu belirtiler
arasında soğuk terleme, soğuk solgun deri, halsizlik, sinirlilik veya titreme, endişe duygusu,
olağan olmayan yorgunluk veya güçsüzlük, konfüzyon, konsantre olmada güçlük, uyku hali,
aşırı açlık, görme değişiklikleri, baş ağrısı, bulantı ve çarpıntı sayılabilir.
Klinik çalışmalarda, hipogliseminin sıklığı, hasta popülasyonuna, doz rejimlerine ve glisemik
kontrolün seviyesine bağlı olarak değişkenlik göstermiştir.
7Deri ve deri altı doku hastalıkları
Lipodistrofi (lipohipertrofi ve lipoatrofiyi kapsayan) ve kutanöz amiloidoz enjeksiyon
bölgesinde oluşabilir ve lokal insülin absorpsiyonunu geciktirebilir.. Aynı enjeksiyon bölgesi
içinde enjeksiyon yerlerinin sürekli olarak değiştirilmesi bu reaksiyonların gelişme riskini
azaltabilir veya önleyebilir (bkz. Bölüm 4.4.).
Özel popülasyonlara ilişkin ek bilgiler:
Pazarlama sonrası kaynaklar ve klinik çalışmalara dayanarak, yaşlı hastalar ve böbrek veya
karaciğer yetmezliği olan hastalarda gözlenen advers reaksiyonların sıklığı, tipi ve ciddiyeti,
genel popülasyondan elde edilen deneyimlere göre farklılık göstermemektedir.
Pediyatrik popülasyon:
Pazarlama sonrası kaynaklar ve klinik çalışmalara dayanarak, pediyatrik popülasyonda
gözlenen advers reaksiyonların sıklığı, tipi ve ciddiyeti, genel popülasyondan elde edilen
deneyimlere göre farklılık göstermemektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 00 800 314 00 08; faks: 0 312 218 35 99).
4.9. Doz aşımı ve tedavisi
İnsülin için spesifik bir doz aşımı belirlenemez. Ancak eğer doz hastanın gereksinimlerine
göre çok yüksekse, birbirini izleyen evrelerin ardından hipoglisemi gelişebilir:
• Hafif hipoglisemi atakları oral yoldan glukoz veya şekerli gıdalar alınarak tedavi
edilebilir. Bu nedenle diyabetli hastaların her zaman beraberlerinde bir miktar şekerli
yiyecek bulundurmaları önerilmektedir.
Hastanın bilincini kaybettiği şiddetli hipoglisemi atakları eğitimli bir kişi tarafından
kas içine veya deri altına (0,5 - 1 mg) glukagon enjekte edilerek veya sağlık personeli
tarafından intravenöz yoldan glukoz verilerek tedavi edilebilir. Hasta, glukagon
enjeksiyonuna 10-15 dakika içinde yanıt vermezse, intravenöz yoldan glukoz da
verilmelidir.Hipoglisemi tekrarının önlenmesi amacıyla hastanın bilinci yerine
geldiğinde oral yolla karbohidrat verilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diyabette kullanılan ilaçlar. Enjeksiyon için insülinler ve analoglar,
hızlı etkili ile kombine orta veya uzun etkili, insülin (insan).
ATC kodu A10A D01.
8Etki mekanizması ve farmakodinamik etkiler:
İnsülin kan şekerini düşürücü etkisini, kas ve yağ hücrelerindeki reseptörlere bağlanarak
glukozun hücre içine girişini kolaylaştırarak ve eş zamanlı olarak karaciğerden glukoz açığa
çıkmasını da inhibe ederek gösterir.
MIXTARD 30 HM Penfill ikili etkili bir insülindir.
Etkisi ½ saat içerisinde başlar, maksimum etkinliğe 2-8 saat içerisinde ulaşır ve toplam etki
süresi yaklaşık 24 saate kadardır.
5.2. Farmakokinetik özellikler
Genel özellikler
Kan dolaşımındaki insülinin yarılanma ömrü birkaç dakikadır. Bu nedenle insülin
preparatlarının zaman-etki profilleri sadece emilim özelliklerine göre belirlenebilir.
Bu proses birkaç faktörden etkilenir (örn. insülin dozu, enjeksiyon yolu ve yeri, cilt altı yağ
dokusunun kalınlığı, diyabet tipi). İnsülin ürünlerinin farmakokinetiği hastanın kendisinden
kaynaklanan ya da hastadan hastaya değişebilen birçok faktörden de etkilenir.
Emilim:
Emilim profili, insülin karışımı olan bir ürün olmasından dolayı sırasıyla hızlı ve uzatılmış
emilimdir. Kısa etkili insülinin maksimum plazma konsantrasyonuna deri altı uygulama
sonrası 1,5-2,5 saat içinde ulaşılır.
Dağılım:
Sirküle olan insülin antikorları (eğer varsa) dışında, plazma proteinlerine büyük oranda
bağlandığı gözlenmemiştir.
Biyotransformasyon:
İnsan insülininin, insülin proteaz veya insülin-bozucu enzimler ve muhtemelen protein
disülfid izomeraz ile bozunduğu bildirilmiştir. İnsan insülini molekülünde bir seri ayrılma
(hidroliz) bölümleri bildirilmiştir, ancak bölünmeyi takiben hiçbir metabolit aktif değildir.
Eliminasyon:
Terminal yarılanma ömrü, deri altı dokudan emilim oranına bağlıdır. Bu nedenle terminal
yarılanma ömrü (t ), insülinin plazmadan atılımına karşın (kan dolaşımı içindeki insülinin
½
t ’si birkaç dakikadır), absorbe olan miktarının ölçümüdür. Çalışmalar 5-10 saat civarında bir
½
t göstermektedir.
½
5.3. Klinik öncesi güvenlilik verileri
Güvenlilik farmakolojisinin konvansiyonel çalışmalara dayanan, tekrarlayan doz toksisitesi,
genotoksisite, karsinojenik potansiyel, üreme ve gelişme toksisitesi gibi klinik öncesi verileri,
insanlara özel bir zarar göstermemektedir.
96. FARMASÖTİK ÖZELLİKLER
6.1. Yardımcı maddelerin listesi
Çinko klorür
Gliserol
Metakrezol
Fenol
Disodyum fosfat dihidrat
Sodyum hidroksit (pH ayarı için)
Hidroklorik asit (pH ayarı için)
Protamin sülfat (somon balığından elde edilir)
Enjeksiyonluk su
6.2. Geçimsizlikler
İnsülin ürünleri, sadece uyumlu olduğu bilinen bileşiklere eklenmelidir.
İnsülin süspansiyonları infüzyon sıvılarına eklenmemelidir.
6.3. Raf ömrü
Açılmadan önce: 30 ay.
Kullanılmaya başlandıktan sonra veya yedek olarak taşınırken: Ürün en fazla 6 hafta
saklanabilir. 30ºC’nin altında saklanmalıdır.
6.4. Saklamaya yönelik özel tedbirler
Açılmadan önce: Buzdolabında (2°C - 8°C) saklanmalıdır. Dondurulmamalıdır.
Kullanılmaya başlandıktan sonra veya yedek olarak taşınırken: 30ºC’nin altında
saklanmalıdır. Buzdolabına konulmamalıdır veya dondurulmamalıdır.
Işıktan korumak için kartuş dış karton ambalajında saklanmalıdır.
6.5. Ambalajın niteliği ve içeriği
Bromobutil lastik piston ve bromobutil/poliizopren lastik tıpa içeren 3 mL’lik cam kartuş (tip
1). Kartuş çalkalama işlemini kolaylaştırmak amacıyla bir cam bilye içerir.
Ambalaj boyutu: 5 adet kartuş x 3 mL
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık maddeler “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği” gereklerine uygun olarak imha
edilmelidir.
10İğne uçları ve MIXTARD 30 HM Penfill tek bir kişinin kullanımı içindir, başkalarıyla
paylaşılmamalıdır.
Kartuş boşaldığında yeniden doldurulmamalıdır.
MIXTARD 30 HM Penfill buzdolabından çıkarıldıktan sonra ilk sefer kullanım için tarif
edilen biçimde yeniden çalkalanmadan önce MIXTARD 30 HM Penfill’in oda sıcaklığına
ulaşmasına izin verilmesi önerilmektedir.
Çalkalandıktan sonra sıvı tamamıyla beyaz ve bulanık değilse bu tıbbi ürünü kullanmayınız.
Donmuş MIXTARD 30 HM Penfill kullanılmamalıdır.
Hasta her enjeksiyondan sonra iğne ucunu atması konusunda uyarılmalıdır.
7. RUHSAT SAHİBİ
Novo Nordisk Sağlık Ürünleri Tic. Ltd. Şti.
Nispetiye Cad. Akmerkez E3 Blok Kat:7
34335 Etiler - İstanbul Türkiye
Tel: 0 212 385 40 40
Faks: 0 212 282 21 20
8. RUHSAT NUMARASI
107/93
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 19.06.2000
Ruhsat yenileme tarihi:
10. KÜB’ÜN YENİLENME TARİHİ
11