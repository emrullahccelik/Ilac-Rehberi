KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
PADCEV™ 30 mg infüzyonluk çözelti hazırlamada kullanılacak konsantre için toz
Steril
Sitotoksik
2. KALİTATİF VE KANTİTATİF BİLEŞİM
Etkin madde:
Bir adet infüzyonluk çözelti konsatresi için toz flakonu 30 mg enfortumab vedotin içerir.
Sulandırıldıktan sonra, çözeltinin her bir mL’si 10 mg enfortumab vedotin içerir.
Enfortumab vedotin; proteaz ile parçalanabilir maleimidokaproil valin-sitrulin bağlayıcı aracılığıyla
mikrotübül-bozucu ajan olan monometil auristatin E’ye (MMAE) konjuge edilmiş, tamamen insan
IgG1 kappa antikorundan oluşmaktadır.
Antikor, memeli (Çin hamster ovaryumu) hücrelerinden elde edilir ve küçük molekül bileşenleri,
kimyasal sentez ile üretilir.
Yardımcı maddeler:
Yardımcı maddeler için bölüm 6.1’e bakınız.
3. FARMASÖTİK FORM
İnfüzyonluk çözelti konsantresi için toz
Tek dozluk flakonda sulandırılmak üzere, beyaz – beyazımsı liyofilize toz
4. KLİNİK ÖZELLİKLER
4.1. Terapötik endikasyonlar
PADCEV; önceden platin temelli kemoterapi görmüş (neoadjuvan/adjuvan olarak platin
kullanılmışsa son dozdan en fazla 12 ay içinde progrese olmuş olmalı) ve PD1/PDL1 inhibitör
tedavisi sırasında/sonrasında progresyon göstermiş ECOG performans durumu 0-1 olan anrezektabl
lokal ileri/metastatik erişkin ürotelyal karsinomlu hastaların tedavisinde endikedir.
4.2. Pozoloji ve uygulama şekli
PADCEV tedavisi, anti-kanser tedavilerin uygulanmasında deneyime sahip bir hekim tarafından
başlatılmalı ve denetlenmelidir. Tedaviye başlamadan önce iyi bir venöz erişim sağlanmalıdır (bkz.
Bölüm 4.4).
1/16Pozoloji/uygulama sıklığı ve süresi:
Tavsiye edilen PADCEV dozu, hastalık progresyonu veya kabul edilemez toksisite meydana gelene
kadar, 28 günlük bir kürün 1, 8 ve 15.günlerinde 30 dakika boyunca intravenöz infüzyon olarak
uygulanan 1,25 mg/kg’dır (100 kg ve üzeri hastalar için maksimum 125 mg’a kadar).
Doz değişiklikleri
Tablo 1: Doz Değişiklikleri
Advers Reaksiyon Şiddet* Doz Modifikasyonu*
Cilt Reaksiyonları Şüpheli Stevens-Johnson sendromu Derhal durdurulur, tanının doğrulanması için bir
(bkz. Bölüm 4.4) (SJS) veya toksik epidermal uzmana danışılır. SJS/TEN değilse, Grade 2
nekroliz (TEN) veya büllöz kötüleşme, ateşle seyreden Grade 2, Grade 3 deri
lezyonlar reaksiyonlarına bakılır.
Onaylanmış SJS veya TEN; Grade 4 Kalıcı olarak sonlandırılır.
veya tekrarlayan Grade 3
Grade 2 kötüleşme • Grade ≤1 olana kadar ara verilir.
Ateşle seyreden Grade 2 • Özel bakım için sevk değerlendirilmelidir.
Grade 3 • Aynı doz seviyesinde tedaviye devam edilir
veya dozun bir doz seviyesinde azaltılması
değerlendirilir.
Hiperglisemi Kan şekeri seviyesi >13,9 mmol/L • Yükselen kan şekeri ≤13,9 mmol/L (≤250
(bkz. Bölüm 4.4) (> 250 mg/dL) mg/dL)’ye ulaşıncaya kadar ara verilir.
• Aynı doz seviyesinde tedaviye devam edilir.
Pnömoni/İnterstisyel Grade 2 Grade ≤1 olana kadar ara verilir, daha sonra aynı
Akciğer Hastalığı (ILD) doz seviyesinde tedaviye devam edilir veya
(bkz. Bölüm 4.4) dozun bir doz seviyesinde azaltılması
değerlendirilir (bkz. Tablo 2).
Grade ≥ 3 Kalıcı olarak sonlandırılır.
Periferik Nöropati Grade 2 • Grade ≤1 olana kadar ara verilir.
(bkz. Bölüm 4.4) • İlk defa meydana gelmesi durumunda, daha
sonra aynı doz seviyesinde tedaviye devam
edilir.
• Nüksetmesi durumunda, Grade ≤1 olana
kadar ara verilir, daha sonra doz bir doz
seviyesinde azaltılarak tedaviye devam edilir
bkz. Tablo2).
Grade ≥ 3 Kalıcı olarak sonlandırılır.
Diğer hematolojik Grade 3 Grade ≤1 olana kadar ara verilir, daha sonra aynı
olmayan toksisite (bkz. doz seviyesinde tedaviye devam edilir veya
Bölüm 4.8) dozun bir doz seviyesinde azaltılması
değerlendirilir (bkz. Tablo2).
Grade 4 Kalıcı olarak sonlandırılır.
Hematolojik toksisite Grade 3 veya Grade 2 Grade ≤1 olana kadar ara verilir, daha sonra aynı
(bkz. Bölüm 4.8) trombositopeni doz seviyesinde tedaviye devam edilir veya
dozun bir doz seviyesinde azaltılması
değerlendirilir (bkz. Tablo2).
Grade 4 Grade ≤1 olana kadar ara verilir, daha sonra doz
bir doz seviyesinde azaltılır veya tedavi
sonlandırılır (bkz. Tablo2).
* Toksisite, Ulusal Kanser Enstitüsü Advers Olaylar için Ortak Terminoloji Kriterleri Sürüm 5.0'a (NCI-CTCAE v5.0)
göre derecelendirilmiştir; burada Grade 1 hafif, Grade 2 orta, Grade 3 şiddetli, Grade 4 ise yaşamı tehdit eden derecedir.
2/16Tablo 2: Tavsiye Edilen Doz Azaltma Planı
Doz Seviyesi
Başlangıç dozu 125 mg’a kadar 1,25 mg/kg
İlk doz azaltılması 100 mg’a kadar 1,0 mg/kg
İkinci doz azaltılması 75 mg’a kadar 0,75 mg/kg
Üçüncü doz azaltılması 50 mg’a kadar 0,5 mg/kg
Uygulama şekli:
• PADCEV yalnızca intravenöz infüzyon olarak uygulanır.
• PADCEV riskli bir ilaçtır. Geçerli özel atık ve imha prosedürleri takip edilir.
Uygulamadan önce, PADCEV flakonu steril enjeksiyonluk su (SWFI) ile sulandırılır. Sulandırılmış
çözelti daha sonra %5 dekstroz enjeksiyonu, %0,9 sodyum klorür enjeksiyonu veya laktatlı Ringer
enjeksiyonu içeren bir intravenöz infüzyon torbasında seyreltilir.
Tavsiye edilen doz, 30 dakika süreyle intravenöz infüzyon yoluyla uygulanmalıdır. Enfortumab
vedotin, intravenöz puşe veya bolus olarak uygulanmamalıdır.
Uygulamadan önce, tıbbi ürünün sulandırılması ve seyreltilmesine ilişkin talimatlar için bölüm 6.6’ya
bakınız.
Özel popülasyonlara ilişkin ek bilgiler
Karaciğer yetmezliği:
Hafif karaciğer yetmezliği olan hastalara (toplam bilirubin 1–1,5 × normalin üst limiti (ULN) ve
herhangi bir derecede AST veya toplam bilirubin ≤ULN ve AST >ULN) PADCEV uygulanırken,
başlangıç dozunda herhangi bir ayarlama gerekli değildir. PADCEV, yalnızca orta derecede karaciğer
yetmezliği olan sınırlı sayıda hastada (n=3) araştırılmış ve şiddetli karaciğer yetmezliği olan
hastalarda değerlendirilmemiştir (bkz. Bölüm 5.2). Mevcut verilerle sınırlı olduğundan, PADCEV’in
orta veya şiddetli karaciğer yetmezliği olan hastalarda kullanılması tavsiye edilmez.
Böbrek yetmezliği:
Hafif [kreatinin klerensi (CrCL) >60–90 mL/dk], orta (CrCL 30–60 mL/dk) veya şiddetli (CrCL 15-
<30 mL/dk) böbrek yetmezliği olan hastalarda doz ayarlaması gerekli değildir. Enfortumab vedotin
son evre renal hastalığı olan (CrCL <15 mL/dk) hastalarda değerlendirilmemiştir (bkz. Bölüm 5.2).
Pediyatrik popülasyon:
Lokal ileri veya metastatik ürotelyal kanseri endikasyonu için PADCEV’in pediyatrik popülasyonda
ilgili kullanımı mevcut değildir.
Yaşlı hastalar:
65 yaş ve üzeri hastalarda herhangi bir doz ayarlaması gerekli değildir (bkz. Bölüm 5.2).
4.3. Kontrendikasyonlar
Etkin maddeye veya bölüm 6.1’de listelenen yardımcı maddelerden herhangi birine karşı aşırı
duyarlılığı olan hastalarda kontrendikedir.
4.4. Özel kullanım uyarıları ve önlemleri
İzlenebilirlik
3/16Biyoteknolojik ürünlerin takip edilebilirliğini geliştirmek amacıyla, uygulanan ürünün ticari ismi ve
seri numarası mutlaka hasta dosyasına kaydedilmelidir.
Cilt reaksiyonları
Enfortumab vedotinin ciltte eksprese edilen Nektin 4’e bağlanmasının bir sonucu olarak, cilt
reaksiyonları enfortumab vedotin ile ilişkilendirilmiştir. Ateş veya grip-benzeri semptomlar, şiddetli
bir cilt reaksiyonunun ilk belirtisi olabilir ve böyle bir durum açısından hastalar takip edilmelidir.
Çoğunlukla makülopapüler döküntü olmak üzere, hafif ila orta dereceli cilt reaksiyonları rapor
edilmiştir (bkz. Bölüm 4.8). Enfortumab vedotin ile tedavi edilen hastalarda, çoğunlukla tedavinin ilk
kürü sırasında, SJS ve TEN dahil olmak üzere, ölümcül sonuçları olan şiddetli kutanöz advers
reaksiyonlar da meydana gelmiştir. Klinik çalışmalarda, şiddetli cilt reaksiyonlarının başlamasına
kadar geçen medyan süre 0,6 aydır (aralık: 0,1-6,4).
Hastalar, ilk kürden itibaren ve tedavi boyunca cilt reaksiyonları açısından izlenmelidir. Hafif ila orta
dereceli cilt reaksiyonları için topikal kortikosteroidler ve antihistaminikler gibi uygun tedaviler
değerlendirilebilir.
Şüpheli SJS veya TEN durumunda veya büllöz lezyonların başlaması durumunda, tedavi derhal
durdurulur ve özel bakım için hasta sevk edilir; tanı ve müdahale prognozu iyileştirebileceğinden,
çoklu biyopsilerin değerlendirilmesi de dahil olmak üzere, histolojik açıdan doğrulama erken tanı için
kritik öneme sahiptir. Doğrulanmış SJS veya TEN, Grade 4 veya tekrarlayan şiddetli cilt reaksiyonları
durumunda, PADCEV tedavisi kalıcı olarak sonlandırılır. Grade 2 kötüleşme, ateşle seyreden Grade
2 veya Grade 3 cilt reaksiyonları için, Grade ≤1 olana kadar tedaviye ara verilmeli ve özel bakım için
sevk değerlendirilmelidir. Tedaviye aynı doz seviyesinde devam edilmeli veya dozun bir doz
seviyesinde azaltılması düşünülmelidir (bkz. Bölüm 4.2).
Pnömoni/ILD
PADCEV ile tedavi edilen hastalarda pnömoni/ILD meydana gelmiştir (bkz. Bölüm 4.8).
Radyolojik muayene ile hipoksi, öksürük, dispne veya interstisyel infiltratlar gibi pnömoni/ILD’yi
işaret eden belirti ve semptomlar hastalar açısından takip edilir. Uygun incelemeler aracılığıyla bu tür
belirti ve semptomların enfeksiyöz, neoplastik ve diğer nedenleri değerlendirilir ve hariç tutulur.
Grade ≥2 olaylar için kortikosteroid tedavisi uygulanmalıdır (örneğin, 1-2 mg/kg/gün prednizon veya
eşdeğeri başlangıç dozu ve akabinde doz ayarlanması).
Grade 2 pnömoni/ILD için PADCEV’e ara verilir ve dozun azaltılması değerlendirilir. Grade 3 veya
4 pnömonisi/ILD için PADCEV kalıcı olarak sonlandırılır (bkz. Bölüm 4.2).
Hiperglisemi
Enfortumab vedotin ile tedavi edilen, önceden diabetes mellitusu olan ve olmayan hastalarda ölümcül
olaylar dahil, hiperglisemi ve diyabetik ketoasidoz (DKA) meydana gelmiştir (bkz. Bölüm 4.8.).
Hiperglisemi, önceden var olan hiperglisemisi olan veya yüksek vücut kitle indeksine (≥30 kg/m2)
sahip olan hastalarda daha sık meydana gelmiştir. Başlangıç HbA1c’si ≥%8 olan hastalar klinik
çalışmaların dışında bırakılmıştır. Diabetes mellitus veya hiperglisemisi olan veya risk altında olan
hastaların, klinik olarak endike olduğu üzere, dozlamadan önce ve tedavi boyunca periyodik olarak
kan şekeri düzeyleri izlenmelidir. Kan şekeri >13,9 mmol/L kadar yükselirse (>250 mg/dL), kan
şekeri ≤13.9 mmol/L (≤250 mg/dL) olana ve uygun şekilde tedavi edilene kadar PADCEV tedavisine
ara verilmelidir (bkz. Bölüm 4.2).
Periferik nöropati
Enfortumab vedotin ile, Grade ≥3 reaksiyonlar dahil, çoğunlukla periferik duyusal nöropati olmak
4/16üzere periferik nöropati meydana gelmiştir (bkz. Bölüm 4.8). Önceden var olan Grade ≥2 periferik
nöropatisi olan hastalar klinik çalışmaların dışında bırakılmıştır. Hastalar yeni veya kötüleşen
periferik nöropati semptomları açısından izlenmelidir çünkü bu hastalarda enfortumab vedotinin
dozunun ertelenmesi, azaltılması veya tedavinin sonlandırılması gerekebilir (bkz. Tablo 1). Grade ≥3
periferik nöropati meydana gelen hastalarda PADCEV kalıcı olarak sonlandırılır (bkz. Bölüm 4.2).
Görme bozuklukları
Enfortumab vedotin ile tedavi edilen hastalarda, başlıca göz kuruluğu olmak üzere, görme
bozuklukları meydana gelmiştir (bkz. Bölüm 4.8). Hastalar görme bozuklukları açısından
izlenmelidir. Göz kuruluğu profilaksisi için suni gözyaşı kullanımı ve görme semptomları düzelmezse
veya kötüleşirse oftalmolojik muayeneye yönlendirme değerlendirilir.
İnfüzyon bölgesi ekstravazasyonu
Enfortumab vedotin uygulamasını takiben ekstravazasyona bağlı deri ve yumuşak doku hasarı
gözlenmiştir (bkz. Bölüm 4.8.). PADCEV’e başlamadan önce yeterli venöz erişim sağlanır ve
uygulama sırasında olası infüzyon bölgesi ekstravazasyonu izlenir. Ekstravazasyon meydana gelirse,
infüzyon durdurulur ve advers reaksiyonlar izlenir.
Embriyo-fetal toksisite ve kontrasepsiyon
Hamile kadınlar fetüs için potansiyel risk konusunda bilgilendirilmelidir (bkz. Bölüm 4.6 ve 5.3).
Üreme potansiyeli olan kadınlara, enfortumab vedotin tedavisine başlamadan önce 7 gün içinde
gebelik testi yaptırmaları, tedavi sırasında ve tedaviyi bıraktıktan sonra en az 12 ay süreyle etkili
kontrasepsiyon kullanmaları tavsiye edilmelidir. Enfortumab vedotin ile tedavi edilen erkeklere,
PADCEV ile tedavi sırasında ve son dozu takiben 9 aylık bir süreye kadar çocuk sahibi olmamaları
tavsiye edilir.
4.5. Diğer tıbbi ürünler ile etkileşimler ve diğer etkileşim şekilleri
Enfortumab vedotin ile resmi ilaç-ilaç etkileşimi çalışmaları gerçekleştirilmemiştir. Enfortumab
vedotin ve CYP3A4 (substratları) ile metabolize olan tıbbi ürünlerin birlikte uygulanması, klinik
farmakokinetik etkileşimleri klinik olarak anlamlı bir indükleme riskine sahip değildir (bkz. Bölüm
5.2)
Diğer ilaçların enfortumab vedotin üzerindeki etkileri
CYP3A4 inhibitörleri, substratları veya indükleyicileri
Fizyolojik-bazlı farmakokinetik (PBPK) modellemeye dayanarak, enfortumab vedotinin ketokonazol
(kombine P-gp ve güçlü CYP3A inhibitörü) ile birlikte kullanımının, ADC maruziyetinde herhangi
bir değişiklik olmaksızın, konjuge olmayan MMAE C ve EAA maruziyetini minör bir ölçüde
maks
artıracağı tahmin edilmektedir. CYP3A4 inhibitörleri ile birlikte tedavi durumunda dikkatli olunması
tavsiye edilir. Eş zamanlı güçlü CYP3A4 inhibitörleri (örn. boseprevir, klaritromisin, kobisistat,
indinavir, itrakonazol, nefazodon, nelfinavir, posakonazol, ritonavir, sakinavir, telaprevir,
telitromisin, vorikonazol) kullanan hastalar toksisite belirtileri açısından daha yakından izlenmelidir.
Konjuge olmayan MMAE’nin, eş zamanlı kullanılan CYP3A4 substratları olan ilaçların (örn.
midazolam) EAA’sını değiştirmesi öngörülmemektedir.
Güçlü CYP3A4 indükleyicileri (örn. rifampisin, karbamazepin, fenobarbital, fenitoin, St. John’s wort
[Hypericum perforatum]), konjuge olmayan MMAE maruziyetini orta düzeyde etki ile azaltabilir
(bkz. Bölüm 5.2)
5/16Özel popülasyonlara ilişkin ek bilgi:
Herhangi bir etkileşim çalışması gerçekleştirilmemiştir.
Pediyatrik popülasyon:
Herhangi bir etkileşim çalışması gerçekleştirilmemiştir.
4.6. Gebelik ve Laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (kontrasepsiyon)
Tedaviye başlamadan önce, üreme potansiyeline sahip olan kadınlarda 7 gün içinde gebelik testi
yapılması tavsiye edilir.
Üreme potansiyeline sahip olan kadınlara tedavi sırasında ve tedaviyi bıraktıktan sonra en az 12 ay
süreyle etkili doğum kontrolü kullanmaları tavsiye edilmelidir.
Enfortumab vedotin ile tedavi edilen erkeklere, PADCEV ile tedavi sırasında ve son dozu takiben 9
aylık bir süreye kadar çocuk sahibi olmamaları tavsiye edilir.
Gebelik dönemi
PADCEV’in gebe kadınlarda kullanımına ilişkin yeterli veri mevcut değildir. Hayvanlar üzerinde
yapılan çalışmalar üreme toksisitesinin bulunduğunu göstermiştir (bkz. Bölüm 5.3). İnsanlara yönelik
potansiyel risk bilinmemektedir. PADCEV gerekli olmadıkça gebelik döneminde kullanılmamalıdır.
Hayvan çalışmalarından elde edilen bulgulara dayanarak, PADCEV gebe bir kadına uygulandığında
fetal zarara neden olabilir
Dişi sıçanlarda embriyo-fetal gelişim çalışmaları, enfortumab vedotinin intravenöz uygulamasının,
canlı fetüs sayısında azalma, yavru sayısında azalma ve erken rezorpsiyonlarda artış ile
sonuçlandığını göstermiştir (bkz. Bölüm 5.3). PADCEV gebelik sırasında ve etkili doğum kontrolü
kullanmayan çocuk doğurma potansiyeli olan kadınlarda tavsiye edilmez.
Laktasyon dönemi
Enfortumab vedotinin insan sütü ile atılıp atılmadığı bilinmemektedir. Emzirilen çocuklar için risk
göz ardı edilemez. PADCEV tedavisi sırasında ve son dozdan sonra en az 6 ay süreyle emzirme
durdurulmalıdır.
Üreme yeteneği/fertilite
Sıçanlarda, tekrarlı doz enfortumab vedotin uygulaması testis toksisitesi ile sonuçlanmıştır ve erkek
fertilitesini değiştirebilir. MMAE’nin anöjenik özelliklere sahip olduğu gösterilmiştir (bkz. Bölüm
5.3). Bu nedenle, bu tıbbi ürünle tedavi edilen erkeklere, tedaviden önce sperm örneklerini dondurup
saklamaları tavsiye edilir. PADCEV’in insan fertilitesi üzerindeki etkisine ilişkin veri mevcut
değildir.
4.7. Araç ve makine kullanımı üzerindeki etkiler
PADCEV’in araç ve makine kullanma yeteneği üzerinde etkisi bulunmamaktadır veya ihmal
edilebilir etkiye sahiptir.
6/164.8. İstenmeyen etkiler
Güvenlilik profilinin özeti
Enfortumab vedotin ile en sık görülen advers reaksiyonlar alopesi (%48,8), yorgunluk (%46,8), iştah
azalması (%44,9), periferik duyusal nöropati (%38,7), diyare (%37,6), bulantı (%36), kaşıntı (%33,4),
disguzi (%29,9), anemi (%26,5), kilo kaybı (%23,4), makülo-papüler döküntü (%22,9), cilt kuruluğu
(%21,6), kusma (%18,4), aspartat aminotransferaz artışı (%15,3), hiperglisemi, (%13,1), göz
kuruluğu (%12,8), alanin aminotransferaz artışı (%12,1) ve döküntü (%10,4) olmuştur.
En yaygın görülen ciddi advers reaksiyonlar diyare (%2) ve hiperglisemi (%2) olmuştur. Hastaların
%9’u advers reaksiyonlar nedeniyle enfortumab vedotini kalıcı olarak bırakmıştır; dozun
bırakılmasına neden olan en yaygın advers reaksiyon (≥%2) periferik duyusal nöropati (%4)
olmuştur. Hastaların %44’ünde dozun yarıda bırakılmasına neden olan advers reaksiyonlar meydana
gelmiştir; dozun yarıda bırakılmasına neden olan en yaygın advers reaksiyonlar (≥%2) periferik
duyusal nöropati (%15), yorgunluk (%7), makülo-papüler döküntü (%4), aspartat aminotransferaz
artışı (%4), alanin aminotransferaz artışı (%4), anemi (%3), diyare (%3) ve hiperglisemi (%3)
olmuştur. Hastaların %30’unda advers reaksiyon nedeniyle dozun azaltılması gerekmiştir; dozun
azaltılmasına neden olan en yaygın advers reaksiyonlar (≥%2) periferik duyusal nöropati (%10),
yorgunluk (%5), makülo-papüler döküntü (%4) ve iştah azalması (%2) olmuştur.
Advers reaksiyonların tablo halinde özeti
Monoterapi olarak enfortumab vedotinin güvenliliği, klinik çalışmalarda 28 günlük bir kürün 1, 8 ve
15.günlerinde 1,25 mg/kg doz alan lokal ileri veya metastatik ürotelyal kanseri olan 680 hastada
değerlendirilmiştir (bkz. Tablo 3). Hastalar medyan 4,7 aylık (aralık: 0,3 – 34,8) bir süre boyunca
enfortumab vedotine maruz bırakılmıştır.
Klinik çalışmalar sırasında gözlemlenen advers reaksiyonlar bu bölümde sıklık kategorisine göre
listelenmiştir. Sıklıklar şu şekilde tanımlanmaktadır: Çok yaygın (≥1/10); yaygın (≥1/100, <1/10);
Yaygın olmayan (≥1/1.000, <1/100); seyrek (≥1/10.000, <1/1.000); çok seyrek (<1/10.000),
bilinmiyor (eldeki verilerden hareketle tahmin edilemiyor). Her bir sıklık grubu içinde, advers
reaksiyonlar azalan ciddiyet sırasına göre sunulmuştur.
Tablo 3. Advers reaksiyonlar
Kan ve lenf sistemi hastalıkları
Çok yaygın Anemi
Bilinmiyor1 Nötropeni, febril nötropeni, nötrofil sayısında azalma
Metabolizma ve beslenme hastalıkları
Çok yaygın Hiperglisemi, iştah azalması
Sinir sistemi hastalıkları
Çok yaygın Periferik duyusal nöropati, disguzi
Periferik nöropati, periferik motor nöropati, periferik sensorimotor
Yaygın
nöropati, parestezi, hipoestezi, yürüme bozukluğu, kas zayıflığı
Demiyelinizan polinöropati, polinöropati, nörotoksisite, motor
Yaygın
disfonksiyon, dizestezi, kas atrofisi, nevralji, peroneal sinir felci, duyu
olmayan
kaybı, ciltte yanma hissi, yanma hissi
Göz hastalıkları
Çok yaygın Göz kuruluğu
Solunum, göğüs ve mediastinal hastalıklar
Yaygın Pnömoni
7/16Yaygın
İnterstisyel akciğer hastalığı
olmayan
Gastrointestinal hastalıklar
Çok yaygın Diyare, kusma, bulantı
Deri ve deri altı dokusu hastalıkları
Çok yaygın Alopesi, kaşıntı, döküntü, makülo-papüler döküntü, kuru cilt
İlaç döküntüsü, cilt eksfoliasyonu, konjonktivit, büllöz dermatit, ciltte
kabarcık, stomatit, palmar-plantar eritrodisestezi sendromu, egzama,
Yaygın
eritem, eritemli döküntü, maküler döküntü, papüler döküntü, kaşıntılı
döküntü, veziküler döküntü
Jeneralize eksfolyatif dermatit, eritema multiforme, eksfolyatif döküntü,
Yaygın
pemfigoid, maküloveziküler döküntü, dermatit, alerjik dermatit, kontakt
olmayan
dermatit, intertrigo, cilt tahrişi, staz dermatiti, kan kabarcığı
Toksik epidermal nekroliz, Stevens-Johnson sendromu, epidermal nekroz,
Bilinmiyor1
simetrik ilaç ilişkili intertriginöz ve fleksural ekzantem
Genel bozukluklar ve uygulama bölgesine ilişkin hastalıklar
Çok yaygın Yorgunluk
Yaygın İnfüzyon bölgesi ekstravazasyonu
Araştırmalar
Çok yaygın Alanin aminotransferaz artışı, aspartat aminotransferaz artışı, kilo kaybı
1 Global pazarlama sonrası deneyime dayanmaktadır.
Seçilmiş advers reaksiyonların tanımı
İmmünojenisite
Toplam 590 hasta enfortumab vedotin 1,25 mg/kg’a karşı immünojenisite açısından test edilmiştir; 15
hastanın başlangıçta anti-ilaç antikoru (ADA) için pozitif olduğu doğrulanmış ve başlangıçta negatif
olan hastaların (N=575) toplam 16’sı (%2,8) başlangıç sonrası pozitif olmuştur (13’ü geçici ve 3’ü
kalıcı olarak). PADCEV’e karşı antikor oluşturan hasta sayısının sınırlı olması nedeniyle,
immünojenisitenin etkililik, güvenlilik veya farmakokinetikler üzerindeki potansiyel etkisine ilişkin
herhangi bir sonuca varılamaz.
Cilt reaksiyonları
Klinik çalışmalarda, enfortumab vedotin 1,25 mg/kg ile tedavi edilen 680 hastanın %55’inde (375) cilt
reaksiyonları meydana gelmiştir. Hastaların %13’ünde (85) şiddetli (Grade 3 veya 4) cilt reaksiyonları
meydana gelmiştir ve bu reaksiyonların çoğu, makülo-papüler döküntü, eritemli döküntü, döküntü veya
ilaç döküntüsünü içermektedir. Şiddetli cilt reaksiyonlarının başlamasına kadar geçen medyan süre 0,62
aydır (aralık: 0,1 – 6,4). Şiddetli cilt reaksiyonları hastaların %3,8’inde (26) meydana gelmiştir.
EV-201 (N=214) klinik çalışmasında, cilt reaksiyonları yaşayan hastaların %75’inde tam iyileşme ve
%14’ünde kısmi iyileşme sağlanmıştır (bkz. Bölüm 4.4).
Pnömoni/ILD
Klinik çalışmalarda, enfortumab vedotin 1,25 mg/kg ile tedavi edilen 680 hastanın 15’inde (%2,2)
pnömoni ve 2’sinde (%0,3) ILD meydana gelmiştir. Hastaların %1'inden azında şiddetli (Grade 3-4)
pnömoni veya ILD meydana gelmiştir. Pnömoni veya ILD, hastaların sırasıyla %0,1 ve %0,3'ünde
enfortumab vedotin tedavisinin kesilmesine neden olmuştur. ILD veya pnömoniden kaynaklı herhangi
bir ölüm meydana gelmemiştir. Herhangi bir grade’de pnömoni veya ILD başlangıcına kadar geçen
medyan süre 3,6 ay (aralık: 0,8 ila 6,0 ay) ve medyan süre 1,4 ay olmuştur (aralık: 0,2 ila 27,5 ay).
Pnömoni veya ILD geçiren 17 hastanın 6’sında (%35,3) semptomlar iyileşmiştir.
8/16Hiperglisemi
Klinik çalışmalarda, enfortumab vedotin 1,25 mg/kg ile tedavi edilen 680 hastanın %14’ünde (98)
hiperglisemi (kan şekeri >13,9 mmol/L) meydana gelmiştir.
Hastaların %2,2’sinde şiddetli hiperglisemi vakaları meydana gelmiştir, hastaların %7’sinde şiddetli
(Grade 3-4) hiperglisemi gelişmiştir ve hastaların %0,3’ü ise her birinde hiperglisemi ve diyabetik
ketoasidoz olayı olmak üzere ölümle sonuçlanan olaylar yaşamıştır. Grade 3-4 hiperglisemi insidansı,
vücut kitle indeksi daha yüksek olan hastalarda ve başlangıç hemoglobin A1C’si (HbA1c) daha yüksek
olan hastalarda tutarlı bir şekilde artış göstermiştir. Hipergliseminin başlamasına kadar geçen medyan
süre 0,6 aydır (aralık: 0.1 – 20.3).
EV-201 (N=214) klinik çalışmasında, son muayeneleri sırasında hastaların %61’inde tam iyileşme ve
hastaların %19’unda ise kısmi iyileşme sağlanmıştır (bkz. Bölüm 4.4).
Periferik nöropati
Klinik çalışmalarda, enfortumab vedotin 1,25 mg/kg ile tedavi edilen 680 hastanın %52’sinde (352)
periferik nöropati meydana gelmiştir. Hastaların %4’ünde duyusal ve motor olaylar dahil olmak üzere
şiddetli (Grade 3-4) periferik nöropati gözlenmiştir. Grade ≥2’nin başlamasına kadar geçen medyan
süre 4,6 aydır (aralık: 0,1 – 15,8).
EV-201 (N=214) klinik çalışmasında, son muayeneleri sırasında hastaların %19’unda tam iyileşme ve
hastaların %39’unda ise kısmi iyileşme sağlanmıştır (bkz. Bölüm 4.4).
Oküler bozukluklar
Klinik çalışmalarda, enfortumab vedotin 1,25 mg/kg ile tedavi sırasında hastaların %30’unda göz
kuruluğu görülmüştür. Hastaların %1,3’ü göz kuruluğu nedeniyle tedaviye ara vermiş, %0,1’i ise
tedaviyi kalıcı olarak bırakmıştır. Şiddetli (Grade 3) göz kuruluğu yalnızca 3 hastada (%0,4) meydana
gelmiştir. Göz kuruluğunun başlangıcına kadar geçen medyan süre 1,7 aydır (aralık: 0 – 19,1) (bkz.
Bölüm 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr; e-posta: tufam@titck.gov.tr; tel: 0 800 314
00 08; faks: 0 312 218 35 99).
4.9. Doz aşımı ve tedavisi
Enfortumab vedotin ile doz aşımının bilinen bir antidotu yoktur. Doz aşımı durumunda, hasta advers
reaksiyonlar açısından yakından izlenmeli ve 3,6 gün (ADC) ve 2,6 günlük (MMAE) yarılanma ömrü
dikkate alınarak, uygun şekilde destekleyici tedavi uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antineoplastik ajanlar, diğer monoklonal antikorlar ve antikor ilaç
konjugatı
ATC kodu: L01FX13
9/16Etki mekanizması
Enfortumab vedotin, ürotelyal kanser hücrelerinin yüzeyinde yer alan bir adezyon proteini olan
Nektin-4’ü hedef alan bir antikor ilaç konjugatıdır (ADC). Proteaz ile parçalanabilir
maleimidokaproil valin-sitrulin bağlayıcı aracılığıyla mikrotübül-bozucu ajan olan monometil
auristatin E’ye (MMAE) konjuge edilmiş, tamamı insan IgG1 kappa antikorundan oluşmaktadır.
Klinik dışı veriler, enfortumab vedotinin antikanser aktivitesinin, ADC’nin Nektin-4’ü eksprese eden
hücrelere bağlanmasından, ardından ADC-Nektin-4 kompleksinin internalizasyonundan ve
proteolitik bölünme yoluyla MMAE’nin serbest kalmasından kaynaklandığını öne sürmektedir.
MMAE’nin serbest kalması, hücre içerisindeki mikrotübül ağını bozar, ardından hücre siklusu
arrestini ve apoptotik hücre ölümünü indükler. Enfortumab vedotinin hedeflediği hücrelerden serbest
kalan MMAE, civarındaki Nektin-4’ü az eksprese eden hücrelere yayılarak sitotoksik hücre ölümüyle
sonuçlanabilir.
Kardiyak Elektrofizyoloji
İleri evre ürotelyal kanseri olan hastalarda yapılan bir çalışmadan elde edilen EKG verilerine
dayanarak, tavsiye edilen 1,25 mg/kg dozunda, enfortumab vedotin ortalama QTc aralığını klinik
olarak anlamlı herhangi bir ölçüde uzatmamıştır.
Klinik etkililik ve güvenlilik
Metastatik Ürotelyal Kanser
EV-301
PADCEV’in etkililiği, lokal ileri veya metastatik ürotelyal kanseri olan, daha önce platin-içeren
kemoterapi ve programlanmış ölüm reseptörü 1 (PD-1) veya programlanmış ölüm ligandı 1 (PD-L1)
inhibitörü uygulanmış, 608 hastanın yer aldığı açık etiketli, randomize, faz 3, çok merkezli bir çalışma
olan EV-301 çalışmasında değerlendirilmiştir. Çalışmanın primer sonlanım noktası Genel Sağkalım
(OS) ve sekonder sonlanım noktaları ise Progresyonsuz Sağkalım (PFS) ve Objektif Yanıt Oranı
(ORR) olmuştur [PFS ve ORR, araştırmacı tarafından RECIST v1.1 kullanılarak değerlendirilmiştir].
Hastalar, 28 günlük bir kürün 1., 8. ve 15. günlerinde enfortumab vedotin 1,25 mg/kg ya da 21 günlük
bir kürün 1. gününde araştırmacı tarafından karar verilen kemoterapilerden birini dosetaksel 75
mg/m2 (%38), paklitaksel 175 mg/m2 (%36) veya viflunin 320 mg/m2 (%25) almak üzere 1:1
oranında randomize edilmiştir.
Aktif MSS metastazları, devam eden Grade ≥2 sensoriyal veya motor nöropatisi, bilinen insan immün
yetmezlik virüsü (HIV) enfeksiyonu öyküsü (HIV 1 veya 2), aktif Hepatit B veya C’si veya ilişkili
diyabet semptomlarıyla birlikte HbA1c ≥%8 veya HbA1c ≥7 olarak tanımlanan kontrol edilemeyen
diyabeti olan hastalar çalışma dışı bırakılmıştır.
Medyan yaş 68 (aralık: 30-88) ve %77’si erkektir ve hastaların çoğunluğu Beyaz (%52) ve Asya
ırkındandır (%33). Tüm hastaların başlangıç Doğu Kooperatif Onkoloji Grubu (ECOG) performans
skoru 0 (%40) veya 1’dir (%60). Hastaların %95’inde, metastatik hastalık ve %5’inde ise lokal olarak
ileri evre hastalık mevcuttur. %31’i karaciğer metastazı olmak üzere, hastaların %80’inde, visseral
metastaz mevcuttur. Hastaların %76’sında ürotelyal karsinom/tranzisyonel hücre karsinomu (TCC)
histolojisi %14’ünde karma ürotelyal karsinom ve yaklaşık %10’unda ise diğer histolojik varyantlar
mevcuttur. Toplam 76 (%13) hasta daha önce ≥3 basamak sistemik tedavi almıştır. Hastaların %52’si
(314) daha önce PD-1 inhibitörü, %47’si (284) daha önce PD-L1 inhibitörü almıştır ve %1’i (9) ek
olarak hem PD-1 hem de PD-L1 inhibitörleri almıştır. Hastaların yalnızca %18’i (111) daha önce
uygulanan PD-1 veya PD-L1 inhibitörü tedavisine yanıt vermiştir. Hastaların %63’ü (383) daha önce
sisplatin-bazlı rejimler, %26’sı (159) daha önce karboplatin-bazlı rejimler ve ek olarak %11’i (65)
hem sisplatin hem de karboplatin-bazlı rejimleri almıştır.
10/16Tablo 4’te, 11,1 aylık medyan takip süresinden sonra EV-301 çalışması için etkililik sonuçlarını
özetlenmektedir (%95 GA: 10,6 – 11,6).
Tablo 4: EV-301’deki etkililik sonuçları
Sonlanım noktası PADCEV Kemoterapi
n=301 n=307
Genel sağkalım
Olay görülen hasta sayısı (%) 134 (44,5) 167 (54,4)
Medyan ay (%95 GA) 12,9 (10,6, 15,2) 9,0 (8,1, 10,7)
Tehlike oranı (%95 GA) 0,702 (0,556, 0,886)
1-yönlü p-değeri 0,00142*
Progresyonsuz sağkalım†
Olay görülen hasta sayısı (%) 201 (66,8) 231 (75,2)
Medyan ay (%95 GA) 5,6 (5,3, 5,8) 3,7 (3,5, 3,9)
Tehlike oranı (%95 GA) 0,615 (0,505, 0,748)
1-yönlü p-değeri <0,0001‡
Objektif yanıt oranı (CR + PR)†
ORR (%) (%95 GA) 40,6 (34,9, 46,5) 17,9 (13,7, 22,8)
1-yönlü p-değeri <0,0001§
Tam yanıt oranı (%) 4,9 2,7
Kısmi yanıt oranı (%) 35,8 15,2
Yanıt verenler için yanıt süresi
Medyan ay (%95 GA) 7,4 (5,6, 9,5) 8,1 (5,7, 9,6)
*önceden belirlenmiş etkililik sınırı= 0,00679, 1-yönlü (301 çalışmasında gözlenen ölümlere göre ayarlanmıştır)
†araştırmacı tarafından RECIST v1.1 kullanılarak değerlendirilmiştir.
‡önceden belirlenmiş etkililik sınırı= 0,02189, 1-yönlü (432 çalışmasında gözlenen PFS1 olaylarına göre ayarlanmıştır)
§önceden belirlenmiş etkililik sınırı= 0,025, 1-yönlü (%100 bilgi fraksiyonu ile ayarlanmıştır)
Şekil 1: Genel Sağkalım için Kaplan Meier Grafiği
Enfortumab vedotin
Kemoterapi
Sansürlenmiş
ığ
ılıs
a
lo
m
ıla
k
ğ
a
S
Genel sağkalım süresi (ay)
Risk altındaki N
Enfortumab vedotin
Kemoterapi
11/165.2. Farmakokinetik özellikler
Genel özellikler
Emilim:
PADCEV intravenöz infüzyon olarak uygulanır.
Dağılım:
ADC’nin tahmini ortalama kararlı-durum dağılım hacmi, 1,25 mg/kg enfortumab vedotin
uygulamasını takiben 12,8 litre olmuştur. MMAE’nin plazma proteinine bağlanması, in vitro olarak
%68 – %82 arasında değişmiştir. MMAE’nin yer değiştirmesi veya proteine yüksek oranda bağlı tıbbi
ürünlerle yer değiştirmesi olası değildir. İn vitro çalışmalar, MMAE'nin bir P-glikoprotein substratı
olduğunu göstermektedir.
Biyotransformasyon:
Enfortumab vedotinden serbest kalan MMAE’nin küçük bir kısmı metabolize olur. In vitro veriler,
MMAE metabolizmasının başlıca CYP3A4 ile oksidasyon aracılığıyla gerçekleştiğini
göstermektedir.
Eliminasyon:
Hastalarda ADC ve konjuge olmayan MMAE’nin ortalama klerensi sırasıyla 0,11 L/saat ve 2,11
L/saat olmuştur. ADC eliminasyonu, 3,6 günlük bir yarılanma ömrü ile çok-üslü bir düşüş
sergilemiştir.
MMAE’nin eliminasyonunun, enfortumab vedotinden serbest kalma hızı ile sınırlı olduğu
görülmektedir. MMAE eliminasyonu, 2,6 günlük bir yarılanma ömrü ile çok-üslü bir düşüş
sergilemiştir.
Atılım:
MMAE atılımı başlıca feçes yoluyla, daha az oranda ise idrar yoluyla gerçekleşir. MMAE içeren
başka bir ADC’nin tek dozunu takiben, uygulanan toplam MMAE’nin yaklaşık %24’ü değişmemiş
ilaç olarak 1 haftalık bir süre içinde feçeste ve idrarda geri kazanılmıştır. Geri kazanılan MMAE’nin
büyük çoğunluğu feçes yoluyla atılmıştır (%72). Enfortumab vedotin uygulamasından sonra, MMAE
için benzer bir atılım profili beklenmektedir.
Doğrusallık/ Doğrusal olmayan durum:
Veri bulunmamaktadır.
Hastalardaki karakteristik özellikler
Yaşlı hastalar:
Popülasyon farmakokinetik analizi, yaşın aralık: 24 – 90 yaş; %60 (450/748) >65 yaş, %19
(143/748)>75yaş enfortumab vedotinin farmakokinetiği üzerinde klinik olarak anlamlı bir etkiye
sahip olmadığını göstermektedir.
Irk ve cinsiyet:
Popülasyon farmakokinetik analizine dayanarak, ırk [%69 (519/748) Beyaz, %21 (158/748) Asyalı,
%1 (10/748) Siyahi ve %8 (61/748) diğer veya bilinmiyor] ve cinsiyet [%73 (544/748) erkek]
enfortumab vedotinin farmakokinetiği üzerinde klinik olarak anlamlı bir etkiye sahip değildir.
Böbrek yetmezliği:
ADC ve konjuge olmayan MMAE’nin farmakokinetiği, hafif (CrCL >60-90 mL/dk; n=272), orta
12/16(CrCL 30-60 mL/dk; n=315) ve şiddetli (CrCL 15–<30 mL/dk; n=25) böbrek yetmezliği olan
hastalara 1,25 mg/kg enfortumab vedotin uygulanmasından sonra değerlendirilmiştir. Normal böbrek
fonksiyonu olan hastalarla karşılaştırıldığında; hafif, orta veya şiddetli böbrek yetmezliği olan
hastalarda ADC veya konjuge olmayan MMAE’nin EAA maruziyetinde anlamlı herhangi bir farklılık
gözlenmemiştir. Enfortumab vedotin, son aşama böbrek hastalığı (CrCL <15 mL/dk) olan hastalarda
değerlendirilmemiştir.
Karaciğer yetmezliği:
Metastatik ürotelyal karsinomlu hastalarda yürütülen klinik çalışmalardan elde edilen verilerin
kullanıldığı popülasyon farmakokinetiği analizine dayanarak, normal karaciğer fonksiyonu olan
hastalarla karşılaştırıldığında, hafif karaciğer yetmezliği (toplam bilirubin 1-1,5 x ULN ve herhangi
bir derecede AST veya toplam bilirubin ≤ULN ve AST >ULN, n=65) olan hastalarda ADC
maruziyetinde herhangi bir anlamlı farklılık gözlenmemiş ve konjuge olmayan MMAE EAA’sında
%37'lik bir artış gözlenmiştir. Enfortumab vedotin, yalnızca orta derecede karaciğer yetmezliği olan
sınırlı sayıda hasta üzerinde (n= 3) çalışılmıştır ve şiddetli karaciğer yetmezliği olan hastalarda
değerlendirilmemiştir. Orta veya şiddetli karaciğer yetmezliğinin (toplam bilirubin >1,5xULN veya
herhangi bir derecede AST) veya karaciğer transplantasyonunun ADC veya konjuge olmayan
MMAE'nin farmakokinetiği üzerindeki etkisi bilinmemektedir.
Farmakokinetik/Farmakodinamik ilişkiler
İlaç etkileşim çalışmaları
Fizyolojik-bazlı farmakokinetik (PBPK) modelleme tahminleri:
Enfortumab vedotinin ketokonazol (kombine bir P-glikoprotein (P-gp) ve güçlü CYP3A inhibitörü)
ile eş zamanlı kullanımının, ADC maruziyetinde herhangi bir değişiklik olmaksızın, konjuge olmayan
MMAE C ’ını ve EAA maruziyetini minör bir ölçüde arttıracağı tahmin edilmektedir.
maks
Enfortumab vedotinin rifampin (kombine bir P-gp ve güçlü CYP3A indükleyicisi) ile eş zamanlı
kullanımının, ADC maruziyetinde herhangi bir değişiklik olmaksızın, konjuge olmayan MMAE
C ’ını ve EAA maruziyetini orta düzeyde bir etki ile azaltacağı tahmin edilmektedir. Rifampinin
maks
MMAE C ’ı üzerindeki tam etkisi, PBPK modelinde düşük tahmin edilebilir.
maks
Enfortumab vedotinin eşzamanlı kullanımının midazolama (hassas bir CYP3A substratı) maruziyeti
etkilemeyeceği tahmin edilmektedir. İnsan karaciğer mikrozomlarının kullanıldığı in vitro çalışmalar,
MMAE’nin CYP3A4/5’i inhibe ettiğini, fakat diğer CYP450 izoformlarını inhibe etmediğini
göstermektedir. MMAE, insan hepatositlerindeki majör CYP450 enzimlerini indüklememiştir.
İn vitro çalışmalar
İn vitro çalışmalar, MMAE’nin bir substrat olduğunu ve atım transporteri olan P-glikoproteininin (P-
gp) inhibitörü olmadığını göstermektedir. İn vitro çalışmalarda, MMAE’nin meme kanseri direnç
proteini (BCRP), çoklu ilaç direnci ile ilişkili protein 2 (MRP2), organik anyon taşıyıcı polipeptid
1B1 veya 1B3 (OATP1B1 veya OATP1B3), organik katyon taşıyıcı 2 (OCT2) veya organik anyon
taşıyıcı 1 veya 3 (OAT1 veya OAT3)’ün substratı olmadığı belirlenmiştir. MMAE, klinik olarak
anlamlı konsantrasyonlarda safra tuzu eksport pompası (BSEP), P-gp, BCRP, MRP2, OCT1, OCT2,
OAT1, OAT3, OATP1B1 veya OATP1B3’ün inhibitörü değildir.
5.3. Klinik öncesi güvenlilik verileri
Genotoksisite çalışmaları, MMAE'nin bakterilerde ters mutasyon testinde (Ames testi) veya L5178Y
TK+/- fare lenfoma mutasyon testinde fark edilebilir bir genotoksik potansiyele sahip olmadığını
göstermiştir. MMAE, sıçanlarda mikronukleus testinde kromozomal aberasyonları indüklemiş olup,
13/16bu etki mikrotübül-bozucu ajanların farmakolojik etkisi ile tutarlıdır.
Sıçanlarda (4- ve 13-haftalık) ve maymunlarda (4-haftalık) tekrarlanan doz çalışmalarında cilt
lezyonları fark edilmiştir. Cilt değişiklikleri, 6 haftalık bir iyileşme döneminin sonunda tamamen eski
haline dönmüştür.
Klinik çalışmalarda rapor edilen hiperglisemi, hem sıçan hem de maymun toksisite çalışmalarında
tespit edilmemiştir ve her iki türün pankreasında histopatolojik bulgu mevcut değildir.
Fetal toksisite (yavru sayısında azalma veya tüm yavruların kaybı) gözlenmiştir ve yavru sayısındaki
azalma, erken rezorpsiyonlarda artışa yansımıştır. Kontrol ile karşılaştırıldığında, 2 mg/kg doz
seviyesinde hayatta kalan fetüslerde ortalama fetal vücut ağırlığı azalmıştır.
Enfortumab vedotin ile ilişkili fetal iskelet değişiklikleri, gelişimsel gecikmeler olarak
değerlendirilmiştir. 2 mg/kg’lık doz (tavsiye edilen insan dozundaki maruziyete yaklaşık olarak
benzer maruziyetlerde), maternal toksisite, embriyo-fetal ölüm ve gastroşizis, yanlış yöne dönmüş
arka bacak, ön patinin olmayışı, yanlış konumlanmış iç organlar ve kaynaşmış servikal ark gibi
yapısal malformasyonlarla sonuçlanmıştır. İlave olarak, iskelet anomalileri (asimetrik, kaynaşmış,
tamamen kemikleşmemiş ve deforme olmuş göğüs kafesi, deforme olmuş servikal ark ve torasik
merkezde tek taraflı kemikleşme) ve fetüs ağırlığında azalma gözlenmiştir.
Yalnızca sıçanlarda gözlemlenen testiküler toksisite, 24 haftalık bir iyileşme döneminin sonunda
kısmen düzelmiştir.
6. FARMASÖTİK ÖZELLİKLER
6.1. Yardımcı maddelerin listesi
Histidin
Histidin hidroklorür monohidrat
Trehaloz dihidrat
Polisorbat 20
6.2. Geçimsizlikler
Aynı infüzyon hattı aracılığıyla diğer ilaçlar eş zamanlı uygulanmamalıdır ve diğer seyrelticiler veya
çözücülerle karıştırılmamalıdır.
6.3. Raf ömrü
Açılmamış flakon
36 ay
Flakonda sulandırılmış çözelti
Mikrobiyolojik açıdan, sulandırıldıktan sonra flakondaki/flakonlardaki çözelti derhal infüzyon
torbasına ilave edilmelidir. Hemen kullanılamaması durumunda, sulandırılmış flakonların
kullanımdan önceki saklama süreleri ve koşulları kullanıcının sorumluluğundadır ve normal
koşullarda 2°C ila 8°C arasında buzdolabında 24 saatten daha uzun olmamalıdır. Dondurmayınız.
İnfüzyon torbasında seyreltilmiş dozlama çözeltisi
Mikrobiyolojik açıdan infüzyon torbasına seyreltildikten sonra torbadaki seyreltilmiş çözelti hastaya
derhal uygulanmalıdır. Hemen kullanılamaması durumunda, seyreltilmiş dozlama çözeltisinin
14/16kullanımdan önceki saklama süreleri ve koşulları kullanıcının sorumluluğundadır ve normal
koşullarda infüzyon süresi dahil 2°C ila 8°C'de buzdolabında 16 saatten fazla olmamalıdır.
Dondurmayınız.
6.4. Saklamaya yönelik özel tedbirler
Açılmamış flakonlar
Buzdolabında (2ºC ila 8ºC) saklayınız. Dondurmayınız.
Tıbbi ürünün sulandırıldıktan ve seyreltildikten sonraki saklama koşulları için bölüm 6.3.’e bakınız.
6.5. Ambalajın niteliği ve içeriği
Gri bromobütil kauçuk tıpalı, gümüş bir halkaya sahip 20 mm alüminyum contalı ve sarı kapaklı 10
mL Tip I cam flakon. Her bir kartonda 1 flakon yer alır.
6.6. Beşeri tıbbi üründen arta kalan maddelerin imhası ve diğer özel önlemler
PADCEV riskli bir ilaçtır. Geçerli özel atık taşıma ve imha prosedürleri takip edilmelidir. Kullanılmış
olan ürünler ya da atık materyaller ‘Tıbbi Atıkların Kontrolü Yönetmeliği’ ve ‘Ambalaj Atıklarının
Kontrolü Yönetmelikleri’ne uygun olarak imha edilmelidir.
Hazırlama ve uygulama talimatları
Tek dozluk flakonda sulandırma
1. Antikanser tıbbi ürünlerin uygun şekilde atık taşıma ve imhası için prosedürler takip edilir.
2. Dozlama çözeltilerinin sulandırılması ve hazırlanması için uygun aseptik teknik kullanılır.
3. Gerekli flakon sayısını belirlemek için, hastanın ağırlığına göre tavsiye edilen doz hesaplanır.
4. Her bir flakon aşağıdaki gibi sulandırılır ve mümkünse steril enjeksiyonluk su akışı doğrudan
liyofilize tozun üzerine değil, flakonun cidarı boyunca uygulanır: 10 mg/mL enfortumab
vedotin elde etmek için 3,3 mL steril enjeksiyonluk su ilave edilir.
5. Her bir flakon, içindekiler tamamen çözünene kadar dairesel hareketlerle yavaşça döndürülür.
Sulandırılmış flakon/flakonlar kabarcıklar ortadan kaybolana kadar en az 1 dakika süreyle
beklemeye bırakılır. Flakonlar çalkalanmamalıdır.
6. Çözelti, partiküler madde ve renk değişikliği açısından görsel olarak incelenir. Sulandırılmış
çözelti, berrak – hafif opak, renksiz– açık sarı arasında olmalı ve görünür partikül
içermemelidir. Görünür partikül veya renk değişikliği gözlenen flakon kullanılmamalıdır.
İnfüzyon torbasında seyreltme
7. Flakondan sulandırılmış çözeltinin hesaplanan doz miktarı çekilir ve bir infüzyon torbasına
transfer edilir.
8. Enfortumab vedotin 50 mg/mL (%5) dekstroz, 9 mg/mL (%0,9) sodyum klorür veya Laktatlı
Ringer enjeksiyonluk çözeltisi ile seyreltilir. İnfüzyon torbası, 0,3 mg/mL ila 4 mg/mL’lik nihai
enfortumab vedotin konsantrasyonu elde etmek için yeterli çözücüye olanak sağlayacak
büyüklükte olmalıdır.
Seyreltilmiş enfortumab vedotin dozlama çözeltisi; polivinil klorür (PVC), etilvinil asetat,
polipropilen (PP) gibi polyolefinden oluşan intravenöz infüzyon torbaları ile, veya polietilen
(PE), polietilen tereftalat glikol-modifiye edilmiş IV flakonlar ile, ve plastikleştirici (bis(2-
etilheksil) fitalat (DEHP) veya tris(2-etilheksil) trimellitat (TOTM)) içeren PVC, PE’den oluşan
infüzyon setleri ile ve polietersülfon, poliviniliden diflorür veya karışık selüloz esterlerinden
oluşan filtre membranları (por büyüklüğü: 0,2-1,2 μm) ile geçimlidir.
9. Seyreltilmiş çözelti yavaşça tersyüz edilerek karıştırılır. Torba çalkalanmamalıdır.
10. Kullanmadan önce, infüzyon torbası herhangi bir partiküler madde veya renk değişikliği
15/16açısından görsel olarak incelenir. Sulandırılmış çözelti, berrak – hafif opak, renksiz– açık sarı
arasında olmalı ve görünür partikül içermemelidir. Partiküler madde veya renk değişikliği
gözlemlenirse, infüzyon torbası kullanılmamalıdır.
11. Tek dozluk flakonlarda kalan kullanılmamış kısım atılır.
Uygulama
12. İnfüzyon, intravenöz bir hat aracılığıyla 30 dakika süreyle uygulanır. İntravenöz puşe veya
bolus olarak uygulanmamalıdır.
Akrilonitril bütadien stiren (ABS), akrilik, aktif kömür, etilen propilen dien monomeri,
metakrilat ABS, polikarbonat, poliizopren, polioksimetilen, PP, silikon, paslanmaz çelik,
sulandırılmış çözelti için termoplastik elastomerden oluşan kapalı sistem transfer cihazı ile
geçimsizlik gözlemlenmemiştir.
13. Diğer tıbbi ürünlerle aynı infüzyon hattında eş zamanlı uygulanmamalıdır.
14. Uygulama sırasında düz eksenli filtrelerin veya enjektör filtrelerinin (por büyüklüğü: 0,2-1,2
µm, tavsiye edilen materyaller: polietersülfon, poliviniliden diflorür, karışık selüloz esterleri)
kullanılması tavsiye edilir.
7. RUHSAT SAHİBİ
Astellas Pharma İlaç Ticaret ve Sanayi A.Ş.
Esentepe Mah. Bahar Sk.
Özdilek River Plaza Vyndham Grand Blok
No:13 İç Kapı No:39 34394 Şişli, İstanbul
Tel: 0212 440 08 00
Faks: 0212 438 36 71
8. RUHSAT NUMARASI
2023/489
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 12.12.2023
Ruhsat yenileme tarihi:
10. KÜB’ÜN YENİLENME TARİHİ
16/16