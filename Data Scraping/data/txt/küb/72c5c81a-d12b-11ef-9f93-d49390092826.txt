KISA ÜRÜN BİLGİSİ
1. BEŞERİ TIBBİ ÜRÜNÜN ADI
RANİTAB 150 mg film kaplı tablet
2. KALİTATİF VE KANTİTATİF BİLEŞİM
Her tablet;
Etkin madde:
Ranitidin (hidroklorür olarak) 150 mg içerir.
Yardımcı madde(ler):
Diğer yardımcı maddeler için bölüm 6.1’e bakınız.
3. FARMASÖTİK FORM
Film kaplı tablet
Kremimsi beyaz-krem rengi film kaplı, hafif karakteristik kokulu, yuvarlak tabletler.
4. KLİNİK ÖZELLİKLER
4.1 Terapötik endikasyonlar
RANİTAB, aşağıdaki hastalıklarda endikedir:
Yetişkinler/adölesanlar
Duodenal ülser, selim mide ülseri, steroid olmayan antienflamatuvar ilaçlara bağlı ülserlerin
tedavisinde,
Özellikle geçmişinde peptik ülser olan hastalarda steroid olmayan antienflamatuvar ilaçların
(aspirin dahil) neden olduğu duodenal ülserlerin profilaksisinde,
Helikobakter pilori enfeksiyonu ile birlikte görülen duodenal ülser tedavisinde,
Ameliyat sonrası ülserde,
Reflü özofajit tedavisinde,
Gastroözofageal reflü hastalığında semptomatik rahatlama sağlamak için
Zollinger-Ellison sendromu tedavisinde,
Ağrı ile karakterize (epigastrik veya retrosternal) yemeklerle ilişkili veya uykuda rahatsızlık
veren, fakat yukarıda belirtilen durumlarla ilişkili olmayan, kronik epizodik dispepsilerde,
Ağır hastalarda stres ülserlerinin profilaksisinde,
Peptik ülserli hastalarda tekrarlayan kanamaların profilaksisinde,
Mendelson sendromu profilaksisinde.
Çocuklar (3-11 yaş)
Kısa süreli peptik ülser tedavisi
Reflü özofajit ve gastroözofageal reflü hastalığının semptomatik iyileşmesi dahil olmak üzere
gastroözafageal reflü tedavisi.
4.2 Pozoloji ve uygulama şekli
Pozoloji/uygulama sıklığı ve süresi:
Hekim tarafından başka şekilde tavsiye edilmediği takdirde;
1 / 10Erişkinler (yaşlılar dahil) / adölesanlar (≥ 12 yaş):
Duodenal ülser ve selim mide ülseri:
Akut tedavi: Duodenal veya selim gastrik ülser için standart doz şeması günde 2 kez 150 mg
veya gece yatarken 300 mg'dır. Duodenal ülser veya selim mide ülserinde çoğu vakalarda dört
hafta içinde iyileşme görülür. İlk tedavi süresinde ülseri tamamen iyileşmeyen hastalarda
ikinci dört haftalık tedavi sonunda genellikle tamamen iyileşme görülür.
Duodenal ülserde 4 hafta, günde 2 kez, 300 mg ile elde edilen iyileşme oranları, 4 hafta süre
ile günde 2 kez 150 mg veya 300 mg gece yatarken şeklindeki doz şeması ile elde edilenden
yüksektir. Dozun artırılması ile istenmeyen etkilerde artış görülmez.
Uzun süreli tedavi:
Duodenal veya selim mide ülserinin uzun süreli tedavisi için önerilen olağan doz gece
yatarken 150 mg'dır.
Sigara içmek duodenal ülserlerin nüksetme hızını artırdığından, bu hastalara sigarayı
bırakmaları tavsiye edilmelidir. Sigarayı bırakamayan hastalarda gece yatarken alınan 300
mg'lık doz, 150 mg'lık doz şemasına göre ilave terapötik fayda sağlar.
Steroid olmayan anti-enflamatuvar ilaçlara bağlı peptik ülserler:
Akut tedavi: Steroid olmayan antienflamatuvar ilaçlarla tedaviyi takiben veya steroid olmayan
antienflamatuar ilaçlarla tedavi devam ederken görülen ülserlerde günde 2 kez 150 mg veya
gece yatarken 300 mg RANİTAB ile 8-12 haftalık tedavi gerekebilir.
Profilaksi: Steroid olmayan antienflamatuar ilaçlara bağlı duodenal ülserlerin önlenmesinde,
steroid olmayan antienflamatuvar ilaçlarla birlikte günde 2 kez 150 mg RANİTAB önerilir.
Helicobacter pylori enfeksiyonu ile birlikte görülen duodenal ülser:
Ranitidin, Helikobakter pylorinin eradikasyonu için uygulanan kombinasyon tedavilerinde
etkinliğini devam ettirmektedir. Metronidazol veya kullanılan diğer antibakteriyelleri
kapsayan tedavilerde karşılaşılan direnç seviyeleri, Ranitidin’in duodenumdaki pH seviyesini
değiştirmek amacıyla kullanıldığı gerçeğini değiştirmemektedir.
Ameliyat sonrası ülser: Ameliyat sonrası ülser için standart doz günde 2 kez 150 mg’dır.
Çoğu durumda 4 haftada iyileşme görülür. İlk 4 haftada tam olarak iyileşmeyen hastalarda
genellikle ikinci 4 haftada iyileşme görülür.
Gastroözofageal reflü hastalığı:
Akut hastalık: Reflü özofajitte 8 hafta veya gerektiğinde 12 hafta süre ile günde 2 kez 150 mg
veya gece yatarken 300 mg uygulanır. Orta veya şiddetli özofajitte RANİTAB dozu 12 hafta
süre ile günde 4 kez 150 mg'a kadar artırılabilir.
Uzun süreli tedavi: Reflü özofajitin uzun süreli tedavisi için önerilen yetişkin dozu günde 2
kez 150 mg'dır.
2 / 10Gastroözofageal reflü hastalığında semptomatik rahatlama için: Gastroözofageal reflü
hastalığına bağlı semptomların giderilmesinde, 2 hafta süre ile günde 2 kez 150 mg önerilir.
İlk alınan cevap yetersiz olan hastalarda bu rejime 2 hafta daha devam edilebilir.
Zollinger-Ellison sendromu: Başlangıç dozu günde 3 kez 150 mg’dır, fakat gerektiğinde doz
artırılabilir. Günde 6 g'a kadar olan dozlar iyi tolere edilmiştir.
Kronik epizodik dispepsi: Kronik epizodik dispepsili hastalar için standart doz, 6 haftaya
kadar, günde 2 kez 150 mg’dır. Tedaviye cevap vermeyen veya kısa bir süre sonra nüks
görülen hastalar incelenmelidir.
Ağır hastalarda stres ülserlerinden ileri gelen kanamaların profilaksisinde veya kanamalı
peptik ülserli hastaların tekrarlayan kanamalarının profilaksisinde, oral beslenme başlayınca
günde 2 kez 150 mg RANİTAB, ranitidin enjeksiyon ile değiştirilebilir.
Mendelson sendromu profilaksisinde: Tercihen bir önceki akşam 150 mg ve anesteziden 2
saat önce 150 mg verilir. Alternatif olarak ranitidin enjeksiyon da uygulanabilir. Obstetrik
hastalarda doğum sırasında; her 6 saatte bir 150 mg verilebilir, fakat genel anestezi
gerekiyorsa, partiküler olmayan bir antasid (örneğin sodyum sitrat) ilaveten verilebilir.
Stres ülseri kanama profilaksisinde: (ağır hastalarda veya peptik ülser nedeni ile kanayan
hastaların tekrarlayan kanama profilaksisinde): Oral beslenme başladığında günde iki kez 150
mg enjeksiyon yapılabilir.
Çocuklar (3-11 yaş) ve vücut ağırlığı >30 kg
Bkz. Bölüm 5.2 Farmakokinetik Özellikler (Özel Hasta Popülasyonları)
Kısa süreli peptik ülser tedavisi
Çocuklarda peptik ülser tedavisinde önerilen günlük doz 4 – 8 mg/kg/gün olup maksimum
doz, bölünmüş 2 doz halinde 300 mg’a kadar artırılabilir. Tedavi süresi 4 haftadır. İyileşme
genellikle 8 hafta sonra ortaya çıktığından, tam iyileşme olmayan hastalarda 4 haftalık bir
tedavi daha gerekir.
Gastroözofageal reflü
Çocuklarda gastroözofageal reflü tedavisinde önerilen günlük doz 5 – 10 mg/kg/gün olup
maksimum doz, bölünmüş 2 doz halinde 600 mg’a kadar artırılabilir (maksimum doz vücut
ağırlığı fazla çocuklar ya da şiddetli semptomları olan adölesanlara uygulanır).
Uygulama şekli:
RANİTAB bir bardak su ile yutulmalıdır.
3 / 10Özel popülasyonlara ilişkin ek bilgiler:
Böbrek/Karaciğer yetmezliği:
Ağır böbrek yetmezliği olan hastalarda (Kreatinin klerensi 50 ml/dak. dan az) yükselen
plazma konsantrasyonları nedeni ile ranitidin birikmeleri olabilir. Böyle hastalarda günlük
tavsiye edilen oral ranitidin dozu 150 mg, enjeksiyonluk dozu ise 25 mg olmalıdır.
Pediyatrik popülasyon:
Yeni doğanlarda etkililik ve güvenliliği değerlendirilmemiştir.
Geriyatrik popülasyon:
Bkz. Bölüm 5.2 Farmakokinetik Özellikler (Özel Hasta Popülasyonları, > 50 yaş)
4.3 Kontrendikasyonlar
İlacın bileşimindeki maddelerden herhangi birine aşırı duyarlılık halinde kullanılmamalıdır.
4.4 Özel kullanım uyarıları ve önlemleri
Mide ülserli veya son zamanlarda dispeptik belirtilerinde değişiklik olan, özellikle orta yaş ve
üstündeki hastalarda, ranitidin ile tedavi mide kanseri belirtilerini maskeleyebileceğinden,
tedaviye başlanmadan önce malignite olasılığı bertaraf edilmelidir.
Ranitidin böbreklerden atıldığından ağır böbrek yetmezliklerinde, plazma düzeyleri artabilir.
Böbrek yetmezliğinde doz, "Pozoloji ve uygulama şekli" bölümünde belirtildiği gibi
ayarlanmalıdır.
Seyrek olarak, ranitidinin akut porfirik krizleri ortaya çıkardığına dair klinik raporlar vardır.
Bu nedenle ranitidin akut porfiri hikayesi olan hastalarda kullanılmaktan kaçınılmalıdır.
Özellikle yaşlı ve peptik ülser hikayesi olan, steroid olmayan antienflamatuar ilaçlarla birlikte
ranitidin kullanan hastaların, düzenli kontrolü önerilmektedir.
Yaşlı, kronik akciğer hastalığı olan, diyabet veya bağışıklık sistemi baskılanmış hastalarda
toplumsal kaynaklı pnömoni gelişme riskinde artış olabilir. Yapılan geniş çaplı
epidemiyolojik çalışmalar, toplumsal kaynaklı pnömoni gelişme riskinin H reseptör
2
antagonistlerini kullananlarda, tedaviyi bırakanlara göre yükseldiğini göstermiştir. Düzeltilmiş
göreli risk artışı 1,63 (% 95 Cl, 1,07-2,48).
4.5 Diğer tıbbi ürünler ile etkileşimler ve diğer etkileşim şekilleri
Rantidin diğer ilaçların absorbsiyonu, metabolizması veya renal ekskresyonunu etkileme
potansiyeline sahiptir. Değiştirilmiş farmakokinetikleri, etkilenen ilaçların doz ayarlamalarını
ya da tedavinin kesilmesini gerektirebilir.
Etkileşimler aşağıdakileri içeren çeşitli mekanizmalar ile gerçekleşir:
1) Sitokrom P-450’ye bağlı karma fonksiyonlu oksijenaz enzim sisteminin inhibisyonu:
Ranitidin, tavsiye edilen standart dozlarda bu enzim tarafından inaktive edilen diazepam,
lidokain, fenitoin, propranolol ve teofilin gibi ilaçların etkisini artırmaz.
4 / 10Kumarin antikoagülanlar (varfarin gibi) ile protrombin zamanı değişiklikleri bildirilmiştir.
Terapötik indeksin kısıtlılığı nedeniyle, ranitidin ile eşzamanlı tedavi süresince yükselen veya
düşen protrombin zamanının sıkı biçimde gözlemlenmesi tavsiye edilmektedir.
2) Renal tübüler sekresyon için rekabet:
Rantidin kısmi olarak katyonik sistem ile elimine edildiğinden, bu yolla elimine edilen diğer
bazı ilaçların klerensini etkileyebilir. Ranitidinin yüksek dozları (örn. Zollinger-Ellison
sendromunun tedavisinde kullanılanlar gibi) prokainamid ve N-asetilprokainamid
ekskresyonunu azaltabilir. Bu da, bu ilaçların plazma düzeylerinin artışı ile sonuçlanır.
3) Gastrik pH değişimi:
Belirli bazı ilaçların biyoyararlanımı etkilenebilir. Bu durum absorpsiyonda artışla (örn.
triazolam, midazolam, glipizid) ya da azalma ile (örn. ketokonazol, atazanavir, delaviridin,
gefitnib) sonuçlanabilir.
Ranitidin, amoksisilin ve metronidazol arasında geçimsizlik saptanmamıştır.
Yüksek dozda sukralfat (2 g) ranitidin ile birlikte verildiğinde, ranitidinin absorbsiyonu
azalabilir. Bu etki, sukralfat ranitidin alımından 2 saat sonra alınırsa görülmez.
4.6 Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin veri bulunmamaktadır.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fötal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. kısım
5.3). İnsanlara yönelik potansiyel risk bilinmemektedir.
Ranitidin plasentadan geçer. Diğer ilaçlarda olduğu gibi gebelerde zorunlu olmadıkça
kullanılmamalıdır. Gebe kadınlara verilirken tedbirli olunmalıdır.
Laktasyon dönemi
Ranitidin anne sütü ile atılır. Diğer ilaçlarda olduğu gibi emziren annelerde zorunlu olmadıkça
kullanılmamalıdır.
Üreme yeteneği/Fertilite
Veri yoktur.
4.7 Araç ve makine kullanımı üzerindeki etkiler
Araç ve makine kullanımına etki ile ilgili bildirim bulunmamaktadır.
5 / 104.8 İstenmeyen etkiler
İstenmeyen etki sıklıkları pazarlama sonrası spontan raporlara dayanarak tahmin edilmiştir.
Sıklık sınıflandırması aşağıdaki gibidir:
Çok yaygın (≥1/10); yaygın (≥1/100, < 1/10); yaygın olmayan (≥1/1.000, < 1/100); seyrek
(≥1/10.000, < 1/1.000), çok seyrek (< 1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Çok seyrek: Kan sayımı değişiklikleri (lökopeni, trombositopeni). Bunlar genellikle geri
dönüşlüdür. Agranülositoz veya bazen kemik iliği hipoplazisi veya kemik iliği aplazisi ile
birlikte pansitopeni
Bağışıklık sistemi hastalıkları
Seyrek: Aşırı duyarlılık reaksiyonları (ürtiker, anjiyonörotik ödem, ateş, bronkospazm,
hipotansiyon ve göğüs ağrısı)
Çok seyrek: Anafilaktik şok
Bu olaylar tek bir dozdan sonra bildirilmiştir.
Psikiyatrik hastalıklar
Çok seyrek: Geri dönüşlü mental konfüzyon, depresyon ve halüsinasyonlar
Bunlar başlıca ağır hasta ve yaşlı hastalarda bildirilmiştir.
Sinir sistemi hastalıkları
Çok seyrek: Baş ağrısı (bazen şiddetli), sersemlik ve geri dönüşlü istem dışı hareket
bozuklukları
Göz hastalıkları
Çok seyrek: Geri dönüşlü bulanık görme
Akomodasyonda değişikliği düşündüren bulanık görme bildirilmiştir.
Kardiyak hastalıklar
Çok seyrek: Diğer H reseptör antagonistlerinde olduğu gibi bradikardi ve A-V blok ve sadece
2
enjeksiyonla birlikte asistol.
Vasküler hastalıklar
Çok seyrek: Vaskülit
Gastrointestinal hastalıkları
Yaygın olmayan: Karın ağrısı, konstipasyon, bulantı (bu semptomların çoğu tedavi sürerken
düzelir)
Çok seyrek: Akut pankreatit, diyare
Hepato-biliyer hastalıklar
Seyrek: Karaciğer fonksiyon testlerinde geçici ve geri dönüşlü değişiklikler
6 / 10Çok seyrek: Sarılık ile birlikte veya sarılık olmaksızın hepatit (hepatoselüler,
hepatokanaliküler veya karma), bunlar genellikle geçicidir.
Deri ve deri altı doku hastalıkları
Seyrek: Deri döküntüsü
Çok seyrek: Eritem multiform, alopesi
Kas-iskelet bozukluklar, bağ doku ve kemik hastalıkları
Çok seyrek: Artralji ve miyalji gibi kas-iskelet sistemi semptomları
Böbrek ve idrar yolu hastalıkları
Seyrek: Plazma kreatinin düzeyi yükselmesi (genellikle hafiftir ve tedavi sürerken normal
düzeye düşer).
Çok seyrek: Akut interstisyel nefrit
Üreme sistemi ve meme ile ilgili hastalıklar
Çok seyrek: Geri dönüşlü impotans, meme ile ilgili durumlar (jinekomasti ve galaktore gibi)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0800 314 0008; faks: 03122183599)
4.9 Doz aşımı ve tedavisi
Ranitidinin etkisi spesifiktir ve ilacın aşırı dozajına bağlı özel problemler beklenmez. Uygun
görülen semptomatik ve destekleyici tedavi yapılmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: H reseptör antagonistleri
2
ATC kodu: A02BA02
Etki Mekanizması: Ranitidin, çabuk etki gösteren spesifik histamin H reseptör antagonistidir.
2
Bazal ve uyarılan mide asit salgısını inhibe ederek salgının hem hacim, hem de asit ve pepsin
içeriğini azaltır.
Farmakodinamik özellikleri: Ranitidinin oldukça uzun bir etki süresi vardır ve tek bir 150
mg'lık doz bile mide asidi salgısını on iki saat kontrol altında tutar. Klinik bulgular ranitidinin
amoksisilin ve metronidazol ile kombinasyonunun hastaların yaklaşık %90'ında Helicobacter
pylori'yi eradike ettiğini göstermiştir. Bu kombinasyon tedavisi duodenal ülser nüksünü
anlamlı ölçüde azaltmıştır. Helicobacter pylori duodenal ülserli hastaların %95'ini ve mide
ülserli hastaların %80'ini enfekte eder.
7 / 105.2 Farmakokinetik özellikler
Genel özellikler
Emilim:
150 mg oral ranitidin uygulamasının ardından, maksimum plazma konsantrasyonlarına (300
ila 550 ng/mL) 1-3 saat sonra erişilir. Emilim aşamasında görülen iki farklı pik ya da bir
plato, bağırsakta atılan ilacın geri emiliminden kaynaklanır.
Ranitidinin mutlak biyoyararlanımı %50-60 olup, 300 mg’a kadar dozlarda plazma
konsantrasyonları dozla oransal olarak artar. Oral yol ile alınan ranitidinin emilimi hızlıdır.
Gıdalar ya da antasidler ranitidinin emilimini bozmaz.
Dağılım:
150 mg'lık oral dozu takiben 2-3 saat sonra ulaşılan plazma doruk konsantrasyonları 300-550
ng/ml’dir. Plazma proteinlerine %15 oranında bağlanır. Dağılım hacmi 96-142 litredir.
Biyotransformasyon:
Ranitidin geniş ölçüde metabolize olmaz. Ranitidinin metabolizması oral ve intravenöz
dozları takiben benzerdir; idrarla atılan dozun % 6'sı N-oksid, % 2'si S-oksid, % 2'si
desmetilranitidin ve % 1-2'si furoik asit analoğu şeklindedir.
Eliminasyon:
Plazma konsantrasyonları, 2-3 saatlik bir terminal yarılanma ömrüyle bieksponensiyal olarak
azalır. Başlıca eliminasyon yolu böbrektir. 150 mg 3H-ranitidinin IV yolla uygulanmasının
ardından,%5’i feçeste ve %93’ü de idrarda olmak üzere, dozun %98’i geri kazanılmış, %70’i
değişmemiş ana ilaç olarak atılmıştır. 150 mg 3H-ranitidinin oral yolla uygulanmasının
ardından,%26’sı feçeste ve %70’i de idrarda olmak üzere dozun %96’sı geri kazanılmış,
%35’i değişmemiş ana ilaç olarak atılmıştır. Dozun %3’ünden daha azı safrayla atılır.
Renal klirens, yaklaşık 500 mL/dakika olup bu değer, net renal tübüler sekresyonu gösterecek
şekilde glomerüler filtrasyonu aşmaktadır.
Doğrusallık/doğrusal olmayan durum:
Ranitidin plazma konsantrasyonları 300 mg'a kadar (300 mg dahil) doz ile doğrusal
orantılıdır.
Özel hasta popülasyonları
Çocuklar (≥3 yaş)
Sınırlı farmakokinetik veri yarı ömür (≥3 yaşındaki çocuklarda: 1,7 - 2,2 saat) ve plazma
klerensinde (≥3 yaşındaki çocuklarda: 9- 22 ml/dak/kg) oral ranitidinin vücut ağırlığına göre
uygulanmasında çocuklar ile sağlıklı yetişkinler arasında anlamlı fark olmadığını
göstermektedir.
>50 yaşındaki hastalar
> 50 yaşındaki hastalarda yaşa bağlı olarak renal işlevlerde azalma nedeniyle yarı ömür
uzamış (3-4 saat) ve klerens azalmıştır. Bununla birlikte sistemik maruziyet ve birikim %50
8 / 10daha fazladır. Bu fark renal işlev azalmasını etkisinden fazladır ve yaşlılarda biyoyararlanımın
arttığını göstermektedir.
5.3 Klinik öncesi güvenlilik verileri
Klinik dışı veriler; güvenlik farmakolojisi, tekrarlayan doz toksisitesi, genotoksisite,
karsinojenik potansiyel ve üreme ve gelişimine yönelik toksisiteyi içeren standart çalışmalara
dayanarak insanlar için özel bir risk göstermemiştir.
6. FARMASÖTİK ÖZELLİKLER
6.1 Yardımcı maddelerin listesi
Mikrokristalin selüloz
Magnezyum stearat
Film kaplama maddesi: Opadry 02-K-28625 white
Hidroksipropilmetilselüloz
Titanyum dioksit (E171)
Triasetin
6.2 Geçimsizlikler
Bildirilmemiştir
6.3 Raf ömrü
48 ay
6.4 Saklamaya yönelik özel tedbirler
25oC altındaki oda sıcaklığında, ışıktan ve nemden koruyarak saklayınız.
6.5 Ambalajın niteliği ve içeriği
Bir yüzü OPAK PVC/ACLAR Folyo, diğer yüzü üzeri baskılı alüminyum folyo kaplı, 10 film
tabletlik blister.
Her karton kutu 30 ve 60 film tablet içermektedir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmelikleri”ne uygun olarak imha
edilmelidir.
7. RUHSAT SAHİBİ
DEVA HOLDİNG A.Ş.
Halkalı Merkez Mah. Basın Ekspres Cad.
No: 1 34303
Küçükçekmece/İSTANBUL
Tel: 0 212 692 92 92
Fax: 0 212 697 00 24
9 / 108. RUHSAT NUMARASI(LARI)
135/22
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:01.10.1984
Ruhsat yenileme tarihi:08.09.2013
10. KÜB’ÜN YENİLENME TARİHİ
10 / 10