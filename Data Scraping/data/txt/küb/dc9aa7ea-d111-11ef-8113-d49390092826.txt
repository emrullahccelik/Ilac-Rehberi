KISA ÜRÜN BİLGİSİ
1. BEŞERİ TIBBİ ÜRÜNÜN ADI:
DARZOX SR 1,5 mg Uzatılmış Salımlı Tablet.
2. KALİTATİF VE KANTİTATİF BİLEŞİM
Etkin madde:
1,5 mg İndapamid
Yardımcı maddeler:
76,50 mg Laktoz monohidrat (inek sütü kaynaklı)
Yardımcı maddeler için bkz 6.1.
3. FARMASÖTİK FORM
Beyaz renkli, yuvarlak çentikli film tablettir.
4. KLİNİK ÖZELLİKLER
4.1 Terapötik endikasyonlar
DARZOX SR, yetişkinlerde esansiyel hipertansiyon tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Tercihen sabah olmak üzere günde bir tablet.
Tablet bir bardak su ile bütün olarak çiğnenmeden yutulmalıdır.
Yüksek dozlar, indapamid’in antihipertansif etkisini artırmaz ancak salüretik etkilerde artış
görülür.
Uygulama şekli:
Oral yoldan alınır.
Özel popülasyonlara ilişkin ek bilgiler:
Böbrek yetmezliği
Ciddi böbrek yetmezliği olan hastalarda (kreatinin klirensi 30ml/dak altında ise) tedavi
kontrendikedir. Tiyazid ve benzeri diüretikler sadece renal fonksiyonların normal olduğu veya
minimal düzeyde bozulduğu durumlarda tamamen etkilidir. (bkz. Bölüm 4.3 ve 4.4)
1/15Karaciğer yetmezliği
Ciddi karaciğer yetmezliği olan hastalarda tedavi kontrendikedir. (bkz. Bölüm 4.3 ve 4.4)
Pediyatrik popülasyon:
DARZOX SR’ın etkililiği ve güvenliliği çocuklar ve ergenlik çağındaki gençlerde
araştırılmamıştır. Veri bulunmamaktadır.
Geriyatrik popülasyon:
Yaşlı hastalarda plazma kreatinin yaş, kilo ve cinsiyete göre ayarlanmalıdır. Eğer böbrek
fonksiyonları normal veya çok az derecede bozuk ise yaşlı hastalar DARZOX SR ile tedavi
edilebilir. (bkz. Bölüm 4.4)
4.3 Kontrendikasyonlar
- Ürünün içerdiği etkin maddeye, bölüm 6.1’de listelenen yardımcı maddelere veya sülfonamid
türevi ilaçlara aşırı duyarlılık,
- Ciddi böbrek yetmezliği,
- Ciddi karaciğer yetmezliği veya hepatik ensefalopati,
- Hipokalemi.
4.4 Özel kullanım uyarıları ve önlemleri
Özel uyarılar:
Hepatik bozukluklar:
Karaciğer fonksiyonu bozuk olduğu zaman, tiyazid ve bu gruptan diüretikler hepatik komaya
ilerleyebilen hepatik ensefalopati’ye (özellikle elektrolit dengesizliği durumlarında) sebebiyet
verebilirler. Bu gibi durumlarda, diüretik tatbiki derhal kesilmelidir.
Fotosensitivite:
Tiyazid ve tiyazid benzeri diüretiklerle fotosensitivite reaksiyonları bildirilmiştir (bkz bölüm
4.8). Tedavi sırasında fotosensitivite reaksiyonu oluşursa tedavinin durdurulması tavsiye edilir.
Eğer diüretik tedavisi tekrar başlatılacaksa güneşe veya suni UVA ışınlarına maruz kalan
bölgeler korunmalıdır.
Önlemler:
Su ve elektrolit dengesi:
- Plazma sodyum:
2/15Tedaviye başlamadan önce ve daha sonra belirli aralıklarla ölçülmelidir. Kanda sodyum
seviyesindeki düşüş asemptomatik olabilir ve bundan ötürü özellikle yaşlı, sirozlu hastalarda
daha sık muntazam kontrol gerektirmektedir. (Bkz: Bölüm 4.8 ve 4.9). Herhangi bir diüretik
tedavisi bazen çok ciddi sonuçlara sebebiyet veren hiponatremiye neden olabilir.
Hipovoleminin eşlik ettiği hiponatremi dehidrasyon veya ortostatik hipotansiyondan sorumlu
olabilir. Eş zamanlı klorür iyonu kaybı sekonder kompensatuar metabolik alkaloza neden
olabilir: bu etkinin insidansı ve derecesi hafiftir.
- Plazma potasyum:
Hipokalemiye bağlı olan potasyum kaybı tiyazid ve benzeri olan diüretiklerin en büyük riskidir.
Hipokalemi kas hastalıklarına neden olabilir. Çoğunlukla şiddetli hipokalemi kapsamında
rabdomiyoliz vakaları bildirilmiştir. Hipokaleminin başlama riski (<3.4 mmol/l) belli yüksek
risk popülasyonunda önlenmelidir; (yaşlı, kötü beslenmiş veya çoklu ilaç tedavisi gören ödemli
ve assiti olan sirozlu hastalar, koroner arter hastalığı ve kalp yetmezliği olan hastalarda). Bu
durumda, hipokalemi dijitalis preparatların kardiyak toksisitesini ve aritmi riskini arttırır.
Uzun QT aralığı olan hastalar, kaynağı ister konjenital, ister iyatrojenik olsun, risk altındadırlar.
Hipokalemi, bradikardide de olduğu gibi, ciddi aritmilerin oluşumu, özellikle fatal bir durum
olabilen “torsades de pointes”i ortaya çıkaran bir faktör olabilir.
Yukarıda belirtilen her durumda da daha sık plazma potasyum ölçümü gerekir. Plazma
potasyumun ilk ölçümü tedavinin başlangıcını takip eden ilk hafta içinde olmalıdır. Hipokalemi
saptandığında düzeltilmelidir. Düşük serum magnezyum konsantrasyonu ile ilişkili olarak
bulunan hipokalemi, serum magnezyumu düzeltilmedikçe tedaviye dirençli olabilir.
- Plazma magnezyum:
Tiyazidler ve indapamid dahil tiyazid benzeri olan diüretiklerin, magnezyumun idrarla
atılımını artırdığı ve bunun da hipomagnezemi ile sonuçlanabileceği gösterilmiştir (bkz.
bölüm 4.5 ve 4.8).
- Plazma kalsiyum:
Tiyazid ve benzeri diüretikler, üriner sistemden kalsiyum atılımının azalmasına sebebiyet
verebilir ve kandaki kalsiyum değerlerinde az ve geçici artış görülebilir. Daha önceden
belirlenememiş hiperparatiroidizme bağlı aşikar hiperkalsemi olabilir.
3/15Tedavi, paratiroid fonksiyonunun araştırılmasından önce sona erdirilmelidir.
Kan glukozu:
Diyabetiklerde ve özellikle de hipokalemi varlığında buna bağlı olarak hipokalemi olduğunda,
kanda glukoz seviyesinin ölçümü önemlidir.
Ürik asit:
Hiperürisemik hastalarda gut ataklarına eğilim artabilir.
Böbrek fonksiyonları ve diüretikler:
Tiyazid ve benzeri diüretikler sadece renal fonksiyonların normal olduğu veya minimal
düzeyde bozulduğu durumlarda tamamen etkilidir. (Plazma kreatinin seviyesinin erişkinlerde
25 mg/L veya 220 µmol/L altında olduğu durumlarda). Yaşlılarda, plazma kreatinin, yaşa,
kiloya ve cinsiyete bağlı olarak ayarlanmalıdır.
Tedavinin başlangıcında, su ve sodyum kaybına bağlı sekonder olarak gelişen hipovolemi,
glomerüler filtrasyonda azalmaya yol açabilir. Bu da plazma kreatinin ve üre düzeylerinde
artışa neden olabilir. Bu geçici fonksiyonel renal yetersizlik, normal renal fonksiyonu olan
kişiler için söz konusu olamaz fakat daha önceden renal yetmezliği olan kişilerde durumu
bozabilir.
Koroid efüzyonu, akut miyopi ve sekonder açı kapanması glokomu:
Sülfonamid veya sülfonamid türevi ilaçlar, görme alanı defekti, geçici miyopi ve akut açı
kapanması glokomu ile birlikte koroid efüzyonu ile sonuçlanan idyosenkratik bir reaksiyona
nedenolabilir. Semptomlar, akut başlangıçlı görme keskinliğinde azalma veya oküler ağrıyı
içerir vetipik olarak ilaca başlanmasından saatler ila haftalar sonra ortaya çıkar. Tedavi
edilmeyen akut açıkapanması glokomu kalıcı görme kaybına neden olabilir. Birincil tedavi, ilaç
alımını mümkünolduğunca hızlı bir şekilde kesmektir. Göz içi basıncı kontrolsüz kalırsa, acil
tıbbi veya cerrahitedavilerin düşünülmesi gerekebilir. Akut açı kapanması glokomu gelişimi
için risk faktörlerisülfonamid veya penisilin alerjisi öyküsünü içerebilir.
Sporcularda:
Bu ilacın aktif maddesi antidoping testleri sırasında pozitif reaksiyon verebilir. Sporcularda
dikkatli olunması gerekir.
4/15Laktoz intoleransı:
Bu ilaç, 76,50 mg laktoz içermektedir. Nadir kalıtımsal galaktoz intoleransı, Lapp laktaz
yetmezliği veya glukoz-galaktoz malabsorpsiyon problemi olan hastalar, bu ilacı
kullanmamalıdır.
4.5 Diğer tıbbi ürünlerle etkileşim ve diğer etkileşim şekilleri
Önerilmeyen kombinasyonlar:
Lityum:
Tuzsuz diyette olduğu gibi, doz aşımı belirtileri göstererek kanda lityum konsantrasyonu artar
(lityumun idrarla atılımı azalır). Buna rağmen, diüretik kullanımı tavsiye ediliyorsa, kanda
lityum düzeyi ölçülmeli ve doz buna göre ayarlanmalıdır.
Kullanımında önlem alınması gereken kombinasyonlar:
Torsades de Pointes’e neden olan ilaçlar: - aşağıdakilerle sınırlı olmamak üzere:
• Sınıf Ia antiaritmikler (örn. kinidin, hidrokinidin, disopiramid)
• Sınıf III antiaritmikler (örn. amiodaron, sotalol, dofetilid, ibutilid, bretilyum)
• Bazı antipsikotikler:
– Fenotiazinler (örn. klorpromazin, sayamemazin, levomepromazin, tioridazin,
trifluoperazin),
– Benzamidler (örn. amisülprid, sülpirid, sültoprid, tiaprid),
– Butirofenonlar (örn. droperidol, haloperidol),
– Diğer antipsikotikler (örn. pimozid)
–Diğer maddeler: örn. bepridil, sisaprid, difemanil, eritromisin IV, halofantrin, mizolastin,
pentamidin, sparfloksasin, moksifloksasin, vinkamin IV, metadon, astemizol, terfenadin
Ventriküler aritmi riskinin artması, özellikle torsades de pointes (hipokalemi bir risk
faktörüdür).
Kombinasyona başlamadan önce hipokalemi gerekirse izlenip düzeltilmelidir. Klinik bulgular,
plazma elektrolitleri ve EKG izlenmelidir.
Hipokalemi durumunda, torsades de pointes dezavantajını taşımayan maddeler kullanılmalıdır.
NSAİİ’ler (sistemik), selektif C0X-2 inhibitörleri ve yüksek doz asetilsalisilik asit (>3g/gün):
Indapamidin antihipertansif etkisinin olası azalışı.
5/15Dehidrate olan hastalarda (azalmış glomerüler filtrasyon) akut renal yetmezlik riski görülür.
Hasta hidrate edilir ve tedavinin başında renal fonksiyon kontrol edilir.
Anjiotensin dönüştürücü enzim (ADE) inhibitörleri:
Daha önceden tuz (sodyum) eksikliği olan (özellikle renal arter stenozlu) hastalarda,
anjiyotensin dönüştürücü enzim inhibitörleri ile tedavi başlandığında, ani hipotansiyon veya
akut renal yetersizlik riski olur.
Hipertansiyonda, daha önceki diüretik tedavisi sodyum eksikliğine sebep olmuş ise; - ya ADE
inhibitörü ile tedaviye başlamadan 3 gün önce diüretik kesilir ve gerekirse potasyum tutucu
özelliği olmayan diüretik’e tekrar başlanır,
- ya da ADE inhibitörü başlangıçta küçük dozda verilir ve sonra yavaş yavaş arttırılır.
Konjestif kalp yetmezliğinde, mümkünse potasyum tutucu özelliği olmayan diüretiğin dozunda
azaltma yapılarak, çok düşük dozda ADE inhibitörü ile başlanmalıdır.
Bütün durumlarda, ADE inhibitörü ile tedavinin ilk haftalarında renal fonksiyon (plazma
kreatinin) izlenmelidir.
Hipokalemiye neden olan diğer hipokalemik maddeler: amfoterisin B (IV), gluko ve
mineralakortikoidler (sistemik), tetrakosaktid, stimülan laksatifler:
Hipokalemi riski artar (aditif etki).
Dijitalis tedavisi ile birlikte uygulandığında kanda potasyum ölçümü, gerekli ise düzeltilmesi
özellikle akılda tutulmalıdır. Non-stimülan laksatifler kullanılmalıdır.
Baklofen:
Antihipertansif etkiyi arttırır.
Hasta hidrate edilmelidir. Tedavi başlangıcında renal fonksiyon izlenmelidir.
Dijitalis preperatları:
Hipokalemi ve/veya hipomagnezemi, dijitallerin toksik etkilerini göstermesine zemin hazırlar.
Kanda potasyum, magnezyum ölçümü ve EKG gerekir. Gerekirse tedavi tekrar gözden geçirilir.
Kullanımı sırasında özel dikkat gerektiren kombinasyonlar:
6/15Allopurinol:
Allopurinolün indapamidle birlikte kullanımı hipersensitivite reaksiyonlarının insidansını
artırabilir.
Dikkate alınması gereken kombinasyonlar:
Potasyum tutucu diüretikler (amilorid, spironolakton, triamteren)
Bazı hastalarda bu tür rasyonel kombinasyonların kullanılması faydalı olsa da hipokalemi ve
hiperkalemi (özellikle kısmi böbrek yetmezliği veya diyabeti olan hastalarda) hala
oluşabilmektedir. Plazma potasyumu ve EKG izlenerek, gerekirse tedavi tekrar gözden
geçirilmelidir.
Metformin:
Muhtemelen diüretiklerle özellikle de kıvrım diüretikleri ile ilişkili fonksiyonel böbrek
yetmezliğinin neden olduğu metformine bağlı artmış laktik asidoz riski bulunmaktadır.
Plazma kreatinin seviyesi erkeklerde 15 mg/L (135 mikromol/L) ve kadınlarda 12 mg/L (110
mikromol/L) geçtiği zaman metformin kullanılmamalıdır.
İyot içeren kontrast madde:
Diüretiklerden dolayı oluşan dehidratasyonda, özellikle de yüksek dozda iyot içeren kontrast
madde kullanıldığı zamanlarda akut renal yetmezlik riski artar.
İyotlu bileşiğin tatbikinden önce rehidratasyon önerilir.
İmipramin benzeri antidepresanlar, nöroleptikler:
Antihipertansif etki ve artmış ortostatik hipotansiyon (ilave etki) riskini arttırırlar.
Kalsiyum (tuzları):
Üriner kalsiyum eliminasyonundaki azalmadan dolayı hiperkalsemi riski
Siklosporin, takrolimus:
Su/sodyum eksikliği bulunmasa dahi, dolaşımdaki siklosparin düzeylerinde herhangi bir
değişiklik olmadan plazma kreatinin düzeylerinde artma riski
Kortikosteroidler, tetrakosaktid (sistemik yoldan):
Antihipertansif etkide azalma (kortikosteroidere bağlı su/sodyum tutulumlu)
Özel popülasyonlara ilişkin ek bilgiler:
Veri yoktur.
7/15Pediyatrik popülasyon:
Veri yoktur.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / doğum kontrolü (Kontrasepsiyon)
Veri bulunmamaktadır.
Gebelik dönemi
Gebe kadınlarda indapamid kullanımı ile ilgili veri yoktur veya sınırlı sayıda veri (300 gebelik
vakasından az) bulunmaktadır. Gebeliğin üçüncü trimesterinde uzun süreli tiazide maruz
kalınırsa, maternal plazma hacmi ve uteroplasental kan akışında azalma ve buna bağlı olarak
feto-plasental iskemi ve gelişmede gecikmeye neden olabilir.
Hayvanlar üzerinde yapılan çalışmalar üretme toksisitesi üzerinde doğrudan ya da zararlı etkiler
olduğunu göstermemektedir (bkz. Bölüm 5.3).
Tedbir olarak, hamilelik boyunca indapamid kullanımından kaçınılması tercih edilir.
Laktasyon dönemi
İndapamid/metabolitlerin anne sütüne salgılandığı konusunda yeterli bilgi mevcut değildir.
Sülfonamid türevli ilaçlara karşı aşırı duyarlılık ve hipokalemi görülebilir.
Yenidoğanlarda/bebeklerde risk göz ardı edilemez.
İndapamid, emzirme döneminde süt oluşumunu azaltan hatta baskılayan tiazid diüretikleri ile
oldukça benzerdir.
İndapamid emzirme dönemi boyunca kullanılmamalıdır.
Üreme yeteneği / Fertilite
Dişi ve erkek sıçanlar üzerinde yapılan üreme toksisite çalışmaları fertilite üzerinde herhangi
bir etki göstermemiştir (Bkz Bölüm 5.3). İnsan fertilitesi üzerinde herhangi bir etki
beklenmemektedir.
8/154.7 Araç ve makine kullanımı üzerindeki etkiler
DARZOX SR’ın dikkat üzerine bir etkisi yoktur, fakat bazı hastalarda, özellikle tedavinin
başlangıcında veya diğer bir antihipertansif ile kombine kullanımda, kan basıncının düşmesine
bağlı olarak bireysel tepkiler görülebilir. Sonuç olarak araç ve makine kullanma yeteneği
zayıflayabilir.
4.8 İstenmeyen etkiler
Güvenlilik profilinin özeti
En yaygın rapor edilen advers reaksiyonlar hipokalemi, alerjiye yatkınlığı olan kişilerde başlıca
dermatolojik hipersensitivite reaksiyonları, astmatik reaksiyonlar ve makulopapular
döküntülerdir.
Advers reaksiyonların tablolaştırılmış özeti
İndapamid tedavisi süresince gözlenmiş olan aşağıdaki advers olaylar belirtilen skala
doğrultusunda sıralanmıştır: çok yaygın (≥1/10); yaygın (≥1/100, <1/10); yaygın olmayan
(≥1/1.000, <1/100); seyrek (≥1/10.000, <1/1.000); çok seyrek (<1/10.000), bilinmiyor (eldeki
verilerden hareketle tahmin edilemiyor).
MedDRA İstenmeyen etkiler Sıklık
Sistem Organ Sınıfı
Agranülositoz Çok seyrek
Aplastik anemi Çok seyrek
Hemolitik anemi Çok seyrek
Kan ve lenf sistemi
hastalıkları Lökopeni Çok seyrek
Trombositopeni Çok seyrek
Hiperkalsemi Çok seyrek
Hipokalemi (bkz bölüm 4.4) Yaygın
Metabolizma ve
Hiponatremi (bkz bölüm 4.4) Yaygın olmayan
beslenme
Hipokloremi Seyrek
hastalıkları
Hipomagnezimi Seyrek
Vertigo Seyrek
Yorgunluk Seyrek
Sinir sistemi Baş ağrısı Seyrek
hastalıkları
Parestezi Seyrek
Senkop Bilinmiyor
9/15Miyopi Bilinmiyor
Bulanık görme Bilinmiyor
Göz hastalıkları Görme bozuklukları Bilinmiyor
Akut açı kapanması glokomu Bilinmiyor
Koroid efüzyonu Bilinmiyor
Aritmi Çok seyrek
Kardiyak
hastalıklar Torsade de pointes (potansiyel olarak ölümcül)
Bilinmiyor
(bkz bölüm 4.4 ve 4.5)
Vasküler
Hipotansiyon Çok seyrek
hastalıklar
Bulantı seyrek
Gastrointestinal
Kusma Yaygın olmayan
hastalıklar
Kabızlık Seyrek
Ağız kuruluğu Seyrek
Pankreatit Çok seyrek
Hepato-bilier
Anormal karaciğer fonksiyonu Çok seyrek
hastalıklar
Karaciğer yetmezliğine bağlı hepatik
Bilinmiyor
ensefalopati başlangıcı olasılığı (bkz bölüm 4.3
ve 4.4)
Hepatit Bilinmiyor
Deri ve deri altı Hipersensitivite reaksiyonları Yaygın
dokusu hastalıkları
Makulopapular döküntüler Yaygın
Purpura Yaygın olmayan
Angioödem Çok seyrek
Ürtiker Çok seyrek
Toksik epidermik nekroliz Çok seyrek
Stevens-Johnson Sendromu Çok seyrek
Önceden var olan akut yaygın lupus
Bilinmiyor
eritematözün olası kötüleşmesi
Fotosensitivite reaktsiyonları (bkz bölüm 4.4) Bilinmiyor
Böbrek ve idrar
Renal yetmezlik Çok seyrek
yolu hastalıkları
Kas-iskelet ve Kas spazmları
Bilinmiyor
bağ dokusu
Kas güçsüzlüğü
hastalıkları Bilinmiyor
Miyalji
Bilinmiyor
Rabdomiyoliz
Bilinmiyor
10/15Üreme sistemi Erektil disfonksiyon
Yaygın
ve meme
olmayan
hastalıkları
Elektrokardiyogramda QT uzaması (bkz.
Bilinmiyor
Bölüm 4.4 ve 4.5)
Kanda glukoz artışı (bkz. Bölüm 4.4)
Bilinmiyor
Kanda ürik asit artışı (bkz. Bölüm 4.4)
Bilinmiyor
Araştırmalar
Bilinmiyor
Karaciğer enzim seviyelerinde yükselme
Seçilmiş advers reaksiyonların tanımı
1,5 mg ve 2,5 mg indapamidi karşılaştıran faz II ve III çalışmaları sırasında, plazma potasyum
analizi, indapamidin doza bağlı bir etkisini göstermiştir:
- İndapamid 1,5 mg: 4 ila 6 haftalık tedaviden sonra plazma potasyumu hastaların %10'unda
<3,4 mmol/L ve hastaların %4'ünde < 3,2 mmol/L görülmüştür. 12 haftalık tedaviden sonra
plazma potasyumundaki ortalama düşüş 0,23 mmol/L olmuştur.
- İndapamid 2,5 mg: 4 ila 6 haftalık tedaviden sonra plazma potasyumu hastaların %25'inde
<3,4mmol/L ve hastaların %10'unda < 3,2 mmol/L görülmüştür. 12 haftalık tedaviden sonra
plazma potasyumundaki ortalama düşüş 0,41 mmol/L olmuştur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Semptomlar
40 mg’a kadar, yani terapötik dozun 27 katına kadar indapamidin herhangi bir toksisitesi olduğu
saptanmamıştır.
Akut zehirlenme belirtileri özellikle su ve elektrolit bozuklukları (hiponatremi ve hipokalemi)
şeklindedir. Klinik olarak bulantı, kusma, hipotansiyon, kramplar, baş dönmesi, sersemlik,
konfüzyonel durumlar, poliüri ya da anüri düzeyine varabilen oligüri (hipovolemi) görülebilir.
11/15Tedavi
Alınan ilk önlemler gastrik lavaj ve/veya aktif kömür uygulamasıyla alınan madde(ler)in hızla
elimine edilmesi ve ardından uzmanlaşmış bir merkezde sıvı ve elektrolit dengesinin normale
döndürülmesidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diüretikler/Sülfonamidler (Yalın)
ATC kodu: C03BA11
Etki mekanizması
Indapamid farmakolojik olarak tiyazid diüretiklerle ilişkili, indol halkalı bir sülfonamid
türevidir. Indapamid korteksteki dilüsyonu sağlayan segmentte sodyum reabsorpsiyonunu
inhibe ederek etki gösterir. İdrarda sodyum ve klorür atılımını ve bir ölçüye kadar potasyum ve
magnezyum atılımını arttırarak idrar çıkışını arttırır ve bu sayede antihipertansif etki gösterir.
Farmakodinamik etkiler
Monoterapide kullanılan faz II ve III çalışmaları antihipertansif etkisinin 24 saat sürdüğünü
göstermektedir. Bu etkiler diüretik özelliklerinin zayıf olduğu dozlarda belirgindir.
İndapamidin antihipertansif etkinliği, arteryel kompliyansta gelişme, arteriyoler ve total
periferal rezistansta düşüş ile ilişkilidir.
Indapamid sol ventrikül hipertrofisini azaltır.
Belirli bir dozun ötesinde, istenmeyen reaksiyonlar artmaya devam ederken, tiyazid ve benzeri
diüretiklerin terapötik etkisi bir platoya ulaşır. Tedavi etkisiz olduğunda, doz arttırılmaya
çalışılmamalıdır.
Ayrıca hipertansif hastalarda kısa, orta ve uzun dönemde indapamidin:
- Lipid metabolizmasını, yani trigliseridleri, LDL kolesterolü ve HDL kolesterolü etkilemediği,
- Diyabetik hipertansif hastalarda bile karbonhidrat metabolizmasını etkilemediği
gösterilmiştir.
5.2 Farmakokinetik özellikler
Genel özellikler:
DARZOX SR sürekli salınım sağlayan matriks sisteminden oluşup, etken madde indapamidin
sürekli salınımını sağlamaktadır.
12/15Emilim:
Salınan indapamid fraksiyonu hızla ve tamamen gastrointestinal sindirim sistemi ile absorbe
edilir.
Gıda alımı absorbsiyon hızını çok az artırır fakat, ilacın absorbe edilen miktarı üzerinde etkisi
yoktur.
Tepe serum konsantrasyonlarına ulaşmak için gerekli olan süre bir dozdan sonra 12 saattir,
tekrarlanan uygulamalar, 2 doz arası serum düzeylerindeki değişiklikleri azaltır. Bireysel
değişkenlik görülebilir.
Dağılım:
Plazma proteinlerine bağlanma %79’dur.
Plazma yarılanma ömrü 14 ile 24 saat arasındadır (ortalama 18 saat).
Sabit duruma 7 gün sonra ulaşır.
Tekrarlanan uygulamalar birikime neden olmaz.
Biyotransformasyon ve eliminasyon:
Eliminasyon başlıca idrar (dozun % 70’i) ve feçes (%22) ile inaktif metabolitler halindedir.
Doğrusallık/Doğrusal olmayan durum:
Veri mevcut değildir.
Hastalardaki karakteristik özellikler:
Böbrek yetmezliği:
Böbrek yetmezliği olan hastalarda farmakokinetik parametreler değişmemiştir.
5.3 Klinik öncesi güvenlilik verileri
İndapamid ile ilgili mutajenite ve karsinojenite testleri negatiftir.
İndapamidin diüretik etkisi, farklı hayvan türlerinde, oral yoldan, en yüksek dozda (terapötik
dozun 40-8000 katı) uygulandığında artmaktadır. İntravanöz ve intraperitonel uygulanan
indapamidin, akut toksisite çalışmalarının ana semptomları, indapamidin farmakolojik
aktivitesi ile ilgilidir. (Bradipne ve periferal vazodilatasyon).
Reprodüktif toksisite çalışmaları embriyotoksisite ve teratojenisite göstermemiştir.
Dişi ve erkek sıçanlarda fertilite azalmamıştır.
6. FARMASÖTİK ÖZELLİKLER
6.1 Yardımcı maddelerin listesi
Laktoz Monohidrat (inek sütü kaynaklı)
Hidroksipropil metilselüloz
13/15Povidon
Kolloidal silikon dioksit
Magnezyum stearat
Opadry II 85F18422 Beyaz
- Polivinil alkol
- Titanyum dioksit (E171)
- Makrogol
- Talk
6.2 Geçimsizlikler
Geçerli değildir.
6.3 Raf ömrü
48 ay
6.4 Saklamaya yönelik özel tedbirler
25°C’nin altında oda sıcaklığında ve nemden korunarak saklayınız. Bu ilaç, özel saklama
koşulları gerektirmemektedir.
6.5 Ambalajin niteliği ve içeriği
Karton kutular içinde 30 ve 90 tablet şeffaf PVC/Alü blister
6.6 Beşeri tıbbi üründen arta kalan maddelerin imhasi ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”’ne uygun olarak imha edilmelidir.
7. RUHSAT SAHİBİ
World Medicine İlaç San. ve Tic. A.Ş.
Bağcılar / İstanbul
8. RUHSAT NUMARASI
2018/504
14/159. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 20.09.2018
Son yenileme tarihi:
10. KÜB’ün YENİLENME TARİHİ
15/15