KISA ÜRÜN BİLGİSİ
1. BEŞERİ TIBBİ ÜRÜNÜN ADI
OSEFLU30 mg granül içeren saşe
2. KALİTATİF VE KANTİTATİF BİLEŞİM
Etkin madde:
Oseltamivir fosfat 39,45 mg (30 mg oseltamivire eşdeğer)
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Bölünebilir saşe (Eşit iki eşit doza bölünür, yarım saşe 15 mg oseltamivire eşdeğer oseltamivir
fosfat içerir)
Beyaz toz
4. KLİNİK ÖZELLİKLER
4.1. Terapötik endikasyonlar
OSEFLU, 1 (bir) yaşından büyük çocuklarda ve yetişkinlerde, influenza ve avian influenza
profilaksisinde ve tedavisinde endikedir (Bkz. Bölüm 4.4 ve Bölüm 5.3).
4.2. Pozoloji ve uygulama şekli
Pozoloji/ uygulama sıklığı ve süresi:
Tedavi için standart doz:
İnfluenza semptomlarının görüldüğü ilk veya ikinci günde tedaviye başlanmalıdır.
- Yetişkinler ve adolesanlar (13-17 yaşındakiler):
Yetişkinler ve ≥13 yaşındaki vücut ağırlığı 40 kg’ın üzerindeki adolesanlarda tavsiye edilen
doz, 5 gün boyunca günde iki kez 75 mg’dır (2,5 saşe=2 adet saşe ve bölünebilir bir saşenin
yarısı)
Çocuklar:
1 yaş veya üstündeki bebekler ve çocuklar için tavsiye edilen tedavi amaçlı oral OSEFLU
dozları:
Vücut ağırlığı 5 gün boyunca tavsiye edilen tedavi dozu
10-15 kg Günde iki kez 30 mg (1 saşe)
> 15 - 23 kg Günde iki kez 45 mg (1,5 saşe=1 adet saşe ve bölünebilir bir saşenin
yarısı)
> 23 - 40 kg Günde iki kez 60 mg (2 saşe)
> 40 kg Günde iki kez 75 mg (2,5 saşe=2 adet saşe ve bölünebilir bir saşenin
yarısı)
1Tavsiye edilen OSEFLU saşe dozuna alternatif olarak, kapsül yutmada zorluk çekmeyen >40
kg ağırlığındaki çocuklar, 5 gün boyunca günde iki kez 75 mg kapsül veya birer adet 30 mg
kapsül ve 45 mg kapsül ile tedavi edilebilirler.
İnfluenza semptomlarının görüldüğü ilk veya ikinci günde tedaviye başlanmalıdır.
Profilaksi için standart doz:
- Yetişkinler ve adolesanlar (13-17 yaşındakiler):
Enfekte kişilerle yakın teması takiben, influenzanın profilaksisi için tavsiye edilen oral
OSEFLU dozu 10 gün boyunca, günde bir kez 75 mg’dır (2,5 saşe= 2 adet saşe ve bölünebilir
bir saşenin yarısı). Yakın temas sonrası iki gün içinde tedaviye başlanmalıdır.
Toplumda görülen influenza salgını sırasında profilaksi için tavsiye edilen doz günlük 75
mg’dır (2,5 saşe= 2 adet saşe ve bölünebilir bir saşenin yarısı). Altı haftalık süre içerisinde
OSEFLU’nun güvenlilik ve etkinliği kanıtlanmıştır. İlaç kullanmaya devam edildiği sürece
koruma devam eder.
- 1 yaş veya üstündeki bebekler ve çocuklar:
Tavsiye edilen OSEFLU saşe dozuna alternatif olarak, kapsül yutmada zorluk çekmeyen >40
kg ağırlığındaki çocuklar, maruziyet sonrası profilaktik olarak 10 gün boyunca, günde bir kez
75 mg kapsül veya birer adet 30 mg kapsül ve 45 mg kapsül ile tedavi edilebilirler.
1 yaş veya üstündeki bebekler ve çocuklar için tavsiye edilen maruziyet sonrası profilaktik oral
OSEFLU dozları:
Vücut ağırlığı 10 gün boyunca tavsiye edilen maruziyet sonrası profilaksi dozu
10-15 kg günde bir kez 30 mg (1 saşe)
> 15 - 23 kg günde bir kez 45 mg (1,5 saşe 1 adet saşe ve bölünebilir bir saşenin yarısı)
> 23 - 40 kg günde bir kez 60 mg (2 saşe)
> 40 kg günde bir kez 75 mg (2,5 saşe=2 adet saşe ve bölünebilir bir saşenin yarısı)
Toplumda görülen influenza salgını sırasında korunma:
12 aylıktan küçük bebeklerde influenza epidemisi sırasında önleme amaçlı kullanımı ile ilgili
çalışma mevcut değildir.
Uygulama şekli:
Saşe, kapsül yutmakta zorluk çeken yetişkin, ergen ve çocuklarda kullanılmaktadır. OSEFLU
Saşe’ye ait tedavi dozu (tek kullanımda maksimum 2,5 saşe) yumuşak gıdalarla (yoğurt, bebek
maması vb.) veya bir bardak (150 ml) meyve suyuna karıştırılarak alınabilir (Bkz. Bölüm 5.2).
Yiyeceklerle birlikte alınan OSEFLU bazı hastalarda toleransı arttırabilir.
2Özel popülasyonlara ilişkin ek bilgiler:
Böbrek yetmezliği:
İnfluenza tedavisi için kullanılırken:
Yetişkinler ve adolesanlar (13-17 yaşındakiler) için doz ayarlanması önerilmektedir. Önerilen
dozlar aşağıdaki tabloda gösterilmiştir.
Kreatinin klirensi Tedavi için önerilen doz
>60 (mL/dak) Günde iki kez 75 mg
>30-60 (mL/dak) Günde iki kez 30 mg
>10-30 (mL/dak) Günde bir kez 30 mg
≤10 (mL/dak) Önerilmemektedir (veri yoktur)
Hemodiyaliz hastaları Her hemodiyaliz seansı sonrasında 30 mg
Peritonal diyaliz hastaları* 30 mg tek doz
*Sürekli ambulatuvar periton diyalizi (SAPD) hastalarında yapılan çalışmalardan alınan
sonuçlara göre, oseltamivir karboksilat klirensinin otomatik peritoneal diyaliz modu (OPM)
kullanıldığında daha yüksek olması beklenmektedir. Nefrolog tarafından gerekli görülürse
tedavi modu OPM'den SAPD'ye değiştirilebilir.
İnfluenza profilaksisi için kullanılırken:
Orta dereceli veya şiddetli böbrek yetmezliğinde, yetişkinler ve adolesanlar (13-17
yaşındakiler) için doz ayarlanması önerilmektedir. Önerilen dozlar aşağıdaki tabloda
gösterilmiştir.
Kreatinin klirensi Profilaksi için tavsiye edilen doz
>60 (mL/dak) Günde bir kez 75 mg
>30-60 (mL/dak) Günde bir kez 30 mg
>10-30 (mL/dak) İki günde bir kez 30 mg
≤10 (mL/dak) Önerilmemektedir (veri yoktur)
Hemodiyaliz hastaları Her iki hemodiyaliz seansı sonra 30 mg
Peritonal diyaliz hastaları* Haftada bir kez 30 mg
*Sürekli ambulatuvar periton diyalizi (SAPD) hastalarında yapılan çalışmalardan alınan
sonuçlara göre, oseltamivir karboksilat klirensinin otomatik peritoneal diyaliz modu (OPM)
kullanıldığında daha yüksek olması beklenmektedir. Nefrolog tarafından gerekli görülürse
tedavi modu OPM'den SAPD'ye değiştirilebilir.
Böbrek yetmezliği olan bebeklerde ve çocuklarda (12 yaş ve altındakiler) herhangi bir doz
tavsiye edilebilmesi için klinik veriler yetersizdir.
Karaciğer yetmezliği:
İnfluenza tedavisi veya profilaksisi için, hafif ve orta şiddette hepatik fonksiyon bozukluğu olan
hastalarda doz ayarlaması gerekli değildir (Bkz. Bölüm 5.2). Şiddetli karaciğer yetmezliği olan
hastalarda güvenlilik ve farmakokinetik özellikleri çalışılmamıştır.
3Karaciğer yetmezliği olan pediyatrik hastalarda yürütülmüş bir çalışma bulunmamaktadır.
Pediyatrik popülasyon:
1 yaşın altındaki çocuklarda, oseltamivirin güvenliliği ve etkililiği saptanmamıştır (Bkz. Bölüm
5.2).
Geriyatrik popülasyon:
İnfluenza tedavisi veya profilaksisi için, orta şiddette veya ciddi böbrek yetmezliği kanıtı
olmadıkça yaşlı hastalarda doz ayarlaması gerekli değildir (Bkz. Bölüm 5.2).
Bağışıklık sistemi baskılanmış hastalar:
12 haftaya kadar, daha uzun süreli mevsimsel profilaksi, bağışıklık sistemi baskılanmış olan
hastalarda değerlendirilmiştir (Bkz. Bölüm 4.4, 4.8 ve 5.1).
4.3. Kontrendikasyonlar
Oseltamivir fosfat veya ilacın içerdiği maddelerin (Bkz. Bölüm 6.1) herhangi birine karşı aşırı
duyarlılığı olduğu bilinen kişilerde kontrendikedir.
4.4. Özel kullanım uyarıları ve önlemleri
OSEFLU’nun influenza A ve B virüsleri dışında, diğer ajanların neden olduğu hastalıklarda
etkili olduğuna dair bir kanıt bulunmamaktadır.
OSEFLU influenza aşısı yerine kullanılmaz. Oseltamivir kullanımı, bireylerin yıllık influenza
aşılamasının değerlendirilmesini etkilememektedir. İnfluenzaya karşı koruma sadece OSEFLU
verildiği sürece sürer. Güvenilir epidemiyolojik veriler toplumda influenza virüsünün yaygın
olduğunu gösterdiği koşullarda OSEFLU influenza tedavisinde ve önlenmesinde
kullanılmalıdır. Dolaşımda olan virüs suşlarının oseltamivire duyarlılığının oldukça değişken
olduğu gösterilmiştir (Bkz. Bölüm 5.1). Bu nedenle, hekimler, OSEFLU kullanımına karar
verirken dolaşımda olan mevcut virüslerin oseltamivire karşı duyarlılığı ile ilgili en güncel
bilgiyi göz önünde bulundurmalıdır.
Beraberindeki ciddi durumlar
Yeterince ciddi veya hastaneye yatmayı gerektirecek muhtemel riskteki stabil olmayan medikal
durumu olan hastalarda oseltamivirin güvenliliği ve etkililiğine yönelik bir bilgi
bulunmamaktadır.
İmmün yetmezliği olan hastalar
İmmün yetmezliği olan hastalarda oseltamivir tedavisinin veya profilaksisinin etkililiği kesin
olarak kanıtlanmamıştır (Bkz. Bölüm 5.1).
Kalp yetmezliği / solunum hastalığı
Kronik kalp yetmezliği ve/veya solunum yolu hastalığı olan olguların tedavisinde oseltamivirin
etkililiği kanıtlanmamıştır. Bu popülasyondaki tedavi ve plasebo grupları arasında
komplikasyon insidansında bir farklılık gözlenmemiştir (Bkz. Bölüm 5.1).
4Pediyatrik popülasyon
Prematüre bebekler (Konsepsiyon sonrası yaş <36 hafta) için bir doz tavsiyesi sağlayan veri
halihazırda mevcut değildir.
Ciddi böbrek yetmezliği
Ciddi böbrek yetmezliği olan adolesanlarda (13-17 yaşındakiler) ve yetişkinlerde; influenzanın
tedavisi ve profilaksisi sırasında doz ayarlaması önerilmektedir. Böbrek yetmezliği olan
bebeklerde ve çocuklarda (1 yaş veya üstündekiler) herhangi bir doz tavsiye edilebilmesi için
klinik veriler yetersizdir (Bkz. Bölüm 4.2 ve 5.2).
Nöropsikiyatrik olaylar
Oseltamivir ile influenza tedavisi gören hastalarda, özellikle çocuklarda ve adolesanlarda,
nöropsikiyatrik olaylar bildirilmiştir. Nöropsikiyatrik olaylar oseltamivir kullanmayan
influenza hastalarında da raporlanmıştır. Hastalar anormal davranış belirtileri açısından
dikkatle izlenmeli ve her hasta için tedaviye devam etmenin yarar ve risk değerlendirilmesi
yapılmalıdır (Bkz. Bölüm 4.8).
4.5. Diğer tıbbi ürünler ile etkileşimler ve diğer etkileşim şekilleri
Oseltamivirin plazma proteinlerine düşük oranda bağlanması ve sitokrom P450 ve
glukuronidaz sistemlerinden bağımsız metabolizması gibi farmakokinetik özellikleri, bu
mekanizmalar yoluyla ilaç etkileşmeleri açısından herhangi bir problem yaratmayacağını
gösterir (Bkz. Bölüm 5.2).
Probenesid
Probenesid ile birlikte kullanım sırasında renal fonksiyonları normal olan hastalarda doz
ayarlaması gerekli değildir. Böbrekte anyonik tübüler sekresyonun potent inhibitörü olan
probenesid ile birlikte kullanımı sonucunda, aktif metabolit konsantrasyonu yaklaşık 2 kat artar.
Amoksisilin
Oseltamivirin, aynı yolakla elimine edilen amoksisilin ile kinetik etkileşimi yoktur. Bu durum,
bu yolak ile oseltamivir etkileşiminin zayıf olduğunu düşündürmektedir.
Renal eliminasyon
Renal tübüler sekresyon için yarışmayı içeren klinik olarak önemli ilaç etkileşmeleri, bu
ilaçların bilinen güvenlilik sınırı, aktif metabolitin eliminasyon karakteristikleri (glomerüler
filtrasyon ve anyonik tübüler sekresyon) ve bu yolakların atılım kapasitelerine bağlı olarak,
olası değildir. Ancak, aynı yolla atılan ve dar terapötik aralığı olan ilaçlar (örneğin,
klorpropamid, metotreksat, fenilbutazon) kullanan olgulara oseltamivir reçetelenirken dikkatli
olunmalıdır.
İlave bilgiler
Parasetamol, asetilsalisilik asit, simetidin, antiasitler (magnezyum ve alüminyum hidroksitler
ve kalsiyum karbonatlar), varfarin (stabil şekilde varfarin tedavisi alan ve influenza ile enfekte
5olmamış kişilerde) veya rimantadin ile birlikte kullanıldığında oseltamivir veya majör
metaboliti arasında herhangi bir farmakokinetik etkileşim görülmemektedir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
Gebelik dönemi
İnfluenza, doğumsal kalp defektleri de dahil olmak üzere, konjenital malformasyon riski taşıyan
olumsuz gebelik ve fetal sonuçlarla ilişkilidir. Pazarlama sonrası raporlardan ve gözlemsel
çalışmalardan elde edilen büyük miktarda veri, oseltamivire maruz kalan gebe kadınlarda
(1000’den fazla ilk trimester süresince maruz kalan), oseltamivire bağlı ne malformasyon ne de
fetal veya neonatal toksisite oluşmadığını göstermektedir.
Bununla birlikte, bir gözlemsel çalışmada, genel malformasyon riski artmazken, doğumdan
sonraki 12 ay içinde tanı konulan majör konjenital kalp defektleri için sonuçların kesin olmadığı
bildirilmiştir. Bu çalışmada, ilk trimesterde oseltamivir maruziyetini takiben majör konjenital
kalp defekti oranı %1,76 (397 gebelikten 7 bebek) iken, genel popülasyonda oseltamivire maruz
kalmayan gebeliklerde %1,01’dir (tahmini risk oranı 1,75, %95 GA 0,51-5,98). Çalışma sınırlı
olduğundan, bu bulgunun klinik önemi açık değildir. Ayrıca, bu çalışma bireysel majör
malformasyon türlerini güvenilir bir şekilde değerlendirmek için çok küçüktür ve oseltamivire
maruz kalan kadınlar ve maruz kalmayan kadınlar, özellikle influenza geçirip geçirmediklerine
bakılmaksızın, tam olarak karşılaştırılamamıştır.
Hayvan çalışmalarında üreme toksisitesine neden olmamıştır (Bkz. Bölüm 5.3).
OSEFLU, gerekli olmadıkça gebelik döneminde kullanılmamalıdır. Gebelik süresince gerekli
olması halinde, mevcut güvenlilik ve yarar bilgisi (gebe kadınlardaki yarar bilgileri için Bkz.
Bölüm 5.1) ve dolaşımdaki influenza virüs suşunun patojenisitesi değerlendirilerek OSEFLU
kullanılabilir.
Laktasyon dönemi
Emziren sıçanlar üzerinde yapılan çalışmalar, oseltamivirin ve aktif metabolitinin sütle
atıldığını göstermektedir. Oseltamivirin insan sütüyle atıldığına ilişkin ise çok sınırlı veri
6mevcuttur. Sınırlı veriler, oseltamivir ve aktif metabolitinin anne sütünde saptandığını
göstermektedir; ancak sütte saptanan seviyeler çok düşüktür ve bu nedenle bebeğe terapötik
dozun altında bir miktarın geçmesi beklenir. Dolaşımdaki influenza virüsü suşunun
patojenisitesi ve emziren annenin altta yatan durumu dikkate alınarak emziren anneler için açık
potansiyel yararların olduğu durumlarda, oseltamivir uygulanması düşünülebilir.
Üreme yeteneği/Fertilite
Preklinik veriler, oseltamivirin kadın veya erkek fertilitesi üzerinde bir etkisi olduğunu
göstermemektedir (Bkz. Bölüm 5.3).
4.7. Araç ve makine kullanımı üzerindeki etkiler
Oseltamivirin araç ve makine kullanımı üzerine herhangi bir etkisi yoktur.
4.8. İstenmeyen etkiler
Güvenlilik profili özeti
Oseltamivirin güvenlilik profili, klinik çalışmalarda, influenzanın tedavisi için oseltamivir veya
plasebo alan 6.049 yetişkin veya adolesan ve 1.473 pediyatrik hasta ile influenzanın profilaksisi
için oseltamivir veya plasebo alan/tedavi görmeyen 3.990 yetişkin veya adolesan ve 253
pediyatrik hastanın verilerine dayanmaktadır. Ek olarak, immün yetmezliği olan 245 hasta (7
adolesan ve 39 pediyatrik hasta dahil) influenza tedavisi için oseltamivir alırken, immün
yetmezliği olan 475 hasta (10’u oseltamivir, 8’i plasebo kullanan 18 pediyatrik hasta dahil)
influenza proflaksisi için oseltamivir veya plasebo almıştır.
Yetişkinlerde veya adolesanlarda en sık raporlanan advers etkiler, tedavi çalışmalarında kusma
ve mide bulantısı, profilaksi çalışmalarında mide bulantısıdır. Bu advers etkilerin çoğunluğu ilk
dozun kullanımı üzerine ilk veya ikinci tedavi gününde raporlanmış ve spontan olarak 1-2 gün
içinde giderilmiştir. Çocuklarda, en sık raporlanan advers etki kusmadır. Hastaların çoğunda bu
yan etkiler oseltamivir tedavisinin kesilmesini gerektirmemiştir.
Oseltamivirin pazara verilmesinden itibaren aşağıdaki ciddi advers reaksiyonlar seyrek olarak
rapor edilmiştir: Anafilaktik ve anafilaktoid reaksiyonlar, hepatik bozukluklar (fulminan
hepatit, hepatik fonksiyon bozukluğu ve sarılık), anjiyonörotik ödem, Stevens-Johnson
sendromu ve toksik epidermal nekroliz, gastrointestinal kanama ve nöropsikiyatrik bozukluklar
(nöropsikiyatrik bozukluklar için Bkz. Bölüm 4.4).
Advers reaksiyonların tablolanmış listesi
Advers ilaç reaksiyonları aşağıda tanımlanan sıklığa göre listelenmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000). Advers etkiler klinik çalışmalardan
havuzlanmış analizlere göre tablolarda uygun kategorilere eklenmiştir.
Yetişkin ve adolesanlarda influenzanın tedavisi ve önlenmesinde:
Yetişkin ve adolesanlarda influenzanın tedavisi ve önlenmesini araştıran çalışmalarda, tavsiye
edilen dozda (influenza tedavisi için beş gün boyunca günde iki kez 75 mg ve influenza
7profilaksisi için 6 haftaya kadar günde bir kez 75 mg) kullanım sonrası en sık görülen advers
ilaç reaksiyonları veya pazarlama sonrası deneyiminden çıkarılan etkiler aşağıda Tablo 1’de
gösterilmektedir.
İnfluenza profilaksisi için tavsiye edilen dozda (6 haftaya kadar günde bir kez 75 mg)
oseltamivir kullanan kişilerde raporlanan güvenlilik profili, daha uzun dozlama süresine
rağmen influenza tedavisi çalışmalarında görülen profile kalitatif olarak benzerdir.
Tablo 1: Yetişkinler ve adolesanlarda influenza tedavisi veya profilaksisi için
oseltamivirin incelendiği çalışmalarda veya pazarlama sonrası dönemde en sık görülen
advers reaksiyonlar
Yaşanma Sıklığına Göre Advers Etkiler
Sistem-Organ Sınıfı Çok Yaygın Yaygın Seyrek
yaygın olmayan
Enfeksiyonlar ve Bronşit, herpes
enfestasyonlar simpleks,
nazofarenjit, üst
solunum yolu
enfeksiyonları,
sinüzit
Kan ve lenf sistemi Trombositopeni
hastalıkları
Bağışıklık sistemi Hipersensitivite Anafilaktik
hastalıkları reaksiyonu reaksiyonlar,
Anafilaktoid
reaksiyonlar
Psikiyatrik Ajitasyon,
hastalıklar anormal
davranışlar,
anksiyete,
konfüzyon,
delüzyon,
deliryum,
halüsinasyon,
kabus, kendini
yaralama
Sinir sistemi Baş ağrısı Uykusuzluk Bilinç düzeyinde
hastalıkları değişkenlik,
konvülsiyon
Göz hastalıkları Görme
bozukluğu
Kardiyak hastalıklar Kardiyak aritmi
8Solunum, göğüs Öksürük, boğaz
bozuklukları ve ağrısı, rinore
mediastinal
hastalıklar
Gastrointestinal Bulantı Kusma, Gastrointestinal
hastalıklar abdominal ağrı kanama,
(üst abdominal hemorajik kolit
ağrı dahil),
dispepsi
Hepato-biliyer Karaciğer Fulminan
hastalıklar enzimlerinde hepatit, hepatik
yükselme yetmezlik,
hepatit
Deri ve deri altı doku Egzama, Anjionörotik
hastalıkları dermatit, ödem, eritema
döküntü, ürtiker multiforme,
Stevens-
Johnson
sendromu,
toksik epidermal
nekroliz
Genel bozukluklar Ağrı, sersemlik
ve uygulama (vertigo dahil),
bölgesine ilişkin yorgunluk,
hastalıklar pireksi, kol ve
bacaklarda ağrı
Çocuklarda influenza tedavisi ve profilaksisi:
İnfluenza tedavisi için oseltamivir ile yapılan klinik çalışmalara toplamda 1.473 çocuk (1-12
yaş aralığında başkaca sağlıklı çocuklar ve 6-12 yaş aralığında astımlı çocuklar) katılmıştır. Bu
çocukların 851’i oseltamivir süspansiyon tedavisi almıştır. Ev halkı gruplarında maruziyet
sonrası profilaksi çalışmasında (n=99), başka bir 6 haftalık pediyatrik profilaksi çalışmasında
(n=49) ve immün yetmezliği olanlarda 12 haftalık pediyatrik mevsimsel profilaksi çalışmasında
(n=10), toplamda 158 çocuk tavsiye edilen doza uygun olarak günde bir kez oseltamivir
almıştır. Tablo 2’de pediyatrik klinik çalışmalarda en sık raporlanan advers etkiler
gösterilmiştir.
Tablo 2: Çocuklarda influenza tedavisi ve profilaksisi için oseltamivirin incelendiği
çalışmalarda en sık görülen (yaş/ağırlığa bağlı dozlama, günde 1 kez 30-75 mg) advers ilaç
reaksiyonları
Sistem-Organ Sınıfı Yaşanma Sıklığına Göre Advers Etkiler
Çok yaygın Yaygın Yaygın olmayan
Enfeksiyonlar ve Otitis media
9enfestasyonlar
Sinir sistemi Baş ağrısı
hastalıkları
Göz hastalıkları Konjunktivit (göz
kızarması,
çapaklanması ve gözde
ağrı dahil)
Kulak ve iç kulak Kulak ağrısı Timpanik membran
hastalıkları bozukluğu
Solunum, göğüs Öksürük, nazal Rinore
bozuklukları ve konjesyon
mediastinal
hastalıklar
Gastrointestinal Kusma Abdominal ağrı (üst
hastalıklar abdominal ağrı dahil),
dispepsi, bulantı
Deri ve deri altı doku Dermatit (alerjik ve
hastalıkları atopik dermatit dahil)
Aşağıda seçilen ciddi advers etkiler ile ilgili açıklamalar sunulmaktadır.
Psikiyatrik hastalıklar / Sinir sistemi hastalıkları
İnfluenza halüsinasyon, deliryum ve anormal davranış gibi olayları içeren, bazı vakalarda
ölümcül sonuçları olabilen, çeşitli nörolojik ve davranışsal semptomlarla ilişkili olabilir. Bu
olaylar, ensefalit veya ensefalopati durumunda meydana gelebilir; ancak, şiddetli hastalık
görülmeksizin olabilir.
Pazarlama sonrası oseltamivir tedavisi sırasında, birkaç vakada kaza ile yaralanma veya ölümle
sonuçlanan, konvülsiyonlar ve deliryum (değişen bilinç düzeyi, konfüzyon, anormal
davranışlar, delüzyonlar, halüsinasyonlar, ajitasyon, anksiyete, kabuslar gibi belirtileri içeren)
raporlanmıştır. Bu olaylar özellikle pediyatrik ve adolesan hastalarda ve sıklıkla birdenbire
başlayıp süratle düzelen olaylar olarak rapor edilmiştir. Oseltamivirin bu tip olaylara katkısı
bilinmemektedir. Bu çeşit nöropsikiyatrik olaylar oseltamivir kullanmayan influenza
hastalarında da raporlanmıştır.
Hepato-biliyer hastalıklar
İnfluenza benzeri hastalığı olan hastalarda, hepatit ve karaciğer enzimlerinde artışı içeren
hepatobilier hastalıklar. Bu vakalar fatal fulminan hepatit/hepatik yetmezliği içerir.
Özel popülasyonlara ilişkin ek bilgiler:
Pediyatrik popülasyon (bir yaşından küçük çocuklar): Bir yaşından küçük influenza
enfeksiyonu olan 135 çocuğun oseltamivir tedavisine dair farmakokinetik, farmakodinamik ve
10güvenlilik profilinin incelendiği iki çalışmada; kusma, diyare ve pişik en sık raporlanan advers
olaylar olmak üzere güvenlilik profili yaş gruplarında benzer bulunmuştur. Konsepsiyon
sonrası hesaplanan yaşı 36 haftadan daha küçük bebekler için yeterli veri mevcut değildir.
Prospektif ve retrospektif gözlemsel çalışmalardan (bu yaş sınıfından 2.400’den fazla çocuğu
kapsayan), epidemiyolojik veri bankası araştırmasından ve pazarlama sonrası raporlardan elde
edilen, bir yaşından küçük çocuklarda influenza tedavisi için oseltamivir uygulaması hakkında
mevcut güvenlilik verileri, bir yaşın altındaki çocuklardaki güvenlilik profilinin bir yaşında ve
bir yaşından büyük olan çocuklarda ispatlanmış güvenlilik profili ile benzer olduğu fikrini
vermektedir.
Geriyatrik popülasyon ve kronik kalp ve/veya solunum hastalığı olan kişiler:
İnfluenza tedavi çalışmalarına dahil edilen popülasyon, diğer sağlıklı yetişkinler/adolesanlar ve
“risk altında” olan hastalardan (influenza ile ilişkili komplikasyonlar geliştirme riski yüksek
olan hastalar, örneğin yaşlı insanlar ve kronik kalp veya solunum hastalığı olanlar kişiler)
oluşur. Genelde, “risk altında” olan hastalarda güvenlilik profili, diğer sağlıklı yetişkin veya
adolesanlardakine kalitatif olarak benzer niteliktedir.
İmmün yetmezliği olan hastalar: İmmün yetmezliği olan hastalarda influenza tedavisi,
oseltamivirin standart doz veya yüksek doz rejimleri (çift doz veya üçlü doz) için yürütülen iki
çalışmada değerlendirilmiştir (Bkz. Bölüm 5.1). Bu çalışmalarda gözlemlenen oseltamivirin
güvenlik profili, tüm yaş gruplarındaki immün yetmezliği olmayan hastalarda (sağlıklı hastalar
veya “risk altındaki” hastalar [yani, solunum ve/veya kardiyak komorbiditeleri olanlar])
influenza tedavisi için oseltamivirin uygulandığı önceki klinik çalışmalarda gözlemlenenle
tutarlı olmuştur. İmmün yetmezliği olan çocuklarda bildirilen en sık advers reaksiyon kusmadır
(%28).
1-12 yaş ve üstü 18 çocuk hastayı da içeren, immün yetmezliği olan 475 hasta ile yapılan 12
haftalık profilaksi çalışmasında 238 hastada görülen güvenlilik profili, daha önce oseltamivir
profilaksisi için yapılan klinik çalışmalarında gözlenenler ile tutarlıdır.
Önceden astımı olan çocuklar: Genel olarak, daha önceden bronşiyal astımı olan çocuklarda
görülen advers etki profili sağlıklı çocuklarda görülenlerle kalitatif olarak benzerdir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Klinik çalışmalar ve pazarlama sonrası dönemde oseltamivir ile ilgili doz aşımı deneyimleri
raporlanmıştır. Bu vakaların çoğunluğunda, herhangi bir advers durum raporlanmamıştır.
11Doz aşımı sonrası raporlanan advers durum, oseltamivirin önerilen terapötik dozlarında görülen
ve Bölüm 4.8’de tanımlanan istenmeyen etkilerle benzerdir.
Bilinen spesifik bir antidotu bulunmamaktadır.
Pediyatrik popülasyon
Doz aşımı çocuklarda, yetişkinlere ve adolesanlara göre daha sık rapor edilmiştir. Oseltamivir
ürünlerini çocuklarda uygularken dikkatli olunmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanım için antiviraller, nöraminidaz inhibitörleri
ATC kodu: J05AH02
Etki mekanizması
Oseltamivir fosfat, aktif metabolitin (oseltamivir karboksilatın) bir ön ilacıdır. Aktif metabolit,
viriyon yüzeyinde bulunan glikoproteinler olan influenza virüsü nöraminidaz enzimlerinin
selektif bir inhibitörüdür. Viral nöraminidaz enzim aktivitesi, hem enfekte olmamış hücrelere
viral giriş için, hem de enfekte olmuş hücrelerden yeni oluşmuş virüs partiküllerinin salınımı
ve bulaşıcı virüsün vücutta daha fazla yayılmasında önemlidir.
Oseltamivir karboksilat, influenza A ve B virüslerinin nöraminidaz enzimlerini in vitro olarak
inhibe eder. Oseltamivir fosfat, influenza virüsü enfeksiyonunu ve replikasyonunu in vitro
olarak inhibe eder. Oral olarak verilen oseltamivir, antiviral etkisindeki influenza enfeksiyonu
hayvan modellerinde, influenza A ve B virüs replikasyonunu ve patojenliğini in vivo olarak
inhibe etmektedir ve bu etki günde iki kere 75 mg ile insanlarda elde edilene benzerdir.
Oseltamivirin antiviral etkililiği, sağlıklı gönüllülerdeki deneysel yükleme çalışmaları ile
influenza A ve B için desteklenmiştir.
Oseltamivir için nöraminidaz enzim IC50 değerleri klinik olarak izole edilen influenza A için
0,1 nM ila 1,3 nM arasında ve influenza B içinse 2,6 nM'dir. İnfluenza B için daha yüksek IC50
değerleri (ortalama 8,5 nM) yayınlanmış çalışmalarda gözlenmiştir.
Klinik çalışmalar
İnfluenza enfeksiyonunun tedavisi
Endikasyon, predominant influenza A enfeksiyonu olmak üzere doğal olarak ortaya çıkan
influenza klinik çalışmalarına dayanmaktadır.
Oseltamivir sadece influenza virüsünün yol açtığı hastalıklara karşı etkilidir. Bu sebeple,
istatistiksel analiz sadece influenza ile enfekte olan denekler için sunulmaktadır. Hem
influenza-pozitif, hem de influenza-negatif denekleri içeren karma tedavi çalışma
popülasyonunda (ITT), primer etkililik influenza negatif kişilerin sayısı ile orantılı olarak
düşmüştür. Toplam tedavi popülasyonunda influenza enfeksiyonu çalışmaya alınan hastaların
12%67'sinde (aralık %46 ila %74) doğrulanmıştır. Yaşlı hastaların %64'ü influenza pozitiftir ve
kronik kardiyak ve/veya solunum hastalığı olanların %62'si influenza pozitiftir. Tüm faz III
tedavi çalışmalarında, hastalar sadece influenzanın yerel toplulukta yayıldığı dönemde
çalışmaya alınmıştır.
Yetişkinler ile 13 yaşındaki ve 13 yaşın üzerindeki adolesanlar:
Hastalar, 36 saat içinde belirtilerinin başladığını bildirenler arasından, ateşleri ≥37,8°C olan ve
en az bir solunumsal semptom (öksürük, nazal semptomlar veya boğaz ağrısı) ve en az bir
sistemik semptom (miyalji, titreme/terleme, bitkinlik, yorgunluk veya baş ağrısı) eşlik
edenlerden seçilmiştir. Tedavi çalışmalarına katılan tüm influenza pozitif yetişkin ve
adolesanların (N = 2.413) toplu analizinde, beş gün boyunca günde iki kez uygulanan 75 mg
oseltamivir, influenza hastalığının ortalama süresini 1 gün azaltarak 4,2 güne (%95 GA (güven
aralığı) 4-4,4 gün; p ≤0,0001) düşürmüştür; plasebo grubunda bu rakam 5,2 gündür (%95 GA
4,9-5,5 gün).
Antibiyotiklerle tedavi edilen alt solunum yolu komplikasyonları (bilhassa bronşit) gelişen
deneklerin oranı, plasebo grubunda %12,7 (135/1.063) iken oseltamivir ile tedavi edilen
popülasyonda %8,6'ya (116/1.350) düşmüştür (p = 0,0012).
Yüksek risk popülasyonlarında influenzanın tedavisi:
Beş gün boyunca günde iki kez 75 mg oseltamivir alan yaşlı hastalarda (≥ 65 yaş) ve kronik
kardiyak ve/veya solunum hastalığı olan vakalarda influenza hastalığının ortalama süresi
anlamlı ölçüde düşmemiştir. Ateşin toplam süresi oseltamivir grubunda bir gün azalmıştır.
İnfluenza-pozitif yaşlılarda, alt solunum yolu komplikasyonlarının (bilhassa bronşit) insidansı
antibiyotiklerle tedavi edilen plasebo grubunda %19 (52/268) iken oseltamivir ile tedavi edilen
popülasyonda %12'ye (29/250) düşmüştür (p = 0,0156).
Kronik kardiyak ve/veya solunum hastalığı olan influenza-pozitif hastalarda, antibiyotiklerle
tedavi edilen alt solunum yolu komplikasyonlarının (bilhassa bronşit) kombine insidansı,
plasebo grubunda %17 (22/133) iken oseltamivir ile tedavi edilen popülasyonda %14 (16/118)
olmuştur (p = 0,5976).
Gebelikte influenzanın tedavisi:
Oseltamivirin gebe kadınlarda kullanımı ile ilgili kontrollü klinik çalışma bulunmamaktadır;
ancak pazarlama sonrası ve retrospektif gözlemsel izleme çalışmalarından elde edilen veriler,
bu hasta popülasyonu için mevcut doz rejiminin morbidite/mortalite açısından uygun olduğunu
göstermektedir. Farmakokinetik çalışmalar aktif metabolite düşük maruziyet olduğunu
göstermesine rağmen, influenza tedavisi veya profilaksisi için gebe kadınlarda dozun
ayarlanması önerilmemektedir (Bkz. Bölüm 5.2).
Çocuklarda influenzanın tedavisi:
Ateşi (≥37,8°C) ve öksürüğü veya nezlesi olan 1 ila 12 yaşlarındaki (ortalama yaş 5,3) başkaca
sağlıklı çocuklarda (%65 influenza-pozitif) yapılan bir çalışmada, influenza-pozitif hastaların
%67'si influenza A ve %33'ü influenza B ile enfekte olmuştur. Oseltamivir tedavisi belirtilerin
13başlamasından sonraki 48 saat içinde başlamış ve hastalıktan iyileşme süresini (normal sağlığa
ve aktiviteye geri dönüş, ateş, öksürük ve nezlenin hafiflemesi) anlamlı ölçüde, plaseboya
nazaran yaklaşık 1,5 gün düşürmüştür (%95 GA 0,6-2,2 gün; p <0,0001). Oseltamivir, akut orta
kulak iltihabı insidansını, plasebo grubunda görülen %26,5'ten (53/200), oseltamivir ile tedavi
edilen çocuklarda %16'ya (29/183) düşürmüştür (p = 0,013).
İkinci çalışma, %53,6'sı influenza-pozitif olan, 6 ila 12 yaşlarındaki 334 astımlı çocukta
tamamlanmıştır. Oseltamivir ile tedavi edilen grupta ortalama hastalık süresi anlamlı ölçüde
düşmemiştir. 6. günden itibaren (tedavinin son günü) FEV (1. saniyedeki zorlu ekspirasyon
1
volümü), plasebo grubunda %4,7 iken, oseltamivir ile tedavi edilen grupta %10,8'e yükselmiştir
(p = 0,0148).
1 yaşından küçük bebekler için endikasyon, daha büyük çocuklardaki etkililik verilerinin
ekstrapolasyonuna, tavsiye edilen pozoloji de farmakokinetik modelleme verilerine
dayanmaktadır (Bkz. Bölüm 5.2).
İnfluenza B enfeksiyonunun tedavisi:
Toplam olarak, çalışmalardaki oranların %1 ila 33 arasında değişmesiyle birlikte, influenza-
pozitif popülasyonun %15'i influenza B ile enfektedir. İnfluenza B ile enfekte olan vakalarda
ortalama hastalık süresi tedavi grupları arasında anlamlı ölçüde değişiklik göstermemiştir.
Analiz için tüm çalışmalardan alınan İnfluenza B ile enfekte olmuş 504 vakanın verileri
toplanmıştır. Plaseboya göre oseltamivir tüm semptomların hafifleme süresini 0,7 gün (%95
GA 0,1-1,6 gün; p = 0,022), öksürük, ateş (≥37,8°C) ve nezlenin süresini ise bir gün azaltmıştır
(%95 GA 0,4 – 1,7 gün; p <0,001).
İmmün yetmezliği olan hastalarda influenza tedavisi:
Oseltamivirin immün yetmezliği olan, influenzadan etkilenmiş yetişkin hastalarda güvenliliğini
değerlendirmek ve dirençli influenza virüsü gelişimi üzerindeki etkilerini karakterize etmek
üzere (birincil analiz) bir randomize, çift kör çalışma oseltamivirin etkililiği (ikincil analiz,
güçlendirilmemiş) için değerlendirilebilir 151 yetişkin, 7 adolesan ve 9 pediyatrik hastayı
içermiştir. Çalışma solid organ nakli [SOT] hastalarını, hematopoetik kök hücre nakli [HSCT]
hastalarını, CD4+ hücre sayımı <500 hücre/mm3 olan HIV pozitif hastaları, sistemik
immunosupresif tedavi gören hastaları ve hematolojik malignite görülenleri içermiştir. Bu
hastalar semptomlar başladıktan sonra 96 saat içinde 10 gün süresince günde iki kez standart
dozda (75 mg ya da kiloya göre ayarlanmış pediyatrik doz; 73 yetişkin, 4 adolesan ve 4
pediyatrik hasta) ya da günde iki kez çift dozda (150 mg ya da kiloya göre ayarlanmış pediyatrik
doz; 78 yetişkin, 3 adolesan, 5 pediyatrik hasta) oseltamivir ile tedavi edilmeye randomize
edilmiştir.
Semptomların düzelmesine kadar geçen medyan süre (TTRS) standart doz grubu (103,4 saat
[%95 GA 75,4-122,7]) ve çift doz grubu (107,2 saat [%95 GA 63,9-140]) arasında benzerdir.
Çocuklar için TTRS değişkendir ve yorum küçük örneklem büyüklüğü ile sınırlıdır. İkincil
enfeksiyonların görüldüğü yetişkin hastaların oranı standart doz grubu ve çift doz grubunda
benzerdir (%5,1’e karşı %8,2). Ergenler ve çocuklarda, standart doz grubundan sadece bir
14hastada (bir ergen) ikincil bir enfeksiyon (bakteriyel sinüzit) görülmüştür.
Viral bulaşma süresine bağlı olarak 5 ila 20 günlük bir adaptif dozlama periyodu için (ortalama
tedavi süresi: 9 gün) standart (günde iki kez 75 mg veya kiloya göre ayarlanmış doz) veya üçlü
doz (günde iki kez 225 mg veya kiloya göre ayarlanmış doz) oseltamivir alan şiddetli immün
yetmezliği olan çocuklarda (≤12 yaş, n=30) bir farmakokinetik / farmakodinamik çalışma
yürütülmüştür. Üçlü doz grubundan 2 hastada ikincil bakteriyel enfeksiyon (bronşit ve sinüzit)
bildirilmiş olup; standart doz grubunda ikincil bakteriyel enfeksiyon bildirilmemiştir.
İnfluenzanın önlenmesi
Doğal olarak ortaya çıkan influenza hastalığının önlenmesinde oseltamivirin etkililiği,
evlerdeki maruziyet sonrası profilaksi çalışmasında ve iki mevsimsel profilaksi çalışmasında
gösterilmiştir. Tüm bu çalışmalar için primer etkililik parametresi, laboratuvar tarafından
doğrulanmış influenzanın insidansıdır. İnfluenza epidemisinin virülansı öngörülemez ve
bölgeye ve mevsime göre değişir. Bu sebeple, bir influenza hastalığı vakasının profilaksisi için
tedavi edilmesi gereken kişi sayısı da değişir.
Maruziyet sonrası profilaksi:
Bir indeks influenza vakası ile temasta olan kişilerde (%12,6’sı influenzaya karşı aşılanmış)
yapılan bir çalışmada, indeks influenza vakasında semptomların başlamasından sonraki 2 gün
içinde, günde bir kez 75 mg oseltamivir uygulamasına başlanmış ve 7 gün devam edilmiştir.
377 indeks vakanın 163'ünde influenza doğrulanmıştır. Oseltamivir, doğrulanmış influenza
vakaları ile temasta olan kişilerde görülen klinik influenza insidansını anlamlı ölçüde
düşürmüştür; plasebo grubunda 24/200 (%12) iken oseltamivir grubunda 2/205 (%1) olmuştur
(%92 düşüş [%95 GA 6-16; p ≤0,0001]). Gerçek influenza vakaları ile temasta olan kişilerde
tedavi edilmesi gereken kişi sayısı 10 (%95 GA 9-12) ve indeks vakasındaki enfeksiyon
durumundan bağımsız olarak tüm popülasyonda (ITT) 16 (%95 GA 15-19) olmuştur.
Doğal olarak ortaya çıkan influenza profilaksisinde oseltamivirin etkililiği, yetişkin, adolesan
ve 1-12 yaş çocukların dahil edildiği evlerdeki maruziyet sonrası profilaksi çalışmasında hem
indeks vaka hem de aile temas kişileri olarak gösterilmiştir. Bu çalışmada primer etkililik
parametresi, evlerdeki laboratuvar tarafından doğrulanmış klinik influenza insidansıdır.
Oseltamivir profilaksisi 10 gün sürmüştür. Toplam popülasyonda, laboratuvar tarafından
doğrulanmış evdeki klinik influenza insidansı düşmüştür; profilaksi tedavisi almayanlarda %20
(27/136) iken profilaksi tedavisi alanlarda %7 (10/135) olmuştur (%62,7 düşüş [%95 GA 26-
81,2; p = 0,0042]). Evlerdeki influenza ile enfekte indeks vakalarda, influenza insidansı
profilaksi tedavisi almayanlarda %26 (23/89) iken profilaksi tedavisi alanlarda %11'e (9/84)
düşmüştür (%58,5 düşüş [%95 GA 15,6-79,6; p = 0,0114]).
1 ila 12 yaşlarındaki çocukların alt grup analizine göre, çocuklarda laboratuvar tarafından
doğrulanmış klinik influenza insidansı anlamlı ölçüde düşmüştür; profilaksi tedavisi
almayanlarda %19 (21/111) iken profilaksi tedavisi alanlarda %7 (7/104) olmuştur (%64,4
düşüş [%95 GA 15,8-85; p = 0,0188]). Başlangıçta virüs yaymayan çocuklarda laboratuvar ile
doğrulanmış klinik influenza insidansı düşmüştür; profilaksi tedavisi almayanlarda %21
15(15/70) iken profilaksi tedavisi alanlarda %4 (2/47) olmuştur (%80,1 düşüş [%95 GA 22-94,9;
p = 0,0206]). Total pediyatrik popülasyon için tedavi edilmesi gereken kişi sayısı (NNT) tüm
popülasyonda (ITT) ve enfekte indeks vakaların temas ettiği pediyatrik kişilerde (ITTII)
sırasıyla 9 (%95 GA 7-24) ve 8'dir (%95 GA 6, üst limit belli değil).
Pandemi sırasında 1 yaşından küçük bebeklerde maruziyet sonrası influenzanın önlenmesi:
İnfluenza pandemi sırasında maruziyet sonrası influenzanın önlenmesi, 0-12 aylık çocuklarda
yapılan kontrollü klinik çalışmalarda araştırılmamıştır. Maruziyet simülasyonu ayrıntıları için
Bölüm 5.2'ye bakınız.
Toplulukta influenza epidemisi sırasında profilaksi:
İnfluenza salgını esnasında, aşı olmamış başkaca sağlıklı yetişkinlerde yapılan iki çalışmanın
toplu analizinde, 6 hafta boyunca günde bir kez verilen 75 mg oseltamivir, klinik influenza
hastalığı insidansını anlamlı ölçüde azaltmıştır; plasebo grubunda 25/519 (%4,8) iken
oseltamivir grubunda 6/520 (%1,2) olmuştur (%76 düşüş [%95 GA 1,6-5,7; p = 0,0006]). Bu
çalışmadaki tedavi gereken kişi sayısı 28 (%95 GA 24-50) olmuştur.
Huzurevinde bakılan yaşlılarla yapılan bir çalışmada katılımcıların %80'i çalışma döneminde
aşılanmıştır ve 6 hafta boyunca günde bir kere oseltamivir 75 mg verilmiştir; klinik influenza
hastalığı insidansı anlamlı ölçüde azalmıştır. Plasebo grubunda 12/272 (%4,4) iken oseltamivir
grubunda 1/276 (%0,4) olmuştur (%92 düşüş [%95 GA 1,5-6,6; p = 0,0015]). Bu çalışmadaki
tedavi gereken hasta sayısı 25'tir (%95 GA 23-62).
İmmün yetmezliği olan hastalarda influenzanın profilaksisi:
1-12 yaşlarındaki 18 çocuk dahil olmak üzere, immün yetmezliği olan 475 vakada (388 solid
organ transplantasyonlu vaka [195 plasebo; 193 oseltamivir], 87 hemapoietik kök hücre
transplantasyonlu vaka [43 plasebo; 44 oseltamivir], immün sistem baskılayıcı diğer durumları
olan hiçbir vaka bulunmamaktadır) influenzanın mevsimsel profilaksisi için çift-kör, plasebo
kontrollü randomize bir çalışma yürütülmüştür. Bu çalışmanın primer sonlanım noktası, viral
kültür ve/veya HAI (hemaglütinasyon inhibisyon) antikorlarında dört kat yükselme ile
laboratuvar tarafından doğrulanmış klinik influenza vaka insidansıdır. Laboratuvar ile
doğrulanmış klinik influenza insidansı, plasebo grubunda %2,9 (7/238) ve oseltamivir
grubunda %2,1 (5/237)'dir (%95 GA -%2,3-%4,1; p = 0,772).
Komplikasyon riskinin düşüşünü değerlendirmek için spesifik çalışmalar yapılmamıştır.
Oseltamivir direnci
Klinik çalışmalar: Klinik çalışmalarda, influenza virüsünün oseltamivire karşı duyarlılığında
azalma riski veya direnç geliştirme riski incelenmiştir. Tedavi sırasında oseltamivire dirençli
virüs gelişimi genellikle yetişkinlere göre çocuklarda daha sıklıkla görülmektedir; yetişkinlerde
%1’den az ve 1 yaş altındaki bebeklerde %18 aralığındadır. Oseltamivire duyarlı virüs taşıyan
hastalara karşılık oseltamivire dirençli virüs taşıyan pediyatrik hastalarda virüs daha uzun süre
tespit edilmiştir. Buna karşın, oseltamivir tedavisi ile ortaya çıkan yan etkiler tedavi cevabını
etkilememiştir ve influenza semptomlarında uzamaya neden olmamıştır.
16Oseltamivir ile tedavi edilen ve başka bir hastalığı olmayan yetişkin hastalarda yürütülen
çalışmalardan elde edilen verilere kıyasla, 10 gün süresince standart doz veya çift doz
oseltamivir ile tedavi edilen immün yetmezliği olan yetişkin hastalarda genel olarak daha
yüksek bir oseltamivir direnci insidansı gözlenmiştir [standart doz grubunda %14,5 (10/69) ve
çift doz grubunda %2,7 (2/74)]. Direnç gelişen hastaların çoğunluğu nakil hastalarıdır (standart
doz grubunda 8/10 hasta ve çift doz grubunda 2/2 hasta). Oseltamivire dirençli virüs görülen
hastaların çoğu influenza tip A ile enfekte olup, uzun süreli viral bulaşma geçirmiştir.
Oseltamivir ile tedavi edilen immün yetmezliği olan çocuklarda (≤12 yaş) yürütülen iki
çalışmada gözlenen oseltamivire direnç insidansı %20,7'dir (6/29). Oseltamivire karşı tedaviyle
ortaya çıkan direnci bulunan immün yetmezliği olan altı çocuktan 3'ü standart doz ve 3'ü yüksek
doz (çift veya üçlü doz) almıştır. Çoğu ≤5 yaşında ve akut lenfoid lösemi hastasıdır.
Klinik Çalışmalarda Oseltamivir Direnç İnsidansı
Hasta popülasyonu Dirençli mutasyonları olan hastalar (%)
Fenotipleme* Geno- ve Fenotipleme*
Yetişkin ve adolesanlar %0,88 (21/2382) %1,13 (27/2396)
Çocuklar (1-12 yaş) %4,11 (71/1726) %4,52 (78/1727)
Bebekler (<1 yaş) %18,31 (13/71) %18,31 (13/71)
*Tam genotipleme tüm çalışmalarda gerçekleştirilmemiştir.
İnfluenza Profilaksisi
Hastalığa maruziyet sonrası (7 gün), ev halkı gruplarında maruziyet sonrası (10 gün) ve
mevsimsel olarak (42 gün) influenza profilaksisi açısından immün yetmezliği olmayan
hastalarda bugüne dek yapılan klinik çalışmalarda, oseltamivir kullanımı ile ilişkili ilaç
direncine dair herhangi bir kanıt bulunmamaktadır. İmmün yetmezliği olan hastalarda 12
haftalık profilaksi çalışmasında direnç gözlemlenmemiştir.
Klinik ve gözlemsel veri: Oseltamivir kullanmayan hastalardan alınan influenza A ve B
virüslerinde in vitro olarak oseltamivire karşı azalmış duyarlılığa bağlı doğal mutasyonlar
saptanmıştır. Oseltamivir tedavisi sırasında seçilen dirençli suşlar, hem immün sistemi normal
kişilerden hem de immün yetmezliği olan kişilerden alınmıştır. İmmün yetmezliği olan hastalar
ve küçük çocuklar, tedavi sırasında oseltamivire dirençli virüs geliştirme konusunda daha
yüksek risk taşımaktadırlar.
Oseltamivir ile tedavi edilen hastalardan izole edilen oseltamivire dirençli virüsler ve influenza
virüsünün oseltamivire dirençli laboratuvar suşları, N1 ve N2 nöraminidazlarda mutasyonlar
içermektedir. Direnç mutasyonları viral alt tipine özgü olma eğilimindedir. 2007 yılından
itibaren, mevsimsel H1N1 suşlarında dirençle bağlantılı H275Y mutasyonu yaygın hale
gelmiştir. Oseltamivire duyarlılığın azalma oranı ve bu virüslerin prevalansı, mevsimsel ve
coğrafik olarak değişmektedir. 2008 yılında, H275Y, Avrupa'da mevcut H1N1 influenza
17izolatlarının %99'undan fazlasında bulunmuştur. 2009 yılı H1N1 influenzası ("domuz gribi"),
terapötik ve profilaktik rejimlerde nadiren raporlanan direnç vakaları haricinde, oseltamivire
karşı neredeyse eşit dağılmış bir şekilde duyarlıdır.
5.2. Farmakokinetik özellikler
Genel özellikler
Emilim:
Oseltamivir, oseltamivir fosfatın (ön ilaç) oral uygulamasının ardından gastrointestinal
sistemden hızla emilmekte ve esasen hepatik esterazlarla büyük oranda aktif metabolitine
(oseltamivir karboksilat) dönüşmektedir. Oral dozun en az %75’i aktif metabolit olarak
sistemik dolaşıma ulaşır. Ön ilaca maruziyet aktif metabolitin %5’inden azıdır. Ön ilaç ve aktif
metabolitin plazma konsantrasyonları dozla orantılıdır ve ilacın yiyecekle birlikte
verilmesinden etkilenmemektedir.
Dağılım:
Oseltamivir karboksilatın kararlı haldeki ortalama dağılım hacmi insanlarda yaklaşık 23 litredir.
Bu hacim hücre dışı vücut sıvısına eşdeğerdir. Nöraminidaz aktivitesi hücre dışında
olduğundan, oseltamivir karboksilat influenza virüsünün yayıldığı tüm bölgelere dağılmaktadır.
Oseltamivir karboksilatın insan plazma proteinine bağlanması ihmal edilebilir (yaklaşık olarak
%3).
Biyotransformasyon:
Oseltamivir, çoğunlukla karaciğerde yerleşmiş olan esterazlarla, büyük ölçüde oseltamivir
karboksilata dönüşmektedir. İn vitro çalışmalar oseltamivirin ve aktif metabolitinin, ana
sitokrom P450 izoformlarının substratı veya inhibitörü olmadığını göstermiştir. İn vivo olarak
her iki bileşiğin faz 2 konjugatı bulunmamaktadır.
Eliminasyon:
Emilen oseltamivir başlıca olarak (>%90) oseltamivir karboksilata dönüşerek atılır. Aktif
metabolit daha ileri metabolizmaya uğramadan idrarla atılır. Oseltamivir karboksilatın pik
plazma konsantrasyonları pek çok vakada 6 ila 10 saatlik yarılanma ömrü ile azalmaktadır.
Aktif metabolit renal yolla tamamen atılır. Renal klirens (18,8 L/saat), glomerüler filtrasyon
hızını (7,5 L/saat) aşmaktadır ve bu da glomerüler filtrasyonun yanı sıra tübüler sekresyonun
da olduğunu göstermektedir. İşaretli oral dozun %20'den azı feçesle atılmaktadır.
Doğrusallık/doğrusal olmayan durum:
Aktif metabolitin plazma konsantrasyonları dozla doğru orantılıdır ve ilaç yiyeceklerle birlikte
alındığında değişmez (Bkz. Bölüm 4.2).
Hastalardaki karakteristik özellikler
Böbrek yetmezliği:
18Farklı seviyelerde böbrek yetmezliği olan hastalara 5 gün boyunca günde iki kez 100 mg
oseltamivir uygulaması, aktif metabolit konsantrasyonu ile renal fonksiyon bozukluğunun ters
orantılı olduğunu göstermiştir.
Karaciğer yetmezliği
İn vitro çalışmalar, karaciğer yetmezliği olan hastalarda ne oseltamivire maruziyette belirgin
bir artış veya ne de aktif metabolitine maruziyette belirgin bir düşüş beklenmediği sonucuna
varmıştır (Bkz. Bölüm 4.2).
Geriyatrik popülasyon:
Yaşlı hastalar (65-78 yaş arası) ile karşılaştırılabilir dozlarda oseltamivir verilen genç
yetişkinler karşılaştırıldığında, yaşlı hastalarda kararlı durumdaki aktif metabolit
konsantrasyonunun %25-35 daha fazla olduğu görülmüştür. Yaşlı hastalarda ilacın yarılanma
süreleri, genç yetişkinlerle yaklaşık aynı değerlerde bulunmuştur. İlaca maruziyet ve tolerans
açısından, yaşlı hastalarda, orta şiddette veya şiddetli renal yetmezlik kanıtı bulunmadıkça
(kreatinin klirensi 60 mL/dak'ın altında değilse), doz ayarlamasına gerek yoktur (Bkz. Bölüm
4.2).
Pediyatrik popülasyon:
1 yaş ve üstündeki bebekler ve çocuklar
Oseltamivirin farmakokinetiği 1-16 yaşındaki çocuklarda yapılan tek doz farmakokinetik
çalışmalarında değerlendirilmiştir. Çoklu doz farmakokinetiği az sayıda çocuğun katıldığı bir
klinik etkililik çalışmasında çalışılmıştır. Uygulanan doz için (mg/kg) küçük çocukların, daha
düşük maruziyete neden olacak şekilde, ön ilacı ve aktif metaboliti, yetişkinlere göre daha hızlı
elimine ettiği görülmüştür. 2 mg/kg'lık doz verilen çocuklar ile 75 mg'lık (yaklaşık 1 mg/kg)
tek kapsül alan yetişkinler karşılaştırıldığında, karşılaştırılabilir oseltamivir karboksilat
konsantrasyonları gözlenmiştir. 12 yaş veya üstündeki çocuklarda ve adolesanlarda
oseltamivirin farmakokinetiği, yetişkinlerde gözlenen ile benzerdir.
Pandemi sırasında yenidoğanlar ve 1 yaşından küçük bebeklerde influenzanın önlenmesi
Simülasyonlarda 1 yaşından küçük yenidoğanlarda günde bir kez 3 mg/kg dozun sağladığı
maruziyetin, yetişkinlerde günde bir kez 75 mg dozla görülen maruziyetle aynı aralıkta veya
daha fazla olduğu görülmüştür. Maruziyet, 1 yaşından küçük bebeklerde (günde iki kez 3
mg/kg) tedavide sınırları aşmamaktadır ve karşılaştırılabilir güvenlilik profili göstermesi
beklenmektedir (Bkz. Bölüm 4.8) 1 yaşından küçük bebeklerde profilaksi klinik çalışması
yapılmamıştır.
Yenidoğanlar ve 1 yaşından küçük bebekler
Oseltamivirin farmakokinetiği, farmakodinamiği ve güvenliliği 1 yaşından küçük bebeklerde
(n=135) yapılan 2 kontrolsüz açık uçlu çalışmada değerlendirilmiştir. Vücut ağırlığına göre
düzeltilmiş aktif metabolit klirens oranı 1 yaşın altında azalmaktadır. En küçük yenidoğanlarda
metabolitlere maruziyet daha çok farklılık göstermiştir. Mevcut veriler 0-12 aylık
yenidoğanlarda 3 mg/kg dozun sağladığı maruziyetin, çocuklar ve yetişkinlerde görülen klinik
olarak etkili maruziyete benzer olduğunu göstermektedir (Bkz. Bölüm 4.1 ve 4.2). Bildirilen
advers olaylar, daha büyük çocuklardan elde edilen güvenlik profili ile tutarlıdır.
191 yaşından küçük bebeklerde maruziyet sonrası influenza profilaksisine ilişkin mevcut veri
bulunmamaktadır. 12 yaş altı çocuklarda influenza epidemisi sırasında profilaksi ile ilgili
çalışma bulunmamaktadır.
Gebeler
Ortak popülasyon farmakokinetik çalışmaları, mevcut oseltamivir doz rejiminde aktif
metabolite maruziyetin gebelerde gebe olmayan kadınlara oranla daha düşük olduğunu
göstermektedir (tüm trimesterlerde ortalama %30). Ancak beklenen düşük maruziyet,
engelleyici konsantrasyonun (IC95) üstünde ve influenza virüsü için terapötik seviyede
kalmaktadır. Buna ek olarak, gözlemsel çalışmalarda mevcut doz rejiminin bu hasta
popülasyonunda yarar sağladığına dair bulgular mevcuttur. Bu nedenle, influenza tedavisi veya
profilaksisi için gebelerde doz ayarlanması önerilmemektedir (Bkz. Bölüm 4.6).
İmmün yetmezliği olan hastalar
Popülasyon farmakokinetiği analizi, immün yetmezliği olan yetişkin ve pediyatrik (<18
yaşında) hastaların oseltamivir ile tedavisinin (Bölüm 4.2. Pozoloji ve uygulama yöntemi
altında tarif edildiği şekilde), benzer kreatinin klirensine sahip immün yetmezliği olmayan
hastalarla kıyaslandığında aktif metabolite artmış maruziyetle (yaklaşık %5’ten %50’ye varan)
sonuçlandığını göstermektedir. Aktif metabolitin geniş güvenlilik sınırından dolayı,
yetişkinlerde immün yetmezlik nedeniyle doz ayarlaması gerekli değildir. Bununla birlikte,
böbrek bozukluğu eşliğinde immün yetmezlik görülen yetişkin hastalar için dozlar Bölüm 4.2
Pozoloji ve uygulama yöntemi altında özetlendiği şekilde ayarlanmalıdır.
5.3. Klinik öncesi güvenlilik verileri
Preklinik veriler, gerçekleştirilen klasik güvenlilik farmakolojisi, tekrarlı doz toksisitesi ve
genotoksisite çalışmaları temel alındığında insanlar için herhangi bir tehlike ortaya
koymamaktadır. Konvansiyonel kemirici karsinojenite çalışmalarının bulgularına göre,
kullanılan kemirici türleri için belirgin olan bazı tümörlerin insidansında doza bağlı bir artış
eğilimi vardır. Bu bulgular, maruziyet sınırları insanda kullanımda beklenen maruziyetle
bağlantılı olarak dikkate alındığında, benimsenen terapötik endikasyonlarda oseltamivirin yarar
riskini değiştirmemektedir.
Sıçanlarda ve tavşanlarda sırasıyla maksimum 1500 mg/kg/gün ve 500 mg/kg/gün dozlarında
teratoloji çalışmaları gerçekleştirilmiştir. Fetal gelişim üzerinde herhangi bir etki
gözlenmemiştir. Maksimum 1500 mg/kg/gün dozu ile sıçanlar üzerinde gerçekleştirilen bir
fertilite çalışmasında her iki cinsiyet için de herhangi bir advers etki ortaya konmamıştır.
Prenatal ve postnatal sıçan çalışmalarında, 1500 mg/kg/gün dozunda doğumlarda gecikme
kaydedilmiştir: İnsan maruziyeti ve sıçanlardaki etki görülmeyen en yüksek doz (500
mg/kg/gün) arasındaki güvenlilik sınırı sırasıyla oseltamivir için 480 katı ve aktif metabolit için
44 katıdır. Sıçanlardaki ve tavşanlardaki fetal maruziyet anne sıçan maruziyetinin yaklaşık %15
ila 20’sidir.
Emziren sıçanlarda oseltamivir ve aktif metabolit süte geçmiştir. Oseltamivirin veya aktif
20metabolitinin insan sütüne geçip geçmediği konusunda sınırlı veri bulunmaktadır. Hayvanlara
ait verilerin ekstrapolasyonu, ilgili bileşikler için sırasıyla 0,01 mg/gün ve 0,3 mg/gün’lük
tahminler ortaya koymaktadır.
Kobaylarda gerçekleştirilen bir "maksimizasyon" çalışmasında, oseltamivire karşı bir deri
hassasiyeti potansiyeli tespit edilmiştir. Formüle edilmemiş etkin madde ile tedavi edilen
hayvanların yaklaşık %50’sinde, maruz bırakılan hayvanların tespitini takiben eritema
görülmüştür. Tavşanların gözlerinde geri dönüşümlü iritasyon tespit edilmiştir.
Oseltamivir fosfat tuzunun çok yüksek oral tek dozları, test edilen en yüksek dozuna kadar
(1.310 mg/kg), yetişkin sıçanlarda hiçbir advers reaksiyona sahip değilken, bu dozlar 7 günlük
jüvenil sıçan yavrularında, ölüm dahil toksisite ile sonuçlanmıştır. Bu reaksiyonlar 657 mg/kg
ve daha yüksek dozlarda görülmüştür.
Kronik tedaviyi takiben dahil olmak üzere, 500 mg/kg dozda (7. ve 21. günler arasında doğum
sonrası uygulanan 500 mg/kg/gün), herhangi bir advers reaksiyon görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Pre-jelatinize nişasta (mısır kaynaklı)
Kroskarmelloz sodyum
Mannitol (E421)
Talk
Sodyum stearil fumarat
6.2. Geçimsizlikler
Geçerli değil.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
10 ve 30 bölünebilir saşe, PE/Alüminyum/kuşe kağıtta karton kutuda kullanma talimatı ile
beraber ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmeliği’ne uygun olarak imha edilmelidir.
217. RUHSAT SAHİBİ
Neutec İlaç San. Tic. A.Ş.
Esenler / İSTANBUL
Tel: 0 850 201 23 23
Fax: 0 212 482 61 11
e-mail: bilgi@neutec.com.tr
8. RUHSAT NUMARASI(LARI)
223/54
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 10.02.2010
Ruhsat yenileme tarihi: 15.06.2015
10. KÜB’ÜN YENİLENME TARİHİ
22