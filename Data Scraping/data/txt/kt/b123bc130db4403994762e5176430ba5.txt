 
 
 
KULLANMA TALİMATI  
 
BENPAİN TRİO %0.15+%0.12+%0.05 oral  sprey  
Ağız ve boğaz iç yüzeyine (haricen) uygulanır.  
 
Etkin  Madde : Her 1 ml’de  1.5 mg benzidamin  HCl,  1.2 mg klorheksidin  diglukonat  ve 0.5 
mg setilpiridin yum klorür içerir.  
 
Yardımcı  Madde (ler): Etil alkol  (%96),  gliserin,  sorbitol  (%70),  polisorbat  80, nane esansı,  
mentol,  azorubin (E122)  ve deiyonize su içerir.  
 Her püskürtme  0.15 ml’dir ve 0.180 mg klorheksidin diglukonat, 0.225 mg benzidamin HCl 
ve 0.075 mg  setilp iridin yum klorür içerir.  
 
 
 
Bu Kullanma  Talimatında : 
1. BENPAİN TRİO nedir  ve ne  için kullanılır?  
2. BENPAİ N TRİO’yu kullanmadan  önce dikkat edilmesi  gerekenler  
3. BENPAİN TRİO nasıl kullanılır ? 
4. Olası  yan etkiler  nelerdir?  
5. BENPAİN TRİO’nun saklanması  
Başlıkları  yer almaktadır. 
 
1. BENPAİN TRİO nedir ve ne için kullanılır?  
BENPAİN TRİO;  temiz,  berrak,  pembe-kırmızı  renkte  bir çözeltidir.  30 m l’lik cam şişe lerin 
bulunduğu karton kutularda  kullanıma  sunulmuştur. Her bir kutuda  1 adet şişe 
bulunmaktadır. 
BENPAİN TRİO, ağız ve boğaz içi bölgesel  tedavisinde kullanılan haricen uygulanan oral 
bir preparat ıdır. 
BENPAİN TRİO, antimikrobiyal  (mikropları  öldüren veya çoğalmasını  durduran)  etkide  
bir madde  olan klorheksidin diglukonat  ile non-steroidal  antiinflamatuar  ilaçlar  olarak  
isimlendirilen  gruba  ait ağrı ve inflamasyonun (iltihap)  tedavisinde  kullanılan, ayrıca 
yüzeysel  olarak  uygulandığında  lokal  anestezik  (uygulandığı  bölgede  hissizleşmeyi  
sağlayan)  etki gösteren  benzidamin  HCl ve antiseptik  (hastalık  yapıcı  
mikroorganizmaların  yok edilmesi) etki gösteren  setilpiridin yum klorür içermektedir.  Bu ilacı kullanmaya  başlamadan  önce bu KULLANMA TALİMATINI  dikkatlice  
okuyunuz,  çünkü  sizin  için önemli  bilgiler içermektedir.  
• Bu kullanma  talimatını  saklayınız.  Daha  sonra tekrar  okumaya  ihtiyaç  
duyabilirsiniz.  
• Eğer  ilave sorularınız olursa, lütfen  doktorunuza veya eczacınıza  danışınız. 
• Bu ilaç kişisel  olarak  sizin için  reçete edilmiştir,  başkalarına  vermeyiniz.  
• Bu ilacın  kullanımı  sırasında,  doktora veya hastaneye  gittiğinizde  doktorunuza  
bu ilacı  kullandığınızı  söyleyiniz.  
• Bu talimatta  yazılanlara  aynen  uyunuz. İlaç hakkında size ö nerilen dozun dışında 
yüksek  veya  düşük doz kullanmayınız.  
1  
 
 
• BENPAİN TRİO;  ağız veya boğaz  mukozasında  iltihap  ve ağrıyla  seyreden  diş eti 
iltihabı (gingivit),  ağız içi yüzeyi  iltihabı (stomatit),  yutak  iltihabı (farenjit),  
bademcik  iltihabı  (tonsilit) ve  ağız  içinde görülen yaralarda (aftöz  lezyonlarda),  
• Ağız  ve boğazda  iltihap  oluşturan  mikrobik  hastalıkların  önlenmesinde,  yutma  
fonksiyonunun rahatlatılmasında  ve diş eti rahatsızlıklarının  belirtilerinin  
giderilmesinde,  
• Dişleri çevreleyen  dokulardaki  işlemlerden  önce  ve sonra,  
• Işın tedavisi  (radyoterapi)  ve kanser  hastalığında  ilaç tedavisi  (kemoterapi)  sonrası  
veya diğer  nedenlere bağlı  ağız içi tabakasının  iltihaplanmasın da (mukozitlerde),  
• Dişlerin  etrafında bakteri  ve yiyecek  artıklarının  oluşturduğu tabakanın  (dental  plaka) 
önlenmesinde kullanılır.  
 
2. BENPAİ N TRİO’yu  kullanmadan  önce dikkat  edilmesi  gerekenler  
BENPAİN TRİO’yu  aşağıdaki  durumlarda  KULLANMAYINIZ  
Eğer,  
• Bileşimindeki  maddelerden  herhangi  birine  karşı  önceden oluşmuş  aşırı duyarlılık  
durumlarında  
• Hamilelik  ve emzirme dönemlerinde iseniz . 
 
BENPAİN TRİO’yu  aşağıdaki  durumlarda  DİKKATLİ  KULLANINIZ  
Eğer,  
• Ağır karaciğer ve böbrek bozukluğunuz  varsa . 
• Yalnızca ağız ve boğaz  iç yüzeyinde  kullanınız , gözler  ve kulaklar  ile temas  
ettirilmesinden  kaçınınız.  Göz  ile temas  ederse derhal  bol su ile  iyice  yıkayınız. 
• Ağız  içinde,  dil ve  diş üzerinde  geri dönüşümlü renk değişikliği yapabilir.  
• BENPAİN TRİO yutulmamalı ve tükürmek suretiyle  ağızdan  uzaklaştırılmalıdır.  
Seyreltilmeden  kullanılır.  
• Boğaz  ağrısı  bakteriyel  enfeksiyonla  oluşmuş  veya enfeksiyonla  birlikte  görülüyorsa  
BENPAİN TRİO kullanımına  ilave  olarak  doktorunuz  antibakteriyel  tedavi  
düşünebilir.  
• Klinik  çalışmaların  yeterli  sayıda  olmaması sebebiyle   BENPAİN TRİO’ nun, 12 yaşın  
altındaki  çocuklarda kullanımı  tavsiye edilmez.  
Bu uyarılar  geçmişteki  herhangi  bir dönemde  dahi olsa sizin için geçerliyse lütfen  
doktorunuza  danışınız.  
 
BENPAİN TRİO’nun  yiyecek  ve içecek  ile kullanılması   
BENPAİN TRİO’nun  yiyecek  ve içeceklerle etkileşimi  yoktur.   
Hamilelik  
İlacı kullanmadan  önce doktorunuza veya  eczacınıza  danışınız.  
Hamile iseniz  BENPAİN TRİO’yu  kullanmayınız.  
Tedaviniz  sırasında hamile  olduğunuzu  fark ederseniz  hemen  doktorunuza veya eczacınıza  
danışınız.  
 
2  
 
 
 
Emzirme  
İlacı kullanmadan  önce doktorunuza veya  eczacınıza  danışınız.  
Emziriyorsanız   BENPAİN TRİO’yu  kullanmayınız.  
Araç ve  makine kullanımı  
BENPAİN TRİO’nun  araç ve  makine  kullanma üzerine herhangi  bir etkisi  yoktur.  
 
BENPAİN TRİO’nun  içeriğinde bulunan  bazı yardımcı  maddeler hakkında  önemli  
bilgiler  
Bu tıbbi ürün her püskürtmede  (0.15 ml) 13.5 mg etil alkol  içermektedir.   
İçeriğinde bulunan sorbitol  nedeniyle,  eğer daha önceden doktorunuz tarafından bazı 
şekerlere karşı intoleransınız olduğu söylenmişse bu tıbbi ürünü almadan önce doktorunuzla 
temasa geçiniz.  
Bu tıbbi ürün azorubin (E122) içerir, bu sebeple alerjik reaksiyonlara sebep olabilir.  
 
Diğer ilaçlar ile  birlikte  kullanımı  
BENPAİN TRİO’nun  bilinen  önemli bir  ilaç etkileşimi  yoktur.  
BENPAİN TRİO’nun  içerdiği etken  maddelerden  klorheksidinin tuzları,  sabun  ve diğer  
eksi yüklü (anyonik)  bileşiklerle,  kloramfenikol  (antibiyotik  türü), bazı inorganik tuzlar  
ve organik  bileşikler  ile geçimsizdir;  benzidaminle  herhangi  bir ilaç etkileşimi  
bildirilmemiştir.  
Eğer  reçeteli  ya da reçetesiz  herhangi  bir ilacı şu anda kullanı yorsanız  veya son 
zamanlarda kullandınız  ise lütfen  doktorunuza veya eczacınıza  bunlar  hakkında bilgi 
veriniz.  
 3. BENPAİN TRİO  nasıl kullanılır?  
Uygun  kullanım  ve doz/  uygulama sıklığı için talimatlar:  
BENPAİN TRİO, seyreltilmeden  kullanılmalıdır.  Kullanı mdan  sonra ağızdan atılmalıdır.  
Yetişkinlerde:  BENPAİN TRİO bir defada 4 püskürtme, günde  2-3 kez tekrarlanarak  
kullanılır.  Tedavi  süresi  ortalama  4-5 gündür. Bu süre içinde  olumlu  sonuç  alınmadığı  
takdirde hekime danışılmalıdır.  
Çocuklarda (6 -12 yaş):  Günde 2-3 kez  tekrarlanarak  bir defada 3 püskürtmedir.  
 
Uygulama yolu ve  metodu: 
1. Sprey  başlığındaki  valfi çevirin.  
2. İlk kullanımda  düzenli  bir püskürtme  elde edinceye kadar  pompalama  düğmesine 
birkaç  kez basın. 
3. Ağzınızı  iyice açın  ve sprey  deliğini a ğzınıza  yaklaştırın.  
4. İlacı püskürtmek için pompalama  düğmesine  süratle  basın;  bu işlemi  4 kez  tekrarlayın.  
5. Şişeyi  kutusuna  yerleştirip  dik duracak  şekilde  saklayın.  
6. Klorheksidinin sebep  olduğu  renklenmeyi  en aza indirgemek  için önce  dişleri  
fırçalamak  uygundur.  
 
  
3  
 
 
 
Değişik  yaş grupları:  
Çocuklarda  kullanımı:  
12 yaşın  altındaki  çocuklarda kullanılması  önerilmez.  
Çocuklarda (6 -12 yaş):  Günde  2-3 kez  tekrarlanarak  bir defada 3 püskürtmedir.  
Yaşlılarda kullanımı : 
Yaşlılarda özel kullanımı  yoktur. Yetişkinlerdeki  kullanım  önerilir.  
Özel  kullanım  durumları:   
Böbrek  yetmezliği  
Benzidamin  ve metabolitleri idrarla  atıldığı  için ağır renal  bozukluğu  olanlarda  sistemik  
etki olasılığı göz  önünde  tutulmalıdır.  
 
Karaciğer yetmezliği  
Benzidamin  yüksek oranda  karaciğerde  metabolize  olduğu  için ağır karaciğer  bozukluğu 
olan hastalarda sistemik  etki olasılığı göz  önünde  bulundurulmalıdır. 
Eğer  BENPAİN TRİO’nun  etkisinin  çok güçlü veya zayıf olduğuna dair bir izleniminiz  var 
ise doktorunuz  veya  eczacınız  ile konuş unuz.  
 Kullanmanız gerekenden  daha  fazla BENPAİN TRİO  kullandıysanız:  
10 kg ve daha hafif  çocuklar  30 ml veya  daha  fazla BENPAİN TRİO’yu kazara  
içerlerse;  konuşma  yeteneğinde azalma,  sendeleyerek  yürüme  gibi alkol  zehirlenme  
belirtileri görülebilir.  Semptomatik  tedavi  yapılmalıdır  ve hasta  bir süre izlenmelidir.  
Gerektiğinde  gastrik  lavaj uygulanabilir.  
BENPAİN TRİO’dan  kullanmanız  gerekenden  fazlasını  kullanmışsanız  bir doktor  veya 
eczacı  ile konuşunuz. 
 BENPAİN TRİO’yu  kullanmayı  unutursanız:  
Unutulan  dozları dengelemek için  çift doz almayınız. 
 BENPAİN TRİO  ile tedavi  sonlandırıldığındaki oluşabilecek  etkiler:  
Tedaviyi  önerilen zamandan  önce  keserseniz  tedaviniz  yetersiz  kalacaktır.  BENPAİN 
TRİO’yu doktorunuzun size  tavsiye ettiği  süre  zarfınca kullanınız . 
 4. Olası yan etkiler  nelerdir?  
Tüm  ilaçlar  gibi, BENPAİN TRİO’nun  içeriğinde  bulunan maddelere duyarlı  olan kişilerde  
yan etkiler olabilir.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanı n en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  Bilinmiyor: Eldeki verilerden hareketle tahmin edilemiyor.  
BENPAİN TRİO ağız içinde  ve özellikle  dişlerde  lekelenmeye  sebep  olabilir  uygulamadan 
önce diş fırç alamayla bu etki azalır.  
4  
 
 
 
Aşağıdakilerden  biri olursa, BENPAİN TRİO’yu  kullanmayı  durdurunuz  ve DERHAL  
doktorunuza  bildiriniz  veya size en  yakın  hastanenin acil  bölümüne  başvurunuz:  
Çok seyrek: Ani  gelişen  nefes  darlığı,  aşırı duyarlılık reaksiyonları, alerjik reaksiyon , 
laringospazm (gırtlakta istemsiz kas kasılması) , bronkospazm (astım ve akciğerde nefes 
darlığına yol açacak astım benzeri belirtiler)  
Bunlar ın hepsi  çok ciddi  yan etkilerdir .  
Eğer bu yan etkilerden  biri sizde  mevcut  ise, sizin   BENPAİ N TRİO’ya karşı  alerjiniz  
var demektir.  Acil tıbbi müdahale  veya hastaneye  yatırılmanıza  gerek  olabilir.  
Bu çok ciddi  yan etkiler in hepsi  oldukça seyrek  görülür.  
 
Aşağıdakilerden  herhangi  birini  fark ederseniz,  hemen  doktorunuza  bildiriniz  veya 
size en yakın hastanenin  acil bölümüne  başvurunuz:  
Çok seyrek: Tahrişe bağlı  cilt reaksiyonları , döküntü ile birlikte  görülen  kaşıntı,  ürtiker  
(ciltte döküntü) , fotodermatit  (cildin güneş ışığına alerjisi) , oral deskuamasyon  (ağızda 
meydana  gelen  döküntü) , tükürük bezinde büyüme  
Bilinmiyor: Boğaz  tahrişi  ve öksürük  
Bunlar ın hepsi  ciddi  yan etkilerdir.  Acil  tıbbi müdahale gerekebilir.  
Ciddi  yan etkiler  çok seyrek  görülür. 
 
Aşağıdakilerden  herhangi birini  fark ederseniz,  doktorunuza  söyleyiniz:  
Çok yaygın: Ağız  dokusunda  hissizleşme , ağızda iğne batması  ve yanma hissi, ağız kuruluğu 
veya susuzluk hissi  
Yaygın: Tat almada değişiklik, dişlerde ve diğer  ağız içi yüzeylerde lekelenme, diş  taşı 
oluşumunda  artış , bulantı,  kusma,  öğürme  
Seyrek: Uyku bozukluğu  
Çok seyrek: Ağızda serinlik  hissi, bölgesel kuruluk, susuzluk, sızlama  
Bilinmiyor: Baş  dönmesi,  baş ağrısı,  uyuşukluk  
Bunlar BENPAİN TRİO’nun  hafif  yan etkileridir.  
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu veya  eczacınızı  bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www. titck.gov.tr sitesinde yer alan “İlaç Yan Etki Bildirimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. BENPAİN TRİO’nun  saklanması  
BENPAİN TRİO’yu  çocukların  göremeyeceği,  erişemeyeceği  yerlerde ve ambalajında  
saklayınız.  
5  
 
 
25°C  altındaki  oda sıcaklığında saklayınız.  
Son kullanma  tarihi  ile uyumlu olarak  kullanınız.  
Ambalajdaki  son kullanma tarihin den sonra BENPAİN TRİO’yu  kullanmayınız.  
Son kullanma  tarihi  geçmiş  veya kullanılmayan  ilaçları  çöpe atmayınız!  Çevre ve Şehircilik  
Bakanlığınca belirlenen toplama sistemine veriniz.  
Eğer ambalajın hasar gördüğünü fark ederseniz, BENPAİN TRİO’yu kullanmayınız.  
Ruhsat Sahibi : Avixa İlaç San. ve Tic. Ltd. Şti.  
  Başakşehir/İstanbul  
 
Üretim  yeri: Pharma Plant  İlaç San.  ve Tic. A.Ş.  
Kadıköy /İstanbul  
 
Bu kullanma talimatı 12/08/2022 tarihinde  onaylanmıştır.  
6 