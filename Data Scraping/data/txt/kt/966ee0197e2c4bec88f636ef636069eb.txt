Sayfa 1 / 13 
 KULLANMA  TALİMATI  
 
AZATU 100 mg SC enjeksiyonluk süspansiyon hazırlamak için t oz 
Steril  
Sitotoksik  
Deri  altına  uygulanır.  
 
• Etkin  madde : Her bir flakon  100 miligram (mg)  azasitidin  içerir.  
4 mililitre  (mL)  enjeksiyonluk  su ile hazırlama  sonrası  elde edilen  süspansiyon  25 mg/mL  
azasitidin  içerir.  
• Yardımcı  maddeler:  Mannitol  (E421)  
 
 
Bu Kullanma  Talimatında:  
 
1. AZATU  nedir  ve ne için kullanılır?  
2. AZATU’yu  kullanmadan  önce  dikkat  edilmesi  gerekenler  
3. AZATU  nasıl  kullanılır?  
4. Olası  yan etkiler  nelerdir?  
5. AZATU’nun  saklanması  
 
Başlıkları  yer almaktadır.  
 
1. AZATU  nedir  ve ne için kullanılır?  
 
 Azasitidin,  antimetabolitler adı verilen gruba dahil  ve kanser hücrelerinin büyümesine 
engelleyen bir ilaçtır.  
 Etkin  madde  olarak  100 mg azasitidin  ve yardımcı  madde  olarak  mannitol  (E421)  içerir. Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz,  çünkü  sizin  için önemli  bilgiler  içermektedir.  
 
 Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
 Eğer  ilave  sorularınız  olursa,  lütfen  doktorunuza  veya eczacınıza  danışınız.  
 Bu ilaç kişisel  olarak  sizin için reçete  edilmiştir,  başkalarına  vermeyiniz.  
 Bu ilacın  kullanımı  sırasında  doktora  veya hastaneye  gittiğinizde,  doktorunuza  bu ilacı 
kullandığınızı  söyleyiniz.  
 Bu talimatta  yazılanlara  aynen  uyunuz.  İlaç hakkında  size önerilen  dozun  dışında  yüksek  
veya düşük  doz kullanmayınız.  Sayfa 2 / 13 
 Enjeksiyonluk  süspansiyon  için beyaz  toz halinde  olup,  100 mg azasitidin  içeren  cam 
flakonda  takdim edilir.  
 Azatu  kök hücre  transplantasyonuna  uygun  olmayan  yetişkin  hastalarda  aşağıdaki durumların 
tedavisinde kullanılır:  
 Yüksek  riskli  Miyelodisplastik  Sendrom  (MDS).  
 Kronik  Miyelomonositer  Lösemi  (KMML).  
 Akut Miyeloid  Lösemi  (AML)   
 
Bu hastalıklar kemik iliğini etkilemekte ve normal kan hücresi üretiminde problemlere yol  
açmaktadır.  
 
AZATU  kanser  hücrelerinin  büyümesini  engelleyerek  etki gösterir.  Azasitidin  hücrelerin  genetik 
materyallerine (ribonükleik asit (RNA) ve deoksiribonükleik asit (DNA)) etki eder.  Hücre  
genlerinin  açılmasını  ve kapanması  değiştirerek  ve yeni RNA  ve DNA  üretimine müdahele 
ederek etki ettiği düşünülmektedir. Bu etkilerin, miyelodisplastik sendromda kemik  iliğindeki 
genç kan hücrelerinin büyüme ve olgunlaşması ile ilgili sorunları düzelttiği ve  lösemide  de kanser  
hücrelerini öldürdüğü düşünülmektedir.  
 
AZATU’nun nasıl etki gösterdiğine ya da bu ilacın sizin için neden reçete edildiğine dair  
sorularınız var  ise doktorunuza  sorunuz.  
 
2. AZATU’yu kullanmadan önce dikkat edilmesi gerekenle r 
AZATU’yu  aşağıdaki  durumlarda KULLANMAYINIZ  
Eğer;  
- Azasitidine  veya AZATU’nun  diğer  herhangi  bir bileşenine  (bkz.  Yardımcı  maddeler)  karşı  
aşırı duyarlılığınız  (alerjiniz)  var ise, 
- İlerlemiş  kötü huylu  karaciğer  tümörünüz  var ise, 
- Emziriyor  iseniz.  
 
AZATU’yu  aşağıdaki  durumlarda  DİKKATLİ  KULLANINIZ  
Eğer;  
- Kan pulcuğu,  kırmızı  veya  beyaz  kan hücrelerinizin  sayısında  azalma  var ise, 
- Böbreklerinizle  ilgili  probleminiz  var ise, 
- Karaciğer  problemleriniz  var ise, 
- Kalbiniz  ile ilgili  bir sağlık  sorununuz  varsa  ve kalp krizi geçirmiş  iseniz  veya  geçmişinizde  
herhangi  bir akciğer  hastalığınız  varsa  doktorunuza  bildiriniz.  
 
AZATU’nun  18 yaşın  altındaki  çocuklarda  ve ergenlerde  kullanılması  tavsiye  edilmemektedir.  
AZATU, "farklılaşma sendromu" adı verilen ciddi bir bağışıklık reaksiyonuna neden olabilir 
(bkz. Bölüm 4).  Sayfa 3 / 13 
  
AZATU ile her tedavi dönemine (siklus) başlamadan önce, yeterli miktarda kan hücrenizin  olup 
olmadığını kontrol etmek ve karaciğer ve böbreklerinizin düzenli çalışıp çalışmadığını  kontrol  
etmek için kan testleri  yapılacaktır.  
 
AZATU tedavisi esnasında, özellikle ilk 2 siklusda kan hücrelerinizde azalma görülebilir. Bu  
nedenle, her tedavi siklusu öncesinde doktorunuz kan tahlili yaparak tedaviye  yanıtınızı ve  kan 
hücrelerine  yönelik  olası  yan etkileri  izleyecek ve  tedavi  dozunu  ayarlayacaktır.  
 
Ağır kalp yetmezliği veya klinik olarak kontrol altına alınmamış kalp ya da akciğer hastalığı  olan 
hastalarda AZATU tedavisi ile ilintili kalp sorunları görülebilir. Bu tür hastalıklarınız  varsa  
AZATU  tedavisi  öncesinde  ve tedavi  esnasında  doktorunuz  kalp ve akciğer  fonksiyonlarınızı  
takip edecektir.  
 
Yumuşak dokuların ölümüne sebep olabilecek hızla yayılan infeksiyon (nekrotizan fasiit)  
görülebilir.  Nekrotizan  fasiit  gelişmesi  durumunda  doktorunuz  AZATU  tedavisini  hemen  
durduracak  ve acilen uygun bir  tedaviye  başlayacaktır.  
 
Tedavi öncesinde yüksek tümör yükü olan hastalar tümör lizis sendromu (tümör hücrelerinin  hızlı 
yıkımına bağlı olarak, tümör hücrelerinin içeriklerinin dolaşıma geçmesi ve hayatı tehd it edecek 
düzeylere yükselmesi) açısından risk altındadır. Doktorunuz durumunuzu yakından  takip  edecek 
ve gerekli önlemleri alacaktır.  
 
Erkeklerde  AZATU  kullanımı  için “Hamilelik”  bölümüne  bakınız.  
 
Bu uyarılar,  geçmişteki  herhangi  bir dönemde  dahi olsa sizin için geçerliyse  lütfen  doktorunuza  
danışınız.  
 
AZATU’nun  yiyecek  ve içecek  ile kullanılması  
Uygulama yöntemi açısından yiyecek ve içeceklerle etkileşimi yoktur.   
Aç veya  tok karnına  uygulanabilir.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
AZATU’yu  hamilelik  sırasında  bebeğe  zarar  verebileceği  için kullanmayınız.  
 
Hamile kalma ihtimali olan bir kadınsanız, AZATU tedavisi sırasında ve AZATU ile tedaviyi 
bıraktıktan sonraki 6 ay boyunca etkin bir doğum kontrol yöntemi kul lanmalısınız.  
 
Erkekler  AZATU  ile tedavi  edilirken  baba  olmamalıdır.  Erkekler, AZATU  tedavisi  sırasında  ve 
tedaviden sonraki 3  aya kadar  etkin bir  doğum kontrol  yöntemi kullanılmalıdır.  Sayfa 4 / 13 
  
Tedaviye  başlamadan  önce  spermlerinizi  korumak  istiyorsanız  doktorunuza  danışınız.  
 
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza  
danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
Bebeğinizi  emziriyorsanız,  AZATU  kullanmamalısınız.  AZATU’nun  anne  sütüne  geçip  
geçmediği  bilinmemektedir.  Bu nedenle  tedavi  sırasında  bebeğinizi emzirmemelisiniz.  
 
Araç  ve makine  kullanımı  
Yorgunluk,  halsizlik  gibi yan  etkiler  yaşıyorsanız  araç ve makine  kullanmayınız.  
 
AZATU’nun  içeriğinde  bulunan  bazı yardımcı  mad deler  hakkında  önemli  bilgiler  
Uyarı  gerektiren yardımcı  madde  içermemektedir.  
 
Diğer  ilaçlar  ile birlikte  kullanımı  
AZATU  diğer  ilaçların  etkisini  değiştirebilir,  diğer  ilaçlar  da AZATU’nun  etkisini     değiştirebilir.  
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son zamanlarda  
kullandınız  ise lütfen  doktorunuza veya eczacınıza  bunlar hakkında bilgi  veriniz.  
 
3. AZATU  nasıl  kullanılır?  
Uygun  kullanım  ve doz/uygulama  sıklığı  için talimatlar:  
Doktorunuz size AZATU vermeden  önce, her tedavi kürünün başlangıcında bulantı ve  kusmayı  
önlemek için başka  bir ilaç verecektir.  
 Günlük  doz metrekare  (m2) vücut yüzey  alanı  başına  75mg’dır.  
 Doktorunuz size uygun olan AZATU dozunu durumunuza, boy ve vücut ağırlığınıza  bağlı  
olarak  seçecektir.  Doktorunuz  hastalığınızın  gidişatını  kontrol  edecektir  ve gerekiyorsa  
ilacınızın dozunu değiştirebilir.  
 AZATU bir hafta boyunca her gün verildikten sonra, 3 hafta ilaca ara verilir.   
Bu tedavi kürü her  4 haftada  bir tekrarlanır.  
Genellikle  en az 6 tedavi  kürü alabilirsiniz.  
 
Uygulama  yolu ve metodu:  
AZATU,  doktor  veya hemşire  tarafından  cilt altına  enjeksiyon yolu  ile uygulanır.  Uyluk,  karın  
veya üst koldan  cilt altına  verilebilir.  
Eğer  ürünün  kullanımına  ilişkin  ilave  sorularınız  olursa  doktorunuza  ya da hemşirenize   danışınız.  
 
 Sayfa 5 / 13 
  Değişik  yaş grupları:  
Çocuklarda  kullanımı:  18 yaşın  altındaki  çocuklarda  ve ergenlerde  azasitidinin  güvenliliği  ve 
etkililiği belirlenmediğinden  kullanılması tavsiye  edilmemektedir.  
 
Yaşlılarda  kullanımı:  
Yaşlılar için herhangi bir özel doz ayarlaması tavsiye edilmemektedir. Buna rağmen yaşlı  
hastalarda böbrek fonksiyonunun azalması daha muhtemel olduğundan, doktorunuz böbrek  
fonksiyonlarınızı  izleyecektir.  
 
 Özel  kullanım  durumları:  
Böbrek  yetmezliği:  
Ciddi  organ yetmezliğiniz var ise, doktorunuz yan etkiler açısından sizi dikkatle izleyecektir.  
Tedavi başlangıcından önce böbrek yetmezliği olan hastalarda başlangıç dozunda herhangi bir                   özel 
değişiklik  önerilmemektedir;  daha  sonraki  olası  doz ayarlamaları,  doktorunuz  tarafından  kan ve 
böbrek  ile ilgili  laboratuvar  değerlerinize  göre yapılacaktır.  Serum  bikarbonat,  kreatinin                 veya  kan 
üre azotu  düzeylerinizde  başlangıç  değerlere  göre olan değişimler  doğrultusunda,  doktorunuz 
tarafından sonraki dozlar  ayarlanacaktır.  
 
Karaciğer  yetmezliği:  
Ciddi  karaciğer  yetmezliğiniz  var ise, doktorunuz  yan etkiler  açısından  sizi dikkatle  izleyecektir.  
Tedavi başlangıcından önce karaciğer yetmezliği olan hastalara başlangıç dozunda herhangi  bir 
özel değişiklik tavsiye edilmemektedir; daha sonraki doz değişimlerinde doktorunuz kan  
laboratuvar  değerlerinizi esas alacaktır.  
İlerlemiş  kötü huylu  karaciğer  tümörünüz  var ise AZATU’yu  kullanmamalısınız.  
 
Eğer  AZATU’nun  etkisinin  çok güçlü  veya zayıf  olduğuna  dair bir izleniminiz  var ise doktorunuz  
veya eczacınız ile  konuşunuz . 
 
Kullanmanız  gerekenden  daha  fazla  AZATU  kullandıysanız:  
Doktorunuz  uygun  kan sayımları  yaparak  sizi izleyecektir  ve gerekirse,  destek  tedavi  
uygulayacaktır.  
 
AZATU’dan  kullanmanız  gerekenden  fazlasını  kullanmışsanız,  bir doktor  veya eczacı  ile 
konuşunuz.  
 
AZATU’yu  kullanmayı  unutursanız  
Unutulan  dozları  dengelemek  için çift doz almayınız.  
 
AZATU  ile tedavi  sonlandırıldığındaki  oluşabilecek  etkiler  
AZATU ile tedavi sonlandırıldığında oluşabilecek yan etkilere dair herhangi bir veri yoktur.  
Bununla birlikte, AZATU tedavisi sırasında veya tedaviden sonraki 3 aya kadar etkin bir  doğum  Sayfa 6 / 13 
 kontrol  yöntemi kullanınız.  
Doktorunuz  aksini  söylemediği  sürece  ilacınızı  kullanmayı  bırakmayınız.  
 
4. Olası  yan etkiler  nelerdir?  
Tüm  ilaçlar  gibi, AZATU’nun  içeriğinde  bulunan  maddelere duyarlı  olan kişilerde  yan etkiler  
olabilir.  
 
Aşağıdakilerden  biri olursa,  AZATU’yu  kullanmayı  durdurunuz  ve DERHAL  
doktorunuza  bildiriniz  veya  size en yakın  hastanenin  acil bölümüne  başvurunuz:  
 
 Uykulu  olma  hali, titreme,  sarılık,  karında  şişkinlik  ve kolay  yaralanma.  Bunlar  
karaciğer  yetmezliğinin  belirtileri olabilir  ve hayatı  tehdit edebilir.  
 Ayakların ve bacakların şişmesi, sırt ağrısı, idrar miktarında azalma, artan susuzluk, 
kalp  atışının  hızlanması,  baş dönmesi  ve bulantı  veya  iştahın  azalması  ve karışık  
duygular,  huzursuzluk veya yorgunluk.  Bunlar böbrek yetmezliğinin belirtileri olabilir ve 
hayatı tehdit  edebilir.  
 Ateş. Bu durum beyaz kan hücrelerinizin seviyesinde düşme sonucu oluşan bir enfeksiyona  
bağlı  olabilir  ve hayatı tehdit edebilir.  
 Göğüs ağrısı veya ateşle birlikte seyredebilen nefes darlığı. Bu durum zatürre olarak  
tanımlanan  akciğer  enfeksiyonuna  bağlı olabilir  ve hayatı tehdit edebilir.  
 Kanama. Mide veya bağırsaktaki kanamaya bağlı olarak dışkıda kan görülmesi veya kafa  
içindeki kanama gibi. Bunlar kanınızdaki trombosit(kan pulcuğu) seviyesinin düşük olduğunu  
gösteren  belirtiler  olabilir.  
 Nefes  almada  zorluk,  dudakların  şişmesi,  kaşınma  veya  döküntü.  Bu durum  aşırı 
duyarlılık  (alerjik)  bir duruma  bağlı olabilir.  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza gerek 
olabili r. 
 
Yan etkiler aşağıdaki kategorilerde gösterildiği şekilde tanımlanmıştır:  
Çok yaygın: 10 hastanın  en az  1'ini etkiler.  
Yaygın:  10 hastanın birinden az, fakat 100 hastanın birinden fazla görülebilir  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek :1.000 hastanın birinden az görülebilir, fakat 10.000 hastanın birinden fazla görülebilir  
Çok seyrek: 10.000 hastanın birinden daha az kişiyi etkiler.  
Bilinmi yor: Eldeki  verilerden  hareketle  tahmin  edilemiyor.  
 
Çok yaygın   
 Kırmızı  kan hücrelerinin  sayısında  azalma  (anemi).  Kendinizi  yorgun  ve soluk  Sayfa 7 / 13 
 hissedebilirsiniz.  
 Beyaz kan hücrelerinin sayısında azalma. Bu durum ateş ile birlikte görülebilir. Ayrıca  
enfeksi yonlara  yakalanma  olasılığınız  daha  fazladır.  
 Kan pulcuğu  sayısında  azalma  (trombositopeni).  Bu durumda  kanama  ve morarmaya  
eğiliminiz daha  fazladır.  
 Kabızlık,  ishal,  bulantı,  kusma  
 Zatürre  
 Göğüs  ağrısı,  nefes  darlığı  
 Yorgunluk  (halsizlik)  
 Kızarıklık,  ağrı veya  bir deri reaksiyonunu  içeren  enjeksiyon  bölgesi  reaksiyonu  
 İştah  kaybı  
 Eklem  ağrıları  
 Morartı  
 Döküntü  
 Deri altında  kırmızı  veya  mor noktalar  
 Karın  ağrısı  
 Kaşıntı  
 Ateş 
 Burun  ve boğaz ağrısı  
 Baş dönmesi  
 Baş ağrısı  
 Uykusuzluk  (insomnia)  
 Burun  kanaması  (epistaksis)  
 Kas ağrıları  
 Halsizlik  (asteni)  
 Kilo kaybı  
 Kandaki  potasyum  seviyesinde  düşme  
 
Yaygın   
 Kafa  içinde  kanama  (şiddetli  baş ağrısı,  bulantı,  kusma,  baş dönmesi,  konuşma  bozukluğu  
ve bilinç  kaybı ile  kendini gösteren/ortaya çıkan durum).  
 Kanda  yerleşen  bakterilerin  neden  olduğu  enfeksiyon  durumu  (sepsis).  Bu durum  kanınızda  
bulunan  beyaz  kan hücrelerinin seviyesindeki düşmeye bağlı olabilir.  
 Kemik  iliği yetmezliği.  Bu durum  kırmızı  kan hücrelerinizin,  beyaz  kan hücrelerinizin  ve 
kan pulcuklarını zın seviyesinde  düşüşe  neden olabilir.  
 Kırmızı  ve beyaz  kan hücrelerinin  ve kan pulcuklarınızın  düşmesi  ile oluşan  bir çeşit 
kansızlık(anemi)  
 İdrar yolu  enfeksiyonu  
 Uçuğa  neden  olan virüs enfeksiyonu  (herpes)  
 Dişeti  kanaması,  mide  veya  bağırsakta  kanama,  dışkı  çıkış noktasında  görülen  kanama  
(hemoroidal  kanama),  göz içinde  kanama,  cilt altına  veya cilt  içine  kanama (hematom)  Sayfa 8 / 13 
  İdrarda  kan 
 Ağız  veya  dil ülseri  
 Enjeksiyon  bölgesinde  deride  değişimler.  Bunlar;  şişme,  sert şişlik,  morartı,  cilt altına  kanama  
(hematom), döküntü, kaşıntı  veya deride  renk değişimleridir.  
 Deride  kızarıklık  
 Deri enfeksiyonu  (selülit)  
 Burun  ve boğazda  enfeksiyon  veya boğaz  ağrısı  
 Ağrı veya  burun  akıntısı  veya yüz kemiklerinin  içindeki  hava  boşluklarının  iltihabı  (sinüzit).  
 Yüksek  veya  düşük  kan basıncı  (hipertansiyon veya hipotansiyon)  
 Hareket  ederken  nefesin  daralması  
 Boğaz  ve gırtlakta  ağrı 
 Hazımsızlık  
 Yaşama  işlevlerinin  çok zayıfladığı,  çok derin  ve sürekli  anormal  uyku  durumu  (letarji)  
 Genel  olarak  iyi hissetmeme  
 Endişe  hali 
 Zihin karışıklığı  
 Saç kaybı  
 Böbrek  yetmezliği  
 Vücudun  susuz kalması  
 Dil ve yanak  içinin  ve bazen  ağzın  üst kısmının,  dişetlerinin  ve bademciklerin  beyaz  bir 
katman  ile kaplanması (ağız  mantar  enfeksiyonları)  
 Bayılma  
 Ayakta  dururken  tansiyon  düşmesi  (ortostatik  hipotansiyon)  ile eşlik  eden  ayağa  kalkmak  
veya oturmak için hareket ettiğinizde  oluşan baş  dönmesi  
 Uyuklama  hali, uyuşukluk  (somnolans)  
 Kateter  hattından  kaynaklı  kanama  
 Ateş,  kusma  ve karın  ağrısına  da neden  olabilen  mide  veya bağırsağı  etkileyen  hastalık  
(divertikülit)  
 Akciğerlerin  etrafında  sıvı birikmesi  (plevral  sızıntı)  
 Titreme  
 Kas kasılmaları  
 Deri üzerinde  kaşıntılı  döküntüler  (ürtiker)  
 Kalp  etrafında  sıvı birikmesi  (perikardiyal efüzyon)  
 
Yaygın  olmayan   
 Aşırı  duyarlılık  (alerji)  reaksiyonları.  
 Sendeleme  
 Karaciğer  yetmezliği  
 Ateşle  birlikte  deride  görülen  büyük,  mor renkli,  ağrılı  kabartılar  
 Ağrılı  deri ülseri (piyoderma gangrenozum)   Sayfa 9 / 13 
  Kalp dış zarının iltihaplanması (perikardit)  
 
Seyrek   
 Kuru  öksürük  
 Parmak  uçlarında  görülen  ağrılı  şişlik  (çomak  parmak); el ve ayak parmak uçlarının şişip 
yuvarlaklaşması, tırnakların enine ve boyuna dışa doğru bombeleşmesi ve tırnak kökündeki 
açının düzleşerek deforme olması.  
 Tümör lizis sendromu. Kanser tedavisi sırasında ve bazen tedavi olmaksızın bile oluşabilen  
metabolik  komplikasyonlar.  Bu komplikasyonlara,  ölen kanser  hücrelerinin  parçalanma  
ürünleri neden olabilir ve şunları içerebilir: kanın kimyasal yapısında görülen değişiklikler;  
yüksek potasyum, fosfor, ürik asit ve düşük kalsiyum seviyele ri ve buna bağlı olarak ortaya  
çıkan  böbrek  fonksiyon  değişiklikleri,  kalp atışında  değişiklikler,  nöbetler  ve bazen  ölüm.  
 
Bilinmiyor:  
 Deri ve dokuya  hasar  vererek  hızla  yayılan,  hayatı  da tehdit  edebilen  derinin  iç 
katmanlarının  enfeksiyonu (nekrotizan fasiit)  
 Ateş, öksürük, nefes almada zorluk, kızarıklık, idrar azalması, düşük tansiyon (hipotansiyon), 
kol veya bacaklarda şişme ve hızlı kilo alımına neden olabilen ciddi bağışıklık reaksiyonu 
(farklılaşma sendromu).  
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu  veya eczacınızı bilgilendiriniz.  
 
Yan etkilerin  raporlanması  
Kullanma  talimatında  yer alan veya  almayan  herhangi  bir yan etki meydana  gelmesi  durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan  etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da  0 800 314 
00 08 numaralı yan etki bildirim hattını arayarak Türkiye Farmakovijila ns Merkezi  (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın  güvenliliği  
hakkında  daha  fazla  bilgi edinilmesine  katkı sağlamış  olacaksınız.  
 
5. AZATU’nun  saklanması  
AZATU’yu  çocukların  göremeyeceği, erişemeyeceği  yerlerde  ve ambalajında  saklayınız.  
 
25°C’nin  altındaki  oda sıcaklığında  saklayınız.  
 
Buzdolabında saklanmayan (20 -25˚C’deki) enjeksiyonluk su ile hazırlanan süspansiyon 20 - 
25°C’de 45 dakika ve 2 -8°C’de 8 saate kadar saklanabilir. AZATU, buzdolabında (2 -8°C) 
saklanan  enjeksiyonluk su  ile hazırlandığında,  2-8°C’de  22 saate  kadar  saklanabilir.  Sayfa 10 / 13 
 Mikrobiyolojik açıdan hazırlanan ürün derhal kullanılmalıdır.  
Doktorunuz veya eczacınız AZATU’nun saklanmasından ve kullanılmamış olan ürünün doğru  
bir şekilde  imha  edilmesinden sorumludur.  
 
Son kullanma  tarihiyle  uyumlu  olarak  kullanınız.  
Karton  ve flakon  üzerinde  yazan  son kullanma  tarihinden  sonra  AZATU’yı  kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama  sistemine  veriniz.  
 
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının  
atıkları TEHLİKELİ ATIKTIR ve bu atıkların yönetimi 2/4/2015 tarihli ve 29314 sayılı  Resmî  
Gazetede  yayımlanan  Atık Yönetimi  Yönetmeliğine göre  yapılır.  
 
Ruhsat  sahibi:  
Onko İlaç Sanayi ve Ticaret A.Ş   
Gebze OSB2 Mah. 1700. sokak, No:1703/2  
Çayırova/Kocaeli  
Telefon:   0 850 250 66 56  
E-mail : info@onk okocsel.com  
 
Üretim yeri:  
Onko İlaç Sanayi ve Ticaret A.Ş.  
Gebze Organize San. Bölgesi   
1700  Sokak, No:1703  
Çayırova  / Kocaeli  
 
Bu kullanma  talimatı  11/10/2023 t arihinde  onaylanmıştır.  
 
 
 
 
 
 
 
 
 
 
 
 
 
 
 
 
 
 
 Sayfa 11 / 13 
    
AŞAĞIDAKİ  BİLGİLER  BU İLACI  UYGULAYACAK  SAĞLIK  PERSONELİ  İÇİNDİR  
 
Güvenlik  için öneriler:  
 
Azasitidin sitotoksik bir ilaçtır ve diğer potansiyel toksik bileşiklerde olduğu gibi, azasitidin  
süspansiyonlarını hazırlarken ve tutarken dikkatli olunmalıdır. Antikanser ilaçların imhası ve  
doğru  şekild e tutulma  prosedürleri uygulanmalıdır.  
 
Hazırlanan azasitidin süspansiyonu cilt ile temas ederse, derhal ve iyice su ve sabun ile  
yıkanmalıdır.  Mukus  membranlarla  temas  eder ise, su ile iyice  yıkanmalıdır.  
 
Geçimsizlikler:  
 
Bu tıbbi ürün “Hazırlama prosedürü” bölümünde bahsedilen tıbbi ürünler dışındaki ürünler ile  
karıştırılmamalıdır.  
 
Hazırlama  prosedürü:  
1. Aşağıdaki  malzemeler  hazırlanmalıdır:  
 Azasitidin  flakonu:  enjeksiyonluk  su flakonu(ları); steril  olmayan cerrahi  eldiven;  
 Alkollü  bezler;  5 mL’lik,  iğneli  enjeksiyon  şırıngası(ları).  
2. Şırıngaya  4 mL enjeksiyonluk  su çekilmeli,  şırıngada  hiç hava  olmamalıdır.  
3. 4 mL enjeksiyonluk  su içeren  şırınganın  iğnesi  plastik  kapaklı  azasitidin  flakonuna  batırılmalı  
ve enjeksiyonluk su flakona  enjekte  edilmelidir.  
4. İğne ve şırınga,  azasitidin  flakonundan  çıkarıldıktan  sonra  azasitidin flakonu  kuvvetle  
çalkalanarak bulanık, homojen bir süspansiyon elde edilmelidir. Bu noktada süspansiyonun  her 
mL’sinde 25 mg azasitidin (100 mg/4 mL) bulunur. Oluşan ilaç h omojen, bulanık bir  
süspansiyondur, herhangi bir topak içermemelidir. Eğer büyük partikül veya topak mevcutsa  
ürün atılmalıdır. Etkin maddeyi uzaklaştırabileceği için süspansiyonu filtre etmeyiniz. Bazı  
adaptörlerde, şırıngalarda ve doz sistemlerinde filtr elerin bulunduğu dikkate alınmalıdır. Bu  
nedenle,  bu tip sistemler ilaç  hazırlandıktan sonra uygulama  için kullanılmamalıdır.  
 
5. Azasitidin flakonunun plastik kapağı temizlenmeli ve yeni bir şırınga batırılmalıdır. Flakon  ters 
döndürülmeli,  iğne ucunun  sıvı seviyesinin  altında  olduğundan  emin  olunmalıdır.  Şırınganın  
pistonu  çekilerek  doz için gerekli  miktarda  ilaç çekilmeli  ve şırıngada  hava  olmamasına  dikkat  
edilmelidir.  Daha  sonra  şırınga  ve iğnesi  flakondan  çıkarılmalı  ve şırınganın  iğnesi atılmalıdır.  
6. Şırıngaya  yeni bir subkutan  iğne ucu (25 ölçek  önerilmektedir)  takılır.  Enjeksiyon  bölgesinde  
lokal  reaksiyon  insidansını  azaltmak  için iğne ucu enjeksiyondan  önce  temizlenmemelidir.  
7. 1 flakondan  fazla  gerektiği  zaman  yukarıdaki  basamaklar  takip  edilerek  yeni ilaç süspansiyonu 
hazırlanır. 1 flakondan fazla gereken dozlarda doz eşit bölünmelidir (örneğin  doz 150 mg= 6 Sayfa 12 / 13 
 mL ise 2 şırınganın her biri 3 mL süspansiyon içermelidir). Flakon ve iğne  içindeki  gecikmeden  
dolayı,  flakondan  bütün  süspansiyonu  çekmek  mümkün  olmayabilir.  
8. Dozlama yapılan şırınganın içerikleri hastaya uygulanmadan önce tekrar çalkalanmalıdır.  
Enjeksiyon sırasında süspansiyonun ısısı yaklaşık 20°C -25°C olmalıdır. Süspansiyon, bulanık  
bir görünüm  elde edilene  kadar  iki el arasında  kuvvetle  yuvarlanarak  çalkalanır.   
Büyük  partikül  veya topak  mevcutsa ürün atılmalıdır.  
 
AZATU süspansiyonu kullanılmadan hemen önce hazırlanmalı, oluşan süspansiyon 45 dakika  
içinde  kullanılmalıdır.  Süspansiyonun  hazırlanmasından  sonra  45 dakikadan daha  uzun  süre 
geçmesi halinde ilaç uygun şekilde atılmalı ve yeni bir doz hazırlanmalıdır. Alternatif olarak,  
süspansiyonun  hastaya  uygulanmadan  önce  hazırlanması  gerektiği  durumlarda  hazır  ilaç, 
hazırlandıktan  hemen  sonra  buzdolabına  (2-8°C)  konulmalıdır.  Süspansiyon  bu şekilde  
buzdolabında maksimum 8 saat bekleyebilir. İlacın buzdolabında 8 saatten uzun süre kalması  
durumunda  süspansiyon  uygun şekilde atılmalı ve yeni bir  doz hazırlanmalıdır.  
Buzdolabında (2 -8°C) saklanan enjeksiyonluk su ile hazırlandığında, hazırland ıktan sonra  hemen  
buzdolabına  (2-8°C)  konulmalıdır.  Süspansiyon  buzdolabında  en fazla  22 saat bekleyebilir. İlacın 
buzdolabında 22 saatten uzun süre kalması durumunda süspansiyon uygun  şekilde  atılmalı ve  yeni 
bir doz hazırlanmalıdır.  
Süspansiyonu  içeren  şırınga  hastaya  uygulanmadan  önce  30 dakikaya  varan  sürelerde  buzdolabı  
dışında  bekletilerek  ısısının  yaklaşık  20-25°C’ye  ulaşması  sağlanmalıdır.  Eğer  buzdolabı dışında 
geçen bu süre 30 dakikayı geçerse süspansiyon uygun şekilde atılmalı ve  yeni bir doz 
hazırlanmalıdır.  
 
Tek dozun  hesaplanması  
 
Vücut yüzey alanına (VYA) göre toplam doz aşağıdaki şekilde hesaplanabilir:  Toplam  doz (mg)=  
Doz (mg/m2) x VYA  (m2) 
 
Aşağıda 1.8  m2’lik ortalama  VYA  değerine  göre azasitidin  dozlarının  nasıl olması  gerektiğine  dair 
örnek bir  tablo verilmiştir.  
 
Doz mg/m2  (öner ilen 
başlangıç dozunun  
%’si)  1.8 m2’lik VYA 
değerine  göre toplam  
doz Gereken  flakon  sayısı  Gerekli toplam  
süspansiyon  hacmi  
75 m g/m2  (%100) 135 mg  2 flakon  5.4 mL  
37.5 m g/m2  (%50) 67.5 mg  1 flakon  2.7 mL  
25 m g/m2  (%33) 45 mg  1 flakon  1.8 mL  
 
 
 Sayfa 13 / 13 
 Uygulama  şekli:  
 
Süspansiyonu  hazırladıktan  sonra  filtre  etmeyiniz.  
 
Hazırlanan AZATU subkutan olarak üst kola, uyluğa veya karna 25 ölçekli iğne kullanarak  enjekte  
edilmelidir  (45-90˚ açı ile  iğneyi sokunuz).  
 
4 mL’den  büyük  dozlar  iki ayrı bölgeye enjekte  edilmelidir.  
 
Her enjeksiyonda,  enjeksiyon  yapılan  alan değiştirilmelidir.  Yeni  enjeksiyonlar,  eski enjeksiyon 
bölgesine en az 2.5 cm uzaklıkta yapılmalıdır ve asla yumuşak, morarmış, kırmızı  ve sert olan  
yerlere  enjeksiyon  yapılmamalıdır.  
 
 