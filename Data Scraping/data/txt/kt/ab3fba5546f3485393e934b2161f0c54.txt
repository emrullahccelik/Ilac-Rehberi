1/6 KULLANMA  TALİMATI 
OLY® Plus %1 + %0,1 Krem 
Haricen uygulanır.  
Etkin maddeler: 1 g OLY® Plus, 10 mg (% 1) izokonazol nitrat ve 1 mg (% 0,1) diflukortolon 
valerat içerir.  
Yardımcı maddeler:  Likit parafin, beyaz yumuşak parafin, polisorbat 60, setostearil alkol, 
disodium EDTA, sorbitan stearate, deiyonize su.  
Bu Kullanma  Talimatında:  
1.OLY® Plus nedir ve ne için  kullanılır?
2.OLY® Plus kullanmadan önce  dikkat edilmesi  gerekenler
3.OLY® Plus nasıl kullanılır?
4.Olası yan etkiler  nelerdir?
5.OLY® Plus’ın   saklanması
Başlıkları yer almaktadır.  
1.OLY® Plus nedir ve ne için kullanılır?
OLY® Plus, ağır iltihabi veya ekzemalarla birlikte seyreden (örneğin  ellerde,  parmak  araları, kasık
ve genital bölgelerde) derinin yüzeysel mantar enfeksiyonlarının başlangıç veya  ara tedavisi  için
kullanılır.
OLY® Plus 15g’lık alüminyum tüplerde sunulan, beyaz, opak kremdir ve 1g OLY® Plus, 10 mg
(%1) izokonazol nitrat ve 1 mg (%0,1) diflukortolon valerat etkin maddelerini   içerir.
Bu ilaç iki aktif madde içerir, izokonazol nitrat ve diflukortolon valerat. İzokonazol nitrat derinin fungal 
hastalıkları tedavi eder ve diflukortolon valerat derinin enflamasyonunu baskılar ve kaşıntı, yanma ve 
ağrı gibi şikayetleri  yatıştırır.  Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler  içermektedir.  
Bu kullanma talimatını saklayınız. Daha sonra tekrar okumaya ihtiyaç   duyabilirsiniz.
Eğer ilave sorularınız olursa, lütfen doktorunuza veya eczacınıza   danışınız.
Bu ilaç kişisel olarak sizin için reçete edilmiştir, başkalarına   vermeyini z.
Başkalarının belirtileri sizinkiler ile aynı olsa bile ilaç o kişilere zarar   verebilir.
Bu ilacın kullanımı sırasında, doktora veya hastaneye gittiğinizde doktorunuza bu ilacı
kullandığınızı  söyleyiniz.
Bu talimatta yazılanlara aynen uyunuz. İlaç hakk ında size önerilen dozun dışında yüksek
veya düşük doz  kullanmayınız.2/6 
  2. OLY® Plus’ı kullanmadan önce dikkat edilmesi   gerekenler  
OLY® Plus’ı  aşağıdaki  durumlarda KULLANMAYINIZ  
Eğer; 
● Etkin maddeler izokonazol nitrat, diflukortolon valerat veya OLY® Plus’ın içeriğinde bulunan 
herhangi bir maddeye karşı bir hassasiyetiniz (alerjiniz)   varsa, 
 
● Tedavi alanında tüberküloz (verem) veya frengi (sifiliz) enfeksiyonuyla ilgili deri 
lezyonlarınız  varsa, 
● Viral enfeksiyonunuz varsa örn. Herpes, zona veya su çiçeği (Varicella, Herpes   zoster), 
● Yüzde kronik cilt inflamasyonu varsa (rozacea), ağız çevresinde cilt inflamasyonu varsa 
(perioral dermatit) veya tedavi edilecek bölgede bir aşı sonrası bir deri reak siyonu   varsa. 
 
OLY® Plus’ı  aşağıdaki  durumlarda  DİKKATLİ KULLANINIZ  
OLY® Plus kullanmadan önce doktorunuza  veya  eczacınıza  danışınız.  OLY® Plus kullanırken  
aşağıdakileri bilinmesi önemlidir:  
 
● Cildinizde aynı zamanda bakteriyel bir enfeksiyon varsa doktorunuz bu  enfeksiyonu  tedavi  etmek 
için OLY® Plus 'a ilave olarak başka bir ilaç reçete   edecektir.  
 
● OLY® Plus’ı yüzünüze uygularken gözlerinizle temas etmesine izin   vermeyin.  
 
● Glukokortikoid içeren topikal ilaçların vücudun geniş alanlarına, özellikle sargıyla örtülü 
alanlarda (bebek bezi, sargı bezi) yoğun ve uzun süreli uygulanması sistemik yan etki (tüm vücudu 
etkileyen) riskini  artırır. 
 
● OLY® Plus’ı sargı bezi ile kapalı ola rak, fazla  miktarlarda,  uzun  süreli  olarak  uygularsanız 
veya gözlerin etrafına uygularsanız bir göz hastalığı olan glokom oluşması riski vardır.Daha önce göz 
içi basıncında  artma  (glokom)  şikayetiniz  olduysa  doktorunuzu bilgilendiriniz.  
 
● Eğer OLY® Plus genital bölgelere uygulanırsa, bileşenlerinden bir  kısmı  prezervatifler  veya 
diyaframlar gibi lateks ürünlerde hasar oluşturabilir. Bu nedenle, bunlar doğum kontrolü veya HIV 
enfeksiyonu gibi cinsel yolla bulaşan hastalıklara karşı koruyucu etkil erini yitirmiş olabilirler. Daha 
fazla bilgi için doktorunuza veya eczacınıza  danışın. 
 
● OLY® Plus ile tedavinin başarılı olabilmesi için için düzenli hijyen önlemleri esasdır. 
Tekrarlayan enfeksiyonları önlemek için şunları   yapmalısınız:  
-Çamaşırlar  günlük olarak değiştir ilmelidir (el ve yüz bezler, havlular, iç çamaşırlar  tercihen pamuklu 
kumaştan olmalıdır) ve çok sıcak hatta kaynar su ile   yıka nmalıdır. 
-Ayak   parmak araları yıkandıktan sonra iyice  kurulanmalıdır.  
-Çoraplar her gün  değiştirilmelid ir. 
 
● Mikonazol, ekonazol ve tiokonazol içeren mantar ilaçları kullanıyorsanız doktorunuzu 
bilgilendiriniz.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 
OLY® Plus’ın yiyecek ve içecek ile kullanılması  
OLY® Plus’ı yiyecek ve içecek aldığınız esnada   kullanabilirsiniz.  
 3/6 
  Hamilelik  
İlacı kullanmadan önce doktorunuza veya eczacınıza   danışınız.  
 
Hamileyseniz veya emziriyorsanız, gebelik olasılığınız varsa ve ya bebek sahibi olmayı  planlıyorsanız, 
bu ilacı almadan önce doktorunuza veya eczacınıza danışınız. Doktorunuz OLY® Plus kullanımının 
faydalarını riskler karşısında  dikkatle  değerlendirecektir.  
 
Glukokortikoidler anne karnındaki bebeğin gelişminde risk oluşmasını önlemek için gebeliğin 
ilk üç ayında  kullanılmamalıdır.  
 
Hamileyseniz, OLY® Plus’ı özellikle bir sargıyla kapalı olarak kullanımdan, vücudun geniş 
alanlarına uygulamaktan veya uzun süreli kullanımdan   kaçınınız.  
Emzirme  
İlacı kullanmadan önce doktorunuza veya eczacınıza   danışınız.  
OLY® Plus’ın anne sütüne geçip geçmediği bilinmemektedir. Emzirilen çocuklara yönelik risk 
göz ardı edilemez.  
 
Emziriyorsanız,  
- OLY® Plus’ı  göğüs  bölgesine uygulamayınız.  
- OLY® Plus’ı özellikle bir sargıyla kapalı olarak veya vücudun geniş alanlarına uygulamaktan  
kaçınmalısınız.  
- OLY® Plus’ı uzun süreli olarak kullanmaktan   kaçınmalısınız.  
 
OLY® Plus kullanımı ile   doğurganlığın etkilendiğini gösteren bir veri  yoktur.  
 
Araç ve maki ne kullanımı  
OLY® Plus ile tedavi olan hastalarda, araç ve makine kullanımı üzerine herhangi bir etki 
gözlemlenmemiştir.  
 
OLY® Plus’ ın içeriğinde bulunan bazı yardı mcı maddeler hakkında önemli bilgiler 
 
OLY® Plus lokal deri reaksiyonlarına (örneğin kontak dermatite) neden olan  setostearil alkol 
içermektedir.  
 
Diğer ilaçlar ile birlikte  kullanımı  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen doktor unuza veya eczacınıza bunlar hakkında bilgi   veriniz.  
 
OLY® Plus ile diğer ilaçların etkileşimi bilinmemektedir.  
 
3. OLY® Plus nasıl kullanılır?  
 Uygun kullanım ve doz/uygulama sıklığı için   talimatlar:  
OLY® Plus’ı her zaman doktorunuzun veya eczacınızın anlattığı  gibi  kullanmalısınız.  Eğer  emin 
değilseniz doktorunuza veya eczacınıza tekrar   danışınız.  
 
OLY® Plus, cildin hastalıklı bölgelerine günde 2 defa uygulanır. Ciltte iyileşme görüldüğünde OLY® 
Plus kullanmayı bırakın. Genel olarak, tedavi süresi 2 haftayı aşmamalıdır. Gerekli ise, doktorunuz 
glukokortikoid içermey en bir antifungal preparat ile takip  tedavisi  yazabilir.  Bu  özellikle OLY® 4/6 
  Plus’ın kasık veya genital bölgeye uygulandığında   geçerlidir. 
 
OLY® Plus ile tedavinin başarılı olabilmesi için için düzenli hijyen önlemleri esasdır. (Bkz. Bölüm 
2 OLY® Plus’ı kullanmadan önce dikkat edilmesi gerekenler).  
 
 Uygulama yolu ve  metodu:  
Hastalıklı deri bölgesine haricen sürerek  uygulayınız.  
 
 Değişik yaş grupları: 
Çocuklarda  kullanımı:   
OLY® Plus 2 yaşında veya daha büyük çocuklara ve adolesanlara uygulandığında doz 
ayarlamaları gerekli  değildir. 
 
OLY® Plus’ın 2 yaşından küçük çocuklarda güvenliği ile ilgili sadece kısıtlı veri   mevcuttur.  
 
Sistemik absorbsiyonunun (emiliminin) ve yan etkilerinin artma riski nedeniyle çocuklarda dikkatli 
kullanılmalıdır.  
 
Çocukluk yaş grubunda zorunlu kalınmadıkça kullanımı önerilmemektedir.  
 
Yaşlılarda kullanımı:  
Özel bir kullanım uyarısı bulunmamaktadır.  
 
●Özel kullanım durumları: 
Böbrek/Karaciğer  yetmezliği:  
Topikal kortikosteroidlerin yüksek güç, uzun süre, geniş    yüzey alanlarında, kapalı pansuman altında  
kullanımı veya eşlik eden karaciğer yetmezliği olan hastalarda  kullanılması  ile  sistemik  absorbsiyo nu 
(emilimini) takiben geriye dönüşümlü hipotalamik pituiter adrenal (HPA) eksen baskılanması (steroid 
salgılanma döngüsünün baskılanması) meydana   gelir. 
 
Eğer OLY® Plus’ın etkisinin çok güçlü veya çok zayıf olduğuna dair bir izleniminiz var ise 
doktorunuz veya eczacınız  konuşunuz.  
 
Kullanmanız  gerekenden daha fazla OLY® Plus kullandıysanız:  
OLY® Plus’tan kullanmanız gerekenden fazlasını k ullanmışsanız endişelenmeyiniz,  bir  doktor  veya 
eczacı ile konuşunuz.  
 
OLY® Plus’ı bir kez çok fazla miktarda uyguladıysa nız veya tesadüfen yuttuysanız  tehlikeli 
olması beklenmemektedir. Endişe ediyorsanı z doktorunuza veya eczacınıza  danışınız.  
 
 
OLY® Plus’ı  kullanmayı unutursanız  
Unutulan dozları dengelemek için çift doz  kullanmayınız.  
Hatırladığınızda, bir sonraki dozu zamanı geldiğinde kullanın ve reçete edildiği şekilde 
tedaviyi sürdürün.  
 
4. Olası yan etkiler  nelerdir?  
Tüm ilaçlar gibi, OLY® Plus da kullanan herkeste görülmeyen yan etkilere neden olabilir.  5/6 
  Yan etkiler a şağıdaki kategorilerde gösterildiği şekilde sınıflandırılmıştır:  
 
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla  görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Aşağıdaki yan etkiler klinik çalışmalarda ortaya çı kmış, sıklık derecelerine göre   listelenmiştir:  
Yaygın: 
Uygulama bölgesinde ciltte tahriş veya yanma  hissi  
 
Yaygın olmayan:  
Uygulama bölgesinde kızarıklık (eritem) veya kuruluk 
Stria (deri içi serit  oluşumu 
Bilinmiyor:  
Uygulama bölgesinde kaşıntı (pruritus) veya kabarcıklar   (vezikül)  
 
OLY® Plus gibi cilde uygulanan diğer glukokortikoidlerde,aşağıdaki lokal yan etkiler oluşabilir 
(sıklık  mevcut verilerden  hesaplanamamaktadır):  
 
Deride incelme (cilt atrofisi), kıl köklerinin   iltihaplanması (folikülit), vücut kıllanmasında    
artış (hipertrikoz), kılcal damarlarının genişlemesi (telanjiyektazi), ağız çevresindeki deride 
iltihaplanma (perioral dermatit), deride renk değşikliği, ak ne ve/veya OLY® Plus’ın 
bileşenlerinden herhangi birine karşı alerjik cilt reaksiyonları. OLY® Plus bileşenleri vücut 
tarafından deri yoluyla emildiğinden (absorbe edildiğinden), vücudun diğer bölümlerinde de 
başka yan etkiler (sistemik etkiler) oluşabilir.  
Anneleri gebelik sırasında yoğun veya uzun süreli olarak tedavi edilmiş olan yeni doğanlarda yan 
etkiler hariç tutulamaz. Örneğin, bebeğin böbrek üstü bezlerinin aktivitesi düşmüş olabilir (düşük 
adrenal korteks fonksiyonu) ve bebeğin hastalığa karşı direnci azalmış   olabilir. 
Yan etki yaşamanız durumunda, doktorunuzla veya eczacınızla   konuşun.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, bir doktor  
veya bir eczacıya  danışınız.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız 
yan etkileri www.titck.gov.tr sitesinde yer alan "İlaç Yan Etki Bildirimi" ikonuna 
tıklayarak ya da 0 800 314 00 08 numaralı yan etki bildirim hattını arayarak Türkiye 
Farmakovijilans Merkezi (TÜFAM)'ne bildiriniz. Meydana gelen yan etkileri bildirerek 
kullanmakta olduğunuz ilacın güvenliliği hakkında daha fazla bilgi edinilmesine katkı 
sağlamış olacaksınız.  
 
5. OLY® Plus’ın  saklanması  
OLY® Plus’ı çocukların göremeyeceği, erişemeye ceği yerlerde ve ambalajında saklayınız.  6/6 
  OLY® Plus’ı 25ºC’nin altındaki oda sıcaklıklığında saklayınız.  
 
Son kullanma tarihiyle uyumlu olarak  kullanınız.  
Ambalajdaki son kullanma tarihinden sonra OLY® Plus’ı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve 
Şehircilik Bakanlığınca belirlenen toplama sistemine veriniz.  
 
Ruhsat Sahibi:  
Santa Farma İlaç Sanayii A.Ş.  
Okmeydanı, Boruçiçeği Sokak, No: 16 34382 Şişli -İSTANBUL 
Tel: (+90 212) 220 64 00  
Fax: (+90 212) 222 57 59  
 
Üretim Yeri: Santa Farma İlaç Sanayii A.Ş.  
GEBKiM 41455 Dilovas1 - KOCAELi  
Tel: (+90 262) 674 23 00  
Fax: (+90 262) 674 23 21  
 
 
Bu kullanma talimatı …/…/… tarihinde  onaylanmıştır . 