1  Bu ilacı kullanmaya  başlamadan  önce  KULLANMA  TALİMATINI  dikkatlice  
okuyunuz,  çünkü sizin için  önemli  bilgiler  içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak  size reçetelendirilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye  gittiğinizde  doktorunuza bu 
ilacı kullandığınızı  söyleyiniz.  
• Bu talimatta  yazılanlara  aynen  uyunuz.  İlaç hakkında size önerilen  dozun dışında 
yüksek  veya düşük  doz kullanmayınız. KULLANMA TALİMATI  
 
PEDASEL %10 amino asit çözeltisi  
 Damar  içine  uygulanır. 
Steril 
 
Etkin  madde:  Her 100 mL içinde  10 gram  amino  asit içerir.  Her bir amino  asitin  100 mL 
içinde  bulunan miktarı aşağıdaki şekildedir.  
- L-İzolösin  .......................  0,670 g / 100 mL  
- L-Lösin     1,000 g / l00 mL 
- L-Valin   .........................  0,760 g /  100 mL  
- L-Lizin  Hidroklorür   .......  1,374 g / 100 mL  (1,100 g / 100 mL  L-Lizin’e  eşdeğer)  
- L-Metiyonin .....................  0,240 g/  100 mL  
- L-Fenilalanin   ..................  0,420 g / 100 mL  
- L-Treonin  ........................  0,370 g / l00  mL  
- L-Triptofan   .....................  0,200 g / 100 mL  
- L-Arginin  .......................  0,840 g /  100 mL  
- L-Histidin  ........................  0,380 g /  100 mL  
- L-Alanin  ..........................  0,800 g / 100 mL  
- L-Aspartik  asit .................  0,600 g /  l00 mL  
- L-Sistein  ...........................  0,189 g /  l00 mL  
- L-Glutamik  asit ................  1,000 g / 100 mL  
- Glisin   ..............................  0,400 g / 100 mL  
- L-Prolin   ...........................  0,300 g / 100 mL  
- L-Serin  .............................  0,400 g / 100 mL  
- L-Tirozin  ..........................  0,045 g / 100 mL  
- L-Ornitin hidroklorür   0,318 g / 100 mL  (0,249 g / 100 mL  ornitine  eşdeğer)  
- Taurin   ...............................  0,060 g / 100 mL  
Yardımcı  maddeler:  
- L-Malik  asit 
- Enjeksiyonluk su 
 
 
 
  
  
 
  
 
  
 2  Bu Kullanma  Talimatı:  
1. PEDASEL  nedir  ve ne için kullanılır?  
2. PEDASEL’i  kullanmadan  önce dikkat edilmesi gerekenler  
3. PEDASEL  nasıl  kullanılır?  
4. Olası  yan etkiler  nelerdir?  
5. PEDASEL’in  saklanması  
 
Başlıkları yer almaktadır. 
 
1. PEDASEL  nedir  ve ne için kullanılır?  
PEDASEL, bebek ve çocukların protein ihtiyacını karşılayacak şekilde formüle edilmiş 20  
amino asit içeren ve damar yoluyla (parenteral) uygulanan bir beslenme çözeltisidir. Amino  
asitler  vücudunuzun protein üretmek için  kullandığı  yapı taşlarıdır.  
Ağız yolundan beslenmesi uygun olmayan ya da ağız yolundan beslemenin zor veya zararlı  
olduğu normal ya da düşük doğum ağırlıklı prematür  (erken  doğan)  yeni doğan bebeklerde,  
zamanında doğmuş  yenidoğan bebeklerde, süt çocuklarında  ve çocuklarda damar  yoluyla 
doğrudan kana gıda (besin) verilmesi için kullanılır. 
Doktorunuz, bebeğinizin  veya çocuğunuzun sağlığının  iyi durumda olması için vücudun 
ihtiyaç duyduğu bütün besinleri alıp almadığını kontrol eder. Gerekli görülürse, PEDASEL ile  
eş zamanlı  olarak  vitamin  (folik  asit gibi), mineral,  yağ asitleri (yağların  yapı taşları),  elektrolit 
(tuzlar) ve  şeker  çözeltileri (glikoz  gibi) de  verilebilir.  
PEDASEL infüzyon yoluyla kullanılan, berrak ve steril bir çözeltidir. Çözelti 100 ml veya  250 
ml’lik renksiz tip II cam şişede bulunur. Toplar damarlar içine plastik bir boru yardımıyla  
uygulanır. 
 
2. PEDASEL’i  kullanmadan  önce dikkat  edilmesi  gerekenler  
PEDASEL  birçok hastada emniyetli bir ilaçtır.  PEDASEL  sadece sağlık  personeli tarafından  
uygulanmalıdır. 
 
PEDASEL’i  aşağıdaki  durumlarda  KULLANMAYINIZ  
- Eğer, PEDASEL 'in kullanılacağı bebek veya çocuğun PEDASEL' in içinde bulunan  
herhangi bir bileşene karşı alerji (aşırı duyarlılık) ya da bir ya da birden fazla amino  
asidin  metabolizmasında  bozukluğa  yol açan doğumsal  bir anormallik  varsa  
KULLANILMAMALIDIR.  3  PEDASEL’i  aşağıdaki  durumlarda  DİKKATLİ  KULLANINIZ  
Bebeğinize veya çocuğunuza  PEDASEL  verilmeden  önce  doktor  veya hemşireniz ile 
konuşunuz. 
- PEDASEL alırken düzenli olarak kan ve idrar testleri yapılır. Böylece doğru miktarda  
çözelti  alındığından emin  olunur ve  gerek li görülürse  farklı tedaviler  uygulanır. 
- Bebeğinizin veya çocuğunuzun böbrek, kalp, karaciğer veya solunumla ilgili sorunları  
varsa daha yakından izlenecektir.  Bebeğinizin  veya  çocuğunuzun böbrek, kalp,  
karaciğer  veya solunumla  ilgili sorunları varsa  lütfen  doktorunuza  bildiriniz.  
- Ateş, üşüme, deri döküntüleri veya nefes almada zorluk, aşırı terleme, bulantı veya baş  
ağrısı gibi alerjik reaksiyona dair anormal belirtilerin veya semptomların gelişmesi 
durumunda, doktora  veya hemşireye bildirin: infüzyon derhal durdurulacaktır. 
- PEDASEL bebeğinizin veya  çocuğunuzun kanında  küçük  partiküllerin  oluşmasına  
neden olabilir. Bebeğiniz veya çocuğunuz nefes alırken zorluk yaşamaya veya nefessiz  
kalmaya başlarsa, doktora veya hemşireye bildirin: infüzyon derhal durdurulacaktır ve  
bebeğinizin veya  çocuğunuzun başka  bir tedaviye  ihtiyacı olabilir.  
- Belirli ilaç tedavileri ve hastalıklar, enfeksiyon veya sepsis (kanda bakteri) gelişmesi  
riskini artırmaktadır. Özellikle bebeğiniz veya çocuğunuzun damarına tüp (intravenöz  
kateter) takılmışsa enfeksiyon veya sepsis riski bulunmaktadır. Doktorunuz, herhangi  
bir enfeksiyon belirtisine karşı bebeğinizi veya çocuğunuzu dikkatle izler. Kateteri  
yerleştirirken ve kateterin bakımını yaparken ve besin formülünü hazırlarken aseptik 
"mikropsuz"  teknikler  kullanmak enfeksiyon riskini azaltabilir.  
- Bebeğiniz veya çocu ğunuz damar yoluyla beslenmeye ihtiyaç duyacak kadar ciddi  
derecede kötü beslenmişse, parenteral beslenmenin yavaş ve dikkatlice başlatılması  
önerilir.  
- Amino asit çözeltileri, bebeğinizin veya çocuğunuzun kanında bulunan amonyak veya  
azot içeren bileşik seviyesini arttırabilir. Bunun için doktorunuz, kan testlerini kontrol  
eder.  
- Doktorunuz, bebeğinizin veya çocuğunuzun vücudunun sıvı, şeker, yağ, protein veya  
tuzu işleyiş  şeklini  etkileyen  ciddi  durumların (metabolik  hastalıklar)  farkında  
olmalıdır.  Bu durumlar,  PEDASEL  verilmeden önce  düzeltilecektir.  
 
- PEDASEL,  herhangi  bir kan nakli  için kullanılan  tüplerle  ve ekipmanlarla verilmez.  4  Bu uyarılar  geçmişteki  herhangi  bir dönemde  dahi sizin  için geçerliyse lütfen  doktorunuza  
danışınız. 
PEDASEL’in  yiyecek  ve içecek  ile kullanılm ası 
PEDASEL  damar  yolundan uygulanan bir ilaçtır; yiyecek  ve içeceklerle bilinen bir etkileşimi 
yoktur. 
Hamilelik:  
İlacınızı kullanmadan önce  doktorunuza veya  eczacınıza  danışınız.  
- PEDASEL,  çocuklarda,  süt çocuklarında  ve zamanında  doğmuş  ya da prematüre  yeni 
doğanlarda kullanıma uygun olarak formüle edilmiş bir ilaç olduğundan gebelikte kullanımı  
beklenmez.  
Tedaviniz sırasında hamile olduğunuzu fark ederseniz hemen doktorunuza veya eczacınız a 
danışınız.  
Emzirme:  
İlacı kullanmadan önce  doktorunuza veya eczacınıza  danışınız.  
PEDASEL,  çocuklarda,  süt çocuklarında  ve zamanında doğmuş  ya da prematüre yeni 
doğanlarda kullanıma uygun olarak formüle edilmiş bir ilaç olduğundan emzirirken kullanımı 
beklenmez.  
Araç ve makine  kullanımı  
Araç ve makine  kullanımı üzerine etkileri bilinmemekle  birlikte,  bebek  ve çocuklarda  
kullanıldığından bu bölüm geçerli değildir.  
Diğer ilaçlar la birlikte  kullanımı  
PEDASEL’in başka ilaçlarla birlikte kullanılma sıyla ilgili olarak bilinen bir sorun yoktur.  
PEDASEL’e  ek olarak herhangi  bir ilaç  alınmadan  önce  doktora  danışılmalıdır.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız  ise lütfen doktorunuza veya eczacınıza  bunlar  hakkında bilgi  veriniz.  
 
3. PEDASEL  nasıl  kullanılır?  
Uygun  kullanım  ve doz/uygulama sıklığı için talimatlar:  
Doktorunuz bebeğinizin ya da çocuğunuzun hastalığına ve gereksinimine, yaşına ve vücut  
ağırlığına  bağlı  olarak  ilacın  dozunu  belirleyecek  ve bebeğinize  ya da çocuğunuza  
uygulayacaktır.  5  • Normal günlük doz, vücut ağırlığının  her bir kilogramı  için 15 ila 35 mL 
PEDASEL’dir.  
• Bunlar alınması gereken günlük miktarlardır, ancak bebeğinize ya da çocuğunuza bu  
miktarlardan  daha az  veya daha çok verilebilir.  
• PEDASEL, bebeğinizin ya da çocuğunuzun göğsünde bulunan geniş bir damara (ana  
toplardamar) infüzyon yoluyla verilir. Başka çözeltilerle karıştırıldığında, bebeğinizin 
veya çocuğunuzun kolunda bulunan bir damardan verilebilir. Çözelti, kilogram ve  
dakika başına 0.05 mL’den fazla olmayacak  bir hızda, yavaşça verilir.  
Uygulama yolu ve metodu:  
Toplar damarlardan  uygun olan birine uygun bir plastik  uygulama seti aracılığıyla  kullanılır.  
PEDASEL  ile beraber verilen setin ‘Kullanma Talimatı’nı okuyunuz. 
Tüm  parenteral  beslenme çözeltilerinin  uygulanması  sırasında  son bir filtre  kullanılması  
önerilmektedir.  Kullanmadan  önce  çözeltinin  oda sıcaklığına erişmesi sağlanır.  
Kullanmadan  önce  şişe gözle  incelenir.  Yalnızca  çözelti  berrak  ise ve şişe zarar  görmemiş  ise 
kullanılır.  
PEDASEL’in hazırlanması ve kullanımı sırasında aseptik koşullar sağlanmalıdır. 
 Şişeye ilaveler  yapılacaksa:  
Ekleneceklerin  stabilitesinden  ve geçimliliğinden  emin  olunmalıdır.  
 
İlave  edilecekler  uygun olan şekilde  bir enjeksiyon iğnesi  veya sulandırma  cihazı/transfer  seti 
kullanarak  şişe içerisine  enjekte edilir ve  şişe içeriği ve ilave  edilenler  iyice karıştırılır.  
Son çözelti  renk  değişikliği  ve partiküllü  madde açısından  incelenir.  
 
İlave  edilecek  maddeler  için doğru saklama gerekliliklerinin  yerine getirildiğinden  emin  
olunmalıdır.  
İlk şişede  hava kalması  olasılığı sebebiyle oluşabilecek  hava embolisinden kaçınmak  için 
şişeleri  seri olarak bağlanmaz.  
Güvenli olduğu belgelenmediği  sürece,  PEDASEL,  kan veya kan bileşenleri  için kullanılan  
tüple infüze  edilmemelidir.  
Değişik  yaş grupları  
Çocuklarda kullanımı:  
Bebek ve çocuklar için doz ve uygulama setinin boyutuna  uygulamayı  öneren doktor 
tarafından karar verilir.  6  Yaşlılarda  kullanımı:   
PEDASEL,  çocuklarda,  süt çocuklarında  ve zamanında doğmuş ya da prematüre yeni 
doğanlarda kullanıma uygun olarak formüle edilmiş bir  ilaç olduğundan yaşlılarda  
kullanımı önerilmez.  
Özel  kullanım  durumları  
Böbrek  / Karaciğer yetmezliği  durumunda  kullanım:  
 
- Kalp,  solunum  ya da böbrek yetmezliği gibi ciddi  sıvı kısıtlanması gereken  durumlarda  
dikkatli kullanılmalıdır.  
- Böbrek yetmezliği olan hastalarda dikkatle kullanılmalıdır. Azot toleransı bozulabilir  ve 
dozun ve uygulama  süresinin ayarlanması  gerekebilir.  Bu hastalardaki  sıvı ve elektrolit 
durumu yakından izlenmelidir. 
- Önerilen karaciğer hastalığı veya karaciğer yetmezliği bulunan hastalarda amino asit  
çözeltileri  kullanılırken dikkatli olunmalıdır.  
- Karaciğer  yetmezliği durumunda  kan amonyak düzeylerinin dikkatle  izlenmesi  ve 
ürünün dikkatli kullanılması gerekir.  
Eğer  PEDASEL’in  etkisinin  çok güçlü veya zayıf  olduğuna dair bir izleniminiz  var ise  
doktorunuz  veya  eczacınız  ile konuşunuz.  
Kullanmanız  gerekenden  daha  fazla PEDASEL  kullandıysanız:  
PEDASEL  kullanılması  gerekenden  fazla  kullanılmış  ise bir doktor  veya eczacı  ile konuşunuz. 
PEDASEL'i  size doktorunuz verecektir, dolayısıyla fazla miktarda verilmesi olası değildir.  
Fazla miktarda verildiğinden endişeleniyorsanız, doktorunuza veya hemşirenize söyleyin.  
Verilen  doz çok yüksek veya  infüzyon çok hızlıysa,  dolaşımdaki  kan hacmi  artabilir,  
bebeğinizin veya  çocuğunuzun kanı fazla asidik  olabilir  veya  kanındaki  veya idrarındaki  azot 
içeriği  artabilir.  Semptomlar  mide  bulantısı,  kusma, titreme,  konfüzyon  (bilinç  bulanıklığı)  
veya kalbin hızlı atması  olabilir.  Bu gibi durumlarda, infüzyon derhal  durdurulmalıdır. 
Doktorunuz, ilave  bir işlemin  gerekip  gerekmediğine  karar  verecektir.  
Bu olayların  olmasını önlemek  için, doktorunuz  tedavi  sırasında  düzenli  olarak  bebeğinizin  
veya çocuğunuzun durumunu kontrol  edecek ve  kan seviyelerini ölçecektir.  
PEDASEL’i  kullanmayı  unutursanız  
Unutulan dozları  dengelemek için çift doz almayınız. 
 
PEDASEL  ile tedavi  sonlandı ğında  oluşabilecek  etkiler:  
Bulunmamaktadır. 
  7  4. Olası yan etkiler nelerdir?  
Tüm  ilaçlar  gibi, PEDASEL de  içeriğinde  bulunan  maddelere  duyarlı  olan  kişilerde  yan etkilere  
yol açabilir.  İlaç uygulanırken yapılacak  olan  testler  yan etki riskini  en aza indirecektir.  
Yan etkiler aşağıdaki kategorilerde gösterildiği şekilde sıralanmıştır: Çok yaygın: l0 hastanın en 
az 1 'inde görülebilir.  
Yaygın:  10 hastada birinden az,  fakat  100 hastada birinden fazla görülebilir. 
Yaygın olmayan: 100 hastanın 1'inden az, fakat l000 hastanın 1'inden fazla görülebilir.  Seyrek:  
1000 hastada  birinden az,  fakat 10.000 hastada birinden fazla  görülebilir. 
Çok seyrek:  10.000 hastanın 1'inden az görülebilir. 
Bilinmiyor:  Eldeki  veriler  ile belirlenemeyecek  kadar  az hastada görülebilir. 
 
Aşağıdakilerden  biri olursa, PEDASEL ’i kullan mayı  durdur unuz  ve DERHAL  
doktor unuza  bildiriniz  veya size  en yakın  hastanenin acil  bölümüne  başvur unuz:  
 
- yüzde  ödem  
- göz kapaklarında  ödem  
- anormal  derecede düşük veya  yüksek kan basıncı  
- deride  mavi  veya mor  renklenme  görülmesi  
- anormal  derecede  hızlı kalp  atışı  
- nefes  almada zorluklar  
- kusma  
- bulantı  
- deri döküntüleri  
- vücut  sıcaklığının  artması  
- aşırı terleme  
- üşüme  ve titreme  gibi anormal  alerjik  reaksiyon  belirtileri veya  semptomlarının  
gelişmesi durumunda, infüzyon derhal durdurulacaktır. 
Bunların hepsi çok ciddi yan etkilerdir. Eğer bunlardan biri bebek ya da çocuğunuzda mevcut  
ise, PEDASEL'e karşı  ciddi  alerjisi var demektir.  Acil tıbbi müdahaleye  veya hastaneye  
yatırılmasına gerek olabilir.  
Aşağıdakilerden  herhangi  birini fark ederseniz,  doktorunuza  söyleyiniz:  
Benzer  ürünlerde  aşağıdaki yan etkiler  bildirilmiştir: 
Bilinmiyor:  
- Kanda yüksek amonyak ve azot içeren  bileşik  seviyesi  
- Hızlı gelişen  ve tedavi  edilmezse  hayati  tehlike  yaratabilen  ciddi  bir alerjik  şok 
reaksiyonu olan anafilaktik reaksiyonlar  
- Karaciğer  fonksiyon bozukluğu, karaciğer  fonksiyonu için anormal  kan testi 8  - Safra  kesesi  iltihaplanması,  safra  kesesinde safra taşı olması 
- Kandaki asit seviyesinin artması  
- Akciğer  kan damarlarını tıkayan  küçük partiküllerin  oluşması  
- İnfüzyon bölgesinde  iltihaplanma,  venöz  tahriş,  ağrı, sıcaklık,  şişme  ve sertlik  
- İnfüzyon sıvısının infüzyon bölgesinin yanında bulunan dokulara sızması durumunda  
ciddi lokal reaksiyonlar meydana gelebilir: deri dokusunun ölmesi, su toplanması, 
şişme, yara  oluşumu ( skarlaşma),  deride renk değişikliği.  
Eğer  bu kullanma talimatında bahsi geçmeyen  herhangi bir yan etki ile karşılaşırsanız  
doktorunuzu veya  eczacınızı bilgilendiriniz.  
Yan etkilerin  raporlanması  
Kullanma  Talimatında  yer alan veya almayan  herhangi bir yan etki meydana gelmesi  
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
etkileri www.titck.gov.tr sitesinde yer alan “İlaç Yan Etkileri Bildirimi” ikonuna tıklayarak ya  
da 0 800 314 00 08 numaralı yan etki bildirim hattını arayarak Türkiye Farmakovijilans  
Merkezi  (TÜFAM)’ne  bildiriniz.  Meydana gelen  yan etkileri bildirerek  kullanmakta  olduğunuz  
ilacın  güvenliliği  hakkında  daha fazla  bilgi edinilmesine  katkı  sağlamış  olacaksınız.  
 
5. PEDASEL’in  saklanması:  
PEDASEL’i  çocukların  göremeyeceği,  erişemeyeceği  yerlerde ve  ambalajında saklayınız. 
- Her bir şişenin üzerindeki etikette son kullanma tarihi yazmaktadır. Bu tarih geçmişse  
size bu ilaç verilmeyecektir.  
Son kullanma  tarihiyle  uyumlu olarak kullanınız.  
- Eğer çözeltinin berrak olmadığını fark ederseniz ya da ilacın şişesi çatlak veya kırıksa  
doktorunuzu ve hemşirenizi uyarınız.  
- 25 ºC altındaki  oda sıcaklığında, ışıktan  koruyarak saklanmalıdır.  
- Tek kullanımlıktır . 
- Kısmen  kullanılmış  şişeler  yeniden kullanılmamalıdır.  Kalan  çözeltiler  sağlık  personeli 
tarafından atılmalıdır. Kullanımdan sonra tüm aletler güvenli bir şekilde  sağlık  
personeli tarafından  atılmalıdır.  Şişedeki  son kullanma tarihinden sonra PEDASEL’i  
kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre,   Şehircilik  ve 
İklim Değişikliği Bakanlığınca belirlenen toplama sistemine  veriniz.  
 
 9  Ruhsat  sahibi:  
Magna  Pharma İlaç San. A.Ş. 
Akbaba  Mah.  Maraş  Cad. No:5 2/2 İç Kapı No:2  
Beykoz/İSTANBUL  Tel: (0 216) 413 50 66 
Faks:  (0 216)  413 50 99  
 
Üretim yeri:  
Osel İlaç San. Ve Tic. A.Ş. Akbaba Mah. Maraş Cad. No: 52  
Beykoz/İSTANBUL  
Tel: (0216) 320 45 50  
Fax: (0216) 320 41 45  
 
Bu kullanma talimatı …./…/……… tar ihinde onaylanmıştır.  