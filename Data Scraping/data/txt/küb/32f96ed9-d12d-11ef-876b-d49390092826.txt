KISA ÜRÜN BİLGİSİ
1. BEŞERİ TIBBİ ÜRÜNÜN ADI
BİMAPRESS 0,1 mg/ml göz damlası
2. KALİTATİF VE KANTİTATİF BİLEŞİM
Etkin madde:
Bimatoprost 0,1 mg/ml
Yardımcı maddeler:
Benzalkonyum klorür 0,20 mg/ml
Yardımcı maddeler için 6.1’e bakınız.
3. FARMASÖTİK FORMU
Göz damlası, çözelti
Berrak, renksiz çözeltidir.
4. KLİNİK ÖZELLİKLER
4.1 Terapötik endikasyonlar
Kronik açık-açılı glokom ve oküler hipertansiyon hastalarında yüksek göz içi basıncının (GİB)
düşürülmesi amacıyla monoterapi ajanı olarak ya da topikal beta-blokörlere ek tedavi ajanı
olarak endikedir.
4.2 Pozoloji ve uygulama şekli
Pozoloji/ uygulama sıklığı ve süresi:
Monoterapide veya adjuvant tedavide kullanıldığında, tavsiye edilen doz, etkilenen
göze/gözlere günde bir kez akşamları bir damla BİMAPRESS’dir. Doz, günde bir damlayı
aşmamalıdır, zira sık uygulama göz içi basıncını düşürücü etkiyi azaltabilir.
Uygulama şekli:
Göze damlatılarak uygulanır. Damlalık ucunun ve çözeltinin kontamine olmasını önlemek için,
şişenin damlalık ucunun gözkapaklarına, çevresine veya başka yüzeylere temas etmemesine
dikkat edilmelidir. Kullanılmadığı sürece şişe sıkı bir şekilde kapalı tutulmalıdır.
Birden fazla topikal oftalmik ilaç kullanıldığı takdirde, ilaçların en az 5 dakika ara ile
uygulanması gerekir.
Özel popülasyonlara ilişkin ek bilgiler:
Böbrek/Karaciğer yetmezliği: BİMAPRESS, renal veya orta ile şiddetli hepatik bozukluğu
olan hastalarda çalışılmamıştır. Bu nedenle, bu hastalarda dikkatli kullanılmalıdır. Bimatoprost
0,3 mg göz damlasının başlangıç seviyesinde hafif karaciğer hastalığı veya anormal alanin
aminotransferaz (ALT), aspartat aminotransferaz (AST) ve/veya bilirubin geçmişi olan
1hastalarda, 24 ay boyunca karaciğer fonksiyonu üzerinde istenmeyen etkisi olmamıştır.
Pediyatrik popülasyon: BİMAPRESS’in 18 yaşın altındaki pediyatrik hastalardaki etkililiği
ve güvenliği saptanmamıştır. 18 yaşın altındakilerde BİMAPRESS kullanılması önerilmez.
Geriyatrik popülasyon: Yaşlı hastalarda herhangi bir doz ayarlamasına gerek yoktur.
4.3 Kontrendikasyonlar
Bimatoprost’a veya yardımcı maddelerden herhangi birine karşı aşırı duyarlılık durumlarında
kontrendikedir.
Daha önceden benzalkonyum klorüre bağlı olduğundan şüphelenilen advers reaksiyon
nedeniyle tedaviyi bırakan hastalarda kontrendikedir.
4.4 Özel kullanım uyarıları ve önlemleri
Oküler
Tedaviye başlamadan önce hastalar kirpik uzaması, göz kapağı derisinin koyulaşması ve artan
iris pigmentasyonu olasılığı hakkında bilgilendirilmelidir, çünkü bu durumlar bimatoprost
tedavisi sırasında gözlenmiştir. Bu değişikliklerin bazıları kalıcı olabilir ve yalnızca bir gözün
tedavi edildiği olgularda, iki göz arasında görünüm açısından farklılıklara yol açabilir. İristeki
pigmentasyon artışı kalıcı olabilir. Pigmentasyon değişikliğinin nedeni, melanosit sayısındaki
artıştan ziyade melanositlerdeki melanin içeriğinde oluşan artıştır. Pigmentasyon artışının uzun
süreli etkileri bilinmemektedir. Oftalmik bimatoprost uygulanmasıyla görülen iris rengi
değişiklikleri birkaç ay ila yıl boyunca fark edilemeyebilir. Tipik olarak, göz bebeği etrafında
oluşan kahverengi pigmentasyon eş merkezli olarak iris çevresine doğru yayılır ve irisin tamamı
veya bir kısmı daha kahverengimsi renk alır. İristeki renkli noktalar veya lekelerin tedaviden
etkilenmediği görülmüştür. 12 ayda, BİMAPRESS ile birlikte iris pigment artışı bildirilmiştir
(insidans, %0,5). 12 ayda bimatoprost 0,3 mg/ml göz damlası ile bu insidans %1,5 olmuş ve
takip eden 3 yıllık tedavide artış göstermemiştir. Periorbital doku pigmentasyonunun bazı
hastalarda reversibl olduğu bildirilmiştir.
Bimatoprost 0,3 mg/ml göz damlası kullanımını takiben yaygın olmayan (≥1/1000 ila <1/100)
kistoid maküler ödem bildirilmiştir. Bu nedenle BİMAPRESS maküler ödem açısından bilinen
risk faktörleri olan hastalarda (afakik hastalar, posterior lens kapsülü yırtık olan psödofakik
hastalar gibi) dikkatli uygulanmalıdır.
Bimatoprost 0,3 mg/ml göz damlası ile önceki kornea infiltratlarında veya oküler enfeksiyonda
nadir spontan reaktivasyon bildirimleri olmuştur. BİMAPRESS önceden önemli bir viral
enfeksiyon (örneğin, herpes simplex) veya üveit/iritis geçirmiş olan hastalarda dikkatli
kullanılmalıdır.
BİMAPRESS oküler inflamatuar rahatsızlıklarda, neovasküler, inflamatuar, kapalı açılı
glokomda, konjenital glokomda veya dar açılı glokomda denenmemiştir.
2Cilt
BİMAPRESS'in cilt yüzeyiyle tekrarlanan şekilde temas ettiği alanlarda tüylenme potansiyeli
bulunmaktadır. Bu nedenle BİMAPRESS'in tavsiye edildiği şekilde uygulanması ve yanak
veya diğer cilt alanlarına akmasını önlemek önemlidir.
Solunum
BİMAPRESS, kısıtlanmış solunum fonksiyonu olan hastalarda çalışılmamıştır, bu nedenle bu
hastalarda dikkatli kullanılmalıdır. Kısıtlanmış solunum fonksiyonu geçmişi olan hastaların
dahil olduğu klinik çalışmalarda solunum üzerinde anlamlı derecede istenmeyen etki
görülmemiştir.
Kardiyovasküler
BİMAPRESS, birinci dereceden daha ciddi kalp bloğu ya da kontrol edilemeyen konjestif kalp
yetmezliği olan hastalarda incelenmemiştir. Bimatoprost 0,3 mg/ml göz damlası ile sınırlı
sayıda spontan bradikardi veya hipotansiyon bildirilmiştir. Bu nedenle, BİMAPRESS kalp hızı
yavaş veya kan basıncı düşük olan hastalarda dikkatli kullanılmalıdır.
Diğer bilgiler
Glokom veya oküler hipertansiyonu olan hastalarda bimatoprost 0,3 mg/ml ile yapılan
çalışmalarda gözün günde bir dozun üzerinde bimatoprosta maruz kalmasının intraoküler
basınç düşürücü etkiyi azaltabileceği gösterilmiştir (bkz. kısım 4.5 Diğer tıbbi ürünlerle
etkileşim ve diğer etkileşim şekilleri). Diğer prostaglandin analogları ile BİMAPRESS kullanan
hastalar intraoküler basınçlarındaki değişiklikler açısından izlenmelidir.
Göz ilaçlarında yaygın bir prezervan olarak kullanılan benzalkonyum klorürün noktalı
keratopati ve/veya toksik ülseratif keratopatiye neden olduğu bildirilmiştir. BİMAPRESS 200
ppm benzalkonyum klorür içerdiğinden (bimatoprost 0,3 mg/ml göz damlasının içerdiği
konsantrasyonun dört katı) göz kuruluğu olan hastalarda ya da korneanın risk altında olduğu
olgularda ve benzalkonyum klorür içeren birden çok ilaç kullanan hastalarda dikkatli
kullanılmalıdır. Uzun süreli kullanımlarda hastaların izlenmesi gerekmektedir.
Çok dozlu topikal oftalmik ürün kullanımıyla ilişkili olarak bakteriyel keratit bildirimleri
bulunmaktadır. Bu ürünler çoğunlukla aynı zamanda oküler bir hastalığı olan hastalar
tarafından kazara kontamine edilmektedir. Oküler epitel yüzeyinde bozulma olan hastalar
bakteriyel keratit gelişimi açısından daha büyük risk altındadır.
Çözelti kontaminasyonunun önlenmesi için şişenin ucu göze, çevre dokulara, parmaklara veya
başka herhangi bir yüzeye temas ettirilmemelidir.
BİMAPRESS, benzalkonyum klorür içermektedir. Benzalkonyum klorür gözde irritasyona
sebebiyet verebilir. Yumuşak kontakt lenslerle temasından kaçınınız. Uygulanmadan önce
kontakt lensi çıkartınız ve lensi takmak için en az 15 dakika bekleyiniz. Yumuşak kontakt
lenslerin renklerinin bozulmasına neden olduğu bilinmektedir.
4.5 Diğer tıbbi ürünler ile etkileşimler ve diğer etkileşim şekilleri
Etkileşim çalışmaları yapılmamıştır.
30,3 mg/ml bimatoprost göz damlasının oküler uygulamasından sonra bimatoprostun sistemik
konsantrasyonları son derece düşük (0,2 ng/ml’nin altında) olduğundan insanlarda ilaç
etkileşimleri beklenmemektedir. Bimatoprost birden fazla enzim ve yolak aracılığı ile
biyotransformasyona uğramaktadır ve preklinik deneylerde karaciğerde ilaç metabolize eden
enzimlerden herhangi birine etkisi gözlemlenmemiştir.
Klinik deneylerde, 0,3 mg/ml bimatoprost göz damlası çeşitli farklı oftalmik beta-bloker
ajanlarla birlikte kullanılmış ve herhangi bir ilaç etkileşimi tespit edilmemiştir.
Eklemeli glokom tedavisi sırasında BİMAPRESS’in topikal beta-blokerler dışındaki başka
antiglokom ajanlar ile birlikte kullanımı değerlendirilmemiştir.
Diğer prostaglandin analogları ile birlikte kullanıldığında, glokomu veya oküler hipertansiyonu
olan hastalarda, prostaglandin analoglarının (örneğin; BİMAPRESS) göz içi basınç düşürücü
etkisinin azalma ihtimali vardır (bkz. Özel kullanım uyarıları ve önlemleri).
Birden fazla topikal oftalmik ilaç kullanıldığı takdirde, ilaçların en az 5 dakika ara ile
uygulanması gerekir.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanıma dair veri bulunmamaktadır. Çocuk
doğurma potansiyeli bulunan kadınlar, tedavi sırasında uygun bir kontraseptif yöntem
uygulamalıdır.
Gebelik dönemi
Gebe kadınlarda bimatoprost kullanımına dair yeterli veri bulunmamaktadır. Hayvanlar
üzerinde yapılan çalışmalar yüksek maternotoksik dozlarda reprodüktif toksisite oluştuğunu
göstermiştir (bkz. Klinik öncesi güvenlilik verileri).
BİMAPRESS hamilelik sırasında kesinlikle gerekli olmadıkça kullanılmamalıdır.
Laktasyon dönemi
Bimatoprost’un insan sütüyle atılıp atılmadığı bilinmemektedir. Hayvanlar üzerinde yapılan
çalışmalar, bimatoprost’un sütle atıldığını göstermektedir. Tedaviye veya emzirmeye devam
edilip edilmeyeceğine, annenin tedavisinin ve bebeğin emzirilmesinin risk/yararı göz önünde
bulundurularak karar verilmelidir.
BİMAPRESS’in emziren annelerde kullanılmaması önerilir.
Üreme yeteneği/Fertilite
Bimatoprost’un insanlarda üreme yeteneği üzerine etkisi ile ilgili veri bulunmamaktadır. Ancak
hayvan çalışmalarında yüksek maternotoksik dozlarda üreme toksisitesi gösterilmiştir.
44.7 Araç ve makine kullanımı üzerindeki etkiler
BİMAPRESS’in araç ve makine kullanma becerisi üzerinde ihmal edilebilir bir etkisi vardır.
Bütün oküler ilaçlar için olduğu gibi, uygulamayı takiben geçici bir görme bulanıklığı söz
konusu olursa, araç ve makine kullanmaya başlamadan önce bulanıklığın geçmesi
beklenmelidir.
4.8 İstenmeyen etkiler
BİMAPRESS ile yapılan 12 aylık Faz III klinik çalışmalarında hastaların %38’i advers
reaksiyon bildirmiştir. En sık bildirilen advers olay konjonktival hiperemidir (genelde eser
miktar ila hafif ve non-inflamatuar cinste), hastaların %29’unda görülür. Yaklaşık olarak
hastaların %4’ü, BİMAPRESS göz damlası ile konjonktival hiperemi nedeniyle tedaviyi
bırakmıştır.
Aşağıdaki yan etkiler, BİMAPRESS ile yapılan klinik çalışmalar sırasında veya pazarlama
sonrası dönemde bildirilmiştir. Bunların çoğu oküler, hafif etkilerdir ve hiçbiri ciddi değildir.
İstenmeyen etkiler Sistem Organ Sınıfına göre sunulmakta olup her sıklık kategorisinde azalan
ciddiyete göre sıralanmıştır. Çok yaygın (≥1/10); yaygın (≥1/100 ila <1/10); yaygın olmayan
(≥1/1.000 ila <1/100); seyrek (≥1/10.000 ila <1/1.000); çok seyrek (≤1/10.000), bilinmiyor
(eldeki verilerden hareketle tahmin edilemiyor).
Sinir sistemi hastalıkları
Yaygın olmayan: Baş ağrısı
Göz hastalıkları
Çok yaygın: Konjonktival hiperemi
Yaygın: Noktalı keratit, gözde irritasyon, gözde kaşıntı, kirpiklerde
uzama, gözde ağrı, göz kapağında eritem, göz kapağında kaşıntı.
Yaygın olmayan: Astenopi, bulanık görme, konjonktiva rahatsızlığı, konjonktiva
ödemi, iriste pigment artışı, madarosis, göz kapağında ödem.
Gastrointestinal hastalıklar
Yaygın olmayan: Bulantı
Deri ve deri altı doku hastalıkları
Yaygın: Deride hiperpigmentasyon, hipertrikozis
Yaygın olmayan: Deride kuruluk, göz kapağı kenarında kabuklanma, kaşıntı
Genel bozukluklar ve uygulama bölgesine ilişkin hastalıkları
Yaygın: Damlatılan bölgede irritasyon
Klinik çalışmalarda, 1800’den fazla hasta 0,3 mg/ml bimatoprost ile tedavi edilmiştir. 0,3
mg/ml bimatoprost’un kullanıldığı faz III, monoterapi ve birleşik tedavi çalışmalardan elde
edilen verilerin birleşimine dayanarak, bildirilen en yaygın istenmeyen etkiler:
 2. yılda %7 ve 3. yılda %2 yeni rapor insidansıyla ilk yılda %45'e kadar kirpik uzaması
5 2. yılda %13 ve 3. yılda %12 yeni rapor insidansıyla ilk yılda %44’e kadar konjonktival
hiperemi (genelde eser miktar ila hafif ve non-inflamatuar cinsi olduğu düşünülmüştür)
 2. yılda %3 ve 3. yılda %0 yeni rapor insidansıyla ilk yılda hastaların %14’üne kadar
oküler kaşıntı. İlk yılda hastaların %9’undan azı istenmeyen etkilere bağlı olarak
tedaviyi bırakmıştır. Tedaviyi bırakma insidansı 2. ve 3. yılda %3'tür.
Aşağıdaki advers etkiler 0,3 mg/ml bimatoprost ile görülmüştür. Bunlar arasında her iki
formülasyon ile ortaya çıkan ancak sıklıkları farklı olan advers olaylar de yer almaktadır.
Bunların çoğu oküler, hafif ila orta derecede etkilerdir ve hiçbiri ciddi değildir: İstenmeyen
etkiler her sıklık grubunda azalan ciddiyete göre sıralanmıştır.
Sinir sistemi hastalıkları
Yaygın: Baş ağrısı
Yaygın olmayan: Baş dönmesi
Göz hastalıkları
Çok yaygın: Gözde kaşıntı, kirpiklerde uzama
Yaygın: Kornea erozyonu, gözde yanma, alerjik konjonktivit,
blefarit, görme keskinliğinde kötüleşme, astenopi,
konjonktival ödem, yabancı cisim hissi, göz kuruluğu,
oküler ağrı, fotofobi, göz yaşarması, gözde akıntı, görme
bozukluğu/bulanık görme, iris pigmentasyon artışı,
kirpiklerde koyulaşma
Yaygın olmayan: Retinal hemoraji, uveit, kistoid makula ödemi, iritis,
blefarospazm, gözkapağında retraksiyon, periorbital
eritem.
Bilinmiyor: Enoftalmi
Vasküler hastalıklar:
Yaygın: Hipertansiyon
Deri ve deri altı doku hastalıkları
Yaygın olmayan: Hirsutizm
Genel bozukluklar ve uygulama bölgesine ilişkin hastalıkları
Yaygın olmayan: Asteni
Araştırmalar
Yaygın: Anormal karaciğer fonksiyon testi
Fosfat içeren göz damlaları ile bildirilen istenmeyen etkiler: Belirgin kornea hasarı olan bazı
hastalarda fosfat içeren göz damlalarının kullanımıyla ilişkili olarak, çok seyrek korneal
kalsifikasyon vakaları bildirilmiştir.
6Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Herhangi bir doz aşımı vakası bildirilmemiştir ve oküler uygulamadan sonra görülmesi
beklenmez.
Doz aşımı söz konusu olursa, semptomatik ve destekleyici tedavi uygulanmalıdır. Yanlışlıkla
yutulduğu durumda, aşağıdaki bilgiler yol gösterici olabilir: Sıçan ve farelerdeki iki haftalık
oral çalışmalarda, 100 mg/kg/gün’e kadar olan dozları herhangi bir toksisite oluşturmamıştır.
mg/m2 olarak ifade edildiğinde bu doz, 10 kg ağırlığında bir çocukta bir şişe BİMAPRESS’in
yanlışlıkla alındığı dozdan en az 210 kez daha fazladır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik Grup: Oftalmolojikler, Prostaglandin analogları
ATC Kodu: S01EE03
Etki mekanizması
Bimatoprost insanda trabeküler ağ yoluyla hümör aközün dışa akımını arttırarak ve üveoskleral
dışa akımı güçlendirerek intraoküler basıncı azaltır. İntraoküler basıncın azalması, ilacın ilk
verilişinden yaklaşık 4 saat sonra başlar ve yaklaşık 8 ila 12 saatte maksimum etkiye ulaşılır.
Etki süresi en az 24 saattir.
Bimatoprost, güçlü bir oküler hipotansif ajandır. Yapısal olarak, bilinen herhangi bir
prostaglandin reseptörü aracılığıyla etkili olmayan prostaglandin F (PGF ) ile ilişkili sentetik
2α 2α
bir prostamiddir. Bimatoprost seçici olarak prostamidler olarak adlandırılan, biyolojik olarak
sentezlenen yeni keşfedilmiş maddelerin etkilerini taklit eder. Buna karşın prostamid reseptorü
yapısal olarak henüz tanımlanmamıştır.
BİMAPRESS ile erişkinlerle yapılan 12 aylık ön çalışmada, 12 ay boyunca herhangi bir vizitte
ölçülen ortalama diürnal göz içi basınç değerleri arasındaki fark gün boyunca 1,1 mmHg’den
yüksek olmamıştır ve 17,7 mmHg üzerine çıkmamıştır.
BİMAPRESS 200 ppm konsantrasyonunda BAK içermektedir.
BİMAPRESS’in psödoeksfoliyatif ve pigmenter glokomu olan açık açılı glokom hastalarında
ve patent iridotomili kronik kapalı açılı glokom hastalarında kullanımına ait sınırlı deneyim
vardır.
7Klinik çalışmalarda, ilacın kalp atış hızı ve kan basıncı üzerinde klinik açıdan önemli bir etkisi
görülmemiştir.
Pediyatrik popülasyon
BİMAPRESS’in 18 yaşından küçük pediyatrik hastalarda etkililik ve güvenliliği
saptanmamıştır.
5.2 Farmakokinetik özellikler
Genel özellikler
Emilim:
Bimatoprost, insan kornea ve sklerasına in vitro olarak iyi penetre olur. Erişkinlerde oküler
uygulamadan sonra, bimatoprostun sistemik maruziyeti çok düşüktür ve zamanla herhangi bir
birikim olmaz. Toplam iki hafta süreyle her iki göze günde bir kez bir damla 0,3 mg/ml
bimatoprostun oküler uygulanmasından sonra, kan konsantrasyonları dozlamadan sonra 10
dakika içinde doruk seviyesine ulaşmış ve dozlamadan sonra 1,5 saat içinde alt tespit sınırının
(0,025 ng/ml) altına düşmüştür. Ortalama C ve EAA değerleri, 7 ve 14. günlerde
maks 0-24 saat
sırasıyla yaklaşık 0,08 ng/ml ve 0,09 ng•saat/ml’dir. Bu da, oküler dozlamanın ilk haftası içinde
kararlı bir bimatoprost konsantrasyonuna ulaşıldığını göstermektedir.
Dağılım:
Bimatoprost, vücut dokularına orta düzeyde dağılmaktadır ve kararlı durumda insanlarda
sistemik dağılım hacmi 0,67 l/kg’dır. İnsan kanında, bimatoprost esas olarak plazmada bulunur.
Bimatoprostun plazma proteinlerine bağlanma oranı yaklaşık %88’dir.
Biyotransformasyon:
Bimatoprost, oküler uygulama sonrasında, sistemik dolaşıma geçtikten sonra dolaşımdaki
başlıca yapılardan biri haline gelir. Daha sonra çeşitli metabolitler oluşturmak üzere
oksidasyon, N-deetilasyon ve glukuronidasyon süreçlerinden geçer.
Eliminasyon:
Bimatoprost, esas olarak renal yolla atılır. Sağlıklı gönüllülere verilen intravenöz bir dozun
%67’si idrarla ve %25’i feçesle atılmıştır. İntravenöz uygulamadan sonra tespit edilen
eliminasyon yarı ömrü yaklaşık 45 dakikadır ve toplam kan klerensi 1,5 litre/saat/kg’dır.
Hastalardaki karakteristik özellikler
Geriyatrik hastalar:
Günde iki kez bimatoprost 0,3 mg/ml göz damlası uygulamasından sonra, yaşlı bireylerdeki (65
yaş ve üzerindeki kişiler) 0,0634 ng•saat/ml’lik ortalama EAA değeri genç sağlıklı
0-24 saat
erişkinlerdeki 0,0218 ng•saat/ml değerinden anlamlı biçimde yüksektir. Buna karşın yaşlı ve
genç bireylerle ilişkili sistemik maruziyet, oküler uygulamada son derece düşük olduğu için, bu
bulgu klinik açıdan anlamlı değildir. Zaman içinde kanda bimatoprost birikimi olmamıştır,
güvenlilik profili yaşlı ve genç hastalarda benzerdir.
85.3 Klinik öncesi güvenlilik verileri
Klinik olmayan çalışmalardaki etkilerin insandaki maksimal maruziyetin yeterince fazlasına
maruz kalındığında ortaya çıktığı düşünülmektedir ve klinik kullanımda önemi azdır.
1 yıl süreyle günde ≥0,3 mg/ml konsantrasyonlarda oküler bimatoprost uygulanan
maymunlarda iris pigmentasyonunda artış ve belirgin üst ve/veya alt sulkus ve palpebral
fissürün genişlemesi ile karakterize dozla ilişkili geri dönüşür nitelikte perioküler etkiler
gözlenmiştir. İris pigmentasyonundaki artışın melanosit sayısındaki artıştan değil,
melanositlerdeki melanin üretiminin artan uyarımından kaynaklandığı görülmüştür. Perioküler
etkilere ilişkin işlevsel ya da mikroskopik değişiklikler gözlenmemiştir. Perioküler
değişikliklerin etki mekanizması bilinmemektedir.
Bimatoprost, bir dizi in vitro ve in vivo deneyde mutajenik veya karsinojenik değildir.
Bimatoprost, 0,6 mg/kg/gün dozlarına (amaçlanan insan maruziyetinin en azından 103 katı)
kadar, erkek ve dişi sıçanlarda fertiliteyi bozmamıştır. Fare ve sıçanlarda yapılan embriyo/fetal
gelişim çalışmalarında, amaçlanan insan dozunun sırasıyla, en az 860 veya 1700 kat daha
yüksek dozlarda gelişimsel etki görülmezken, düşük görülmüştür. Bu dozlar insanda amaçlanan
maruziyetin sırasıyla en az 33 ile 97 katı sistemik maruziyetle sonuçlanmıştır. Sıçanlarda
yapılan peri/postnatal çalışmalarda, ≥ 0,3 mg/kg/gün (amaçlanan insan maruziyetinin en
azından 41 katı) doz verilen dişilerde gebelik süresinde azalma, fetus ölümü ve yavru vücut
ağırlığında azalma etkileri görülmüştür. Yavruların nöro-davranışsal işlevleri etkilenmemiştir.
6. FARMASÖTİK ÖZELLİKLER
6.1 Yardımcı maddelerin listesi
Benzalkonyum klorür
Sodyum klorür
Dibazik sodyum fosfat heptahidrat
Sitrik asit monohidrat
Hidroklorik asit veya sodyum hidroksit (pH ayarı için)
Saf su
6.2 Geçimsizlikler
Bildirilmemiştir.
6.3 Raf ömrü
24 ay
6.4 Saklamaya yönelik özel tedbirler
25 °C’nin altındaki oda sıcaklığında saklanmalıdır.
Şişe açıldıktan sonra 4 hafta içinde kullanılmalıdır.
96.5 Ambalajın niteliği ve içeriği
Beyaz, kurcalamaya karşı dayanıklı (tamper-proof), HDPE vidalı kapaklı; beyaz LDPE
damlalıklı; 5 ml beyaz LDPE şişede kullanıma sunulan, her bir şişede 2,5 ml çözelti bulunan
bir göz damlasıdır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
ROMPHARM İLAÇ Sanayi ve Ticaret Ltd. Şti.
Gazi Osman Paşa Mah., Çerkezköy Organize Sanayi Bölgesi
5. Cad. No:17 Çerkezköy, Tekirdağ
Tel: 0282 758 22 23
Faks: 0282 758 22 40
8. RUHSAT NUMARASI(LARI)
2017/489
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 12.07.2017
Ruhsat yenileme tarihi:
10. KÜB’ÜN YENİLENME TARİHİ
10