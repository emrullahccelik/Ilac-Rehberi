KISA ÜRÜN BİLGİSİ
1. BEŞERİ TIBBİ ÜRÜNÜN ADI
ENFEXİA 750 mg IM enjeksiyonluk toz içeren flakon
Steril
2. KALİTATİF VE KANTİTATİF BİLEŞİM
Etkin madde:
Her flakonda 750 mg sefuroksime eşdeğer 788,88 mg sefuroksim sodyum bulunur.
Yardımcı madde:
Sodyum klorür 4 mg
Sodyum hidroksit k.m.*
*k.m.: kafi miktar
Yardımcı maddeler için 6.1.’e bakınız.
3. FARMASÖTİK FORM
Enjeksiyonluk toz içeren flakon
Beyaz veya sarımsı toz
4. KLİNİK ÖZELLİKLER
4.1. Terapötik endikasyonlar
ENFEXİA belirli mikroorganizmaların duyarlı suşlarının sebep olduğu aşağıdaki
enfeksiyonların tedavisinde endikedir:
1. Alt solunum yolu enfeksiyonları: Streptococcus pneumoniae, Haemophilus influenzae
(ampisiline dirençli suşlar dahil), Klebsiella spp. Streptococcus aureus (penisilinaz üreten ve
üretmeyen suşlar), Streptococcus pyogenes ve Escherichia coli kökenlerinin etken olduğu
pnömoni dahil olmak üzere.
2. İdrar yolu enfeksiyonları: Escherichia coli ve Klebsiella spp.
3. Deri ve yumuşak doku enfeksiyonları: Metisiline duyarlı Staphylococcus aureus
(penisilinaz üreten ve üretmeyen suşlar), Streptococcus pyogenes, Escherichia coli, Klebsiella
spp. ve Enterobacter spp.
4. Gonore: Kadınlarda ve erkeklerde Neisseria gonorrhoeae’nın yol açtığı komplikasyon
yapmamış ve dissemine gonokok enfeksiyonları.
5. Kemik ve eklem enfeksiyonları: Staphylococcus aureus (penisilinaz üreten ve üretmeyen
suşlar).
1/14Profilaksi: ENFEXİA’nın operasyon öncesi profilaktik kullanımı, temiz-kontamine veya
potansiyel kontamine olarak sınıflandırılan, cerrahi prosedür uygulanmış hastalarda (örn.
vajinal histerektomi) patojenik duyarlı bakterilerin büyümesini önleyerek bazı operasyon
sonrası enfeksiyonların insidansını azaltır.
Cerrahi prosedürlerde antibiyotiklerin etkin profilaktik kullanımı, ilacın zamanlamasına
bağlıdır. Cerrahi prosedür boyunca yara dokusunda etkin bir konsantrasyon elde etmek için,
ENFEXİA ameliyattan 1 ila 1,5 saat önce uygulanmalıdır. Cerrahi prosedürün daha uzun
sürmesi bekleniyorsa, prosedür sırasında doz tekrarlanabilir.
Normalde cerrahi prosedürden sonra ilacın profilaktik olarak uygulanması gerekmemektedir.
Ancak, profilaktik uygulama cerrahi prosedürden sonra 24 saat içerisinde durdurulmalıdır.
Açık kalp ameliyatında, ENFEXİA’nın perioperatif kullanımı, ameliyat bölgesinde ciddi
enfeksiyon riski taşıyan hastalarda etkindir. Bu hastalarda ENFEXİA tedavisinin ameliyat
sonrasında 48 saate kadar uzatılması tavsiye edilmektedir. Enfeksiyon durumunda, ilgili
mikroorganizmanın tanımlanması ve uygun antibiyotik tedavisine başlanması için kültivasyon
amaçlı numune alınmalıdır.
4.2. Pozoloji ve uygulama şekli
Sefuroksim sodyum, uygun çözücü ile rekonstitüsyondan sonra intramüsküler (IM) yolla
uygulanabilir. “ENFEXİA 750 mg IM Enjeksiyonluk Toz İçeren Flakon”, çözücü olarak 4
mL %1 lidokain hidroklorür çözeltisi içerir ve yalnız intramüsküler yoldan uygulanır.
Aynı intramüsküler alan üzerine 750 mg’dan fazlası enjekte edilmemelidir.
Pozoloji/uygulama sıklığı ve süresi:
Yetişkinlerde:
Genel Kullanım: Birçok enfeksiyon günde üç kez intramüsküler yol ile 750 mg enjeksiyona
cevap verecektir. Daha ağır enfeksiyonlarda IM enjeksiyonlar eğer gerekirse günlük 3 ila 6 g
total doz verilerek 6 saatlik aralarda yapılabilir. Klinik olarak endike olduğunda bazı
enfeksiyonlar günde iki kez 1,5 g ya da 750 mg (IM) parenteral uygulamanın ardından oral
tedaviye cevap verir.
Gonore: Gonorede 1,5 g tek doz olarak verilmelidir. Bu, farklı yerlerden örneğin her bir
kalçadan 2 x 750 mg şeklinde yapılabilir.
Ardışık tedavi: Pnömoni: 48-72 saat, günde iki ya da üç kez 1,5 g (IM) enjeksiyonu takiben
tedaviye 7-10 gün, günde iki kez 500 mg ENFEXİA (sefuroksim aksetil) ile oral yoldan
devam edilir.
Kronik bronşitin akut alevlenmeleri: 48-72 saat, günde iki ya da üç kez 750 mg (IM)
enjeksiyonu takiben tedaviye 5-10 gün, günde iki kez 500 mg ENFEXİA (sefuroksim aksetil)
ile oral yoldan devam edilir. Parenteral ve oral tedavinin süresi enfeksiyonun şiddeti ve
hastanın klinik durumu tarafından belirlenir.
2/14Çocuklarda:
Genel Kullanım: Bebek ve çocuklarda 30 ila 100 mg/kg/günlük dozlar üçe ya da dörde
bölünerek verilir. Çoğu enfeksiyonlar için 60 mg/kg/günlük doz yeterli olacaktır. Yeni
doğanlarda 30 ila 100 mg/kg/günlük dozlar iki ya da üçe bölünerek verilir.
Uygulama şekli:
“ENFEXİA 750 mg IM Enjeksiyonluk Toz İçeren Flakon”, çözücü olarak 4 mL %1 Lidokain
hidroklorür çözeltisi içerir ve yalnız intramüsküler yoldan uygulanır.
İntramüsküler kullanım için süspansiyon hazırlanması:
ENFEXİA 750 mg IM Enjeksiyonluk Toz İçeren Flakon, 4 mL % 1’lik Lidokain hidroklorür
çözeltisi ile sulandırılır ve hafif opak bir süspansiyon oluşuncaya kadar çalkalanır.
Süspansiyonun tümü enjektöre çekilerek intramüsküler yoldan uygulanır. 4 mL % 1’lik
lidokain hidroklorür çözeltisi ile hazırlanan bu süspansiyon intravenöz yoldan
uygulanmamalıdır.
Uygulama için hazırlandığında sarı-sarımsı opak süspansiyon halini alır.
Renkteki değişiklikler müstahzarın yarar ve güvenilirliğini etkilemez.
Özel popülasyonlara ilişkin ek bilgiler:
Böbrek yetmezliği:
Renal fonksiyon bozukluğunda dozaj: Sefuroksim böbrekler ile itrah edilir. Bundan dolayı
tüm böyle antibiyotiklerde olduğu gibi renal fonksiyon bozukluğu olan hastalarda ENFEXİA
dozajı onun yavaşlayan itrahını dengeleyecek şekilde azaltılarak tavsiye edilmelidir. Fakat
kreatinin klirensi 20 mL/dk.’a veya altına düşünceye kadar, standart dozu (750 mg-1,5 g 3x1)
düşürmek gerekli değildir. Belirgin yetersizliği olan erişkinlerde (kreatinin klirensi 10 ila 20
mL/dk.) günde 2 kez 750 mg tavsiye edilir. Şiddetli yetmezlikte (kreatinin klirensi <10
mL/dk.) günde bir kez 750 mg yeterlidir. Hemodiyalizdeki hastalar için her diyaliz sonunda
ilave 750 mg’lık doz IM olarak verilmelidir. Parenteral kullanıma ilaveten sefuroksim
peritoneal diyaliz sıvısına katılabilir (Genellikle her iki litre diyaliz sıvısına 250 mg). Böbrek
bozukluğu olan, yoğun tedavi ünitesinde devamlı arteriyovenöz hemodiyaliz ya da yüksek
akışlı hemofiltrasyondaki hastalar için uygun olan doz günde iki kez 750 mg’dır. Düşük akışlı
hemofiltrasyon için böbrek fonksiyon bozukluğu altında önerilen dozaj takip edilmelidir.
Karaciğer yetmezliği:
Veri yoktur.
Pediyatrik popülasyon:
Genel Kullanım: Bebek ve çocuklarda 30 ila 100 mg/kg/günlük dozlar üçe ya da dörde
bölünerek verilir. Çoğu enfeksiyonlar için 60 mg/kg/günlük doz yeterli olacaktır. Yeni
doğanlarda 30 ila 100 mg/kg/günlük dozlar iki ya da üçe bölünerek verilir.
3/14Geriyatrik popülasyon:
Veri yoktur.
4.3. Kontrendikasyonlar
Sefalosporin antibiyotiklerine veya ürünün herhangi bir bileşenine karşı aşırı duyarlılığı
bilinen hastalarda kontrendikedir.
Herhangi bir çeşit beta-laktam antibakteriyel ajanlara (penisilin, monobaktamlar ve
karbapenemler) karşı şiddetli hipersensitivite (örn. anaflaktik şok) geçmişi olan durumlarda
kontrendikedir.
Ayrıca çözücü ampulde lidokain hidroklorür bulunması nedeniyle amid grubu lokal
anesteziklere duyarlı olduğu bilinen hastalarda ve kalp bloğu olanlarda kullanılmamalıdır.
4.4. Özel kullanım uyarıları ve önlemleri
Penisilin veya diğer beta-laktam antibiyotiklere karşı alerjik reaksiyon geçirmiş
hastalarda tedaviye başlamadan önce dikkatli bir değerlendirme yapılmalıdır. Beta
laktam antibiyotiklere karşı çapraz aşırı duyarlılık reaksiyonu gelişebileceğinden
penisilin alerjisi olan hastalara verildiğinde, bu hastaların %10 kadarında çapraz aşırı
duyarlılık reaksiyonu gelişebileceği bildirilmiştir. Klinik olarak anlamlı düzeyde alerjik
reaksiyon gelişirse ilaç kullanımı kesilmeli ve uygun bir tedaviye başlanmalıdır. Ciddi ve
akut hipersensitivite reaksiyonları geliştiğinde epinefrin tedavisi ve klinik olarak gerekli
diğer acil uygulamaların (Oksijen, intravenöz sıvılar, intravenöz antihistaminler,
kortikosteroidler, presör aminler, hava yollarına uygulanacak işlemler gibi
uygulamalar) yapılması gerekli olabilir.
Diğer beta laktam grubu antibiyotiklerde olduğu gibi ciddi, bazen fatal olabilen aşırı
duyarlılık reaksiyonları bildirilmiştir. Ciddi aşırı duyarlılık reaksiyonu geliştiğinde sefuroksim
ile tedavi hemen sonlandırılmalı ve uygun acil önlemler alınmalıdır.
Tedaviye başlamadan önce hastanın sefuroksime, diğer sefalosporinlere veya beta laktam
grubu ilaçlara karşı alerji öyküsü olup olmadığı sorgulanmalıdır. Diğer beta laktam ajanlara
karşı ciddi olmayan alerji öyküsü olan hastalarda sefuroksim dikkatli olarak kullanılmalıdır.
Aminoglikozidler veya güçlü diüretikler ile eşzamanlı tedavi
Yüksek dozda sefalosporinlerle eş zamanlı olarak aminoglikozidler veya furosemid gibi güçlü
diüretik tedavisi gören hastalarda böbrek yetmezliği bildirildiğinden dolayı, bu
kombinasyonun kullanımında dikkatli olunmalıdır. Bu hastalarda, yaşlılarda ve daha önceden
böbrek yetmezliği olan hastalarda renal fonksiyon kontrol edilmelidir (Bkz: Kullanım Şekli ve
Dozu).
Ardışık tedavi protokolünde oral tedaviye geçişin zamanı enfeksiyonun ciddiyetine, hastanın
klinik durumuna ve şüphelenilen patojenlere göre değişiklik gösterir. Eğer 72 saat içinde
4/14klinik düzelme görülmezse tedavi parenteral olarak devam ettirilmelidir.
Diagnostik testler ile etkileşim
Sefuroksim kullanımı ile pozitif Coombs testi gelişimi kanın cross matching’ini değiştirebilir
(Bkz. 4.8. İstenmeyen etkiler)
ENFEXİA, glikozüri için yapılan enzimatik esasa dayanan testleri bozmaz.
Bakırın indirgenmesine dayanan (Benedict, Fehling, Clinitest) metotları hafifçe etkileyebilir.
Bununla birlikte bu diğer bazı sefalosporinlerde olduğu gibi hatalı pozitif sonuçlara neden
olmaz.
Ferrisiyanür testinde hatalı negatif sonuç çıkabileceğinden sefuroksim sodyum alan hastalarda
kan/plazma glukoz seviyesinin tespiti için glukoz oksidaz ya da hekzokinaz kullanımı
önerilmektedir.
Duyarlı olmayan mikroorganizmaların üremesi
Diğer antibiyotikler ile de olabildiği gibi sefuroksimin kullanılması Candida’nın aşırı üremesi
ile sonuçlanabilir. Uzun süreli kullanım ise aynı zamanda duyarlı-olmayan mikro-
organizmaların (örn, enterokoklar ve Clostridium difficile) aşırı çoğalmasına neden olabilir,
bu durum tedavinin kesilmesini gerektirebilir.
Antibiyotik kullanımı ile psödomembranöz kolit bildirilmiştir ve şiddeti hafiften, hayatı tehdit
edici seviyeye kadar değişebilir. Bu nedenle, antibiyotik kullanımı sırasında veya sonrasında
diyare gelişen hastalarda bu tanının dikkate alınması önemlidir. Psödomembranöz kolit
tanısını takiben uygun bir tedaviye başlanmalıdır. Hafif psödomembranöz kolit vakaları
genellikle sadece ilaç kullanımının kesilmesine yanıt verirler. Ancak orta dereceli ve şiddetli
vakalarda sıvı ve elektrolit uygulamaları, protein takviyesi, Clostridium difficile’ye karşı etkili
antibiyotik kullanımı gibi yöntemlerin kullanılması gerekli olabilir. Uzun süreli veya şiddetli
ishal olması veya hastada karın krampları görülmesi durumunda tedavi derhal kesilmeli ve
hasta ileri düzeyde araştırılmalıdır.
İntraabdominal enfeksiyonlar
Etki spektrumu nedeni ile sefuroksim gram negatif non fermentatif bakterilerin neden olduğu
enfeksiyonlarda uygun değildir (Bkz. 5.1. Farmakodinamik özellikler)
Göz hastalıklarında ve intrakameral kullanım
Sefuroksim intrakameral kullanım için formüle edilmemiştir. İntravenöz/intramüsküler
uygulama için onaylanmış olan sefuroksim sodyumun, onaylanmamış olarak intrakameral
kullanıldığı bazı olgularda ciddi oküler advers reaksiyonlar bildirilmiştir. Bu reaksiyonlar
maküler ödem, retinal ayrılma, retinal toksisite, görmenin zayıflaması, görme keskinliğinde
azalma, bulanık görme, korneal opasite ve korneal ödemi içermektedir.
Bu tıbbi ürün her dozunda 1 mmol (23 mg)’den daha fazla sodyum içermektedir. Bu durum,
kontrollü sodyum diyetinde olan hastalar için göz önünde bulundurulmalıdır.
5/144.5. Diğer tıbbi ürünler ile etkileşimler ve diğer etkileşim şekilleri
Diğer antibiyotikler ile de olduğu gibi, sefuroksim bağırsak florasını etkileyerek östrojen
emiliminin ve kombine oral kontraseptiflerin etkilerinin azalmasına neden olabilir.
Sefuroksim glomerüler filtrasyon ve tübüler sekresyon ile atılır. Eşzamanlı probenisid
kullanımı önerilmemektedir. Eşzamanlı probenisid kullanımı, sefuroksimin atılımını uzatır ve
yüksek pik serum seviyesi verir.
Eşzamanlı oral antikoagülan kullanımı artmış Uluslararası Normalleştirilmiş Oran (INR)’ye
yol açabilir.
Böbrek fonksiyonlarını zayıflatabileceği için, yüksek doz sefalosporin tedavilerinde güçlü
diüretikler (furosemid gibi) veya potansiyel nefrotoksik preparatlar (örn. aminoglikozid grubu
antibiyotikler) ile kombinasyonlara dikkat edilmelidir.
Sefuroksim sodyum alan hastalarda kan/plazma glukoz seviyelerini tayin için glukoz oksidaz
veya heksokinaz metotları kullanılması tavsiye edilir.
Alkalin pikrat ile yapılan kreatinin miktar tayinini etkilemez.
Özel popülasyonlara ilişkin ek bilgiler:
Pediyatrik popülasyon:
Bu yaş grubuna özel etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Diğer antibiyotikler ile de olduğu gibi, sefuroksim bağırsak florasını etkileyerek östrojen
emiliminin ve kombine oral kontraseptiflerin etkilerinin azalmasına neden olabilir.
Gebelik dönemi
Hamile kadınlarda sefuroksim kullanımı ile ilgili sınırlı veri bulunmaktadır. Hayvanlar
üzerinde yapılan çalışmalar gebelik/embriyonal/fetal gelişim/doğum ya da doğum sonrası
gelişim ile ilgili olarak doğrudan ya da dolaylı zararlı etkiler olduğunu göstermemektedir.
Gebe kadınlara verilirken tedbirli olunmalıdır.
Sefuroksimin intramüsküler veya intravenöz yolla anneye verilmesini takiben plasentayı geçip
amniyotik sıvıda ve kordon kanında terapötik seviyelere eriştiği gösterilmiştir.
6/14Laktasyon dönemi
Sefuroksim az miktarlarda insan sütü ile de atılır. Terapötik dozlarda alındığında ishal ve
mukoz membranlarda mantar riski dışında istenmeyen etki görülmesi beklenmemektedir.
Sefuroksim ile tedavi sırasında emzirmeye devam edilip edilmeyeceği ya da tedavinin
durdurulup durdurulmayacağına fayda/zarar değerlendirmesinin dikkatlice yapılması sonucu
karar verilmelidir.
Üreme yeteneği/Fertilite
İnsanlarda sefuroksim sodyumun fertiliteye olan etkisi konusunda veri bulunmamaktadır.
Hayvanlarda yapılan üreme çalışmalarında fertilite üzerinde etki gözlenmemiştir.
4.7. Araç ve makine kullanımı üzerindeki etkiler
Sefuroksimin araç ve makine kullanımı üzerindeki etkileri konusunda herhangi bir çalışma
yapılmamıştır. Bununla birlikte, bilinen advers reaksiyonlara dayanarak, sefuroksimin araç ve
makine kullanma yeteneği üzerinde bir etkisinin olması beklenmemektedir.
4.8. İstenmeyen etkiler
Sefuroksim sodyumun yan etkileri genellikle hafif ve geçici özelliktedir.
En yaygın istenmeyen etkiler nötropeni, eozinofili, karaciğer enzimlerinde veya bilirubinde
özellikle öncesinde karaciğer hastalığı bulunan hastalarda geçici artıştır. Ancak karaciğer
hasarı ya da uygulama bölgesinde reaksiyona dair herhangi bir kanıt bulunmamaktadır.
Yan etkiler için belirlenen sıklık kategorileri tahminidir, plasebo kontrollü çalışmalarda da
olduğu gibi birçok reaksiyonda insidansı hesaplamak için elverişli veri bulunmamaktadır.
Ayrıca sefuroksim sodyuma bağlı yan etkilerin insidansları endikasyona göre
değişebilmektedir.
Çok yaygından seyreğe, istenmeyen etkilerin sıklıklarının belirlenmesinde klinik
çalışmalardan elde edilen veriler kullanılmıştır. Bunun dışında kalan istenmeyen etkilerin
sıklıkları (<1/10.000), esas olarak pazarlama sonrası deneyimlerden yola çıkarak
belirlenmiştir ve rapor edilme oranına işaret etmektedir.
İstenmeyen etkiler aşağıdaki sıklık sınıflandırmasına göre sıralanmıştır.
Çok yaygın (≥1/10);
Yaygın (1/100 ila 1/10);
Yaygın olmayan (1/1.000 ila 1/100);
Seyrek (1/10.000 ila <1/1.000);
Çok seyrek (<1/10.000),
Bilinmiyor (eldeki verilerden hareketle tahmin edilemiyor).
7/14Enfeksiyon ve enfestasyonlar
Bilinmiyor: Candida çoğalması, Clostridium difficile çoğalması
Kan ve lenf sistemi hastalıkları
Yaygın: Eozinofili, nötropeni, hemoglobin seviyesinde düşüş
Yaygın olmayan: Pozitif Coomb’s testi, lökopeni
Bilinmiyor: Trombositopeni, hemolitik anemi
Bağışıklık sistemi hastalıkları
Bilinmiyor: İlaç ateşi, interstiyel nefrit, anafilaksi, kütanöz vaskülit
Gastrointestinal sistem hastalıkları
Yaygın olmayan: Gastrointestinal rahatsızlıklar
Bilinmiyor: Psödomembranöz kolit (Bkz. 4.4. Özel kullanım uyarıları ve önlemleri)
Hepato-biliyer hastalıklar
Yaygın: Hepatik enzim düzeylerinde geçici yükselmeler
Yaygın olmayan: Serum bilirubin düzeylerinde geçici yükselmeler
Deri ve deri altı doku hastalıkları
Aşağıdakiler dahil olmak üzere aşırı duyarlılık reaksiyonları
Yaygın olmayan: Deri döküntüleri, ürtiker, kaşıntı
Bilinmiyor: Eritem multiforme, toksik epidermal nekroliz (ekzantematik nekroliz), Stevens
Johnson sendromu, anjiyonörotik ödem
Böbrek ve idrar yolu hastalıkları
Bilinmiyor: Serum kreatinin ve/veya kan, üre, azot değerlerinde yükselmeler ve kreatinin
klirensinde azalma gözlenmiştir (Bkz. 4.4. Özel kullanım uyarıları ve önlemleri).
Genel bozukluklar ve uygulama bölgesine ilişkin hastalıklar
Yaygın: Enjeksiyon yerinde ağrı ve tromboflebit olabilir.
Sefalosporinler kırmızı hücre membranlarının yüzeyine emilme ve pozitif Coomb’s testine
(bu da kanın çapraz eşleştirilmesini etkileyebilir) ve çok nadiren hemolitik anemiye neden
olacak şekilde ilaca karşı üretilen antikorlarla reaksiyona girme eğilimine sahip bir sınıftır.
Serum karaciğer enzimlerinde geçici artışlar gözlenmiş olup, bunlar genellikle geri
dönüşümlüdür.
Yüksek dozlarda intramüsküler uygulama bölgesinde ağrı olabilir. Bu durum tedavinin
durdurulması için bir neden değildir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
8/14Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr, tel: 0 800 314 00 08; faks: 0 312 218 35 99).
4.9. Doz aşımı ve tedavisi
Sefalosporinler aşırı dozda serebral irritasyon sonucu ensefalopati, konvülsiyon ve komaya
neden olabilirler. Böbrek yetmezliği olan hastalarda uygun doz azaltması yapılmadığında doz
aşımı semptomları ortaya çıkabilir (bkz bölüm 4.2. ve 4.4.). Sefuroksimin serum düzeyleri
hemodiyalizle ya da periton diyalizi ile düşürülebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İkinci kuşak sefalosporinler
ATC kodu: J01DC02
Etki Mekanizması
Sefuroksim penisilin bağlayan proteinlere (BP) bağlanarak bakteri hücre duvar sentezini
baskılar. Hücre duvar sentezinin (peptidoglikan) tamamlanamaması sonucu bakteri lizise
uğrayarak ölür.
Direnç mekanizması
Sefuroksime karşı bakteriyel direncin sebebi aşağıdaki mekanizmalardan biri veya birkaçı
olabilir:
 Genişletilmiş spektrumlu beta-laktamazlar (ESBL'ler) da dahil olmak üzere beta
laktamazlar ve belirli aerobik Gram-negatif bakteriyel türlerde indüklenebilen Amp-C
enzimleri tarafından hidroliz
 Sefuroksim için penisilin bağlayan proteinlere karşı affinitenin azalması
 Gram negatif bakterilerde sefuroksimin penisilin bağlayan proteinlere ulaşmasını
engelleyecek şekilde dış zar geçirgenliğinin azalması
 Bakteriyel efflux pompaları
Diğer enjektabl sefalosporinlere karşı direnç geliştirmiş organizmaların sefuroksime de
dirençli olmaları beklenir. Direnç mekanizmasına bağlı olarak, pensilinlere karşı direnç
kazanmış organizmalar sefuroksime karşıda duyarlılığı azalmış veya direnç geliştirmiş
olabilir.
Kazanılmış direnç sıklığı coğrafyaya ve zamana bağlıdır ve seçilmiş türler için çok yüksek
olabilir. Özellikle şiddetli enfeksiyonların tedavisinde, yerel direnç bilgisi istenebilir.
Mikro-organizmaların Sefuroksime in vitro duyarlılıkları
Sefuroksimin klinik etkililiğinin, klinik çalışmalarda gösterildiği durumlar asteriks
(*) ile işaretlenmiştir.
9/14Sıklıkla duyarlı olan türler
Gram-Pozitif Aeroblar:
Staphylococcus aureus (metisiline duyarlı izolatlar)*
Koagülaz negatif Staphylococcus (metisiline duyarlı izolatlar)
Streptococcus pyogenes*
Beta-hemolitik streptokoklar
Gram-Negatif Aeroblar:
Ampisiline dirençli suşları da içeren Haemophilus influenzae*
Haemophilus parainfluenzae*
Moraxella catarrhalis*
Penisilinaz üreten ve üretmeyen suşları da içeren Neisseria gonorrhoea*
Neisseria meningitidis
Shigella spp.
Gram-Pozitif Anaeroblar:
Peptostreptococcus spp.
Propionibacterium spp.
Spiroketler:
Borrelia burgdorferi*
Edinilmiş direnç problemi olabilecek mikro-organizmalar
Gram-Pozitif Aeroblar:
Streptococcus pneumoniae*
Viridans grubu streptokok
Gram-Negatif Aeroblar:
Bordetella pertussis
C. freundii hariç Citrobacter spp.
E. aerogenes ve E. cloacae hariç Enterobacter spp.
Escherichia coli*
K. pneumoniae dahil Klebsiella spp. *
Proteus mirabilis
P. penneri ve P. vulgaris hariç Proteus spp.
Providencia spp.
Salmonella spp.
Gram-Pozitif Anaeroblar:
C. difficile hariç Clostridium spp.
Gram-Negatif Anaeroblar:
B. fragilis hariç Bacteroides spp.
Fusobacterium spp.
Kalıtımsal olarak dirençli mikroorganizmalar
Gram-Pozitif Aeroblar:
E. faecalis ve E. faecium dahil Enterococcus spp.
Listeria monocytogenes
Gram-Negatif Aeroblar:
10/14Acinetobacter spp.
Burkholderia cepacia
Campylobacter spp.
Citrobacter freundii
Enterobacter aerogenes
Enterobacter cloacae
Morganella morganii
Proteus penneri
Proteus vulgaris
P. aeruginosa dahil Pseudomonas spp.
Serratia spp.
Stenotrophomonas maltophilia
Gram-Pozitif Anaeroblar:
Clostridium difficile
Gram-Negatif Anaeroblar:
Bacteroides fragilis
Diğerleri:
Chlamydia türleri
Mycoplasma türleri
Legionella türleri
5.2. Farmakokinetik özellikler
Genel özellikler
Emilim:
Normal gönüllülere intramüsküler (IM) enjeksiyondan sonra ortalama pik serum
konsantrasyonları 750 mg doz için 27 ila 35 mikrog/mL ve 1000 mg doz için 33 ila 40
mikrog/mL arasında değişmiş ve uygulamayı takiben 30 ila 60 dakika için elde edilmiştir.
EAA ve C IM uygulamayı takiben 250 ila 1000 mg’lık tekli doz aralığında dozda artışla
maks
doğru orantılı olarak artar görünmektedir.
Dağılım:
Kullanılan metodolojiye bağlı olarak proteinlere bağlanma oranı % 33-50'dir.
Kemik, sinoviyal sıvı ve aköz humör içerisinde sefuroksim konsantrasyonu sık görülen
patojenler için gerekli minimum inhibitör seviyenin üzerine çıkabilir. Sefuroksim, meninksler
inflame iken kan-beyin bariyerini geçer.
Biyotransformasyon:
Sefuroksim metabolize edilmez.
11/14Eliminasyon:
Sefuroksim glomerüler filtrasyon ve tübüler sekresyonla atılır. İntramüsküler enjeksiyon
sonrası serum yarılanma ömrü yaklaşık 70 dakikadır. Yaşamın ilk haftalarında sefuroksim
serum yarılanma ömrü yetişkinlerdekinin 3-5 katı olabilir. Probenesid ile birlikte verilmesi
antibiyotiğin atılımını geciktirir ve yüksek serum düzeyleri oluşturur. Yirmi dört saat içinde
verilen ilacın hemen tamamı (%85-90'ı) değişmemiş sefuroksim şeklinde idrarda bulunur.
Büyük bir bölümü ilk 6 saatte atılır. Sefuroksim serum seviyeleri diyaliz ile düşürülür.
Hastalardaki karakteristik özellikler:
Cinsiyet
Sodyum tuzu olarak 1000 mg sefuroksimin tekli IV bolus enjeksiyonunu takiben erkekler ve
kadınlar arasında sefuroksimin farmakokinetiği açısından bir fark gözlenmemiştir.
Yaşlılar
IM uygulamayı takiben, yaşlı hastalarda sefuroksimin emilimi, dağılımı ve atılımı eşdeğer
renal fonksiyona sahip daha genç hastalardakine benzerdir. Yaşlı hastalarda azalmış renal
fonksiyon daha olası olduğundan, sefuroksim dozu seçilirken dikkat gösterilmelidir ve renal
fonksiyon takibi faydalı olabilir (bkz. bölüm 4.2.).
Pediyatri
Sefuroksimin serum yarılanma ömrünün gestasyonel yaşa göre neonatlarda önemli ölçüde
uzadığı gösterilmiştir. Bununla birlikte daha büyük bebeklerde (>3 haftalık) ve çocuklarda 60
ila 90 dakikalık serum yarılanma ömrü yetişkinlerde gözlenene benzerdir.
Renal bozukluk
Sefuroksim başlıca böbreklerden atılır. Bu tip tüm antibiyotiklerle olduğu gibi renal
fonksiyonu belirgin olarak azalmış hastalarda (yani kreatinin klerensi <20 mL/dakika)
sefuroksimin dozajının daha yavaş atılımı telafi etmek üzere azaltılması düşünülmelidir (bkz.,
bölüm 4.2). Sefuroksim hemodiyaliz ve peritoneal diyalizle etkili bir şekilde uzaklaştırılır.
Hepatik bozukluk
Sefuroksim başlıca böbreklerden elimine edildiğinden hepatik fonksiyon bozukluğunun
sefuroksimin farmakokinetiği üzerinde bir etkiye sahip olması beklenmemektedir.
FK/FD ilişkisi
Sefalosporinler için en in vivo etkililik ile korelasyon gösteren en önemli farmakokinetik-
farmakodinamik indeksin, bağlanmamış konsantrasyonun ayrı ayrı hedef türler için
sefuroksimin minimum inhibe edici konsantrasyonun (MIK) (yani, %T> MIK) üzerinde
kaldığı doz uygulama aralığı yüzdesi olduğu (%T) gösterilmiştir.
5.3. Klinik öncesi güvenlilik verileri
Veri yoktur.
12/146. FARMASÖTİK ÖZELLİKLER
6.1. Yardımcı maddelerin listesi
Her 4 mL % 1 Lidokain hidroklorür çözeltisi içeren ampulde:
Lidokain hidroklorür monohidrat
Sodyum klorür
Sodyum hidroksit veya hidroklorik asit (pH ayarlayıcı)
Enjeksiyonluk su
6.2. Geçimsizlikler
ENFEXİA, aminoglikozid antibiyotiklerle birlikte aynı enjektörde karıştırılmamalıdır.
Bununla beraber, eğer ENFEXİA ile bir aminoglikozid kullanmak gerekiyorsa, aynı hastaya
bu antibiyotiklerin her biri ayrı olarak verilebilir.
6.3. Raf ömrü
36 ay
6.4. Saklamaya yönelik özel tedbirler
Açılmamış flakon: 25°C’nin altındaki oda sıcaklığında ve ışıktan koruyarak ambalajında
saklanmalıdır. Sulandırıldıktan sonra: 25°C’nin altındaki oda sıcaklığında saklanırsa 8 saat ve
buzdolabında (2-8°C) saklanırsa 48 saat süreyle etkinliğini korur. Dondurulmamalıdır.
Mikrobiyolojik açıdan, rekonstitüsyondan sonra hemen uygulanmalıdır. Eğer hemen
uygulanmayacaksa, yukarıda belirtilen saklama zamanı ve koşulları kullanıcının
sorumluluğundadır.
6.5. Ambalajın niteliği ve içeriği
Tip-I bromobütil plastik tıpa ve alüminyum kapaklı, renksiz Tip II cam flakonda toz, 4 mL
%1 Lidokain HCl çözeltisi içeren renksiz Tip I cam ampul ve kullanma talimatı ile birlikte
karton kutuda bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
13/147. RUHSAT SAHİBİ
BİLİM İLAÇ SAN. ve TİC. A. Ş.
Kaptanpaşa Mah. Zincirlikuyu Cad. No:184
34440 Beyoğlu-İSTANBUL
Tel: +90 (212) 365 15 00
Faks: +90 (212) 276 29 19
8. RUHSAT NUMARASI
218/64
9. RUHSAT TARİHİ/RUHSAT YENİLEME TARİHİ
İlk ruhsat tarihi: 02.04.2009
Ruhsat yenileme tarihi:
10. KÜB’ÜN YENİLENME TARİHİ
14/14