 
  
1 / 8 KULLANMA TALİMATI  
TURKTIPSAN MAGNEZYUM SÜLFAT 4 0 g /1000 ml IV infüzyon için çözelti  
Damar içine uygulanır. 
Steril  
Her 10 00 mL'lik çözeltide; 
Etkin madde: 40 g magnezyum sülfat heptahidrat  
Yardımcı madde: Enjeksiyonluk su (çözücü) içerir.  
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
• Bu kullanma talimatım saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
Bu Kullanma Talimatında:  
1. TURKTIPSAN MAGNEZYUM SÜLFAT nedir ve ne için kullanılır?  
2. TURKTIPSAN MAGNEZYUM SÜLFAT’ı kullanmadan önce dikkat edilmesi gerekenler  
3. TURKTIPSAN MAGNEZYUM SÜLFAT nasıl kullanılır?  
4. Olası yan etkiler nelerdir? 5. TURKTIPSAN MAGNEZYUM SÜLFAT’ın saklanması  
Başlıkları yer almaktadır.  
1. TURKTIPSAN MAGNEZYUM SÜLFAT nedir ve ne için kullanılır?  
TURKTIPSAN MAGNEZYUM SÜLFAT, her 100 mL çözeltide 4 g magnezyum sülfat heptahidrat içeren polipropilen torbalarda setli ve setsiz olarak takdim edilmektedir. Torbalar 
berrak ve renksiz çözelti içermektedir. Mineral destekleri adlı ilaç grubunda yer alan 
magnezyum sülfat aşağıdaki durumlarda kullanılır:  
• Gebelikte kan basıncının yükselmesi, ayaklarda ve vücutta fazla su toplanması gibi 
belirtileri olan pre -eklampside nöbetlerin önlenmesi veya ileri bir aşaması olan 
 
  
2 / 8 eklampside (bilinç kaybı, kasılmalar ile başlayıp koma ile sonuçlanabilen gebelik 
zehirlenmesi) nöbetlerin kontrolünde kullanılır. Bu ürün 4 g IV yükleme dozunu 
takiben idame tedavisi için üretilmiştir. Gebelik toksemisinde konvülsiyonların 
önlenmesi için endikedir.  
 
2. TURKTIPSAN MAGNEZYUM SÜLFAT’ı kullanmadan önce dikkat edilmesi 
gerekenler  
TURKTIPSAN MAGNEZYUM SÜLFAT’ı aşağıdaki durumlarda KULLANMAYINIZ  
• Magnezyum sülfata veya magnezyum sülfat tuzlarına karşı aşırı duyarlılık 
durumlarında.  
• Kalp problemleri,   
• Böbrek yetmezliği , idrar yapamama  
• Karaciğer yetmezliğiniz veya 'hepatik ensefalopati’ olarak bilinen durum (karaciğer 
hastalığına bağlı olarak bozulmuş beyin fonksiyonu) var ise bu ilacı kullanmamanız 
gerekir.  
• Kalp problemleriniz veya kas zayıflığı ve yorgunluğa neden olan 'myastenia gravis' adı 
verilen bir hastalığınız varsa (bu durumlarda size enjeksiyon yoluyla  magnezyum 
sülfat verilmemelidir).  
 
TURKTIPSAN MAGNEZYUM SÜLFAT’ı aşağıdaki durumlarda DİKKATLİ  
KULLANINIZ  
Eğer;  
• Hamileyseniz, hamile kalmayı planlıyorsanız veya emziriyorsanız,  
• Böbrek hastalığınız  varsa veya böbrek hastalıklarınızın  olabileceğinden  
şüpheleniliyorsa, 
• Myastenia gravis (kas zayıflığına yol açan bir kas hastalığı) hastasıysanız ilacı dikkatli 
kullanınız. 
• Eğer bir solunum hastalığından muzdaripseniz  
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
Kızarma ve terleme meydana gelirse doktorunuza veya hemşirenize söyleyin. Tedavi sırasında kandaki magnezyum ve kalsiyum seviyeleriniz izlenecektir. 
Magnezyum sülfat alırken refleksleriniz, nefesiniz ve idrar çıkışınız da kontrol edilecektir.  
 
 
  
3 / 8 TURKTIPSAN MAGNEZYUM SÜLFAT’ın yiyecek ve içecek ile kullanılması  
Uygulama yolu nedeniyle yiyecek ve içeceklerle etkileşimi yoktur. 
 
Hamilelik  
İlacı kullanmadan önce doktorunuza veya eczacınıza danışınız.  
TURKTIPSAN MAGNEZYUM SÜLFAT hamile kadınlara 5 -7 gün süresince uygulanırsa 
doğumsal anomalilere (sakatlıklara) yol açar. 5 -7 günden fazla uygulanması hipokalsemi 
(kanda kalsiyum eksikliği), iskelet yapısında mineral eksikliği, osteopeni (kemik erimesi 
başlangıcı) ve diğer iskelet bozuklukları gözlenebilir. Erken doğumun engellenmesi için 
sürekli uygulanması onaylanmış bir tedavi değildir. Zorunlu olmadıkça hamilelik döneminde 
kullanılmamalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
TURKTIP SAN MAGNEZYUM SÜLFAT ’ın anne sütüne geçip geçmediği bilinmemektedir. 
Doktorunuz tarafından gerekli görülmedikçe emzirirken TURKTIPSAN MAGNEZYUM 
SÜLFAT ’ın kullanmayınız. 
İlacı kullanmadan önce doktorunuza veya eczacınıza danışınız.  
 Araç ve makine kullanımı  
TURKTIPSAN MAGNEZYUM SÜLFAT ’ın araç ve makine kullanımı üzerinde bilinen bir 
etkisi yoktur.  
 
TURKTIPSAN MAGNEZYUM SÜLFAT ’ın içeriğinde bulunan bazı yardımcı maddeler 
hakkında önemli bilgiler  
Özel önlem alınmasını gerektirecek yardımcı madde içermemektedi r. 
 Diğer ilaçlar ile birlikte kullanımı  
TURKTIPSAN MAGNEZYUM SÜLFAT’ın  aşağıdaki  ilaçlarla birlikte kullanılması 
sakıncalı olabilir: 
• Digitalis glikozitleri alan hastalara TURKTIPSAN MAGNEZYUM SÜLFAT dikkatle 
uygulanmalıdır. Magnezyumun, digitalis glikozitlerin ürettiği kalsiyum tarafından 
taşınan içe doğru geçici akımı bloke ettiği gösterilmiştir. Bununla birlikte, intravenöz 
 
  
4 / 8 olarak yeterli miktarlarda verilen magnezyum sülfat, digitalis preparatlarının toksik 
seviyelerinin neden olduğu ventriküler irritabilitenin kontrolünde etkilidir. 
• Kalp rahatsızlığında kullanılan digitalis glikozidleri (ör; digoksin, dijitoksin), 
• Anestezide kullanılan kas gevşeticiler (Magnezyum sülfat ile kullanım bu tip ilaçların 
etkisini arttırabilir.),  
• Opioid (ör; morfin), barbitürat (ör; amilobarbiton) veya hipnotik ilaçların (ör; 
nitrazepam) yüksek dozları (Magnezyum sülfat ile kullanım yavaş ve/veya sığ nefes 
alıp vermeye neden olabilir), 
• Nöromüsküler bloke edici ajanlar; magnezyum tuzlarının parenteral uygulanması, 
nöromüsküler bloke edici ajanların etkilerini artırabilir. 
• Merkezi sinir sistemi depresanları; barbitüratlar, narkotikler veya diğer hipnotikler 
(veya sistemik anestezikler) magnezyum ile birlikte verilecekse, magnezyumun ilave 
depresan etkileri ve solunum depresyonu riski nedeniyle bunların dozajı dikkatle 
ayarlanmalıdır.  
• Nifedipin veya nimodipin gibi kalsiyum kanal blokörleri (Magnezyum sülfat ile 
kullanım kas fonksiyonlarında sorunlara yol açabilir), 
• Aminoglikozid antibiyotikler (ör; streptomisin) parenteral magnezyumun 
nöromüsküler blokaj yapıcı etkisini arttırabilir. 
• Aminoglikozidler, siklosporin, dijitalis, alkol, amfoterisin B, i drar söktürücüler , 
sisplatin gibi ilaç ya da ilaç gruplarının uygulanmasını takiben, ilaca bağlı 
magnezyumun renal kaybı gözlenir. 
• Reçetesiz ilaçlar da dahil başka herhangi bir ilaç ile birlikte kullanımı sakıncalı 
olabilir.  
• Levotiroksin içeren ilaçların TURKTIPSAN MAGNEZYUM SÜLFAT ile birlikte 
alındığında emilimi bozulduğundan, iki ilacın en az 2 saat ara verilerek alınması 
gerekmektedir  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3. TURKTIPSAN MAGNEZYUM SÜLFAT nasıl kullanılır?  
TURKTIPSAN MAGNEZYUM SÜLFAT doktorunuz ya da bir sağlık personeli tarafından uygulanacağından aşağıdaki bölüm hekiminize veya sağlık personeline yöneliktir. 
 
 
  
5 / 8 Uygun kullanım ve doz/uygulama sıklığı için talimatlar:  
MAGNEZYUM SÜLFAT REJİMİ VE TAKİP: Magnezyum sülfat için en yaygın tercih 
edilen rejim; 15 -20 dakikada 4- 6 g IV yükleme dozunun yapılması ve ardından saatlik 1- 2 g 
sürekli infüzyon şeklindedir. Magnezyum sülfat terapötik dozu 3,95 ile 6,90 mEq/L olup her 
altı saatte bir serum magnezyum seviyeleri izlemi gerekir. İdame fazı yalnızca patellar refleks 
mevcutsa (refleksin kaybı semptomatik hipermagnezeminin ilk bulgusudur), solunum 
dakikada 12’nin üzerindeyse ve üriner çıkış her dört saatte 100 ml’nin üzerindeyse verilir. 
Magnezyum sülfat Myastenia Gravisli (kas gücünü zayıflatan bir hastalık) hastalarda ağır 
myastenik krizi tetikleyebileceğinden tehlikelidir. Diğer yandan Magnezyum sülfatın 
kalsiyum kanal blokörleriyle birlikte kullanımı düşük tansiyona yol açabilir.  
Magnezyum sülfata genellikle doğumdan sonra 24 saat boyunca devam edilmesine karşın 
ilacın bırakılma zamanını belirleyen yüksek kaliteli bir veri elimizde bulunmamaktadır. Hafif 
pre-eklampsili (gebelik zehirlenmesi) kadınlarda 12 saat yeterli olabilirken ağır pre -eklamptik 
ve eklampsili (gebelik zehirlenmesi) kadınlarda antikonvülsan (istek dışı kasılmaları önleyen) terapiye 24 -48 saat devam edilmelidir.  
 Gebelik zehirlenmesinde istek dışı kasılmaların (konvülsiyon) önlenmesi için; 4 g/100 ml 
IV infüzyon için çözelti 15- 20 dakikada verildikten sonra 40 g/1000 ml IV infüzyon için 
çözelti şeklinde, dakikada 12- 15 damla verilir. 
 Erken doğum;  Başlangıç dozu: IV 4- 6 g Magnezyum Sülfat (32- 48 mEq magnezyum) 20- 30 
dakikada IV infüzyonla verilir. Devam dozu: IV infüzyonda saatte 1- 3 g magnezyum sülfat 
(8-24 mEq magnezyum) rahim kasılmaları durana kadar verilir. Yetişkinler için doz sınırları: 
Günde 40 g magnezyum sülfata (320 mEq magnezyum) kadar verilebilir.  
 
Parenteral tıbbi ürünler kullanım öncesi partikül varlığı açısından dikkatlice incelenmeli ve 
uygulama öncesi renk değişimi olması durumunda uygulanmamalıdır.  
 
Uygulama yolu ve metodu:  
TURKTIPSAN MAGNEZYUM SÜLFAT, IV (damar içi) yolla uygulanabilir. 
İntravenöz infüzyon (damar içi) yoluyla kullanılacak magnezyum sülfat çözeltilerinin 
konsantrasyonu %20’nin altında olmalıdır. IV enjeksiyon hızı dakikada 150 mg magnezyum 
sülfatı geçmemelidir. Ancak ağır gebelik zehirlenmesi nöbetlerinde bu hızı arttırmak 
gerekebilir.  
 
  
6 / 8  
Değişik yaş grupları  
Çocuklarda kullanımı:  
Veri bulunmamaktadır.  
Yaşlılarda kullanımı:  
Böbrek yetmezliği olmaması koşuluyla özel bir doz ayarlamasına gerek yoktur. 
 
Özel kullanım durumları 
Böbrek yetmezliği:  
Magnezyum sadece böbrekler tarafından atılır. Uygulanan doz böbrek magnezyum atılım 
düzeylerini aşabileceğinden magnezyum toksisitesi açısından hastanın klinik durumu ve 
serum magnezyum seviyeleri sıkça izlenmelidir . 
Karaciğer yetmezliği:  
Magnezyum sadece böbrekler tarafından atılır. Karaciğer yetmezliğinde doz ayarlaması 
gerekli değildir.  
Eğer TURKTIPSAN MAGNEZYUM SÜLFAT  etkisinin çok güçlü veya zayıf olduğuna dair bir 
izleniminiz var ise doktorunuz veya eczacınız ile konuşunuz. 
Kullanmanız gerekenden daha fazla TURKTIPSAN MAGNEZYUM SÜLFAT 
kullandıysanız  
İlacınız bir sağlık personeli tarafından uygulanacağından kullanmanız gerekenden daha fazla  
TURKTIPSAN MAGNEZYUM SÜLFAT kullanımı beklenmez. Ancak size fazla doz 
uygulandığını düşünüyorsanız, mümkün olan en kısa zamanda sağlık personelini 
bilgilendirmeniz gerekir.  
Aşırı magnezyum alımında kan basıncında ani düşüş (hipotansiyon) ve solunum sistemi felci (paraliz) ortaya çıkar. Patellar refleksin (diz kapağı refleksi) kaybolması magnezyum 
zehirlenmesinin belirtilerinden biridir. Kullanılması gerekenden fazla kullanıldıysa kalsiyum 
tuzu enjekte edilene kadar suni solunum yapılmalıdır.  
Tedavi:  IV olarak % 10’luk kalsiyum glukonat çözeltisinden 10- 20 ml uygulayarak solunum 
desteklenir. Böbrek fonksiyonları normalse vücuttan magnezyum atılımını kolaylaştırmak için 
uygun sıvılar verilmelidir. Böbrek yetmezliği olan ya da ağır hipermagnezemi görülen 
hastalarda diyaliz gerekebilir.  
 
  
7 / 8 TURKTIPSAN MAGNEZYUM SÜLFAT’ı kullanmanız gerekenden fazlasını kullanmışsanız, 
bir doktor veya eczacı ile konuşunuz. 
 
TURKTIPSAN MAGNEZYUM SÜLFAT’ı kullanmayı unutursanız  
İlacınız bir sağlık personeli tarafından uygulanacağından kullanmanız gereken dozun unutulması beklenmez. Ancak uygulanması gereken dozun size verilmemiş olabileceğini 
düşünüyorsanız, sağlık personelini bilgilendirmeniz gerekmektedir.  
Unutulan dozları dengelemek için çift doz almayınız.  
TURKTIPSAN MAGNEZYUM SÜLFAT ile tedavi sonlandırıldığında oluşabilecek 
etkiler  
TURKTIPSAN MAGNEZYUM SÜLFAT’ı ile tedavi sonlandırıldığında herhangi bir olumsuz etki beklenmez.  
4. Olası yan etkiler nelerdir? 
Tüm ilaçlarda olduğu gibi TURKTIPSAN MAGNEZYUM SÜLFAT ’ın içeriğinde bulunan 
maddelere duyarlı olan kişilerde yan etkiler olabilir. Aşağıdakilerden biri olursa, TURKTIPSAN MAGNEZYUM SÜLFAT’ı  kullanmayı 
durdurunuz ve DERHAL doktorunuza bildiriniz veya size en yakın hastanenin acil bölümüne başvurunuz . 
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle 
tahmin edilemiyor).  
Aşağıdaki yan etkilerin görülme sıklığı bilinmemektedir. 
• Aşırı duyarlılık reaksiyonları.  (Göz kapakları, yüz ve dudakların şişmesi, kaşıntılı deri 
döküntüsü, solunum problemleri, hırıltı gibi belirtiler)  
Aşırı magnezyum uygulanması, aşağıdakileri içerebilecek hipermagnezemi 
semptomlarının gelişmesine yol açar:  
• Elektrolit/sıvı anormallikleri ( fosfat düzeyinin düşmesi , su kaybı ) 
• Yüksek dozda magnezyum sülfat ile anne ve fetusta hipokalsemiye ilişkin izole 
raporlar mevcuttur (bkz. bölüm 4.6). 
• Solunum güçlükleri  
 
  
8 / 8 • Bulantı, kusma, uyuşukluk ve kafa karışıklığı  
• Koma  
• Geveleyerek konuşma, çift görme  
• Düzensiz kalp ritmi, kalp durması  
• EKG değişiklikleri (uzamış PR, QRS ve QT aralıkları), düşük kalp atım hızı   
• Damarlarda gevşemeye bağlı olarak düşük kan basıncı ve cildin kızarması  
• Nöromusküler blokaj nedeniyle tendon reflekslerinin kaybı, kas güçsüzlüğü  
• Susuzluk 
• Özellikle böbrek fonksiyon bozukluğu olan hastalarda toksik etki oluşturacak kadar 
magnezyum sülfat birikimi olabilir.  
-Bunların hepsi çok ciddi yan etkilerdir . 
-Eğer bunlardan biri sizde mevcut ise, sizin TURKTIPSAN MAGNEZYUM SÜLF AT’a karşı 
ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir . 
Ancak bazı alerjik yan etkiler dışında ilacın kesilip acil müdahale gerektirdiği durumlar mevcut ise:  
-Eğer bunlardan biri sizde mevcut ise, acil tıbbi müdahaleye veya hastaneye yatırılmanıza 
gerek olabilir.  
-Bu çok ciddi yan etkilerin hepsi oldukça seyrek görülür . 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etkileri Bildirimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
 
  
9 / 8 olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.  
 5. TURKTIPSAN MAGNEZYUM SÜLFAT’ın saklanması  
TURKTIPSAN MAGNEZYUM SÜLFAT’ı çocukların göremeyeceği, erişemeyeceği yerlerde ve ambalajında saklayınız. 
25°C altındaki oda sıcaklığında, ışıktan koruyarak saklayınız. 
Son kullanma tarihiyle uyumlu olarak kullanınız. 
Son kullanma tarihi geçmiş veya kullanılmayan ilaçları çöpe atmayınız! T.C. Çevre,  
Şehircilik ve İklim Değişikliği Bakanlığınca belirlenen toplama sistemine veriniz.  
Ambalajdaki son kullanma tarihinden sonra TURKTIPSAN MAGNEZYUM SÜLFAT’ı 
kullanmayınız. 
 
Ruhsat Sahibi:   TURKTIPSAN SAĞLIK TURİZM EĞİTİM VE TİCARET A.Ş.  
   AKYURT/ANKARA  
Tel: 0 312 844 15 08  
                                    e -posta: turktipsan@hs01.kep.tr  
 
Üretim Yeri:    TURKTIPSAN SAĞLIK TURİZM EĞİTİM VE TİCARET A.Ş.  
   AKYURT/ANKARA  
Tel: 0 312 844 15 08  
                                    e -posta: turktipsan@hs01.kep.tr  
Bu kullanma talimatı …  tarihinde onaylanmıştır. 
