KISA ÜRÜN BİLGİSİ
1. BEŞERİ TIBBİ ÜRÜNÜN ADI
SII-BCG 1 mL ID enjeksiyonluk süspansiyon için liyofilize toz içeren çok dozlu flakon
BCG Aşısı Canlı Atenüe
2. KALİTATİF VE KANTİTATİF BİLEŞİM
Etkin madde:
Çözündürülen aşının her 0.1 mL´lik dozu,
1 x 105 ila 33 x 105 CFU1 BCG Aşısı (Bacillus Calmette-Guerin suşu) içerir.
1CFU (Colony Forming Unit): Koloni Oluşturucu Birim
Yardımcı maddeler:
Sodyum glutamat...................0.75 mg
Sodyum klorür.......................0.9 mg
Yardımcı maddeler için 6.1’e bakınız.
3. FARMASÖTİK FORM
Enjeksiyonluk süspansiyon için liyofilize toz
SII-BCG, liyofilize beyaz toz görünümündedir. Çözücüsü olan enjeksiyonluk sodyum klorür
çözeltisi ile kullanıma hazır hale getirildiğinde homojen, hafifçe opak ve renksiz bir
süspansiyon halini alır.
4. KLİNİK ÖZELLİKLER
4.1. Terapötik endikasyonlar
SII-BCG tüberkülozu önlemede endikedir.
4.2. Pozoloji ve uygulama şekli
Pozoloji/uygulama sıklığı ve süresi:
SII-BCG, doğumdan itibaren yapılabilir ancak uygulama kolaylığı, daha az komplikasyon
oluşması ve immünitenin daha iyi gelişmesi için 2. ayın bitiminde tek doz olarak
uygulanmalıdır. 3 aydan daha büyük bebek ve çocuklarda tüberkülin deri testi yapılarak testin
sonucuna göre aşının uygulanmasına karar verilir. Aşılama dozu 1 yaşın altında 0.05 mL'dir. 1
yaş üzerinde ise 0.1 mL olarak uygulanır.
Uygulama şekli:
Aşı sadece cilt içine (intradermal) uygulanmalıdır. Aşılama öncesinde cilt antiseptik çözeltiyle
temizlenmemelidir. Aşı tercihen tüberkülin enjektörü veya steril 25G/26G enjektör iğnesi ile
uygulanmalıdır.
SII-BCG mutlaka intradermal aşı uygulama eğitimi almış sağlık personeli tarafından
uygulanmalıdır.
Sol kol açık ve düz tutulur. Enjektör ve iğne cilde paralel olacak şekilde, sol omuz bölgesine
1/7yakın olan deltoid kasın humeral kol kemiğine tutunma yerine enjeksiyon yapılır. Kolun daha
üst kısmına enjekte edilmesi durumunda keloit oluşma olasılığı fazladır.
Cilt sol elin başparmak ve işaret parmağı yardımıyla gerdirilir. Steril iğne ucu (25G/26G) ile
cilt hafifçe yukarı doğru kaldırılıp dermisin süperfisyel tabakasına 2 mm'yi geçmeyecek
şekilde girilerek (hemen hemen cilde paralel olacak şekilde) aşının cilt içine uygulaması
gerçekleştirilir.
Aşı doğru olarak uygulandığında, uygulama yerinde üzerinde portakal kabuğu görünümünde
küçük noktalar bulunan soluk-beyazımsı yassı şişlik (bül) oluşumu gözlenmelidir.
Hazırlanışı:
SII-BCG, daima ambalajı içerisinde bulunan çözücü (enjeksiyonluk sodyum klorür çözeltisi),
steril enjektör ve enjektör iğnesi kullanılarak kullanıma hazır hale getirilmelidir. Çözünmesini
takiben homojen bir süspansiyon elde edilecek şekilde flakon birkaç kez ters yüz edilerek
dikkatle çalkalanmalıdır. Her doz aşı uygulamasından önce de hafifçe çalkalanmalıdır.
Çözülen aşı homojen, hafifçe opak, renksiz olmalıdır. Kullanıma hazır hale getirilen aşı
hemen kullanılmalıdır, hemen kullanılmayacaksa 2ºC-8ºC'de (buzdolabında) ışıktan
korunarak 6 saatten uzun olmamak koşulu ile saklanabilir, 6 saat içerisinde kullanılmadığı
takdirde atılmalıdır.
Çok dozlu olması nedeni ile her aşılamada tek kullanımlık steril enjektör ve iğne
kullanılmalıdır.
Başka aşılara veya farklı BCG aşılarına ait çözücüler kullanılmamalıdır. Çözücü hiçbir zaman
dondurulmamalı ve 2ºC-8ºC´de (buzdolabında) saklanmalıdır.
Çözücü ve/veya kullanıma hazır hale getirilen aşının, yabancı partikül içerip içermediği
ve/veya herhangi bir fiziksel değişikliğe uğrayıp uğramadığı aşılama öncesi kontrol
edilmelidir. Bu gibi durumlarda aşı ve/veya çözücüsü atılmalıdır.
Özel popülasyonlara ilişkin ek bilgiler:
Böbrek/karaciğer yetmezliği:
SII-BCG´nin etkinliği ve güvenliliği böbrek ve karaciğer yetmezliği olan hastalarda
incelenmemiştir. Bu nedenle risk altında bulunan bireye fayda/zarar oranı dikkate alınarak
doktor tarafından uygun görüldüğü durumlarda uygulanmalıdır.
Pediyatrik popülasyon:
SII-BCG, doğumdan itibaren yapılabilir ancak uygulama kolaylığı, daha az komplikasyon
oluşması ve immünitenin daha iyi gelişmesi için 2. ayın bitiminde (8 haftalık) tek doz olarak
uygulanmalıdır
SII-BCG, 3. aydan sonra yapılacaksa PPD ile tüberkülin cilt testi yapılarak, test sonucuna
göre uygulanır.
Geriyatrik popülasyon:
SII-BCG´nin etkinliği ve güvenliliği yaşlı popülasyonda incelenmemiştir.
Diğer
SII-BCG, HIV enfeksiyonlu hastalarda ve/veya doğal bağışıklık cevabının değiştiği
durumlarda kullanılmamalıdır.
4.3. Kontrendikasyonlar
2/7• Aşının etkin madde ve/veya yardımcı maddelerinden herhangi birine karşı aşırı duyarlılık
durumlarında,
• Hipogamaglobulinemi, sarkoidoz, jeneralize malign hastalık, lenfoma, lösemi, konjenital
immün yetmezlik, HIV enfeksiyonu veya doğal bağışıklık cevabının bozulduğu diğer
durumlarda,
• Kortikosteroid, alkilleyici ajan, antimetabolitler veya radyasyon tedavisi nedeniyle
bağışıklık cevabının baskılandığı durumlarda,
• Gebelikte,
• Aşılama sonrasında enjeksiyon yerinde keloid ve lupoid reaksiyon gelişme olasılığı vardır,
bu tip reaksiyon gelişen çocuklarda kontrendikedir ve aşılama tekrar edilmemelidir.
• HIV seropozitif annelerden doğan çocukların özel durumu:
IgG tip maternal antikorların plasentadan zorunlu geçişi bebeğin serolojik
değerlendirmesini 9-10. aya kadar imkansız kılmaktadır (14. aya kadar saptanan maternal
antikorlar mevcuttur). Bu nedenle bu çocukların HIV seronegatif oldukları immünotransfer
(Western Blot) tekniği ile belirleninceye kadar (bu tespit gerektiğinde viral genom teşhis
teknikleri ile desteklenmelidir) beklenmelidir. HIV pozitif olduğu tespit edilen çocuklarda
ise çocuğun durumuna bakılmaksızın BCG aşısı uygulaması muhtemel “BCG-itis” gelişme
olasılığı göz önünde bulundurulduğunda kontrendikedir. Bu konuda uzman doktor ekibinin
görüşü gereklidir.
4.4. Özel kullanım uyarıları ve önlemleri
Kronik ekzema veya diğer cilt hastalıklarında derinin sağlıklı bölgesine aşılama yapılabilir.
Tüm enjektabl aşılarda olduğu gibi aşı uygulamasından sonra ortaya çıkabilecek nadir
anaflaktik reaksiyonlar için uygun tıbbi tedavi her zaman hazır bulundurulmalıdır.
SII-BCG, daima cilt içine (intradermal) enjeksiyon ile uygulanmalıdır.
Tüm aşılarda olduğu gibi SII-BCG ile aşılama, aşılanan kişilerin tümünde koruma
sağlamayabilir.
BCG skar oluşumunun gözlenmemesi veya negatif PPD reaksiyonu, yetersiz BCG alımını
göstermez. BCG skarı oluşumu gözlenmeyen bebeklerde SII-BCG´nin tekrarlanmasına gerek
yoktur.
SII-BCG uygulamasının ardından lokal reaksiyon gelişmesi normaldir. Aşılama sonrasında
enjeksiyon yerinde 2-3. haftalarda başlayıp 5. haftaya kadar büyüyen (4-8 mm) papül
oluşumu gözlenir.Papül daha sonra küçülerek üstü kabuk bağlamış ülseratif bir doku halini
alır. 6-12. haftalarda kalıcı, 2-10 mm çapında küçük yuvarlak bir iz (skar) bırakarak
kendiliğinden iyileşir.
BCG aşısı yapılan veya aşılı bireylerle yakın temasta olan bağışıklık sistemi baskılanmış
bireylerde BCG´ye karşı reaksiyon riski mevcuttur.
Aşının dikkatsizlik veya elde olmayan sebeplerle subkütan enjeksiyon şeklinde uygulanması
abse ve skar oluşumuna sebep olabilir.
Bu tıbbi ürün, uygulanan dozları (0.05 mL ve 0.1 mL) içerisinde 1 mmol (23 mg)’den daha az
sodyum içerir; bu dozda sodyuma bağlı herhangi bir yan etki beklenmemektedir.
4.5. Diğer tıbbi ürünlerle etkileşimler ve diğer etkileşim şekilleri
3/7Diğer tıbbi ürünlerle etkileşim olasılığını önlemek için aşı uygulanacak kişide devam etmekte
olan tedavi/tedaviler varsa doktora bildirilmelidir.
Diğer aşılar ile birlikte kullanımı:
SII-BCG; Difteri-Tetanoz-Boğmaca aşısı, Difteri-Tetanoz aşısı, Tetanoz Toksoid aşısı,
Kızamık aşısı, Kızamık-Kabakulak-Kızamıkçık aşısı, Polio aşısı ve Hepatit B aşısı ile güvenli
ve etkin bir şekilde eş zamanlı kullanılabilir. Bu gibi durumlarda aşılama farklı bölgelere
yapılmalıdır.
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar tedavi süresince etkili doğum kontrolü uygulamak
zorundadırlar.
Gebelik dönemi
BCG aşısı gebelik döneminde uygulandığı takdirde ciddi doğum kusurlarına yol
açmaktadır/yol açtığından şüphelenilmektedir. SII-BCG gebelik döneminde kontrendikedir.
Laktasyon dönemi
Emzirilen çocuk üzerinde herhangi bir etki öngörülmemektedir. SII-BCG emzirme
döneminde kullanılabilir.
Üreme yeteneği/Fertilite
Üreme yeteneği üzerine bir etkisinin olup olmadığı ile ilgili herhangi bir çalışma
yapılmamıştır.
4.7. Araç ve makine kullanımı üzerindeki etkiler
SII-BCG´nin araç ve makine kullanma yeteneği üzerine etkisi gözlenmemiştir.
4.8. İstenmeyen etkiler
İstenmeyen etkiler aşağıdaki sıklık derecesine göre listelenmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10000 ila <1/1000); çok seyrek (<1/10000), bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Çok seyrek: Disemine BCG enfeksiyonu
Kan ve lenf sistemi hastalıkları
Çok yaygın: Lenfadenit, lenfanjit
Yaygın olmayan: Bölgesel lenf düğümlerinde lenfadenopati
4/7Deri ve deri altı doku hastalıkları
Çok yaygın: Lokal reaksiyonlar
Yaygın olmayan: Enjeksiyon yerinde lupus vulgaris
Seyrek: Enjeksiyon yerinde abse, seyrek olarak süpürasyon ile sonuçlanan satellit adenit, skar
Kas-iskelet bozuklukları, bağ doku ve kemik hastalıkları
Çok seyrek: Osteomiyelit
4.9. Doz aşımı ve tedavisi
Herhangi bir doz aşımı vakasına ait bildirilmiş veri bulunmamaktadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Bakteri Aşıları
ATC kodu: J07AN01
Etki mekanizması
BCG aşısı tüberküloza karşı aktif bağışıklık gelişmesini stimüle etmek amacıyla
kullanılmaktadır. BCG aşısında bulunan Mycobacterium bovis´in Calmette-Guerin suşu
Mycobacterium tuberculosis ile immünolojik benzerliğinden dolayı aşılama sonrasında
Mycobacterium tuberculosis ile gelişen doğal enfeksiyonu stimüle etmekte ve tüberküloza
karşı hücre aracılı immüniteyi desteklemektedir.
BCG aşısı ile aşılama çoğunlukla tüberkülin duyarlılığına sebep olur fakat tüberkülin
duyarlılığının derecesi çok değişkendir ve aşıda kullanılan BCG suşuna kısmi olarak bağlıdır.
BCG aşısının tüberkülin hassasiyeti oluşturma kapasitesi bu aşının bağışıklama potansiyelinin
bir göstergesi olarak kabul edilmektedir. Aşılama sonrası tüberkülin cilt testi sonuçları
tüberküloza karşı bağışıklık gelişiminin göstergesi olarak kabul edilmekle birlikte tüberkülin
duyarlılığı ve tüberküloza karşı bağışıklık gelişimi arasındaki ilişki henüz yeterince
araştırılmamıştır.
Mevcut BCG aşılarının etkinliğini direkt olarak gösteren kesin bir yöntem mevcut değildir.
Aşı tarafından Mycobacterium tuberculosis´e karşı indüklenen koruyucu etki yüksek ölçüde
değişkenlik göstermesine karşın, bağışıklama yapılanlarda yapılmayanlara kıyasla tüberküloz
insidansında genel olarak bir azalma olduğu diyagnostik ve klinik kanıtlarla gösterilmiştir.
BCG aşısı uygulamasını takiben tüberküloza karşı gelişen bağışıklamanın devam süresi
kullanılan aşının potens ve dozuna göre değişmektedir. Birçok çalışmada aşılamayı takip eden
7-10 yıl süresince tüberkülin duyarlılığı gösterilmiş olmasına karşın yukarıda da bahsedildiği
gibi tüberkülin duyarlılığı ve immünite arasındaki kesin ilişki saptanmamıştır.
Klinik etkinlik ve güvenlilik
İmmünojenisite çalışmaları 0-4 haftalık yenidoğan ve 0-14 yaş grubu çocukların dahil edildiği
Faz III ve Faz IV çalışmalarında değerlendirilmiştir.
BCG aşılarının etkinliğini direkt olarak gösteren kesin bir yöntem olmaması/hücre aracılı
immünitede major rol oynayan spesifik determinantların bilinmemesi nedeniyle
5/7immünojenisitenin değerlendirilmesinde mikobakteriyel enfeksiyonun bir bulgusu ve/veya
BCG aşısına yeterli cevabın bir göstergesi olan ve bu amaçla uzun yıllardır epidemiyolojik
çalışmalarda kullanılmakta olan tüberkülin cilt testinden (Mantoux testi) yararlanılmıştır.
(Mantoux testi: 0.1 mL 1 TU PPD RT-23´ün intradermal olarak enjekte edilmesini takiben
test sonuçlarının 72 saat sonra gözlenmesi olup ortalama 6 mm ve daha büyük endürasyon
çapı, aşılama sonrası pozitivitenin göstergesidir.)
SII-BCG (Moscow I suşu) ve Guindy Lab BCG Aşısı´nın (Danish 1331 suşu) etkinliğinin
değerlendirildiği karşılaştırmalı kontrollü klinik çalışmalar ile ilgili bilgiler aşağıda
özetlenmiştir.
Karşılaştırmalı Faz III çalışmaları 0.1 mL doz uygulanarak 0-14 yaş grubu çocuklar üzerinde
gerçekleştirilmiştir. Karşılaştırmalı Faz IV çalışmaları, pazarlama sonrası sürveyans
çalışmalarıdır 0.05 mL doz uygulanarak 0-4 haftalık yenidoğanlarda gerçekleştirilmiştir.
Çalışma sonuçları, aşılama sonrası her iki grupta (72. saat) ulaşılan tüberkülin testi (Montoux
testi) pozitivite yüzdesi ve aşılama sonrası her iki grupta 12. haftadaki ortalama endürasyon
çapı (mm) karşılaştırılarak değerlendirilmiştir.
Bütün çalışmalarda tüberkülin testi sonuçlarına göre her iki aşı için endürasyon çapı ve
tüberkülin testi pozitivite yüzdesi karşılaştırılabilirdir. Uzun dönemde etkinliğin araştırıldığı
Faz IV çalışması alt grubunda aşılamadan 1 yıl sonra gerçekleştirilen Mantoux Testi sonuçları
da her iki ürün karşılaştırılabilirdir.
Bu çalışmalar ile SII-BCG´nin, Guindy Laboratuvarı´na ait Guindy BCG Aşısı (Danish 1331
suşu) kadar etkin/immunojenisite açısından kıyaslanabilir olduğu sonucuna varılmıştır.
Aşının güvenliliğinin değerlendirilebilmesi için SII-BCG ve Guindy Aşısı (Danish 1331 suşu)
kullanılarak gerçekleştirilen 5 karşılaştırmalı klinik çalışma (Faz I, Faz III, Faz IV) ve bir
geniş ölçekli pazarlama sonrası sürveyans çalışmasında aşı, enjeksiyon yerinde sebep olduğu
lokal reaksiyonlar, sistemik reaksiyonlar, anaflaksi ve diğer ciddi advers olaylar açısından
detaylı bir şekilde değerlendirilmiş ve bütün sonuç/ölçümler ulusal gerekliliklere uygun
olarak kayıt altına alınmıştır.
SII-BCG için yürütülen tüm reaktojenisite çalışmalarında yaygın olarak gözlenen advers
etkiler enjeksiyon yerinde endürasyon, kızarıklık, akıntılı ve/veya akıntısız ülserasyon gibi
lokal etkiler ve sistemik etki olarak da ateştir. Hiçbir çalışmada anaflaksi, süpüratif
lenfadenopati veya yaygın BCG enfeksiyonu gözlenmemiştir. Karşılaştırmalı klinik
çalışmalar ve pazarlama sonrası sürveyans çalışmaları sonrası SII-BCG´nin sebep olduğu
advers etkilerin pazarda bulunan aynı endikasyona sahip referans aşı ile benzer sıklıkta
olduğu/reaktojenisite profilinin özdeş olduğu sonucuna varılmıştır.
5.2. Farmakokinetik özellikler
Aşılar için farmakokinetik özelliklerin değerlendirilmesi gerekmemektedir.
5.3. Klinik öncesi güvenlilik verileri
Bilimsel kaynaklarda yer alan güvenlilik farmakolojisi, tekrarlanan doz toksisitesi,
genotoksisite, karsinojenik potansiyel ve üreme toksisitesi çalışmalarını kapsayan klinik dışı
veriler insanlara yönelik özel bir tehlike ortaya koymamaktadır.
6. FARMASÖTİK ÖZELLİKLER
6.1. Yardımcı maddelerin listesi
6/7Sodyum glutamat
Sodyum klorür
Enjeksiyonluk su
6.2. Geçimsizlikler
Geçimsizlik çalışmaları mevcut olmadığından, bu tıbbi ürün diğer tıbbi ürünlerle birlikte
kullanılmamalıdır.
6.3. Raf ömrü
24 ay
6.4. Saklamaya yönelik özel tedbirler
SII-BCG 2°C-8°C 'de (buzdolabında) ışıktan korunarak saklanmalıdır.
Aşı çözücüsü dondurulmamalıdır. Donmuş aşı çözücüsü çözülüp kullanılmamalıdır.
Kullanıma hazır hale getirilen aşı 2ºC-8ºC 'de (buzdolabında) ışıktan korunarak 6 saatten uzun
olmamak koşulu ile saklanabilir, 6 saat içerisinde kullanılmadığı takdirde atılmalıdır.
6.5. Ambalajın niteliği ve içeriği
Kutuda; liyofilize toz içeren alüminyum geçme kapaklı, bromobütil lastik tıpalı, amber renkli,
tüp şeklinde Tip I cam flakon ve çözücü içeren Tip I cam ampul bulunur. 1´lik ve 10´luk
ambalajlarda kullanıma sunulmuştur.
Bütün ticari takdim şekilleri kullanımda olmayabilir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
KEYMEN İLAÇ SAN. ve TİC. LTD. ŞTİ.
Şehit Gaffar Okkan Cad. No: 40
Gölbaşı 06830 Ankara
Tel : 0 312 485 37 60
Faks : 0 312 485 37 61
e-posta : keymen@keymen.com.tr
8. RUHSAT NUMARASI
46
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi :02.03.2012
Ruhsat yenileme tarihi :
10. KÜB'ÜN YENİLENME TARİHİ
10.05.2012
7/7