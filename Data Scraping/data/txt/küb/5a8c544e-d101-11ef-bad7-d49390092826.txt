KISA ÜRÜN BİLGİSİ
1. BEŞERİ TIBBİ ÜRÜNÜN ADI
MENACTRA IM enjeksiyonluk çözelti içeren flakon
Meningokokal (A, C, Y ve W-135 grupları) Polisakkarit Difteri Toksoidine Konjuge Aşı
Steril
2. KALİTATİF VE KANTİTATİF BİLEŞİM
Etkin maddeler:
MENACTRA’nın her bir dozu (0,5 mL) aşağıdaki bileşenleri içerir:
Meningokokal (Serogrup A) Polisakkarit* (Monovalan Konjugat) ....................................4 mcg
Meningokokal (Serogrup C) Polisakkarit* (Monovalan Konjugat) ....................................4 mcg
Meningokokal (Serogrup Y) Polisakkarit* (Monovalan Konjugat) ....................................4 mcg
Meningokokal (Serogrup W-135) Polisakkarit* (Monovalan Konjugat) ............................4 mcg
*difteri toksoid taşıyıcı proteine konjuge ...................................................................48 mcg
(difteri toksoidi miktarı yaklaşıktır ve konjuge polisakkaritin proteine oranına bağlıdır)
Yardımcı maddeler:
Sodyum klorür (%0,85’lik fizyolojik tuzlu su ve pH 6,8 seviyesindeki 0,5 M’lik fosfat
tampon tuz çözeltisi içinde) ............................................................................................ 4,35 mg
Susuz dibazik sodyum fosfat
(ph 6,8 seviyesindeki 0,5 M’lik fosfat tampon tuz çözeltisi içinde) ............................. 0,348 mg
Monobazik monohidrat kristal sodyum fosfat (USP) (pH 6,8 seviyesindeki 0,5 M’lik
fosfat tampon tuz çözeltisi içinde) ................................................................................0,352 mg
Yardımcı maddelerin tam bir listesi için Bölüm 6.1’e bakınız.
3. FARMASÖTİK FORM
Flakonda enjeksiyonluk çözelti.
Aşı, berrak ila hafifçe bulanık bir sıvı görünümündedir.
4. KLİNİK ÖZELLİKLER
4.1. Terapötik endikasyonlar
MENACTRA, N meningitidis A, C, Y ve W-135 serogruplarının neden olduğu invazif
meningokokal hastalığa karşı korumak üzere 9 aylıktan 55 yaşına kadar olan kişilerin aktif
bağışıklaması için endikedir. Bu aşı, N meningitidis serogrup B’den kaynaklanan hastalıklara
1karşı korunma sağlamaz.
4.2. Pozoloji ve Uygulama Şekli
Pozoloji / uygulama sıklığı ve süresi:
MENACTRA, 0,5 mL’lik bir doz olarak intramusküler (kas içi) enjeksiyon
yoluyla uygulanmaktadır.
Birincil Aşılama:
MENACTRA 9 ila 23 aylık çocuklara en az üç ay arayla verilen iki dozluk bir seri
olarak uygulanmaktadır.
2 yaşından 55 yaşına kadar ki kişilere ise tek doz uygulanmaktadır.
Rapel Aşılama:
Eğer ilk dozun uygulanmasından itibaren en az 4 yıl geçmişse ve meningokokkal hastalık riski
devam ediyorsa 15 yaşından 55 yaşına kadarki kişilere tek bir rapel dozu verilebilir.
Uygulama şekli:
Bu aşı, intramusküler (kas içi) enjeksiyon yoluyla enjekte edilmelidir. İntravenöz, intradermal
veya subkütan yoldan uygulanmamalıdır.
Özel popülasyonlara ilişkin ek bilgiler:
Böbrek/Karaciğer Yetmezliği:
MENACTRA’nın böbrek veya karaciğer yetmezliği için bir risk oluşturabileceğine işaret
eden hiçbir veri mevcut değildir.
Eğer böbrek veya karaciğer yetmezliği olan birisine uygulanacaksa, MENACTRA’nın
dozunda ayarlama yapmaya gerek yoktur.
Pediyatrik popülasyon:
MENACTRA’nın 9 aylıktan küçük çocuklarda kullanımı onaylı değildir. Mevcut veriler, üç
doz MENACTRA uygulanmış çocukların (2, 4 ve 6 ayda) 9 ve 12 ayda iki doz MENACTRA
uygulanmış daha büyük çocuklarla kıyaslandığında; her meningokokal aşı serogrubuna karşı
azalmış yanıtları olduğunu göstermiştir.
Geriyatrik popülasyon:
MENACTRA’nın 55 yaşından büyük yetişkinlerdeki güvenliliği ve etkililiği
belirlenmemiştir.
4.3. Kontrendikasyonlar
• Meningokokal kapsüler polisakkarit, difteri toksoidi veya CRM içeren bir aşının
197
daha önceki bir dozu sonrasında veya MENACTRA’nın herhangi bir bileşenine karşı
şiddetli alerjik reaksiyon (örn.anafilaksi)
2• Ateşli veya akut hastalık durumunda aşılama ertelenmelidir. Ancak hafif bir üst
solunum yolu enfeksiyonu gibi ateşli veya ateşsiz küçük bir rahatsızlık genellikle
bağışıklamayı ertelemek için bir neden oluşturmaz.
4.4. Özel Kullanım Uyarıları ve Önlemleri
Guillain-Barré Sendromu:
Geçmişte Guillain-Barré Sendromu (GBS) teşhisi konulmuş kişiler MENACTRA’nın
uygulanmasını takiben artmış GBS riskine sahip olabilirler. MENACTRA’nın uygulanıp
uygulanmayacağı hakkında karar verilirken potansiyel yarar ve risk değerlendirilmesi göz
önünde bulundurulmalıdır.
MENACTRA uygulamasını takibeden zamansal ilişkili Guillain-Barré sendromu (GBS)
bildirilmiştir. MENACTRA ile aşılanmayı takiben oluşabilecek GBS riski pazarlama sonrası
geriye dönük kohort çalışmasıyla değerlendirilmiştir.[‘Pazarlama Sonrası Elde edilen Veriler’
bölümüne bakınız].
Bu ürün hiçbir koşul altında intravenöz (damar içi), subkütan (derialtı) veya
intradermal (deri içi) yoldan uygulanmamalıdır.
İstenmeyen reaksiyonları önlemek üzere uygulama öncesinde gerekli tüm önlemler
alınmalıdır. Bu önlemlere hastanın daha önceki bağışıklanma geçmişinin, bağışıklamaya karşı
herhangi bir kontrendikasyon olup olmadığının, mevcut sağlık durumunun ve bu aşıya veya
benzer aşılara karşı muhtemel bir duyarlılık geçmişinin değerlendirilmesi de dahildir.
Akut anafilaktik veya ciddi alerjik reaksiyonların ortaya çıkması durumunda derhal kullanılmak
üzere bir önlem olarak epinefrin enjeksiyonu ve diğer gerekli maddeler ve ekipmanlar el
altında bulundurulmalıdır.
MENACTRA, aşılanan herkesi korumayabilir.
MENACTRA, trombositopenisi veya kanama hastalıkları olan kişilerde değerlendirilmemiştir.
İntramusküler yoldan uygulanan diğer tüm aşılarda olduğu gibi intramusküler enjeksiyonun
ardından kanama geçirme riski bulunan kişilerde bu aşının riskine karşı faydası
değerlendirilmelidir.
Bağışıklık baskılayıcı (immünosüpresif) tedavi görenler de dahil olmak üzere bağışıklık
yetersizliği olan bazı kişilerde MENACTRA’ya karşı verilen bağışıklık yanıtları daha düşük
olabilir.
Belli kompleman eksikliği bulanan veya terminal kompleman aktivasyonunu inhibe eden bir
tedavi (örneğin eculizumab) alan hastalar, MENACTRA ile aşılama sonrasında antikor
geliştirmiş olsalar bile, A, C, W-135 ve Y serogruplarının neden olduğu invaziv hastalıklar da
dahil olmak üzere, N meningitidis’in neden olduğu invaziv hastalıklara karşı daha yüksek risk
taşımaktadırlar.
MENACTRA ile aşılamanın ardından senkop (bayılma) bildirilmiştir. Düşerek yaralanmayı
ve senkop reaksiyonlarını önlemek için gerekli önlemler alınmalıdır.
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi
ve seri numarası mutlaka hasta dosyasına kaydedilmelidir.
MENACTRA’nın 0,5 mL’lik bir dozu 23 miligramdan daha az sodyum ve 39 miligramdan
daha az potasyum içermektedir. Yani aslında “sodyum ve potasyum içermez”.
34.5. Diğer Tıbbi Ürünler ile Etkileşimler ve Diğer Etkileşim Şekilleri
İlaç Etkileşimleri
İrradyasyon, antimetabolitler, alkilleyici ajanlar, sitotoksik ilaçlar ve kortikosteroidler
(fizyolojik dozlardan daha yüksek miktarlarda kullanılan) de dahil olmak üzere
immünosüpresif tedaviler aşılara verilen bağışıklık yanıtlarını azaltabilir.
Diğer Aşılarla Eşzamanlı Uygulama
MENACTRA aşısı 18 - 55 ve 11 - 17 yaş aralığındaki kişilere, sırasıyla Typhim Vi® [Typhoid
Vi Polisakkarit Aşı] (Tifo) ve Yetişkin Kullanımına Yönelik Adsorbe Tetanoz ve Difteri
Toksoidleri (Td) ile eşzamanlı uygulanmıştır.
2 yaşından daha küçük çocuklarda ise MENACTRA aşağıdaki aşılardan biri veya daha fazlası
ile birlikte eşzamanlı olarak uygulanmıştır [Klinik Çalışmalar ve İstenmeyen Etkiler bölümüne
bakınız]:
• 7-valanlı Pnömokokal Konjuge Aşı (PCV7) (Difteri CRM Proteini),
197
• Kızamık, Kabakulak, Kızamıkçık ve Suçiçeği Canlı Virüs Aşısı (MMRV),
• Kızamık, Kabakulak ve Kızamıkçık Virüs Aşısı (MMR),
• Suçiçeği Canlı Virüs Aşısı (V),
• Hepatit A Aşısı (HepA).
15 aylıklarda, MENACTRA'nın DTaP (Difteri, Tetanoz, Aselüler Boğmaca) içeren aşılarla
eşzamanlı olarak uygulanmasının güvenliliğini ve immünojenisitesini değerlendirebilecek veri
mevcut değildir.
MENACTRA ile PCV7 aşısının eşzamanlı olarak uygulanmasının ardından PCV7 aşısındaki
bazı serotiplere verilen pnömokokal antikor yanıtları azalmıştır.
MENACTRA diğer aşılarla birlikte aynı enjektör içinde karıştırılmamalıdır. MENACTRA’nın
diğer enjekte edilebilir aşılarla birlikte eşzamanlı olarak uygulanacağı durumlarda, aşılar ayrı
enjektörler kullanılarak farklı enjeksiyon bölgelerine uygulanmalıdır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli olan kadınlardan elde edilen veriler yetersizdir. Bu gruptakilere
yönelik potansiyel risk bilinmemektedir. Bu nedenle gerekli olmadıkça kullanılmamalıdır.
Gebelik dönemi
Hayvan üreme çalışmaları gebelik/ ve-veya /embriyonal-fetal gelişim/ ve-veya /doğum/ ve-
veya/ doğum sonrası gelişim üzerindeki etkiler bakımından yetersizdir. İnsanlara yönelik
potansiyel risk bilinmemektedir. Bu nedenle MENACTRA gerekli olmadıkça gebelik
4döneminde kullanılmamalıdır.
Laktasyon dönemi
MENACTRA’nın insan sütüyle atılıp atılmadığı bilinmemektedir. MENACTRA emziren
anneye uygulanacağı zaman dikkatli olunmalıdır. Emzirmeyi sürdürmek/durdurmak veya
MENACTRA ile aşılamayı sona erdirmek konusundaki bir karar emzirmenin bebeğe faydası
ile MENACTRA’nın anneye faydası dikkate alınarak verilmelidir.
Üreme yeteneği / Fertilite
MENACTRA ile aşılanmanın üreme yeteneği üzerindeki etkisi bilinmemektedir.
4.7. Araç ve makine kullanımı üzerindeki etkiler
Aşının araç sürme ve makine kullanma becerileri üzerine etkisine dair yapılmış bir çalışma
bulunmamaktadır.
4.8. İstenmeyen etkiler
Klinik denemelerden elde edilen deneyim
Klinik denemelerin çok değişken koşullar altında yürütülmesinden dolayı, bir aşının klinik
denemelerinde gözlemlenen advers reaksiyon oranlarını bir başka aşının klinik denemelerinde
gözlemlenen oranlarla doğrudan kıyaslamak mümkün değildir ve bunlar pratikte gözlemlenen
oranları da yansıtmayabilir.
9 ila 12 aylık çocuklar
MENACTRA’nın güvenliliği, MENACTRA’yı 9 ve 12 aylıkken alan 3,721 katılımcının dört
klinik çalışmaya dahil edilmesiyle değerlendirilmiştir. Söz konusu katılımcı çocuklar, tavsiye
edilen diğer bir veya daha fazla aşı [Kızamık, Kabakulak, Kızamıkçık ve Suçiçeği Canlı
Virüs Aşısı (MMRV) veya Kızamık, Kabakulak ve Kızamıkçık Virüs Aşısı (MMR) ile
Suçiçeği Canlı Virüs Aşısı (V), 7-valanlı Pnömokokal Konjuge Aşı (PCV7, Difteri CRM
197
Proteini), Hepatit A Aşısı (HepA)] ile de 12 aylıkken aşılanmıştır. Ayrıca 12 aylık 997 çocuk
da bir kontrol grubu olarak çalışmaya dahil edilmiş ve bu çocuklar 12 aylıkken iki veya
daha fazla çocukluk çağı aşısını [Kızamık, Kabakulak, Kızamıkçık ve Suçiçeği Canlı Virüs
Aşısı (MMRV) veya Kızamık, Kabakulak ve Kızamıkçık Virüs Aşısı (MMR) ile Suçiçeği Canlı
Virüs Aşısı (V) (MMR+V), 7-valanlı Pnömokokal Konjuge Aşı (PCV7), Hepatit A Aşısı
(HepA)] almıştır [Klinik Çalışmalar başlığı altında yer alan Eşzamanlı Aşı Uygulaması
bölümüne bakınız]. Katılımcıların yüzde üçü (%3) 12 aylıkken Kızamık, Kabakulak,
Kızamıkçık ve Suçiçeği Canlı Virüs Aşısı (MMRV) yerine Kızamık, Kabakulak ve
Kızamıkçık Virüs Aşısı (MMR) ile Suçiçeği Canlı Virüs Aşısı (V) (MMR+V) almıştır.
Birincil güvenlilik çalışması, 9 ve 12 aylıkken MENACTRA’yı alan 1,256 çocuğun dahil
edildiği kontrollü bir denemedir. Söz konusu katılımcı çocuklar, Kızamık, Kabakulak,
Kızamıkçık ve Suçiçeği Canlı Virüs Aşısını (MMRV) veya Kızamık, Kabakulak ve Kızamıkçık
Virüs Aşısı (MMR) ile Suçiçeği Canlı Virüs Aşısını (V) (MMR+V), 7-valanlı Pnömokokal
Konjuge Aşıyı (PCV7) ve Hepatit A Aşısını (HepA) 12 aylıkken almıştır. Ayrıca 522
çocuktan oluşan bir kontrol grubu ise Kızamık, Kabakulak, Kızamıkçık ve Suçiçeği Canlı
Virüs Aşısını (MMRV), 7- valanlı Pnömokokal Konjuge Aşısını (PCV7) ve Hepatit A
Aşısını (HepA) almıştır. Toplam 1,778 katılımcı çocuktan %78’inin kaydı Amerika Birleşik
Devletleri’ndeki (ABD) merkezlere (MENACTRA Grubu: N= 1.056; Kontrol Grubu: N=
5322) ve %22’sinin kaydı ise Şili’deki bir merkeze (MENACTRA Grubu: N= 200; Kontrol
Grubu: N= 200) yapılmıştır.
2 yaşından 55 yaşına kadar olan kişiler
MENACTRA aşısının güvenliliği, MENACTRA aşısını alan 2 ila 55 yaşındaki 10.057 katılımcı
ve Grup A, C, Y ve W-135 Kombine Meningokokal Polisakkarit Aşısı olan Menomune–
A/C/Y/W-135 aşısını [Menomune–A/C/Y/W-135 aşısı Sanofi Pasteur Inc tarafından
üretilmektedir] alan 5.266 katılımcı ile yürütülen sekiz klinik çalışma üzerinden
değerlendirilmiştir. Aşı grupları arasında demografik özellikler arasında önemli farklar
bulunmamaktadır. MENACTRA aşısı yapılan 2-55 yaş arasındaki kişilerin dağılımı; 2 - 10 yaş
arası %24, 11 - 14 yaş arası %16,2; 15-25 yaş arası %40,4 ve 26 - 55 yaş arası %19,4 şeklinde
olmuştur. Menomune - A/C/Y/W-135 aşısı yapılan 2-55 yaş arasındaki kişilerin dağılımıysa; 2
- 10 yaş arası %42,3, 11 - 14 yaş arası %9,3; 15-25 yaş arası %30,0 ve 26 - 55 yaş arası %18,5
şeklinde olmuştur. Üç ana güvenlilik çalışması, sırasıyla 2 ila 10 yaşındaki (MENACTRA Aşısı
Grubu: N = 1.713; Menomune–A/C/Y/W-135 Aşısı Grubu: N = 1.519), 11 ila 18 yaşındaki
(MENACTRA Aşısı grubu: N = 2.270; Menomune–A/C/Y/W-135 Aşısı Grubu: N = 972) ve
18 ila 55 yaşındaki (MENACTRA Aşısı Grubu: N = 1.384; Menomune–A/C/Y/W-135 Aşısı
Grubu: N = 1.170) katılımcıları kapsayan randomize, aktif kontrollü denemelerdir. 2 ila 10
yaşındaki toplam 3.232 katılımcı çocuktan %68’inin kaydı Amerika Birleşik Devletleri’ndeki
(ABD) merkezlere (MENACTRA Aşısı Grubu: N = 1.164; Menomune–A/C/Y/W-135 Aşısı
Grubu: N = 1.031) ve %32’sinin kaydı ise Şili’deki bir merkeze (MENACTRA Aşısı Grubu: N
= 549; Menomune–A/C/Y/W-135 Aşısı Grubu: N = 488) yapılmıştır. Şili ve ABD’deki alt
popülâsyonların medyan yaşları sırasıyla 5 ve 6 olarak hesaplanmıştır. Tüm ergen ve yetişkin
deneklerin kaydı ABD’deki merkezlere yapılmıştır. Söz konusu iki aşının uygulama yollarının
(MENACTRA aşısı intramusküler (kas içi) yoldan verilirken, Menomune–A/C/Y/W-135 aşısı
ise subkütan (derialtı) yoldan verilmektedir) farklı olmasından dolayı güvenlilik verilerini
toplayan çalışma personeli aşıları uygulayan personelden farklıdır.
Rapel Aşı Çalışması
ABD'de yürütülen açık etiketli bir çalışmaya, ilk dozdan 4-6 yıl sonra tek doz MENACTRA
aşısı almak üzere 834 kişi kaydedilmiştir. Katılanların medyan yaşı, rapel aşı sırasında 17,1'dir.
Güvenlilik değerlendirmesi
Katılımcılar, her bir aşılama sonrasında 20 veya 30 dakika boyunca çalışmaya bağlı olarak ani
reaksiyonlar için izlenmiştir. Öntanımlı enjeksiyon bölgesi reaksiyonları ve sistemik
reaksiyonlar, her bir aşılama sonrasında peş peşe yedi gün boyunca bir günlük kartına
kaydedilmiştir. Katılımcılar, öntanımsız advers vakalar için aşılamayı izleyen 28 gün boyunca
(bebekler ve küçük çocuklar 30 gün boyunca) ve bir acil servise yapılan ziyaretler, bir doktor
muayenehanesine yapılan planlanmamış ziyaretler ve ciddi advers vakalar içinse aşılamayı
izleyen altı ay boyunca takip edilmiştir. Öntanımsız advers vaka bilgileri, gerçekleştirilen
telefon mülakatları veya kliniğe yapılan ara ziyaretler sırasında toplanmıştır. Aşılamayı
izleyen altı aylık süre içinde meydana gelen advers vakalara ilişkin bilgiler, önceden
hazırlanan bir telefon mülakat metni vasıtasıyla toplanmıştır.
Yürütülen Tüm Güvenlilik Çalışmaları sırasında Bildirilen Ciddi Advers Vakalar
9 aylık ila 55 yaşındaki kişilerde gözlemlenen Ciddi Advers Vakalar (SAE), aşılamayı izleyen
altı aylık bir süre içinde bildirilmiştir. 9 ila 12 aylıkken MENACTRA aşısını alan çocuklarda
Ciddi Advers Vakalar (SAE), %2,0 ila %2,5 oranında meydana gelmiştir. 12 aylıkken bir veya
6daha fazla çocukluk çağı aşısı (MENACTRA aşısı ile eşzamanlı olarak uygulanmayan) alan
katılımcılarda Ciddi Advers Vakalar (SAE), alınan aşının tipine ve sayısına bağlı olarak %1,6
ila %3,6 oranında meydana gelmiştir. 2 ila 10 yaşındaki çocuklarda MENACTRA aşısının
ardından gözlemlenen Ciddi Advers Vakalar (SAE) %0,6 oranında, Menomune–A/C/Y/W-135
aşısının ardından gözlemlenen Ciddi Advers Vakalar (SAE) ise %0,7 oranında gerçekleşmiştir.
11 ila 18 yaşındaki ergenlerde ve 18 ila 55 yaşındaki yetişkinlerde MENACTRA aşısının
ardından gözlemlenen Ciddi Advers Vakalar (SAE) %1,0 oranında, Menomune–A/C/Y/W-135
aşısının ardından gözlemlenen Ciddi Advers Vakalar (SAE) ise %1,3 oranında gerçekleşmiştir.
MENACTRA aşısı ile rapel aşılamanın ardından ise ergenlerde ve yetişkinlerde gözlemlenen
Ciddi Advers Vakalar (SAE) %1,3 oranında gerçekleşmiştir.
Yürütülen birincil güvenlilik çalışmaları sırasında bildirilen öntanımlı advers vakalar
9 aylık ve 12 aylık çocuklarda aşılanmayı izleyen 7 gün içinde en sık bildirilen öntanımlı
enjeksiyon bölgesi ve sistemik advers reaksiyonlar, enjeksiyon bölgesinde hassasiyet ve
huysuzluktur.
2 ila 10 yaşındaki Amerikalı çocuklarda en sık bildirilen öntanımlı enjeksiyon bölgesi ve
sistemik advers reaksiyonlar, enjeksiyon bölgesinde ağrı ve huysuzluktur. İshal, uyku saatleri
dışında kendini uykulu hissetme ve iştahsızlık da keza yaygındır.
11 ila 18 yaşındaki ergenlerde ve 18 ila 55 yaşındaki yetişkinlerde bir tek doz enjeksiyonun
ardından en sık bildirilen öntanımlı enjeksiyon bölgesi ve sistemik advers reaksiyonlar,
enjeksiyon bölgesinde ağrı, baş ağrısı ve yorgunluktur. Yetişkinlerde bildirilen kızarıklık
haricinde, MENACTRA ile aşılama sonrasında gözlemlenen enjeksiyon bölgesi reaksiyonları,
Menomune–A/C/Y/W-135 ile aşılama sonrasında gözlemlenenlere göre daha yüksek sıklıkta
bildirilmiştir.
Advers reaksiyonlar aşağıdaki kural kullanılarak sıklık derecelerini belirten başlıklar altında
sınıflandırılmıştır:
Çok yaygın ( ≥ 1/10); yaygın ( ≥ 1/100 ila < 1/10); yaygın olmayan (≥ 1/1.000 ila <
1/100); seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden
hareketle tahmin edilemiyor).
9 ila 12 aylık çocuklar
Metabolizma ve beslenme hastalıkları
Çok yaygın: İştah kaybı
Sinir sistemi hastalıkları
Çok yaygın: Uyku saatleri dışında kendini uykulu hissetme
Gastrointestinal hastalıklar
Çok yaygın: Kusma
Genel hastalıklar ve uygulama bölgesine ilişkin hastalıklar
Çok yaygın: Enjeksiyon bölgesinde hassasiyet, eritem, şişme; huysuzluk, anormal ağlama, ateş
72 yaşından 10 yaşına kadarki çocuklar
Metabolizma ve beslenme hastalıkları
Yaygın: İştahsızlık
Sinir sistemi hastalıkları
Çok yaygın: Uyku saatleri dışında kendini uykulu hissetme
Gastrointestinal hastalıklar
Çok yaygın: İshal
Yaygın: Kusma
Deri ve derialtı doku hastalıkları
Yaygın: Döküntü
Kas-iskelet ve bağ dokusu hastalıkları
Yaygın: Artralji
Genel hastalıklar ve uygulama bölgesine ilişkin hastalıklar
Çok yaygın: Enjeksiyon bölgesinde ağrı, kızarıklık, sertlik ve şişme; huysuzluk
Yaygın: Ateş
11 ila 18 Yaşındaki Ergenler
Metabolizma ve Beslenme Hastalıkları
Çok yaygın: İştahsızlık
Sinir Sistemi Hastalıkları
Çok yaygın: Baş ağrısı
Gastrointestinal Hastalıklar
Çok yaygın: İshal
Yaygın: Kusma
Deri ve Derialtı Doku Hastalıkları
Yaygın: Döküntü
Kas-İskelet ve Bağ Dokusu Hastalıkları
Çok Yaygın: Artralji
Genel Hastalıklar ve Enjeksiyon Bölgesinde Görülen Yan Etkiler
Çok yaygın: Enjeksiyon bölgesinde ağrı, indürasyon, kızarıklık ve şişme, yorgunluk, kırıklık
8Yaygın: Üşüme, ateş
18 ila 55 Yaşındaki Yetişkinler
Metabolizma ve Beslenme Hastalıkları
Çok yaygın: İştahsızlık
Sinir Sistemi Hastalıkları
Çok yaygın: Baş ağrısı
Gastrointestinal Hastalıklar
Çok yaygın: İshal
Yaygın: Kusma
Deri ve Derialtı Doku Hastalıkları
Yaygın: Döküntü
Kas-İskelet ve Bağ Dokusu Hastalıkları
Çok Yaygın: Artralji
Genel Hastalıklar ve Enjeksiyon Bölgesinde Görülen Yan Etkiler
Çok yaygın: Enjeksiyon bölgesinde ağrı, indürasyon, kızarıklık ve şişme, yorgunluk, kırıklık
Yaygın: Üşüme, ateş
Bir Rapel Aşı Çalışmasındaki Ön Tanımlı Advers Olaylar
Yürütülen çalışmanın tasarımına ilişkin tanım ve katılımcı sayısı için ilgili bölüme bakınız
[Klinik Denemelerden Elde Edilen Deneyim başlığı altında yer alan Rapel Aşı Çalışması
bölümüne bakınız]. Aşılamadan sonraki 7 gün içindeki en yaygın ön tanımlı enjeksiyon bölgesi
reaksiyonları ve sistemik reaksiyonlar, sırasıyla ağrı (%60,2) ve miyalji (%42,8) olmuştur. Ön
tanımlı enjeksiyon bölgesi reaksiyonları ve sistemik reaksiyonların genel oranları, ergenlerde
ve yetişkinlerde tek doz MENACTRA uygulanmasından sonra gözlemlerle benzer olmuştur.
Ön tanımlı reaksiyonların çoğunluğu 1. veya 2. derece olmuş ve 3 gün içinde geçmiştir.
Eşzamanlı aşı çalışmaları sırasında bildirilen yan etkiler
Rutin pediatrik aşılarla birlikte MENACTRA verildiğinde bildirilen ön tanımlı
enjeksiyon bölgesi ve sistemik reaksiyonlar
Yürütülen çalışmanın tasarımına ilişkin bir tanım ve katılımcı sayısı için ilgili bölüme bakınız
[Klinik Çalışmalar başlığı altında yer alan Eşzamanlı Aşı Uygulaması bölümüne bakınız]. 9
aylıkken tek başına MENACTRA’yı ve 12 aylıkken (N= 961) MENACTRA’nın yanı sıra rutin
olarak uygulanan başka aşıyı [Kızamık, Kabakulak, Kızamıkçık ve Suçiçeği Canlı Virüs Aşısı
(MMRV), 7-valanlı Pnömokokal Konjuge Aşı (PCV7) ve Hepatit A Aşısı (HepA)] almak
9üzere birincil güvenlilik çalışmasına 1.378 Amerikalı çocuğun kaydı yapılmıştır. Diğer bir grup
çocuk ise yalnızca rutin olarak uygulanan aşıları [Kızamık, Kabakulak, Kızamıkçık ve
Suçiçeği Canlı Virüs Aşısı (MMRV), 7-valanlı Pnömokokal Konjuge Aşı (PCV7) ve Hepatit
A Aşısı (HepA)] 12 aylıkken (Kontrol Grubu: N= 321) almıştır. Yukarıda tanımlandığı şekilde
12 aylıkken MENACTRA ile birlikte eşzamanlı aşıları alan katılımcılar, MENACTRA’nın
enjeksiyon bölgesinde ve eşzamanlı aşıların enjeksiyon bölgesinde benzer sıklıklarda
hassasiyet, kızarıklık ve şişkinlik bildirmişlerdir.
Hassasiyet, en sık bildirilen enjeksiyon bölgesi reaksiyonudur (sırasıyla MENACTRA için
%48, MMRV aşısı için %39, PCV7 aşısı için %46 ve HepA aşısı içinse %43).
MENACTRA ile birlikte eşzamanlı aşıları alanlarda %62 ve kontrol grubunda %65 oranında
bildirilen huysuzluk ise en sık görülen sistemik reaksiyondur [Eşzamanlı Aşı Uygulaması
bölümüne bakınız].
Adsorbe Tetanoz ve Difteri Toksoidi Aşısıyla Birlikte MENACTRA Verildiğinde
Bildirilen Öntanımlı Enjeksiyon Bölgesi ve Sistemik Reaksiyonlar
MENACTRA aşısının Sanofi Pasteur Inc tarafından üretilen Adsorbe Tetanoz ve Difteri
Toksoidi (Td) Aşısı ile birlikte verilmesinin ardından bildirilen lokal ve sistemik reaksiyonların
oranları, yürütülen bir klinik çalışma sırasında kıyaslanmıştır [yürütülen bu çalışmanın tanımı
için İlaç Etkileşimleri ve Eşzamanlı Aşı Uygulaması bölümlerine bakınız]. Enjeksiyon
bölgesinde ağrı, MENACTRA aşılaması sonrasına kıyasla Td aşılaması sonrasında daha fazla
sıklıkla (%71’e karşı %53 oranında) bildirilmiştir. Bildirilen sistemik advers vakaların genel
oranı, Td aşısından 28 gün sonra uygulanan MENACTRA aşısına kıyasla MENACTRA ve Td
aşıları eşzamanlı olarak verildiğinde daha yüksektir (%59’a karşı %36 oranında). Her iki grupta
da en yaygın reaksiyonlar baş ağrısı (MENACTRA aşısı + Td aşısı için %36; Td aşısı + Plasebo
için %34; tek başına MENACTRA aşısı için %22 oranında) ve yorgunluktur (MENACTRA
aşısı + Td aşısı için %32; Td aşısı + Plasebo için %29; tek başına MENACTRA aşısı için %17
oranında). 40,0º C ve üzeri (≥ 40,0º C) ateş vakası ise tüm gruplarda ≤ %0,5 oranında ortaya
çıkmıştır.
Tifo Vi Polisakkarit Aşısıyla Birlikte MENACTRA Verildiğinde Bildirilen Öntanımlı
Enjeksiyon Bölgesi ve Sistemik Reaksiyonlar
MENACTRA aşısının Sanofi Pasteur SA tarafından üretilen Tifo Vi Polisakkarit Aşısı ile
birlikte verilmesinin ardından bildirilen lokal ve sistemik reaksiyonların oranları, yürütülen bir
klinik çalışma sırasında kıyaslanmıştır [eşzamanlı olarak uygulanan aşıların, çalışma
tasarımının ve katılımcı sayısının bir tanımı için İlaç Etkileşimleri ve Eşzamanlı Aşı
Uygulaması bölümlerine bakınız]. MENACTRA aşılaması sonrasına kıyasla Tifo aşılaması
sonrasında daha fazla sayıda katılımcı ağrı (Tifo aşısı + Plasebo için bildirilen %76’ya karşı
MENACTRA aşısı + Tifo aşısı için bildirilen %47) yaşamıştır. Her iki grupta da enjeksiyon
bölgelerinde gözlemlenen öntanımlı lokal reaksiyonların çoğu (%70 – %77) 1. Derece olarak
bildirilmiştir ve aşılamayı izleyen 3 gün içinde düzelmiştir. Her iki grupta da en yaygın sistemik
reaksiyonlar baş ağrısı (MENACTRA aşısı + Tifo aşısı için %41; Tifo aşısı + Plasebo için %42;
tek başına MENACTRA aşısı için %33 oranında) ve yorgunluktur (MENACTRA aşısı + Tifo
aşısı için %38; Tifo aşısı + Plasebo için %35; tek başına MENACTRA aşısı için %27 oranında).
40,0º C ve üzeri (≥ 40,0º C) ateş ve nöbet vakaları ise her iki grupta da bildirilmemiştir.
Pazarlama sonrası elde edilen veriler
Klinik denemelerden elde edilen raporlara ilaveten MENACTRA’nın piyasaya sürülmesinden
itibaren dünya genelinde gönüllü olarak bildirilen advers vaka raporları da aşağıda
sıralanmaktadır. Söz konusu bu liste, şiddetlerine, bildirim sıklıklarına veya MENACTRA’yla
inandırıcı bir nedensellik bağına dayanılarak dahil edilen ciddi vakaları ve/veya vakaları
10içermektedir. Ancak söz konusu bu vakaların büyüklüğü belli olmayan bir popülasyondan
gönüllü olarak bildirilmiş olması nedeniyle, bu vakaların sıklığını güvenilir bir şekilde
hesaplayabilmek veya bu vakalar ile aşılama arasında bir nedensellik ilişkisi kurabilmek
mümkün değildir.
Kan ve lenf sistemi hastalıkları
Bilinmiyor:
Lenfadenopati
Bağışıklık sistemi hastalıkları
Bilinmiyor:
Anafilaksi/anafilaktik reaksiyon, hırıltılı solunum, nefes alma zorluğu, üst solunum yolunda
şişme, ürtiker, eritem, pruritus, hipotansiyon gibi aşırı duyarlılık reaksiyonları
Sinir sistemi hastalıkları
Bilinmiyor:
Guillain-Barré sendromu, parestezi, vazovagal senkop, baş dönmesi, konvülziyon, yüz felci,
akut dissemine ensefalomyelit ve transvers miyelit
Kas-iskelet ve bağ dokusu hastalıkları
Bilinmiyor:
Miyalji
Genel bozukluklar ve uygulama bölgesine ilişkin hastalıklar
Bilinmiyor:
Büyük enjeksiyon bölgesi reaksiyonları, enjeksiyonun yapıldığı kolda ileri derecede şişlik
(enjeksiyon bölgesinde eritem, ısınma, hassasiyet veya ağrı ile ilişkili olabilir)
Pazarlama Sonrası Güvenlilik Çalışması
1.431.906'sı (%15) MENACTRA aşısı uygulanan, 11 ile 18 yaş arası 9.578.688 kişinin sağlık
talepleri veritabanı kullanılarak gerçekleştirilen bir ABD retrospektif kohort çalışmasında
MENACTRA aşısı sonrasında GBS riski değerlendirilmiştir. Hasta tabelasıyla doğrulanmış 72
GBS vakasının hiçbirinde, semptom başlangıcından önceki 42 gün içinde MENACTRA aşısı
uygulanmamıştır. Ayrıca, 129 potansiyel GBS vakası hasta tabelası bilgisi bulunmaması veya
eksik olması nedeniyle doğrulanamamış veya hariç tutulamamıştır. Eksik verilerin dikkate
alındığı bir analizde, atfedilebilir GBS riski tahminleri, aşılamayı izleyen 6 haftalık periyotta
1.000.000 aşı uygulanan kişi başına düşen 0 ila 5 ek GBS vakası aralığında olmuştur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Geçerli değildir.
115. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Meningokokal aşılar
ATC kodu: J07AH08
Etki mekanizması:
Bakterisid anti-kapsüler meningokokal antikorların varlığı, invazif meningokokal hastalığa
karşı koruma ile ilişkilendirilmektedir. MENACTRA; A, C, Y ve W-135 serogruplarının
kapsüler polisakkaritlerine spesifik bakterisid antikorların üretimini harekete geçirmektedir.
Klinik çalışmalar
Klinik etkililik:
Serum Bakterisid Tahlilinde (SBA), insan (SBA-H) veya yavru tavşan (SBA-BR) kaynaklı
bir ekzojen komplement içeren test serumları kullanılmaktadır.
9 ila 12 aylık çocuklara uygulanan iki doz aşının ardından ve 2 yaşından 10 yaşına kadar
olan çocuklara uygulanan bir doz aşının ardından aşılamaya verilen yanıt, serogrupların her
biri için 1:8 (1’e 8 oranında) veya üzerinde bir SBA-H antikor titresine sahip deneklerin oranı
üzerinden değerlendirilmiştir. 11 ile 55 yaş arasındaki kişilerde, tek doz aşıyla aşılanma yanıtı
SBA-BR ölçümüyle her serogruba karşı bakterisidal antikorda 4 kat veya daha yüksek artış
gösteren deneklerin oranıyla değerlendirilmiştir. 2 ila 55 yaşındaki kişilerde tek bir dozdan
sonra aşı etkililiği, ABD'de ruhsatlı bir meningokokal polisakkarit aşı olan Menomune -
A/C/Y/W-135 ile immünolojik eşdeğerliğin SBA değerlendirmesine göre gösterilmesiyle
ortaya konulmuştur.
İmmünojenisite
9 ila 12 Aylık Çocuklar
ABD’de yürütülen randomize, çok merkezli bir deneme kapsamında 9 ila 12 aylıkken
MENACTRA’yı alan çocuklar üzerinde immünojenisite değerlendirilmiştir.
MENACTRA’nın tek başına uygulanan ilk dozunun ardından yine tek başına verilen
MENACTRA’nın ikinci bir dozu (N= 404) veya MENACTRA’nın ikinci dozuyla birlikte
verilen MMRV aşısı (N= 302) veya MENACTRA’nın ikinci dozuyla birlikte verilen PCV7
aşısı (N= 422) izlemiştir. En son aşılamadan yaklaşık 30 gün sonra tüm katılımcılardan
serumlar toplanmıştır. Aşı grupları arasında demografik özellikler açısından önemli
farklılıklar bulunmamaktadır. MENACTRA’nın ilk dozunun uygulandığı çocukların medyan
yaş aralığı 278 – 279 gün (denemeye katılan 9 ila 12 aylık çocukların medyan yaşı burada
ay değil gün olarak ifade edilmektedir) olarak hesaplanmıştır.
Tablo 1: Tek başına uygulanan MENACTRA’nın ikinci bir dozunu veya
MENACTRA’nın ikinci dozuyla birlikte eşzamanlı olarak uygulanan MMRV aşısını
veya MENACTRA’nın ikinci dozuyla birlikte eşzamanlı olarak uygulanan PCV7
aşısını 12 aylıkken alan çocuklarda aşılamayı izleyen 30. Günde elde edilen bakterisid
antikor yanıtlarıa
12Aşılamalar 9 Aylıkken Verilen Tek Doz MENACTRA’nın Ardından 12
Aylıkken Uygulanmıştır
MENACTRA + MMRV MENACTRA + PCV7
MENACTRA
Aşısı Aşısı
N= (272 – 277)b N= (177 – 180)b N= (264 – 267)b
SerSerogrup (%95’lik Güven (%95’lik Güven (%95’lik Güven
Aralığı)c Aralığı)c Aralığı)c
≥ 1:8 %d 95,6 (92,4; 97,7) 92,7 (87,8; 96,0) 90,5 (86,3; 93,8)
A
Geometrik
54,9 (46,8; 64,5) 52,0 (41,8; 64,7) 41,0 (34,6; 48,5)
Ortalama
Titre (GMT)
≥ 1:8 %d 100,0 (98,7; 100,0) 98,9 (96,0; 99,9) 97,8 (95,2; 99,2)
C
Geometrik
141,8 (123,5; 162,9) 161,9 (136,3; 192,3) 109,5 (94,1; 127,5)
Ortalama
Titre (GMT)
≥ 1:8 %d 96,4 (93,4; 98,2) 96,6 (92,8; 98,8) 95,1 (91,8; 97,4)
Y
Geometrik
52,4 (45,4; 60,6) 60,2 (50,4; 71,7) 39,9 (34,4; 46,2)
Ortalama
Titre (GMT)
≥ 1:8 %d 86,4 (81,8; 90,3) 88,2 (82,5; 92,5) 81,2 (76,0; 85,7)
W-135
Geometrik
24,3 (20,8; 28,3) 27,9 (22,7; 34,3) 17,9 (15,2; 21,0)
Ortalama
Titre (GMT)
a Bir ekzojen insan komplement (SBA-H) kaynağı içeren Serum Bakterisit Tahlili.
b N = Aşılamayı izleyen 30. Gün ila 44. Gün arasında alınan kan numunelerinde en az bir tane geçerli
seroloji verisine sahip katılımcı sayısı.
c Belirtilen oranların %95’lik güven aralığı, Clopper-Pearson Kesin Yöntemi kullanılarak ve ilgili
Geometrik Ortalama Titreye (GMT) ilişkin normal dağılıma yaklaştırma yöntemi esas alınarak hesaplanmıştır.
d MENACTRA aşısının ikinci dozundan 30 gün sonra en az 1:8’lik bir SBA-H titresi elde eden katılımcıların
oranı.
12 ila 15 aylıkken MENACTRA uygulanan çocuklar, ABD’de yürütülen bir çalışma
kapsamında değerlendirilmiştir. İlk doz öncesinde katılımcılardan %33,3’ünün [N= 16/48]
A serogrubuna karşı SBA-H titresi ≥ 1:8 seviyesindeyken, C, Y ve W-135 serogruplarına
karşı SBA-H titresi ≥ 1:8 seviyesinde olan katılımcıların oranı %0 – 2 [50 ila 51 kişide N= 0
ila 1] aralığındadır. Uygulanan ikinci dozun ardından SBA-H titresi ≥ 1:8 seviyesinde olan
13katılımcıların yüzdesi şu şekilde gerçekleşmiştir: katılımcılardan %85,2’si [N= 46/54] A
serogrubuna, katılımcılardan %100,0’ı [N= 54/54] C serogrubuna, katılımcılardan %96,3’ü
[N= 52/54] Y serogrubuna ve katılımcılardan %96,2’si [N= 50/52] W-135 serogrubuna karşı
≥ 1:8 seviyesinde bir SBA-H titresi elde etmiştir.
2 ila 55 Yaşındaki Kişiler
İmmünojenisite, çocukların (2 ila 10 yaşındaki), ergenlerin (11 ila 18 yaşındaki) ve yetişkinlerin
(18 ila 55 yaşındaki) dâhil edildiği, ABD’de yürütülen, randomize, çok merkezli, aktif kontrollü
üç kıyaslamalı klinik deneme üzerinden değerlendirilmiştir. Buna göre katılımcılar,
MENACTRA aşısının (N = 2.526) veya Menomune–A/C/Y/W-135 aşısının (N = 2.317) bir
dozunu almıştır. Üzerinde çalışılan tüm yaş gruplarından aşılama öncesinde ve aşılamadan
yaklaşık 28 gün sonra serumlar alınmıştır [Güvenlilik değerlendirmeleri için körleme
prosedürleri İstenmeyen Etkiler bölümünde tanımlanmıştır].
Yürütülen denemelerin her birindeki aşı grupları arasında, immünojenisite altkümeleri arasında
veya çalışma genel popülâsyonu içinde demografik özellikler açısından önemli farklılıklar
bulunmamaktadır. 2 ila 10 yaşındaki çocukları kapsayan çalışmadaki katılımcıların medyan
yaşı 3’tür ve katılımcıların %95’i söz konusu çalışmayı tamamlamıştır. Ergenleri kapsayan
çalışmada her iki aşı grubundaki katılımcıların medyan yaşı 14’tür ve katılımcıların %99’u söz
konusu çalışmayı tamamlamıştır. Yetişkinleri kapsayan çalışmada her iki aşı grubundaki
katılımcıların medyan yaşı ise 24’tür ve katılımcıların %94’ü söz konusu çalışmayı
tamamlamıştır.
2 Yaşından 10 Yaşına Kadar Olan Çocuklarda İmmünojenisite
Çalışmaya dahil edilen 2 yaşından 10 yaşına kadar olan toplam 1.408 çocuk arasından
oluşturulan MENACTRA alan katılımcılar altkümesi (2 ila 3 yaşındakiler N= 52; 4 ila 10
yaşındakiler N=84) ve Menomune – A/C/Y/W-135 aşısı alan katılımcılar altkümesi (2 ila 3
yaşındakiler N= 53; 4 ila 10 yaşındakiler N= 84) üzerinden değerlendirilen bağışıklık yanıtları
dört serogrubun tamamında benzerdir (Tablo 2).
Tablo 2: 2 ila 3 yaşındaki ve 4 ila 10 yaşındaki katılımcıların bir altkümesinde
aşılamayı izleyen 28 gün sonra MENACTRA’ya ve Grup A, C, Y ve W-135 Kombine
Meningokokal Polisakkarit aşısına verilen bakterisid antikor yanıtlarınına kıyaslanması
2 ila 3 Yaşındaki Katılımcılar 4 ila 10 Yaşındaki Katılımcılar
Grup A, C, Y ve W- Grup A, C, Y ve W-
135 Kombine 135 Kombine
MENACTRA MENACTRA
Meningokokal Meningokokal
Polisakkarit Aşısı Polisakkarit Aşısı
Nb = 48 – 52 Nb = 50 – 53 Nb = 84 Nb = 84
(%95’lik (%95’lik (%95’lik (%95’lik Güven
Sero
Güven Güven Güven Aralığı)c
grup
Aralığı)c Aralığı)c Aralığı)c
≥ 1:8 %d 73 (59; 84) 64 (50; 77) 81 (71; 89) 55 (44; 66)
14A Geometrik
10 (8; 13) 10 (7; 12) 19 (14; 26) 7 (6; 9)
Ortalama
Titre (GMT)
≥ 1:8 %d 63 (48; 76) 38 (25; 53) 79 (68; 87) 48 (37; 59)
C Geometrik
Ortalama 27 (14; 52) 11 (5; 21) 28 (19; 41) 12 (7; 18)
Titre (GMT)
≥ 1:8 %d 88 (75; 95) 73 (59; 84) 99 (94; 100) 92 (84; 97)
Y Geometrik
Ortalama 51 (31; 84) 18 (11; 27) 99 (75; 132) 46 (33; 66)
Titre (GMT)
≥ 1:8 %d 63 (47; 76) 33 (20; 47) 85 (75; 92) 79 (68; 87)
W-135 Geometrik
Ortalama 15 (9; 25) 5 (3; 6) 24 (18; 33) 20 (14; 27)
Titre (GMT)
Saptanamayacak miktarda aşılama öncesi titrelere (yani Gün 0’da < 1:4) sahip 2 ila 3
yaşındaki katılımcıların oluşturduğu altkümedeki MENACTRA ve Grup A, C, Y ve W-
135 Kombine
a Bir ekzojen insan komplement (SBA-H) kaynağı içeren Serum Bakterisit Tahlili.
b N = Aşılamayı izleyen Gün 0’da ve 28. Günde en az bir tane geçerli seroloji verisine sahip
katılımcı altkümesindeki denek sayısı.
c Geometrik Ortalama Titreye (GMT) ilişkin %95’lik güven aralığı, normal dağılıma yaklaştırma yöntemi
esas alınarak hesaplanmıştır.
d En az 1:8’lik bir SBA-H titresi elde eden katılımcıların oranı, %10’luk bir eşdeğerlilik (daha düşük olmama)
marjı ve 0,025’lik bir tek yanlı Tip I hata oranı kullanmak suretiyle değerlendirilmiştir.
Meningokokal Polisakkarit aşısı alanlardan elde edilen serokonversiyon oranları (28. Günde ≥
1:8 olarak tanımlanmıştır) benzerdir. MENACTRA alanlarda serokonversiyon oranları,
Serogrup A için %57 (N= 12/21), Serogrup C için %62 (N= 29/47), Serogrup Y için %84 (N=
26/31) ve Serogrup W-135 için %53 (N= 20/38) olarak gerçekleşmiştir. Grup A, C, Y ve W-
135 Kombine Meningokokal Polisakkarit aşısı alanlarda serokonversiyon oranları ise Serogrup
A için %55 (N=16/29), Serogrup C için %30 (N= 13/43), Serogrup Y için %57 (N= 17/30)
ve Serogrup W-135 için %26 (N= 11/43) olarak gerçekleşmiştir.
Saptanamayacak miktarda aşılama öncesi titrelere (yani Gün 0’da < 1:4) sahip 4 ila 10
yaşındaki katılımcıların oluşturduğu altkümedeki MENACTRA ve Grup A, C, Y ve W-135
Kombine Meningokokal Polisakkarit aşısı alanlardan elde edilen serokonversiyon oranları (28.
Günde ≥ 1:8 olarak tanımlanmıştır) benzerdir. MENACTRA alanlarda serokonversiyon
oranları, Serogrup A için %69 (N= 11/16), Serogrup C için %81 ( N= 50/62), Serogrup Y için
%98 (N= 45/46) ve Serogrup W-135 için %69 (N= 27/39) olarak gerçekleşmiştir. Grup A, C,
Y ve W-135 Kombine Meningokokal Polisakkarit aşısı alanlarda serokonversiyon oranları ise
Serogrup A için %48 (N=10/21), Serogrup C için %38 (N= 19/50), Serogrup Y için %84 (N=
38/45) ve Serogrup W-135 için %68 (N= 26/38) olarak gerçekleşmiştir.
1511 ila 18 Yaşındaki Ergenlerde İmmünojenisite
11 ila 18 yaşındaki toplam 881 ergen üzerinde yürütülen kıyaslamalı klinik denemeden elde
edilen veriler, MENACTRA aşısına ve Menomune–A/C/Y/W-135 aşısına verilen bağışıklık
yanıtlarının dört serogrubun tamamında benzer olduğunu göstermektedir (Çizelge 3).
Saptanamayacak miktarda aşılama öncesi titrelere (yani Gün 0’da 1:8’den daha az SBA-BR
titreleri) sahip katılımcılardaki serokonversiyon oranları (28. Günde SBA-BR titrelerinde ≥ 4
misli bir artış elde edilen katılımcı oranları olarak tanımlanmıştır), MENACTRA aşısı ve
Menomune–A/C/Y/W-135 aşısı alıcılarında benzerdir. MENACTRA aşısı alanlarda
serokonversiyon oranları, Serogrup A için %100 (n = 81/81), Serogrup C için %99 (n =
153/155), Serogrup Y için %98 (n = 60/61) ve Serogrup W-135 için %99 (n = 161/164) olarak
gerçekleşmiştir. Menomune–A/C/Y/W-135 aşısı alanlarda serokonversiyon oranları ise
Serogrup A için %100 (n = 93/93), Serogrup C için %99 (n = 151/152), Serogrup Y için %100
(n = 47/47) ve Serogrup W-135 için %99 (n = 138/139) olarak gerçekleşmiştir.
18 ila 55 Yaşındaki Yetişkinlerde İmmünojenisite
18 ila 55 yaşındaki toplam 2.554 yetişkin üzerinde yürütülen kıyaslamalı klinik denemeden elde
edilen veriler, MENACTRA aşısına ve Menomune–A/C/Y/W-135 aşısına verilen bağışıklık
yanıtlarının dört serogrubun tamamında benzer olduğunu göstermektedir (Çizelge 3).
Saptanamayacak miktarda aşılama öncesi titrelere (yani Gün 0’da 1:8’den daha az SBA-BR
titreleri) sahip katılımcılardaki serokonversiyon oranları (28. Günde SBA-BR titrelerinde ≥ 4
misli bir artış elde edilen katılımcı oranları olarak tanımlanmıştır), MENACTRA aşısı ve
Menomune–A/C/Y/W-135 aşısı alıcılarında benzerdir. MENACTRA aşısı alanlarda
serokonversiyon oranları, Serogrup A için %100 (n = 156/156), Serogrup C için %99 (n =
343/345), Serogrup Y için %91 (n = 253/279) ve Serogrup W-135 için %97 (n = 360/373)
olarak gerçekleşmiştir. Menomune–A/C/Y/W-135 aşısı alanlarda serokonversiyon oranları ise
Serogrup A için %99 (n = 143/144), Serogrup C için %98 (n = 297/304), Serogrup Y için %97
(n = 221/228) ve Serogrup W-135 için %99 (n = 325/328) olarak gerçekleşmiştir.
Tablo 3: 11 ila 18 Yaşındaki ve 18 ila 55 Yaşındaki Katılımcılarda Aşılamayı İzleyen
28 Gün Sonra MENACTRA Aşısına ve Menomune–A/C/Y/W-135 Aşısına Verilen
Bakterisit Antikor Yanıtlarınına Kıyaslanması
11 ila 18 Yaşındaki Katılımcılar 18 ila 55 Yaşındaki Katılımcılar
MENACTRA Menomune– Menomune–
MENACTRA Aşısı
Aşısı A/C/Y/W-135 Aşısı A/C/Y/W-135 Aşısı
Nb = 423 Nb = 423 Nb = 1.280 Nb = 1.098
(%95’lik (%95’lik (%95’lik (%95’lik
Serog
Güven Güven Güven Güven
rup
Aralığı)c Aralığı)c Aralığı)c Aralığı)c
(89,8; (89,5;
≥ % 4 misli artışd 92,7 92,4 80,5 (78,2; 82,6) 84,6 (82,3; 86,7)
95,0) 94,8)
A
Geometrik
(4.920; (2.910; (3.647; (3.832;
Ortalama Titre 5.483 3.246 3.897 4.114
6.111) 3.620) 4.164) 4.417)
(GMT)
(88,7; (85,2;
C ≥ % 4 misli artış d 91,7 88,7 88,5 (86,6; 90,2) 89,7 (87,8; 91,4)
94,2) 91,5)
16Geometrik
(1.662; (1.406; (2.955; (3.148;
Ortalama Titre 1.924 1.639 3.231 3.469
2.228) 1.911) 3.533) 3.823)
(GMT)
(77,8; (76,0; 73,5 (71,0; 75,9) 79,4 (76,9; 81,8)
≥ % 4 misli artış d 81,8 80,1
85,4) 83,8)
Y
Geometrik
(1.162; (1.088; (1.597; (2.237;
Ortalama Titre 1.322 1.228 1.750 2.449
1.505) 1.386) 1.918) 2.680)
(GMT)
(94,5; (92,8;
≥ % 4 misli artış d 96,7 95,3 89,4 (87,6; 91,0) 94,4 (92,8; 95,6)
98,2) 97,1)
W-
135 Geometrik
(1.232; (1.384; (1.172; (1.723;
Ortalama Titre 1.407 1.545 1.271 1.871
1.607) 1.725) 1.378) 2.032)
(GMT)
aYavru tavşan komplementi (SBA-BR) içeren Serum Bakterisit Tahlili
bN = Aşılamayı izleyen Gün 0’da ve 28. Günde en az bir tane geçerli seroloji verisine sahip katılımcı
altkümesindeki denek sayısı.
cGeometrik Ortalama Titreye (GMT) ilişkin %95’lik güven aralığı, normal dağılıma yaklaştırma yöntemi esas
alınarak hesaplanmıştır.
dMENACTRA aşısının immünojenisitesi, Menomune–A/C/Y/W-135 aşısınınkinden daha düşük değildir. İki aşı
arasındaki eşdeğerlilik (veya daha düşük olmama durumu), %10’luk bir eşdeğerlilik (daha düşük olmama) marjı
ve 0,05’lik bir tek yanlı Tip I hata oranı kullanmak suretiyle Neisseria meningitidis A, C, Y ve W-135
serogrupları için SBA-BR titrelerinde 4 misli veya daha fazla bir artış elde eden katılımcıların oranı üzerinden
değerlendirilmiştir.
Rapel Aşı sonrası Ergenlerde ve Yetişkinlerde İmmünojenisite
Yürütülen çalışmanın tasarımına ilişkin bir tanım ve katılımcı sayısı için ilgili bölüme bakınız
[Klinik Denemelerden Elde Edilen Deneyim başlığı altında yer alan Rapel Aşı Çalışması
bölümüne bakınız].Yeniden aşılama öncesinde, SBA-H titresi ≥1:8 olan denek oranı (n=781)
A, C, Y ve W-135 Serogrupları için sırasıyla %64,5; %44,2; %38,7 ve %68,5 olmuştur. 6.
günde SBA-H yanıtları değerlendirilen çalışma alt kümesi katılımcılarından (n=112) SBA-H
titresinde A, C, Y ve W-135 Serogrupları için ≥4 kat artış olanlar sırasıyla %86,6; %91,1; %94,6
ve %92,0 olmuştur. 28. günde SBA-H titresinde ≥4 katı olan katılımcıların (n=781) oranı A, C,
Y ve W-135 Serogrupları için sırasıyla %95,0; %95,3; %97,1 ve %96 olmuştur. 28. günde SBA-
H titresi ≥1:8 olan katılımcılar her grup için >%99 olmuştur.
Eşzamanlı aşı uygulaması
MMRV (veya MMR + V) veya PCV7 [Kızamık, Kabakulak, Kızamıkçık ve Suçiçeği Canlı
Virüs Aşısı (MMRV) veya Kızamık, Kabakulak ve Kızamıkçık Aşısı ile Suçiçeği Canlı Virüs
Aşısı (MMR+V)] veya 7-valanlı Pnömokokal Konjuge Aşı]
ABD’de yürütülen aktif kontrollü bir deneme kapsamında toplam 1.179 çocuk 9 aylıkken ve
12 aylıkken MENACTRA almıştır. Söz konusu bu çocuklar 12 aylıkken MENACTRA ile
eşzamanlı olarak MMRV (N= 616) veya MMR+V (N= 48) veya PCV7 (N= 250) aşılarını
almışlardır. 12 aylık bir başka grup çocuk ise MMRV + PCV7 (N= 485) aşılarını almışlardır.
Serumlar, katılımcıların son aşılamasından yaklaşık 30 gün sonra toplanmıştır. MENACTRA
ile birlikte MMRV (veya MMR + V) aşısını alan çocuklarda gözlemlenen kızamık,
kabakulak, kızamıkçık ve suçiçeği antikor yanıtları, MMRV ve PCV7 aşılarını birlikte alan
çocuklarda gözlemlenenlerle benzerdir.
17MENACTRA PCV7 aşısıyla eşzamanlı olarak verildiğinde, pnömokokal IgG
Geometrik Ortalama Konsantrasyonlarının (GMC) kıyaslanabilirliğine ilişkin eşdeğerlilik
(daha düşük olmama) kriterleri (Geometrik Ortalama Konsantrasyon oranı için iki yanlı
%95’lik Güven Aralığının üst sınırı ≤ 2 olarak belirlenmiştir), yedi serotipten üçünde (4, 6B ve
18C) yerine getirilmemiştir. Serumları elde mevcut bulunan deneklerin bir altkümesinde ise
pnömokokal opsonofagositik tahlille elde edilen Geometrik Ortalama Titre (GMT) verileri, IgG
Geometrik Ortalama Konsantrasyon (GMC) verileri ile tutarlıdır.
Td
Çift kör, randomize ve kontrollü bir çalışmada, 11 ile 17 yaş arasındaki 1021 katılımcıya
eşzamanlı olarak Td ve MENACTRA aşısı (N=509) veya Td'nin bir ay ardından MENACTRA
aşısı (N=512) uygulanmıştır. Her bir aşılama için yaklaşık 28 gün sonra serumlar alınmıştır.
MENACTRA aşısı Td ile eşzamanlı olarak verildiğinde C,Y ve W-135 meningokokal
serogruplarına karşı SBA-BR titresinde 4 katı veya üzerinde artış görülmesi (%86-96),
MENACTRA aşısının Td'den bir ay sonra verildiğinde görülen orandan (%65-91) yüksek
olmuştur. Anti-tetanoz ve anti-difteri antikor yanıtları iki çalışmada benzer olmuştur.
Typhim Vi
Çift kör, randomize ve kontrollü bir çalışmada, 18 ile 55 yaş arasındaki 945 katılımcıya
eşzamanlı olarak Typhim Vi ve MENACTRA aşısı (N=469) veya Typhim Vi'nin bir ay
ardından MENACTRA aşısı (N=476) uygulanmıştır. Her bir aşılama için yaklaşık 28 gün sonra
serumlar alınmıştır. MENACTRA aşısı ve Typhim Vi aşısı bileşenlerine karşı antikor yanıtları
iki çalışma grubunda benzer olmuştur.
5.2. Farmakokinetik özellikler
Geçerli değildir.
5.3. Klinik öncesi güvenlilik verileri
MENACTRA’nın karsinojenik veya mutajenik potansiyeli ile üreme üzerindeki etkileri
değerlendirilmemiştir. Bu nedenle MENACTRA’nın hayvanların üreme yeteneği üzerindeki
etkilerinin tam anlamıyla bir değerlendirmesi yapılmamıştır.
MENACTRA’nın embriyo-fetal ve sütten kesme öncesi gelişim üzerindeki etkileri, fareler
üzerinde gerçekleştirilen bir gelişimsel toksisite çalışmasıyla değerlendirilmiştir. Hayvanlara
gebelik öncesindeki 14. günde ve organojenez (gebeliğin 6. gününde) döneminde
MENACTRA uygulanmıştır. Her bir zaman noktasında intramusküler enjeksiyon yoluyla
verilen toplam doz miktarı 0,1 mL/faredir (bu miktar vücut ağırlığına uyarlandığında, bir insan
dozunun 900 katına tekabül etmektedir). Yürütülen bu çalışma sırasında gebelik, doğum,
emzirme veya sütten kesme öncesi gelişim üzerinde hiçbir advers etki bulgulanmamıştır. İskelet
ile ilgili incelemelerde aşı grubundaki bir fetüste (yapılan toplam 234 incelemede 1 vaka) bir
damak yarığı vakası ortaya çıkmıştır. Eşzamanlı kontrol grubunda ise benzeri hiçbir vaka
gözlemlenmemiştir (yapılan toplam 174 incelemede 0 vaka). Söz konusu bu istisnai bulgunun
aşıyla bağlantılı olduğu izlenimini uyandıran hiçbir veri bulunmamaktadır ve bu çalışma
sırasında aşıyla bağlantılı fetal malformasyona veya teratojeneze dair başka hiçbir bulgu
gözlemlenmemiştir.
186. FARMASÖTİK ÖZELLİKLER
6.1. Yardımcı maddelerin listesi
Sodyum klorür (%0,85’lik fizyolojik tuzlu su ve pH 6,8 seviyesindeki 0,5 M’lik fosfat tampon
tuz çözeltisi içinde)
Susuz dibazik sodyum fosfat (pH 6,8 seviyesindeki 0,5 M’lik fosfat tampon tuz çözeltisi içinde)
Monobazik monohidrat kristal sodyum fosfat (USP) (pH 6,8 seviyesindeki 0,5 M’lik
fosfat tampon tuz çözeltisi içinde)
6.2. Geçimsizlikler
Geçimlilik araştırmaları bulunmadığından dolayı bu aşı diğer aşılarla karıştırılmamalıdır.
6.3. Raf ömrü
24 aydır.
6.4. Saklamaya yönelik özel tedbirler
Bu aşı +2°C ila +8°C’de buzdolabında saklanmalı ve ışıktan korunmalıdır.
Aşı dondurulmamalıdır. Aşı donmuş ise çözüp kullanmayınız. Aşı orijinal ambalajında
saklanmalıdır.
Son kullanma tarihi geçmiş ürünleri kullanmayınız.
6.5. Ambalajın niteliği ve içeriği
Gri klorobütil elastomer (lateks içermeyen) tıpalı bir tip I cam flakonda 0,5 mL çözelti - 1’lik
ve 5’lik kutuda 1 dozluk flakonlar
5’lik kutuda 1 dozluk flakonlar piyasada bulunmamaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği’ne”
ve “Ambalaj ve Ambalaj Atıklarının Kontrolü Yönetmeliği’ne” uygun olarak imha edilmelidir.
Çözelti ve kabın kontrolü mümkün olduğunda, parenteral müstahzarlar uygulama öncesinde
kap bütünlüğü, yabancı maddeler ve renk değişikliği için görsel olarak incelenmelidir.
Çözeltide renk değişikliği olması veya içinde yabancı maddeler bulunması durumunda bu aşı
kullanılmamalıdır.
Dondurmayınız. Aşı donmuşsa çözüp kullanılmamalıdır.
Tek doz içeren flakondan 0,5 mL aşıyı steril bir iğne ve enjektör yardımıyla çekiniz.
MENACTRA 0,5 mL’lik bir doz olarak intramusküler (kas içi) yoldan uygulanmalıdır.
Enjekte edilebilir tüm aşılarda olduğu gibi bu aşı uygulamasının ardından nadiren de olsa
oluşabilecek bir anafilaktik reaksiyona karşı uygun tıbbi tedavi ve gözetim önlemleri el altında
hazır bulundurulmalıdır.
19Bu aşı diğer tıbbi ürünlerle birlikte aynı enjektör içinde karıştırılmamalıdır.
7. RUHSAT SAHİBİ
Sanofi Pasteur Aşı Tic. A.Ş. Büyükdere Cad. No:193 Kat:7
34394 Levent – Şişli / ISTANBUL
Tel : 0 212 339 10 00
Faks : 0 212 339 13 80
8. RUHSAT NUMARASI
50
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 07.11.2012
Ruhsat yenileme tarihi:
10. KÜB’ÜN YENİLENME TARİHİ
-
20