KISA ÜRÜN BİLGİSİ
1. BEŞERİ TIBBİ ÜRÜNÜN ADI
CONJİTEN % 0,025 Steril Göz Damlası, Çözelti
Steril
2. KALİTATİF VE KANTİTATİF BİLEŞİM
1 ml çözeltide;
Etkin madde:
Ketotifen …….…..….0,25 mg (0.345 mg ketotifen hidrojen fumarat’a eşdeğer miktarda)
Yardımcı maddeler:
Benzalkonyum klorür……… 0,1 mg
Sodyum hidroksit……………k.m.
Yardımcı maddeler için 6.1'e bakınız.
3. FARMASÖTİK FORM
Steril göz damlası, çözelti
Berrak, renksiz veya soluk sarı renkli çözelti
4. KLİNİK ÖZELLİKLER
4.1. Terapötik endikasyonlar
Alerjik konjunktivit semptomlarının tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler, yaşlılar ve çocuklarda (3 yaş ve üzeri): Konjunktival kese içine günde 2 defa 1
damla damlatılır.
Uygulama şekli:
Yalnız oftalmik kullanım içindir. Göze damlatılarak uygulanır.
Orjinal kapak açılıncaya kadar sterilitesini korur.
Kontaminasyonu önlemek için damlalık ucu hiçbir yere değmemelidir.
Özel popülasyonlara ilişkin ek bilgiler
Böbrek/Karaciğer yetmezliği:
CONJİTEN'in böbrek veya karaciğer yetmezliğinde etkinlik ve güvenliliği çalışılmamıştır.
Pediyatrik popülasyon:
CONJİTEN'in doğumdan itibaren 3 yaşına kadar çocuklarda etkinlik ve güvenliliği
gösterilmemiştir.
Geriyatrik popülasyon:
Yaşlılarda özel bir doz ayarlamasına gerek yoktur.
1 / 54.3. Kontrendikasyonlar
Ketotifen veya yardımcı maddelerden herhangi birine karşı aşırı duyarlılığı olduğu bilinen
hastalarda kontrendikedir.
4.4. Özel kullanım uyarıları ve önlemleri
CONJİTEN koruyucu olarak yumuşak kontakt lenslerde birikebilen bir madde olan
benzalkonyum klorür ihtiva eder. Gözde iritasyona neden olabilir. Yumuşak kontakt lenslerle
temasından kaçınınız. Uygulamadan önce kontakt lensi çıkartınız ve lensi takmak için en
azından 15 dakika bekleyiniz.Benzalkonyum klorür ihtiva eden tüm göz damlaları yumuşak
kontakt lenslerin rengini
soldurabilir.
Benzalkonyum klorür, özellikle göz kuruluğunda veya kornea bozukluklarında, gözde
irritasyona neden olabilir.
4.5. Diğer tıbbi ürünler ile etkileşimler ve diğer etkileşim şekilleri
CONJİTEN'e ek olarak başka göz ilaçları kullanılması gerektiğinde, iki ilaç en az 5 dakika ara
ile uygulanmalıdır.
Oral yolla ketotifen fumarat kullanımı, santral sinir sistemi depresanlarının, antihistaminiklerin
ve alkolün etkisini potansiyalize edebilir. Her ne kadar CONJİTEN ile görülmese de, bu
etkilerin ihtimali göz ardı edilemez.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
Gebelik dönemi
Ketotifenin gebe kadınlara kullanımına ilişkin yeterli veri mevcut değildir. Maternal olarak ve
toksik oral dozlar için yapılmış hayvan çalışmalarında pre ve postnatal mortalitede artış
gözlenirken teratojenitede böyle bir durum gözlenmemiştir. Oküler kullanımı takiben sistemik
düzeyler genellikle limitlerin altındadır. Gebe kadınlara verilirken tedbirli olunmalıdır.
Laktasyon dönemi
Oral uygulamayı takiben elde edilen hayvan verilerine göre ilacın anne sütüne geçtiği
bildirilmiş olmasına rağmen, insanda topikal uygulamayı takiben anne sütünde tespit edilebilir
miktarlarda bulunmamıştır. Yine de, CONJİTEN emzirme döneminde kullanılabilir.
Üreme yeteneği/Fertilite
Ketotifen fumaratın insandaki üreme yeteneği üzerindeki etkisi üzerinde veri bulunmamaktadır.
4.7. Araç ve makine kullanımı üzerindeki etkiler
Bulanık gören veya uyku hali olan hastalar araç ve makine kullanmamalıdırlar.
2 / 54.8. İstenmeyen etkiler
Önerilen dozda aşağıdaki yan etkiler gözlenmiştir. İstenmeyen etkiler çok yaygın (≥1/10);
yaygın (≥1/100 ila <1/10); yaygın olmayan (≥1/1000 ila <1/100); seyrek (≥1/10.000 ila
<1/1000); çok seyrek (<1/10.000), bilinmiyor (eldeki verilerden hareketle tahmin edilemiyor)
olarak listelenmiştir.
Bağışıklık sistemi hastalıkları:
Yaygın olmayan: Aşırı duyarlılık
Sinir sistemi hastalıkları
Yaygın olmayan: Baş ağrısı
Göz hastalıkları
Yaygın: Gözde iritasyon, göz ağrısı, noktasal keratit, noktasal korneal epitel erozyonu.
Yaygın olmayan: İlacın damlatılması esnasında bulanık görme, kuru göz, göz kapağı
rahatsızlığı, konjunktivit, fotofobi, konjunktival hemoraji
Gastrointestinal hastalıklar
Yaygın olmayan: Ağız kuruluğu
Deri ve deri altı doku bozuklukları
Yaygın olmayan: Deride döküntü, ekzema, ürtiker
Genel bozukluklar ve uygulama bölgesine ilişkin hastalıklar
Yaygın olmayan: Somnolans
Pazarlama sonrası deneyimlerden elde edilen advers ilaç reaksiyonları (Sıklığı bilinmiyor)
Aşağıdaki pazarlama sonrası olaylar da gözlenmiştir; lokal alerjik reaksiyonlar dahil aşırı
duyarlılık reaksiyonları (çoğunlukla kontakt dermatit, gözde şişme, göz kapağında kaşıntı ve
ödem), yüzde şişme/ödem dahil sistemik alerjik reaksiyonlar (bazı vakalarda kontakt dermatit
ile ilişkili) ve astım ve egzema gibi önceden var olan alerjik koşulların şiddetlenmesi.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks:0 312 218 35 99)
4.9. Doz aşımı ve tedavisi
Doz aşımı bildirilmemiştir.
5 ml'lik göz damlasının içilmesi halinde alınan ketotifen miktarı, 3 yaşındaki bir çocuk için oral
yolla önerilen günlük dozun %60'ı olan 1.25 mg 'a eşdeğerdir. Klinik sonuçlar 20 mg'a kadar
ketotifenin oral yolla alımını takiben hiçbir ciddi belirti ya da semptomun gözlenmediğini
göstermiştir.
3 / 55. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Oftalmolojikler, diğer antialerjikler
ATC kodu: S01GX08
Etki mekanizması:
Ketotifen bir histamin Hl-reseptör antagonistidir. İn vivo hayvan çalışmaları ve in vitro
çalışmalar, mast hücre stabilizasyonunun ve eozinofillerin infiltrasyonunun, aktivasyonunun ve
degranülasyonunun inhibisyonunun ek aktivitelerini önermektedir.
5.2 Farmakokinetik özellikler
Genel Özellikler
Emilim:
18 sağlıklı gönüllüye ketotifen uygulanması ile yapılan farmakokinetik çalışmalarda, damlanın
14 gün için tek doz ve çok doz oküler uygulamasını takiben ketotifenin plazma düzeyleri limitin
altında bulunmuştur (20 pg/ml).
Dağılım:
Oral uygulamadan sonra ketotifen bifazik şekilde elimine edilmekte olup başlangıç yarı
ömrü 3 ila 5 saat, terminal yarı ömrü ise 21 saattir.
Biyotransformasyon:
Ana metaboliti pratikte inaktif ketotifen-N-glukuroniddir.
Eliminasyon:
48 saat içinde maddenin yaklaşık %1'i değişmemiş ve %60 ila %70'i metabolitleri olarak idrarla
atılmaktadır.
Doğrusallık/Doğrusal olmayan durum:
Doğrusallık/Doğrusal olmayan durum hakkında veri bulunmamaktadır.
Hastalardaki karakteristik özellikler
Farklı hasta gruplarında bilinen önemli bir farmakokinetik değişiklik yoktur.
5.3 Klinik öncesi güvenlilik verileri
Konvansiyonel emniyet, farmakoloji, tekrarlanan doz toksisiteleri, genotoksisite, karsinojenik
potansiyel ve üreme üzerindeki toksisite çalışmalarına dayanan preklinik veriler insanlar
üzerinde zararlı etkisi olmadığını göstermiştir.
6. FARMASÖTİK ÖZELLİKLER
6.1. Yardımcı maddelerin listesi
Benzalkonyum klorür
Gliserol
Sodyum hidroksit
Hidroklorik asit
Enjeksiyonluk su
4 / 56.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
24 ay
Şişe açıldıktan sonra 28 gün içinde kullanılmalıdır.
6.4 Saklamaya yönelik özel tedbirler
25°C'nin altındaki oda sıcaklığında saklayınız.
6.5 Ambalajın niteliği ve içeriği
Primer ambalaj malzemesi 5 mL’lik, polietilen damlalıklı, beyaz polietilen şişe ve beyaz yüksek
dansiteli polietilen kapaktan oluşmaktadır. İçerisinde kullanma talimatı olan baskılı karton kutu
içerisinde sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Özel bir kullanma talimatı yoktur.
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj Atıklarının Kontrolü Yönetmelik"lerine uygun olarak imha edilmelidir.
7 RUHSAT SAHİBİ
BİEM İLAÇ SANAYİ ve TİC. A.Ş.
Turgut Reis Cad., No: 21, 06570, Tandoğan Çankaya/Ankara
Tel: +90 312 230 29 29
Faks: +90 312 230 68 00
8 RUHSAT NUMARASI
2018/546
9 İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 27/09/2018
Ruhsat yenileme tarihi:
10 KÜB'ÜN YENİLENME TARİHİ
5 / 5