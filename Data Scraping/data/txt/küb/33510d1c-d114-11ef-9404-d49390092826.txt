KISA ÜRÜN BİLGİSİ
1. BEŞERİ TIBBİ ÜRÜNÜN ADI
CENTROPOL %2 1000 mg/ 50 mL enjeksiyonluk/infüzyonluk emülsiyon
Steril
2. KALİTATİF VE KANTİTATİF
Etkin madde:
PROPOFOL 20 mg/ml
Yardımcı maddeler:
1 ml emülsiyon içeriği:
Soya fasülyesi yağı, rafine 50 mg
Sodyum oleat 0.30 mg
Sodyum hidroksit y.m.
Yardımcı maddeler için 6.1’e bakınız.
3. FARMASÖTİK FORMU
Enjeksiyonluk veya infüzyonluk emülsiyon
Beyaz renkli, su içinde yağ emülsiyonudur.
4. KLİNİK ÖZELLİKLERİ
4.1. Terapötik endikasyonlar
CENTROPOL;
- Yetişkinlerde ve 3 yaşından büyük çocuklarda genel anestezinin indüksiyon ve
idamesinde,
- Yetişkinlerde ve 3 yaşından büyük çocuklarda, tek başına ya da lokal veya bölgesel
anestezi ile kombine olarak tanı ve cerrahi işlemler için sedasyon sağlaması amacıyla,
- Yoğun bakım ünitesinde solunum cihazına bağlı 16 yaşından büyük hastalarda sedasyon
sağlaması amacıyla kullanılan kısa etkili bir genel anesteziktir.
4.2. Pozoloji ve uygulama şekli
CENTROPOL sadece hastanelerde veya yeterli ekipmanlarla donatılmış günlük tedavi
ünitelerinde, anestezi veya yoğun bakım hastalarının bakımı konusunda eğitimli hekimler
tarafından verilmelidir.
Dolaşım ve solunum fonksiyonlarının sürekli izlenmesi (örneğin EKG, pulse oksimetre) ve
hastanın hava yolları idamesinin sağlanması, suni havalandırma ve diğer resüsitasyon
olanaklarının her zaman kullanılabilir olması gerekir.
Tanı ve cerrahi prosedürler sırasında uygulanan sedasyon için kullanılan CENTROPOL,
cerrahi veya tanı prosedürü yürüten kişi tarafından uygulanmamalıdır.
CENTROPOL emülsiyonunun dozu, kullanılan ön ilaç tedavisine ve hastanın yanıtına göre
1bireyselleştirilmelidir.
CENTROPOL’e ilaveten tamamlayıcı olarak genelde ağrı kesici ajanların kullanımı
gereklidir.
Pozoloji/uygulama sıklığı ve süresi:
Yetişkinlerde Genel Anestezi:
Anestezinin Başlatılması:
CENTROPOL anestezi başlangıcının klinik belirtileri görülünceye kadar hasta cevabına
uygun şekilde (her 10 saniyede yaklaşık 20-40 mg propofol) titre edilerek uygulanır.
55 yaşın altındaki yetişkin hastaların çoğunluğunda 1,5-2,5 mg/kg vücut ağırlığı
CENTROPOL yeterlidir.
Bu yaşın üstündeki hastalarda ve ASA düzeyi III ve IV olan hastalarda, özellikle de kardiyak
fonksiyonu bozulmuş hastalarda gereksinim daha azdır ve CENTROPOL’ün toplam dozu 1
mg/kg.v.a.’na kadar düşürülebilir. Bu durumlarda CENTROPOL’ün uygulama hızı
düşürülmelidir. (her 10 saniyede bir yaklaşık 1 ml (20 mg)).
Anestezinin İdamesi:
Anestezi idamesi CENTROPOL’ün sürekli infüzyonu ile sağlanabilir. Anestezinin idamesi
için genellikle 4 – 12 mg/kg vücut ağırlığı /saat verilmelidir. Minimal girişimsel/ invazif
cerrahi gibi daha az stres oluşturan prosedürlerde yaklaşık 4mg/kg/ v.a/saat’lik azaltılmış
idame dozu yeterli olabilir.
Yaşlı hastalarda, genel durumu stabil olmayan hastalarda, bozulmuş kardiyak fonksiyonu
olan veya hipovolemik hastalarda ve ASA düzeyi III ve IV olan hastalarda CENTROPOL
dozu hastanın durumunun ciddiyetine ve yapılan anestezi tekniğine bağlı olarak daha fazla
düşürülebilir.
3 Yaşından Büyük Çocuklarda Genel Anestezi:
Anestezinin Başlatılması:
CENTROPOL anestezi başlangıcının klinik belirtileri görülünceye kadar yavaşça titre
edilerek uygulanır. Doz, yaş ve/veya vücut ağırlığına uygun bir şekilde ayarlanmalıdır. 8
yaşından büyük hastaların çoğunda anestezi başlangıcı için yaklaşık olarak 2,5 mg/kg vücut
ağırlığı CENTROPOL gerekmektedir. Daha küçük çocuklarda doz gereksinimi daha yüksek
(2,5-4 mg/kg vücut ağırlığı) olabilir.
Anestezinin İdamesi:
Anestezinin idamesi, gerekli anestezi derinliğini sağlamak için CENTROPOL infüzyonu
uygulanarak sürdürülebilir. Anestezinin gerekli dozu hastalar arasında önemli ölçüde
değişebilmekle birlikte, saatte 9-15 mg/kg arasında genellikle yeterli anestezi elde
edilebilmektedir. Yaşı daha küçük olan çocuklarda, doz gereksinimi daha yüksek olabilir.
ASA düzeyi III ve IV olan hastalarda düşük dozlar önerilir (Bkz. Bölüm 4.4).
3 Yaşından Büyük Çocuklarda Tanı Ve Cerrahi Prosedürler Için Sedasyon
2Dozun ve uygulamanın oranı gerekli sedasyon derinliğine ve klinik cevaba göre
ayarlanmalıdır. Pediyatrik hastaların çoğunda sedasyon başlangıcı için 1-2 mg/kg vücut
ağırlığı propofol uygulaması gerekecektir. İstenilen sedasyon seviyesinin elde edilmesi için
CENTROPOL infüzyonunun titre edilmesiyle sedasyon idamesi sağlanabilir. Hastaların
çoğunda saatte 1,5-9 mg/kg vücut ağırlığı propofol gerekmektedir.
ASA düzeyi III ve IV olan hastalarda CENTROPOL dozunun azaltılması gerekebilir.
Erişkin Hastalarda Tanı Ve Cerrahi Prosedürler için Sedasyon
Tanı ve cerrahi prosedürler sırasında sedasyon sağlamak için, dozun ve uygulamanın oranı
klinik cevaba göre ayarlanmalıdır. Hastaların çoğunda sedasyon başlangıcı için 1-5 dakika
süreyle 0,5-1 mg/kg vücut ağırlığı propofol uygulaması gerekecektir. İstenilen sedasyon
seviyesinin elde edilmesi için CENTROPOL infüzyonunun titre edilmesiyle sedasyon idamesi
sağlanabilir. Hastaların çoğunda saatte 1,5-4,5 mg/kg vücut ağırlığı propofol gerekmektedir.
Sedasyon derinliğinde hızlı bir artışın gerektiği durumlarda, infüzyon 10-20 mg propofol
bolus uygulaması ile (0,5-1 ml CENTROPOL) desteklenebilir.
55 yaşından büyük ve ASA düzeyi III ve IV olan hastalarda CENTROPOL dozunun
azaltılması ve uygulama oranının düşürülmesi gerekebilir.
Yoğun Bakım Ünitesinde 16 Yaşın Üzerindeki Hastalarda Sedasyon
Yoğun bakımda solunum cihazına bağlı hastalarda sedasyon sağlanması amacıyla
kullanıldığında, CENTROPOL sürekli infüzyon ile verilmelidir.
Doz, gerekli sedasyon derinliğine göre ayarlanmalıdır. Yeterli sedasyon için çoğunlukla 0,3-
4,0 mg /kg vücut ağırlığı /saat uygulama hızı yeterli olmaktadır. Saatte 4,0 mg/kg vücut
ağırlığından daha hızlı infüzyon önerilmemektedir (Bkz. Bölüm 4.4).
CENTROPOL’ün yoğun bakım ünitelerinde sedasyon amacı ile uygulanması sırasında hedef
kontrollü infüzyon sisteminin kullanılması önerilmez.
Uygulama şekli:
İntravenöz uygulama içindir.
CENTROPOL seyreltmeden, intravenöz olarak sürekli infüzyon ile verilir. CENTROPOL
anestezinin idamesi için bolus enjeksiyonlarla verilmez.
CENTROPOL infüze edildiği zaman, infüzyon hızınının; büret, damla sayacı, şırınga pompası
veya volumetrik infüzyon pompası gibi cihazlarla kontrol edilmesi tavsiye edilir.
Ürün kullanılmadan önce iyice çalkalanmalıdır.
Sadece homojen hazırlanan ilaçlar ve hasarsız ürünler kullanılmalıdır.
Kullanmadan önce, ampul boynu ve kauçuk membran alkol sprey alkole batırılmış bez ile
temizlenmelidir. Kullanımdan sonra, dokunulan ürünler atılmalıdır.
CENTROPOL antimikrobiyal koruyucu içermeyen yağ içerikli bir emülsiyondur ve mikro-
organizmaların hızlı çoğalmasını destekleyebilir.
Emülsiyon, ampul açıldıktan veya flakon mührü kırıldıktan hemen sonra aseptik olarak steril
şırınga ve infüzyon setine çekilir. Uygulama vakit kaybetmeden yapılmalıdır.
3Asepsi, infüzyon süresince CENTROPOL ve infüzyon ekipmanının her ikisi için de
sağlanmalıdır. Diğer ilaçlar veya sıvılar CENTROPOL seti üzerinden uygulanırken,
uygulamanın infüzyon hattı üzerinde kanül kısmına yakın bir noktadan yapılmasına dikkat
edilmelidir ve uygulama için Y şeklinde konnektör veya üçlü valf kullanılmalıdır.
CENTROPOL diğer infüzyonluk ya da enjeksiyonluk çözeltiler ile karıştırılmamalıdır.
Ancak, % 5 a/h glukoz çözeltisi, % 0,9 a/h sodyum klorür çözeltisi ya da % 0,18 a/h sodyum
klorür ve % 4 a/h glukoz çözeltisi uygun ilave aparatları ile kanül kısmına tatbik edilebilir.
CENTROPOL mikrobiyolojik bir filtre ile uygulanmamalıdır.
CENTROPOL ve propofol içeren infüzyon ekipmanı herbir hasta için sadece bir defa
uygulamalıdır. Kullanımdan sonra, artan CENTROPOL çözeltisi atılmalıdır.
Bütün yağ emülsiyonları için olduğu gibi CENTROPOL’ün aynı infüzyon sistemi ile
infüzyonu 12 saati aşmamalıdır. İnfüzyon seti ve kullanılan rezervuar 12 saat sonra atılmalı
veya gerekirse yenilenmelidir.
CENTROPOL enjeksiyon bölgesindeki ağrıyı azaltmak için büyük bir damara uygulanmalı
veya CENTROPOL ile anesteziye başlamadan önce lidokain enjeksiyon çözeltisi
uygulanmalıdır (Bkz. Bölüm 4.4).
CENTROPOL uygulanmış infüzyon alanının kızarmasından sonra, sadece atrakuryum ve
mivakuryum gibi kas gevşeticiler uygulanabilir.
Propofol, hedef kontrollü infüzyon yolu ile de kullanılabilir. Doz önerileri için piyasada farklı
algoritmaların bulunması nedeniyle lütfen cihaz üreticisinin kullanım broşürü için verilen
talimatlara bakınız.
Uygulama Süresi
Uygulama süresi 7 günü aşmamalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek veya karaciğer yetmezliği olan hastalarda dikkatli kullanılmalıdır.
Pediyatrik popülasyon:
Yeterli deneyim bulunmadığı için CENTROPOL, 3 yaşından küçük çocuklarda
kullanılmamalıdır.
Geriyatrik popülasyon:
Yaşlı hastalarda hastanın durumuna ve gerçekleştirilen anestezi tekniğine göre doz
düşürülebilir (Dozun 4,0 mg/kg/saat’e indirilmesi önerilir).
Diğer:
Hipovolemik veya genel durumları stabil olmayan ve ASA III ve IV düzeyindeki hastalarda
hastanın durumuna ve gerçekleştirilen anestezi tekniğine göre doz düşürülebilir (Dozun 4,0
mg/kg/saat’e indirilmesi önerilir).
4.3. Kontrendikasyonlar
CENTROPOL, propofol veya bölüm 6.1’de listelenen yardımcı maddelerden herhangi birine
4karşı bilinen aşırı duyarlılığı olanlarda kontraendikedir.
CENTROPOL soya yağı içerir ve yer fıstığı ya da soyaya karşı aşırı duyarlılığı olanlarda
kullanılmamalıdır.
CENTROPOL yoğun bakım sedasyonu için 16 ve daha küçük yaşlardaki çocuklarda
kullanılmamalıdır (Bkz. Bölüm 4.4).
4.4. Özel kullanım uyarıları ve önlemleri
CENTROPOL anestezi eğitimi almış kişiler (veya uygun olduğunda yoğun bakım
hastalarının bakımında eğitimli doktorlar) tarafından verilmelidir.
Hastalar sürekli izlenmeli ve hasta hava yolunun idamesi, suni ventilasyon, oksijen
zenginleştirmesi ve diğer resüsitatif olanaklar her zaman hazır olmalıdır. CENTROPOL
tanı ya da cerrahi prosedürü yürüten kişi tarafından uygulanmamalıdır.
Sağlık profesyonelleri tarafından CENTROPOL’ün ağırlıklı olarak kötüye kullanımı ve
bağımlılığı bildirilmiştir. Diğer genel anesteziklerde olduğu gibi hava yolu bakımı
yapılmadan CENTROPOL verilmesi ölümcül solunum komplikasyonlarına neden olabilir.
Tanı ve cerrahi prosedürlerde bilinçli sedasyon için CENTROPOL uygulandığında, hastalar
sürekli olarak erken hipotansiyon belirtileri, solunum yolu tıkanıklığı ve oksijen
desatürasyonu açısından takip edilmelidir.
Anestezi indüksiyonu sırasında, premedikanların ve diğer ajanların dozuna ve kullanımına
bağlı olarak hipotansiyon ve geçici apne oluşabilir. Bazen hipotansiyon, anestezi idamesi
sırasında intravenöz sıvıların kullanılmasını ve CENTROPOL uygulama oranının
azaltılmasını gerektirebilir.
Diğer sedatif ajanlarla olduğu gibi, CENTROPOL operatif prosedürler sırasında sedasyon
için kullanıldığında hastada istemsiz hareketler oluşabilir. Hareketsizlik gerektiren işlemler
sırasında bu hareketler ameliyat yeri için tehlikeli olabilir.
CENTROPOL kullanımından sonra tam bir iyileşme sağlamak için hasta taburcu olmadan
önce yeterli bir süre gereklidir. CENTROPOL kullanımı çok nadir olarak ameliyat sonrası
kas tonusunda bir artışın eşlik ettiği bilinç kaybına neden olabilir. Bu uyanmadan bir süre
öncesinde olabilir veya olmayabilir. İyileşme kendiliğinden olmasına rağmen, bilinçsiz
hastaya uygun bakım uygulanmalıdır.
CENTROPOL’den kaynaklanan bozukluklar genellikle 12 saatten önce saptanabilir
değildir. CENTROPOL’ün etkileri, prosedür, birlikte kullanılan ilaçlar, yaş ve hastanın
durumu dikkate alınarak hastalara aşağıdaki konularda tavsiyede bulunulur:
• Hastanın taburcu olması sırasında yanında eşlik eden bir kişinin bulunması
• Araba kullanma gibi yetenek gerektiren veya tehlikeli görevlerin tekrardan zamanlanması
• Sakinleştirici diğer maddelerin kullanımı (örneğin, benzodiazepinler, opiatlar, alkol)
Epilepsili olmayan hastalarda bile birkaç gün ile birkaç saat arasında sürebilen gecikmiş
epileptiform atakları oluşabilir.
Diğer anestetiklerde olduğu gibi, iyileşme sırasında cinsel disinhibisyon meydana gelebilir.
5Önerilen prosedürün yararları ve riskleri, küçük çocuklarda (<3 yaş) ve hamile kadınlarda
tekrarlanan veya uzun süreli (> 3 saat) propofol kullanımına geçilmeden önce dikkate
alınmalıdır çünkü klinik öncesi çalışmalarda nörotoksisite raporları mevcuttur (Bkz. Bölüm
5.3).
Özel Hasta Grupları
Kardiyak, dolaşım veya akciğer yetmezliği ve hipovolemi
Diğer intravenöz anestezik ajanlarda olduğu gibi kalp, solunum, böbrek veya karaciğer
yetmezliği olan hastalarda veya hipovolemik ve zayıf bünyeli hastalarda dikkatli
uygulanmalıdır.
CENTROPOL klirensi kan akımına bağlı olmakta ve bu nedenle propofole eşlik eden
kardiyak debiyi düşürücü ilaçlar CENTROPOL klirensini de azaltır.
Kardiyak yetmezlik, dolaşım veya akciğer yetmezliği ve hipovolemi propofolün
uygulanmasından önce kompanse edilmelidir.
Propofol gelişmiş kalp yetmezliği veya başka ciddi miyokard hastalığı olanlarda, hastanın
çok dikkatli ve yoğun izlenmesi durumu haricinde uygulanmamalıdır.
Ciddi anlamda fazla kilolu hastalarda daha yüksek bir dozun kardiyovasküler sistem
üzerindeki hemodinamik etki riski göz önüne alınmalıdır.
CENTROPOL vagolitik etkisi yoktur ve bradikardi (zaman zaman şiddetli) ve ayrıca
asistoli raporlarıyla ilişkilendirilmiştir.
Özellikle vagal tonusun baskın olduğu durumlarda ve CENTROPOL’ün bradikardiye sebep
olabilecek diğer ajanlarla birlikte kullanıldığı durumlarda, CENTROPOL ile yapılan
anestezi başlangıcından önce veya anestezi idamesi sırasında bir antikolinerjik ajanın
intravenöz uygulaması düşünülmelidir.
Epilepsi
Propofol epileptik hastaya tatbik edildiğinde, konvülsiyon riski söz konusu olabilir.
Epileptik hastalarda, gecikme süresi birkaç saat ile birkaç gün arasında değişebilen gecikmiş
epileptiform atakları oluşabilir.
Epileptik hastaların anestezisinden önce, hastanın antiepileptik ilacını alıp almadığı kontrol
edilmelidir. Epileptikus durumunun tedavisinin etkililiğinin çeşitli çalışmalarla
kanıtlanmasına rağmen, propofolün epileptik hastalarda uygulanması, nöbet riskini artırabilir.
Propofol kullanımı elektrokonvülsif terapi gören hastalara önerilmemektedir.
Yağ metabolizması bozukluğu olan hastalar
Yağ metabolizması bozukluğu olan hastalarda ve lipid emülsiyonlarının dikkatli kullanılması
gerektiği diğer durumlarda uygun bakım sağlanmalıdır (Bkz. Bölüm 4.2).
Yüksek intrakraniyal basıncı olan hastalar
Yüksek intrakraniyal basınç ve düşük ortalama arter basıncı olan hastalara intraserebral
perfüzyon basıncının belirgin ölçüde düşme riski nedeniyle özel dikkat gösterilmelidir.
6Pediyatrik popülasyon
CENTROPOL yenidoğan bebeklerde tamamen araştırılmadığı için, bu hasta
popülasyonunda kullanımı tavsiye edilmemektedir. Farmakokinetik veriler (Bkz. Bölüm 5.2)
klerensin yenidoğanlarda önemli ölçüde azaldığını ve bireyler arasında yüksek derecede
değişkenlik olduğunu göstermektedir. Daha büyük yaşlardaki çocuklarda tavsiye edilen doz
uygulaması bağıl aşırı doz oluşumuna ve ciddi kardiyovasküler depresyona neden
olabilmektedir.
CENTROPOL’ün 3 yaşından küçük çocuklarda gerekli olan dozunun son derece küçük
hacimde olması nedeniyle %2 lik oranın titre edilmesi zor olacağı için kullanımı tavsiye
edilmez. 1 ay ile 3 yaş arasındaki çocuklarda 100 mg/saat’ten az bir dozun yeterli olması
beklendiği takdirde CENTROPOL uygulaması düşünülebilir.
CENTROPOL’ün 16 ve daha küçük yaştaki hastalarda yoğun bakım sedasyonunun
güvenlilik ve etkililiği kanıtlanmadığı için bu yaş grubunda CENTROPOL kullanılmamalıdır
(Bkz. Bölüm 4.3).
Yoğun Bakım Ünitesi Yönetimine İlişkin Tavsiye Niteliğinde Açıklamalar
Yoğun bakım sedasyonu için CENTROPOL infüzyonluk emülsiyonun kullanımı, ölüme
sebebiyet verebilecek organ sistem yetmezliklerinin ve metabolik bozuklukların
konstelasyonu ile ilişkilendirilmiştir. Raporlar; metabolik asidoz, rabdomiyoliz, hiperkalemi,
hepatomegali, böbrek yetmezliği, hiperlipidemi, kardiyak aritmi, brugada-tipi EKG (yüksek
ST-segmenti ve cove T-dalgası) ve genellikle destekleyici inotrop tedaviye tepkisiz hızlı
ilerleyen kalp yetmezliği kombinasyonları verilerinden alınmıştır. Bu olayların
kombinasyonları CENTROPOL infüzyonu sendromu olarak adlandırılır. Bu olaylar
çoğunlukla ciddi kafa yaralanmaları olan hastalarda ve yoğun bakım ünitesinde sedasyon
için yetişkinlere önerilen dozun verilmesiyle aşırı doz alan solunum yolu enfeksiyonuna
sahip çocuklarda görülmüştür.
Bu olayların gelişimi ile ilgili; dokulara oksijen iletiminin azalması, ciddi nörolojik
yaralanma ve/veya sepsis, vazokonstriktörler, steroidler, inotroplar ve/veya CENTROPOL
(genellikle 48 saatten fazla süre içinde doz oranlarının saatte 4 mg/kg‘den daha büyük
olduğu) gibi farmakolojik ajanların bir veya birkaçının yüksek dozları en önemli risk
faktörleri olarak sayılmaktadır.
Reçete yazan kişilerin yukarıdaki risk faktörleri ile gelişebilen bu olaylar konusunda
hastalarına karşı dikkatli olmaları ve yukarıdaki belirtilerin gelişmesi durumunda derhal
CENTROPOL’ü durdurmaları gerekmektedir. Yoğun bakım ünitesinde kullanılan tüm
sedatif ve terapötik ajanlar, optimum oksijen iletimini ve hemodinamik parametreleri
korumak için titre edilmelidir. Yükselmiş kafa içi basıncı olan hastalara bu tedavi
değişiklikleri sırasında serebral perfüzyon basıncını desteklemek için uygun tedavi
verilmelidir.
Tedaviyi yapan doktorlara mümkünse dozun saatte 4 mg/kg‘yi geçmemesi hatırlatılır.
Yağ metabolizması bozukluğu olan hastalarda ve lipid emülsiyonlarının dikkatli kullanılması
gerektiği diğer durumlarda uygun bakım sağlanmalıdır.
CENTROPOL’ün aşırı yağ yükleme riski altında olduğu düşünülen hastalara uygulanması
durumunda, hastanın kan-lipid düzeylerinin izlenmesi önerilmektedir. Yağın vücuttan
yeterince temizlenemediği gözlemlenir ise, CENTROPOL uygulaması buna uygun şekilde
ayarlanmalıdır. Hasta aynı anda başka bir intravenöz lipid alıyorsa, CENTROPOL
formülasyonunun bir parçası olarak infüze lipid miktarını dikkate almak amacıyla miktarda
7azalma yapılmalıdır; 1,0 ml CENTROPOL yaklaşık olarak 0,1 g yağ içerir.
İlave önlemler
Mitokondriyal hastalığı olan hastalar tedavi edilirken dikkatli olunmalıdır. Bu hastalar
anestezi, cerrahi ve yoğun bakım altında olduğu durumlarda hastalığın alevlenmelerine karşı
duyarlı olabilir. Bu hastalar için normotermi bakımı, karbonhidratların ve iyi hidrasyonun
sağlanması tavsiye edilmektedir. Mitokondriyal hastalık alevlenmesinin erken evreleri ve
'propofol infüzyon sendromu' benzer olabilir.
CENTROPOL antimikrobiyal koruyucular içermez ve mikro-organizmaların büyümesini
destekler.
CENTROPOL’ün aspire edildiği durumlarda, steril bir enjektöre aseptik olarak çekilmeli ve
ampul açıldıktan veya flakon mührü kırıldıktan hemen sonra sete verilmelidir. Uygulamanın
gecikmeden başlaması gerekmektedir. İnfüzyon süresi boyunca CENTROPOL ve infüzyon
ekipmanının asepsisinin idamesi gereklidir. CENTROPOL hattına eklenen herhangi bir
infüzyon sıvısı kanül kısmına yakın uygulanmalıdır. CENTROPOL mikrobiyolojik filtre
yoluyla uygulanmamalıdır.
CENTROPOL ve propofol içeren her bir şırınga her hasta için tek kullanımlıktır. Diğer lipid
emülsiyonları için belirlenen kılavuzlara uygun olarak, tek CENTROPOL infüzyon süresi
12 saati aşmamalıdır. 12 saat veya daha az süren bu sürecin sonunda, CENTROPOL haznesi
ve infüzyon hattı atılmalı ve uygun şekilde değiştirilmelidir.
Enjeksiyon yerinde ağrı
CENTROPOL ile anestezi indüksiyonu sırasında, enjeksiyon yerinde oluşan ağrıyı azaltmak
için propofol emülsiyonundan önce lidokain enjekte edilebilir (Bkz. Bölüm 4.2). Lidokain
kalıtsal akut porfirisi olan hastalarda kullanılmamalıdır.
Bu tıbbi ürün 100 ml başına 1 mmol‘den (23 mg) daha az sodyum içerir, yani esasında
"sodyum içermez".
4.5. Diğer tıbbi ürünler ile etkileşimler ve diğer etkileşim şekilleri
CENTROPOL’ün spinal ve epidural anestezi ile bağlantılı şekilde kullanılması ve yaygın
olarak kullanılan premedikasyon, nöromüsküler bloke edici ilaçlar, inhalasyon ajanları ve
analjezik ajanlar ile birlikte kullanılması durumunda hiçbir farmakolojik uyumsuzluk ile
karşılaşılmamıştır. Genel anestezinin, bölgesel anestezi ile beraber yürütüldüğü durumlarda,
CENTROPOL’ün düşük dozlarda kullanılması gerekli olabilir. Rifampisin ile tedavi edilen
hastalarda CENTROPOL ile anestezi indüksiyonunu takiben şiddetli hipotansiyon
bildirilmiştir.
Benzodiazepinler, parasempatolitik ajanlar, inhalasyon anestezikleri ile beraber kullanımı
sırasında anestezi süresinin uzaması ve solunum hızının azalması rapor edilmiştir.
Opioidlerle premedikasyondan sonra propofolün sedatif etkisinde yoğunlaşma ve uzama ile
uzun süreli ve artan frekanslı apne oluşabilir.
Propofolün premedikasyon, inhalasyon veya analjezik ajanları ile birlikte aynı zamanda
kullanılmasının anestezik ve kardiyovasküler yan etkilerin şiddetini artırabileceği dikkate
alınmalıdır (Bkz.Bölüm 4.4).
8Santral sinir sistemi depresanlarının (ör. alkol, genel anestezikler, narkotik analjezikler) eş
zamanlı kullanımı sedatif etkilerinde şiddetlenme ile sonuçlanır. Parenteral yolla uygulanan
merkezi depresan etkili ilaçlarla CENTROPOL kombine edildiğinde ciddi solunum
depresyonu ve kardiyovasküler depresyon meydana gelebilir.
Fentanil verildikten sonra apne oranındaki bir artış ile Propofol’ün kandaki düzeyi geçici
olarak artabilir.
Suksemetonyum veya neostigmin tedavisinden sonra bradikardi ve kardiyak arrest
gelişebilir.
Siklosporin alan hastalarda CENTROPOL gibi lipid emülsiyonları uygulandığında
lökoensefalopati bildirilmiştir.
Valproat alan hastalarda düşük propofol dozu ihtiyacı gözlenmiştir. Eş zamanlı
kullanıldığında propofol dozunda azaltma düşünülebilir.
Özel popülasyonlara ilişkin ek bilgiler
Veri bulunmamaktadır.
Pediyatrik popülasyon
Veri bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar tedavi süresince etkili doğum kontrolü uygulamak
zorundadırlar.
Gebelik dönemi
CENTROPOL için gebeliklerde maruz kalmaya ilişkin yeterli veri mevcut değildir.
Gebelik döneminde CENTROPOL’ün güvenliliği kanıtlanmamıştır. CENTROPOL
kesinlikle gerekli olduğu durumlar dışında hamile kadınlara verilmemelidir. CENTROPOL
plasentayı geçebilir ve neonatal depresyona neden olabilir. CENTROPOL, ancak, bir kürtaj
sırasında kullanılabilir.
Anestezi indüksiyonu için 2,5 mg/kg vücut ağırlığı ve idame için 6 mg/kg vücut ağırlığından
daha yüksek dozlardan kaçınılmalıdır.
Hayvanlar üzerinde yapılan çalışmalar üreme toksisitesinin bulunduğunu göstermektedir
(Bkz. Bölüm 5.3).
İnsanlara yönelik potansiyel risk bilinmemektedir. Propofol gerekli olmadıkça gebelik
döneminde kullanılmamalıdır.
Laktasyon dönemi
Emziren kadınlarda yapılan çalışmalar propofolün düşük miktarlarda süte geçtiğini
9göstermiştir. Bu nedenle anneler CENTROPOL uygulamasından sonraki 24 saat süresince
emzirmeyi durdurmalıdır. Bu süreç içinde üretilen süt atılmalıdır.
Üreme yeteneği / Fertilite
Etkisi bilinmemektedir.
4.7. Araç ve makine kullanımı üzerindeki etkiler
Hastalar araç ve makine kullanma gibi yeteneklerin CENTROPOL kullanımından bir süre
sonra zayıflayabileceği konusunda uyarılmalıdır.
CENTROPOL’ün uygulanmasından sonra hastalar bir süre gözlem altında tutulmalıdır.
Hastalar araba, makine kullanmamaları ve potansiyel bir tehlikeye neden olabilecek işler
yapmamaları yönünde uyarılmalıdır. Hastalar eve yalnız gitmemeleri ve alkol tüketmemeleri
konusunda uyarılmalıdır.
CENTROPOL kaynaklı bozukluklar 12 saat öncesine kadar genellikle saptanabilir değildir
(Bkz. Bölüm 4.4).
4.8. İstenmeyen etkiler
Anestezi veya sedasyonun başlatılması ve idamesi genelde minimum eksitasyon ile düzgün
şekilde sağlanır. En sık bildirilen advers etkiler hipotansiyon gibi bir anestetik/sedatif ajanın
farmakolojik olarak öngörülebilir olduğu yan etkilerdir. CENTROPOL alan hastalarda
gözlenen yan etkilerin doğası, şiddeti ve sıklığı hastanın durumuna ve ameliyat ya da tedavi
edici prosedürlere bağlı olabilir.
Advers etkilerin değerlendirilmesi, aşağıdaki görülme sıklıklarına dayanmaktadır:
Çok yaygın (≥1/10)
Yaygın (≥1/100 – ˂1/10)
Yaygın olmayan (≥1/1,000 – ˂1/100)
Seyrek (≥1/10,000 - <1/1,000)
Çok seyrek (<1/10,000)
Bilinmiyor (eldeki verilerden hareketle tahmin edilemiyor)
Advers Reaksiyon Tablosu
Sistem-Organ Sınıfı Sıklık İstenmeyen Etkiler
Bağışıklık sistemi hastalıkları Çok seyrek Anjiyoödem,
bronkospazm, eritem ve
hipotansiyonu içerebilen
anafilaksi
(5)
Metabolizma ve Bilinmiyor (9) Metabolik asidoz ,
(5)
beslenme hastalıkları hiperkalemi ,
(5)
hiperlipidemi
Psikiyatrik hastalıkları Bilinmiyor (9) Öfori, seksüel disinhibisyon.
İlaç suistimali ve ilaç
(8)
bağımlılığı
(8)
10Sinir sistemi hastalıkları Yaygın İyileşme aşamasında baş ağrısı
Seyrek Anesteziye başlangıç, idame ve
iyileştirme sırasında kasılmalar
ve opistotonus dahil
epileptiform hareketler.
Vertigo, titreme ve iyileşme
sırasında soğukluk hissi
Çok seyrek Ameliyat sonrası bilinç kaybı
Bilinmiyor (9) İstemsiz hareketler
Kardiyak hastalıkları Yaygın Bradikardi(1) ve
anesteziye başlangıç
Çok seyrek Pulmone r ödem
Bilinmiyor (9) Kardiyak aritmi (5) ,
(5),(7)
kalp yetmezliği
Vasküler hastalıkları Yaygın Hipotansiyon (2)
Yaygın olmayan Tromboz ve flebit
Solunum, göğüs Yaygın Anesteziye başlangıç
bozuklukları ve sırasında geçici apne,
mediastinal hastalıkları Bilinmiyor (9) Solunum depresy onu
(doz bağımlı)
Gastrointestinal hastalıkları Yaygın İyileşme aşamasında bulantı
ve kusma
Çok seyrek Pankreatit
Hepatobiliyer hastalıkları Bilinmiyor (9) Hepatomegali (5)
Kas-iskelet Bilinmiyor (9) Rabdomiyoliz (3), (5)
bozuklukları ve bağ
dokusu hastalıkları
Böbrek ve idrar Çok seyrek Uzun süreli uygulamadan
yolu hastalıkları sonra idrarda renk değişimi
(9) (5)
Bilinmiyor Böbrek yetmezliği
Üreme sistemi ve meme Çok seyrek Cinsel disinhibisyon
hastalıkları
(9) Priapizm
Bilinmiyor
Genel bozukluklar ve Çok yaygın Enjeksiyon başlangıcında
uygulama bölgesine lokal ağrı (4)
11ilişkin hastalıkları Çok seyrek Kazara ekstravasküler
uygulamayı takiben doku
Bilinmiyor (9) Kazara e kstravasküler
uygulamayı takiben lokal ağrı,
şişlik,
Araştırmalar Bilinmiyor (9) Brugada tipi EKG (5), (6)
Yaralanma ve zehirlenme Çok seyrek Ameliyat sonrası ateş
(1) Ciddi bradikardi nadirdir. Asistoli gelişimi ile ilgili izole raporlar bulunmaktadır.
(2) Bazen hipotansiyon, intravenöz sıvıların kullanımını ve CENTROPOL uygulanma oranının azaltılmasını
gerektirebilir.
(3) Yoğun bakım ünitesi sedasyonu için 4 mg/kg/saat’ten daha fazla dozlarda CENTROPOL verildiği
durumlarda çok nadir olarak rabdomiyoliz bildirilmiştir.
(4) Önkolda daha büyük damarlar ve antekübital çukur kullanılarak minimize edilebilir. CENTROPOL ile
lidokainin birlikte uygulanması ile de lokal ağrı minimize edilebilir.
(5) "CENTROPOL infüzyon sendromu" olarak bildirilen bu olayların kombinasyonları olayların sık sık
gelişimi için çoklu risk faktörlerine sahip ağır hastalarda görülebilir (bkz. Bölüm 4.4)
(6) Brugada tipi EKG yükselmiş EKG’de -ST-segmenti ve cove T dalgası.
(7) Yetişkinlerde (ölümle sonuçlanan bazı durumlarda) hızlı ilerleyen kalp yetmezliği. Bu gibi durumlarda kalp
yetmezliği inotrop destekleyici tedaviye genellikle tepkisizdir.
(8) Ağırlıklı olarak sağlık profesyonelleri tarafından CENTROPOL’in kötüye kullanılması ve ilaç bağımlılığı.
(9) Mevcut klinik çalışma verilerinden tahmin edilemediğinden dolayı bilinememektedir.
(10) Doku canlılığı bozulmuş olan yerlerde nekroz bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Kazara aşırı doz muhtemel kardiyorespiratuvar depresyona sebep olabilir. Solunum
depresyonu yapay solunumla tedavi edilir. Kardiyovasküler depresyonda hasta yatay duruma
getirilmeli ve ağır durumlarda plazma genişleticiler ve presör ajanlar kullanılmalıdır.
5. FARMAKOLOJİK ÖZELLİKLERİ
5.1. Farmakodinamik özellikleri
Farmakoterapötik grup: Diğer genel anestezikler.
ATC-kod: N01AX10
Etki mekanizması
CENTROPOL (2,6-diizopropilfenol), yaklaşık 30 saniye gibi hızlı bir etki başlangıcı olan
kısa etkili bir genel anestezik ajandır. Anesteziden uyanma genellikle hızlıdır. Tüm genel
anesteziklerde olduğu gibi etki mekanizması iyi anlaşılamamıştır. Bununla birlikte,
CENTROPOL’ün sedatif / anestetik etkilerini ligand kapılı GABA reseptörleri aracılığıyla
A
12nörotransmiter GABA'nın inhibitör fonksiyonunun pozitif modülasyonu ile ürettiği
düşünülmektedir.
Farmakodinamik özellikler
Genel olarak, anestezi indüksiyonu ve idamesi için CENTROPOL uygulandığında ortalama
arteriyel kan basıncında düşme ve kalp hızında hafif değişiklikler gözlenir. Bununla birlikte,
hemodinamik parametreler normalde bakım sırasında nispeten sabit kalır ve istenmeyen
hemodinamik değişikliklerin insidansı düşüktür.
CENTROPOL uygulamasının ardından solunum depresyonu meydana gelebilmesine
rağmen, herhangi bir etki niteliksel olarak diğer intravenöz anestezik ajanlarınkine benzerdir
ve klinik uygulamada kolayca yönetilebilir.
CENTROPOL, beyin kan akışını, kafa içi basıncını ve beyin metabolizmasını azaltır.
İntrakraniyal basınçtaki azalma, yüksek referans değerli intrakraniyal basıncı olan hastalarda
daha fazladır.
Klinik etkililik ve güvenlik
Anesteziden iyileşme genellikle hızlı ve nettir ve düşük baş ağrısı insidansı ve ameliyat
sonrası bulantı ve kusma görülür.
Genel olarak, CENTROPOL ile anesteziyi takiben, inhalasyon ajanlarıyla anesteziye göre
daha az ameliyat sonrası bulantı ve kusma görülür. Bunun CENTROPOL’ün azalmış emetik
potansiyeli ile ilişkili olabileceğine dair kanıt vardır.
CENTROPOL, klinik olarak oluşması muhtemel konsantrasyonlarda, adrenokortikal
hormonların sentezini engellemez.
Pediyatrik popülasyon
Çocuklarda CENTROPOL bazlı anestezinin süresi ile ilgili sınırlı çalışmalar, güvenlik ve
etkinliğin 4 saate kadar değişmediğini göstermektedir. Çocuklarda kullanıma ilişkin
literatürler, güvenlik veya etkililikte değişiklik olmaksızın uzun süreli prosedürler için
kullanımı kanıtlar.
5.2. Farmakokinetik özellikleri
Genel özellikler
Emilim
Anesteziyi sürdürmek için CENTROPOL kullanıldığında, kan konsantrasyonları verilen
uygulama hızı için asimptotik olarak kararlı durum değerine yaklaşır.
Dağılım
Propofol geniş bir şekilde dağıtılır ve vücuttan hızla atılır (toplam vücut klerensi 1,5–2 litre /
dakika).
Biyotransformasyon
Başlıca karaciğerde metabolize olur.
Eliminasyon
Bir bolus dozunu takiben veya bir infüzyonun sonlandırılmasını takiben propofol
konsantrasyonlarındaki düşüş, propofolün zayıf perfüze dokudan yeniden dağılımını temsil
13eden, çok hızlı dağılım, hızlı eliminasyon (yarılanma ömrü 30-60 dakika) ve daha yavaş bir
son faz ile üç bölmeli açık bir modelle (yarılanma ömrü 2-4 dakika) tanımlanabilir.
Klerens, esas olarak kan akışına bağlı olduğundan dolayı karaciğerde metabolik süreçlerle
CENTROPOL’ün inaktif konjugatları ile buna karşılık gelen ve idrarla atılan kinol
oluşturmak üzere gerçekleşir.
Tek bir doz 3 mg intravenöz uygulamadan sonra, CENTROPOL klerensi/kg vücut ağırlığı
yaşa göre aşağıdaki gibi artmıştır:
Medyan klerens büyük çocuklar ile karşılaştırıldığında (n = 36, yaş aralığı 4 ay-7 yıl), 1
aydan küçük yenidoğanlarda önemli ölçüde daha düşüktür (n = 25) (20 ml/kg/dk). Buna ek
olarak, yeni doğanlarda bireysel anlamda ciddi değişkenlikler (3,7-78 ml/kg/dakika
aralığında) bulunmaktadır. Bu büyük değişkenlik gösteren sınırlı deneme verilerine göre, bu
yaş grubu için doz önerileri verilemeyeceği görülmüştür.
Daha büyük çocuklarda tek bir 3 mg/kg bolus uygulamasından sonra medyan CENTROPOL
klerensi yetişkinler 23.6 ml/dakika/kg (n=6) ile karşılaştırıldığında 37.5 ml/dakika/kg (4-24
ay) (n=8), 38.7 ml/dakika/kg (11-43 ay) (n=6 ), 48 ml/dakika/kg (1-3 yıl) (n=12), 28.2
ml/dakika/kg (4-7 yıl) (n=10)’dir.
Doğrusal / doğrusal olmayan durum
Farmakokinetik, CENTROPOL’ün önerilen infüzyon hızları aralığında doğrusaldır.
5.3. Klinik öncesi güvenlilik verileri
Hafiften orta dereceli anesteziyle sonuçlanan dozlarda hayvanlar üzerinde (primatlar dahil)
yayınlanan çalışmalar, hızlı beyin büyümesi veya sinaptogenez süresi boyunca anestetik
ajanların kullanımının, gelişmekte olan beyinde uzamış kognitif eksikliklerle ilişkili olabilen
hücre kaybına yol açtığını göstermektedir.
Türler arası karşılaştırmalara dayanarak, bu değişikliklere karşı savunmasızlık penceresinin,
üçüncü trimesterde yaşamın ilk birkaç ayı boyunca maruz kalmalarla ilişkili olduğuna
inanılıyor, ancak insanlarda yaklaşık 3 yaşına kadar uzayabilir. Yenidoğan primatlarında, hafif
cerrahi bir anestezi düzlemi üreten 3 saatlik bir anestezi rejimine maruz kalmak, nöronal hücre
kaybını artırmamıştır, ancak 5 saat veya daha uzun tedavi rejimleri nöronal hücre kaybını
artırmıştır. Bu klinik olmayan bulguların klinik önemi bilinmemektedir. Üç yaşından küçük
çocuklarda ve preklinik verilerin önerdiği potansiyel risklere karşı işlem gerektiren hamile
kadınlarda sağlık mesleği mensupları uygun anestezinin yazar/zarar ilişkisini dikkate almalıdır.
6. FARMASÖTİK ÖZELLİKLERİ
6.1. Yardımcı maddelerin listesi
Soya fasulyesi yağı, rafine
Yumurta lesitini (tavuk yumurtası kullanılarak üretilir)
Orta zincirli trigliserit
Gliserol
Sodyum oleat
Sodyum hidroksit
Enjeksiyonluk Su
146.2. Geçimsizlikler
CENTROPOL diğer ilaçlar ile karıştırılmamalıdır.
6.3. Raf ömrü
Orijinal ambalajında ürünün raf ömrü 24 aydır.
CENTROPOL içeren uygulama sistemleri, flakonun açılmasından 12 saat sonra yenisi ile
değiştirilmelidir. Ürün açıldıktan sonra hemen kullanılmalıdır.
6.4. Saklamaya yönelik özel tedbirler
25°C’nin altındaki oda sıcaklığında saklayınız. Dondurmayınız.
6.5. Ambalajın niteliği ve içeriği
Flip-off conta ve bromobutil kauçuk tıpa ile kapatılmış şeffaf Tip II cam 50 ml flakon
6.6. Beşeri tıbbi üründen arta kalan maddelerin imhası ve diğer özel önlemler
Yalnızca tek kullanımlıktır. Kullanımdan sonra artan kısım atılmalıdır.
Kullanmadan önce iyice çalkalayınız.
Çalkalama sonrası iki faz görülüyor ise ilacı kullanmayınız.
Yalnız hasar görmemiş ambalajlardaki homojen ürünler kullanılmalıdır.
Kullanmadan önce, lastik tıpayı alkolle veya alkole batırılmış pamuk çubukla
temizleyiniz. Kullanıldıktan sonra temas edilen kaplar atılmalıdır.
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmeliği”ne uygun olarak imha
edilmelidir.
7. RUHSAT SAHİBİ
Centurion İlaç Sanayi ve Ticaret A.Ş.
Beşiktaş/İstanbul
8. RUHSAT NUMARASI (LARI)
2022/309
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 30.05.2022
Ruhsat yenileme tarihi:
10. KÜB’ÜN YENİLENME TARİHİ
15