KISA ÜRÜN BİLGİSİ
1. BEŞERİ TIBBİ ÜRÜNÜN ADI
DONA 1500 mg Saşe
2. KALİTATİF VE KANTİTATİF BİLEŞİM
Etkin madde :
Glukozamin sülfat kristalize 1884 mg
(1500 mg glukozamin sülfat ve 334 mg sodyum klorür’e eşdeğerdir)
Yardımcı maddeler :
Aspartam 2.5 mg
Sorbitol 2028.5 mg
Yardımcı maddeler için 6.1’e bakınız.
3. FARMASÖTİK FORM
Saşe
Beyaz kristalin toz içeren saşe
4. KLİNİK ÖZELLİKLER
4.1. Terapötik endikasyonlar
Semptomatik (ağrı ve işlev kısıtlılığı olan) osteoartrit tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi :
Günde 1 saşe, 1 bardak suda eritilerek tercihen yemeklerle birlikte uygulanır.
Glukozamin akut ağrılı semptomların tedavisi için endike değildir. Semptomların (özellikle
ağrı) rahatlaması, birkaç haftada olabileceği gibi bazı hastalarda daha uzun süreli kullanımı
gerektirebilir. 2-3 ay kullanım sonrası rahatlama olmaz ise tedaviye devam kararı
sorgulanmalıdır. Glukozamin sülfat kristalize etkinliği ve güvenliliği 3 yıl süreli çalışmalarla
gösterilmiştir.
Uygulama şekli :
Oral yol ile kullanılır.
Özel popülasyonlara ilişkin ek bilgiler :
Böbrek/Karaciğer yetmezliği
1DONA, böbrek ve karaciğer yetmezliği olan hastalar için herhangi bir çalışma olmadığından
doz önerisi yapılamamaktadır. (Bölüm 4.4’e bakınız).
Pediyatrik popülasyon :
18 yaş altı çocuklarda kullanılmamalıdır.
Geriatrik popülasyon :
DONA’nın yaşlılarda kullanımı sırasında doz ayarlamasına gerek duyulduğuna dair bir veri
bulunmamaktadır.
4.3. Kontrendikasyonlar
DONA saşenin etkin maddesi glukozamin istiridye kabuğundan elde edildiğinden kabuklu
deniz hayvanlarına ve ürün içindeki diğer yardımcı maddelere allerjisi olanlarda; ayrıca
yardımcı madde olarak aspartam içerdiğinden fenilketonüri olan hastalarda ve sorbitol
içerdiğinden dolayı da herediter fruktoz intoleransı olan hastalarda kullanılmamalıdır.
4.4. Özel kullanım uyarıları ve önlemleri
DONA saşe tedavisine diğer eklem hastalıkları dışlandıktan sonra başlanmalıdır.
Böbrek ve karaciğer yetmezliği olan hastalarda özel bir çalışma yapılmamıştır. Glukozamin
sülfatın toksikolojik ve farmakokinetik özellikleri bu hastalarda herhangi bir kısıtlamaya
işaret etmemekle beraber, uygulama tıbbi gözetim altında yapılmalıdır.
Glukoz metabolizma bozukluğu olan hastalarda kullanımda dikkatli olunmalıdır. Diyabetli
hastalarda tedavi başlangıcında kan glukoz düzeyleri yakın takip edilmelidir.
18 yaş ve altı çocuklarda kullanımına ait herhangi bir bilgi bulunmamaktadır.
Astmatik hastalarda semptomların alevlenmesi de dahil allerjik reaksiyon verme olasılığı
yüksek olduğundan dikkatli kullanılmalıdır
Her bir saşe 151 mg sodyum içerir. Bu durum, kontrollü sodyum diyetinde olan hastalar için
gözönünde bulundurulmalıdır.
Nadir kalıtımsal früktoz intolerans problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Belirgin bir ilaç etkileşim çalışması yapılmamıştır. Fakat, glukozamin sülfatın fiziko-kimyasal
ve farmakokinetik özellikleri düşük etkileşim potansiyeli olduğunu düşündürmektedir.
Ayrıca glukozamin sülfatın major CYP450 enzimlerini inhibe veya uyarıcı etkileri yoktur.
Glukozamin sülfat absorpsiyon mekanizmalarında yarışmaya girmez ve emilimden sonra
plazma proteinlerine bağlanmaz ve proteoglikan içine dahil olmuş veya sitokrom enzim
sisteminden bağımsız olarak degrade olan endojen maddenin metabolik gidişatı nedeniyle
ilaç etkileşimlerini artırması olası değildir. Fakat, kumarin ile kombine tedavide kumarinin
antikoagülan etkilerinde artış bildirildiğinden, kumarin kullanan hastalarda glukozamin
tedavisi başlangıcında veya sonlandırılmasında koagülasyon parametrelerinin yakın takibi
2düşünülebilir.
DONA saşe kullanımı tetrasiklinlerin gastrointestinal kanaldan emilimini artırabilir.
Steroid olan veya olmayan analjezik veya antiinflamatuar ilaçlarla birlikte kullanılabilir.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
DONA’nın doğum kontrol yöntemleri üzerine etkisi bilinmemektedir.
Gebelik dönemi
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
DONA gerekli olmadıkça (hasta için tedavinin potansiyel faydasının olası risklerden fazla
olduğu düşünülüyorsa) gebelik döneminde kullanılmamalıdır.
Laktasyon dönemi
Glukozamin sülfat’ın insan sütüne geçip geçmediği bilinmemektedir. Bu nedenle emzirme
döneminde kullanılmamalıdır.
Üreme yeteneği /Fertilite
Hayvan çalışmalarında kullanılan dozlar, insanlarda tedavide geçerli olarak kullanılan 20-25
mg/kg civarındaki günlük dozun çok üzerindedir.
Sıçanda ve tavşanda 2500 mg/kg’a kadar oral yoldan verilerek gerçekleştirilen
embriyotoksikolojik ve sıçanda 2149 mg/kg’a kadar oral yoldan verilen fertilite çalışmaları
sonuçlarına göre glukozamin sülfat üreme fonksiyonlarını etkilemez ya da çok az
etkilemektedir.
4.7. Araç ve makine kullanımı üzerindeki etkiler
DONA’nın araç ve makine kullanımını bozacak santral sinir sistemi veya motor sistem
üzerinde önemli bir etkisi bilinmemektedir. Fakat, baş ağrısı, somnolans, yorgunluk,
sersemlik ve görme bozuklukları gözlenirse dikkatli olunmalıdır.
4.8. İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Bilinmiyor: Allerjik reaksiyonlar
3Sinir sistemi hastalıkları
Yaygın: Uyku hali, baş ağrısı, yorgunluk
Bilinmiyor: Baş dönmesi
Göz hastalıkları
Bilinmiyor: Görme bozuklukları
Gastrointestinal hastalıkları
Yaygın: İshal, kabızlık, bulantı, gaz, karın ağrısı, hazımsızlık
Deri ve deri altı doku hastalıkları
Yaygın olmayan: eritem, kaşıntı, döküntü
Bilinmiyor: saç kaybı
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; Tel:0800 314 00 08; Faks:0 312 218 35 99)
4.9. Doz aşımı ve tedavisi
İstemeden veya isteyerek doz aşımına ait vaka bildirilmemiştir. Hayvanlarda akut ve kronik
toksisite çalışmalarında, toksisite semptomlarının terapötik dozun 200 katı dozuna kadar
çıkıldığında da oluşması olası değildir. Fakat doz aşımı gözlendiğinde tedavi semptomatik
olmalı ve sıvı-elektrolit dengesinin düzenlenmesi gibi standart destekleyici yöntemler
uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer antiinflamatuar antiromatizmal ürünler, steroid olmayan
antiinflamatuar ilaçlar
ATC kodu : M01AX05
DONA’nın etkin maddesi olan glukozamin sülfat, kimyasal olarak iyi tanımlanmış ve saf bir
bileşik olup, insan vücudunda fizyolojik olarak bulunan doğal bir amino-monosakkarit
glukozamin tuzudur.
Glukozamin sülfatın etki mekanizması sinoviyal sıvı hiyaluronik asit, glikozaminoglikanlar
ve eklem proteoglikan biyosentezlerinin uyarılmasıdır.
Farmakolojik çalışmalar dış kaynaklı proteoglikanların kıkırdak hücreleri (kondrosit)
tarafından sentezi için esansiyel substrat olduğunu ve bunların biyosentezini arttırdığını
göstermektedir. İn vitro glukozamin sülfat normal polimerik yapılı proteoglikanları sentez
etmek için kültüre edilmiş insan kondrositlerini uyarır ve makromoleküller hiyalüronik asite
bağlanır. Glukozamin sülfatın kıkırdak anabolizmasını arttırıcı etkileri kortikosteroidler
tarafından oluşturulan fonksiyonel ve morfolojik kondrosit hasarı modellerinde de
gözlenmiştir.
4Glukozamin sülfat kollajenaz ve fosfolipaz A2 gibi kıkırdağı hasara uğratan enzimlerin
etkinliğini, lizozomal enzimlerin aktivitesini ve süperoksit radikallerinin oluşumunu da
azaltmaktadır.
Son dönem çalışmalarda ise glukozaminin antiinflamatuar etkilerinin varlığı ve IL-1’i
inhibisyonu aracılığıyla hücre-içi sinyalleme yolağının bloke edilebilediği ve buna bağlı
olarak da degradasyon süreçlerini engelleyebileceğini gösterilmiştir.
Söz konusu bu moleküler etkilerin osteoartritik hastalıkların temelinde yatan kıkırdak
dejeneratif süreçleri üzerine fayda sağladığı ve hastalık semptomlarını değiştirebildiği
söylenebilir.
5.2. Farmakokinetik özellikler
Genel özellikler
Emilim :
DONA aç karnına ve oral yoldan alımı sonrasında hızla ve %90’a yakın emilir. Sağlıklı
gönüllülerdeki çalışmalar, tekrarlayan 1500 mg glukozamin dozlarında, doruk konsantrasyon
(Cmax)’un ortalama 1602±425 ng/ml (8,9 mMol) olduğu ve 3 saatte ulaşıldığını göstermiştir.
Yarılanma ömrünün 15 saat olduğu hesaplanmıştır.
Dağılım :
Oral uygulamayı takiben kandan damar-dışı dokulara (sinovyal sıvı dahil) belirgin biçimde
dağılır. Görünen dağılım hacmi, toplam vücut su miktarındakinden 37 kat daha yüksektir.
Proteine bağlanma oranı bilinmemektedir.
Biyotransformasyon :
Glukozamin, doğal olarak vücutta bulunan bir madde olduğu ve eklem kıkırdağının bazı
bileşenlerinin biyosentezinde kullanıldığından metabolizması ile ilgili konular çok detaylı
çalışılamamıştır. Karaciğerden ilk geçiş metabolizmasına sahip olduğu ve bu yüksek ilk geçiş
etkisine bağlı olarak biyoyararlanımının %20-30’olduğu gözlenmiştir.
Eliminasyon :
Radyoaktif C14 işaretli glukozamin ile yapılmış insan çalışmalarında, radyoaktif üriner itrahın
uygulanan dozun yaklaşık %10’u, fekal atılımın da %11’e karşılık geldiği saptanmıştır.
Değişmeden atılan glukozamin miktarı ise oral alınan dozun %1’idir. Bu sonuçlar glukozamin
ve/veya metabolitlerinin eliminasyonunda böbreğin önemli rol oynadığını göstermektedir.
Glukozamin farmakokinetiği günde bir kez ve tekrarlanan 750-1500 mg doz aralığında
kullanıldığında lineer bir kinetik göstermektedir. Kararlı durum konsantrasyonunda birikme
ve biyoyararlanımda azalma saptanmamıştır. Erkek ve kadınlarda farmakokinetik açıdan fark
görülmemiştir.
5.3. Klinik öncesi güvenlilik verileri
Glukozamin sülfat ile gerçekleştirilen toksikolojik çalışmalar, geniş güvenlilik aralığı olan bir
ilaç olduğunu göstermektedir.
Aşağıdaki klinik öncesi çalışmalar yapılmıştır. Test edilmiş maksimum dozların hiçbir toksik
etkinin olmadığı ya da minimum ve geri dönüşlü olduğu bildirilmiş, belirlenen bir uç organ
toksisitesine rastlanmamıştır:
5• Oral, i.v ve i.m. yoldan fare ve sıçanlarda gerçekleştirilen akut toksisite çalışmaları; oral
yoldan 5000 mg/kg’a kadar verilmiştir.
• Tavşanlarda i.v. yoldan 80 mg/kg’a kadar ve sıçanlarda oral yoldan 240 mg/kg’a kadar 4
hafta ve köpeklerde i.v. yoldan 300 mg/kg’a kadar 13 hafta süren subkronik toksisite
çalışmaları;
• Sıçanlarda 2700 mg/kg’a kadar oral dozlarda 52 hafta ve köpekte 2149 mg/kg’a kadar
oral dozlarda 26 hafta süren kronik toksisite çalışmaları;
• Sıçanda ve tavşanda 2500 mg/kg’a kadar oral yoldan verilerek gerçekleştirilen
embriyotoksikolojik ve sıçanda 2149 mg/kg’a kadar oral yoldan verilen fertilite
çalışmaları;
• 5000 µ/ml konsantrasyona kadar in vivo olarak oral yoldan verilen dozlardaki mutajenik
potansiyel çalışmaları;
Kullanılan dozlar, insanlarda tedavide geçerli olarak kullanılan 20-25 mg/kg civarındaki
günlük dozun çok fazla katını göstermektedir.
6. FARMASÖTİK ÖZELLİKLER
6.1. Yardımcı maddelerin listesi
Aspartam
Sorbitol
Anhidröz sitrik asit
Makrogol 4000
6.2. Geçimsizlikler
Bildirilmemiştir.
6.3. Raf ömrü
36 ay.
6.4. Saklamaya yönelik özel tedbirler
25˚C’nin altındaki oda sıcaklığında saklayınız.
6.5. Ambalajın niteliği ve içeriği
Herbir saşe, aluminyum ve polietilen içeren 3 katlı materyelden yapılmıştır
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Meda Pharma İlaç San. ve Tic. Ltd. Şti.
Büyükdere Caddesi No:237 Noramin İş Merkezi K.4 34398 Maslak/İstanbul
Tel No: (0212) 276 20 80
6Faks No: (0212) 276 20 64
8. RUHSAT NUMARASI
2017/266
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 25.04.2017
Ruhsat yenileme tarihi:
10. KÜB’ÜN YENİLENME TARİHİ
7