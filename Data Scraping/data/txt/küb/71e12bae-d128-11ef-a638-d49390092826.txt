KISA ÜRÜN BİLGİSİ
1. BEŞERİ TIBBİ ÜRÜNÜN ADI
PİLOSED % 2 göz damlası, çözelti
2. KALİTATİF VE KANTİTATİF BİLEŞİM
Etkin madde:
Her 1 mL’sinde 20 mg pilokarpin hidroklorür içermektedir.
Yardımcı maddeler:
Benzalkonyum klorür 0,1 mg/mL
Yardımcı maddeler için 6.1.’ e bakınız.
3. FARMASÖTİK FORM
Göz damlası
Berrak ve renksiz çözelti.
4. KLİNİK ÖZELLİKLER
4.1. Terapötik endikasyonlar
PİLOSED % 2 göz damlası, çözelti, basit kronik (açık açılı) glokom, akut (kapalı açılı)
glokom, iridektomiye bağlı kapalı açılı glokom, sekonder glokom (üveite bağlı olanlar hariç),
midriyatik ve sikloplejiklerin etkilerini ortadan kaldırma amacıyla kullanılır.
4.2. Pozoloji ve uygulama şekli
Pozoloji/Uygulama sıklığı ve süresi:
Kronik glokomda, dört ila altı saatte bir 1-3 damla önerilir. Akut glokomda, cerrahi
müdahaleden önce göz içi basıncını düşürme amacıyla, 3-4 kez 10 dakikada bir damlatılır ve
eğer gerekirse daha uzun aralar ile devam edilir.
Uygulama şekli:
Açmak için aşağıdaki şekilde hareket edilmelidir:
 Kapak açılır
 Altındaki halka atılır
 Kapak tekrar tamamen ve sıkıca vidalanır. Böylece damlalıktaki membran delinir ve
damlalık akmaya başlar.
Özel popülasyonlara ilişkin ek bilgiler:
Böbrek/Karaciğer yetmezliği: Özel kullanımı bulunmamaktadır.
1/6Pediyatrik popülasyon: Çocuklarda kullanımının güvenilirliği ve etkinliği kanıtlanmamıştır.
Doktor tavsiyesine bağlı olarak kullanılabilir.
Geriyatrik popülasyon: Doz ayarlaması gerekmemektedir.
4.3. Kontrendikasyonlar
İlacın içeriğinde bulunan maddelere karşı aşırı duyarlığı bulunanlarda, akut üveit ve iritis gibi
miyozis istenmeyen durumlarda PİLOSED % 2 kullanılmamalıdır. Ayrıca yumuşak kontakt
lens kullanan hastalarda da kullanılmamalıdır.
4.4. Özel kullanım uyarıları ve önlemleri
 PİLOSED % 2 lokal olarak kullanılır, enjekte edilmez.
 Astımlılarda kullanırken dikkatli olunmalıdır.
 Özellikle kataraktı olan yaşlılarda pilokarpinin oluşturduğu miyozis nedeniyle karanlığa
adaptasyonda güçlük görülebilir
 Korneal abrazyonu olan hastalarda dikkatli kullanılmalıdır.
Basit kronik glokom tedavisinde normal dozlar kullanıldığında nadiren sistemik reaksiyonlar
görülür. Akut kapalı açılı glokomda ise sistemik reaksiyon gelişme olasılığı yüksek dozlar
kullanıldığında göz önünde bulundurulmalıdır. Özellikle akut kalp yetmezliği, kısa süre önce
geçirilmiş miyokart infarktüsü, belirgin vagotoni, spastik gastrointestinal durumlar, ciddi
bradikardi, hipotansiyon, hipertiroidi, epilepsi, bronşiyal astım, peptik ülser, hipertansiyon,
idrar yolu obstrüksiyonu ve belirgin vazomotor instabilitesi veya Parkinson hastalığı olanlarda
dikkatli kullanılmalıdır.
Tüm miyotiklerde olduğu gibi, bilinen duyarlılığı olan ve daha önceden retinal problemi
olduğu bilinenlerde retina dekolmanı nadiren bildirilmiştir. Bu yüzden hastalara tedaviye
başlamadan önce fundus muayenesi yapılmalıdır.
Uzun dönem pilokarpin tedavisi alan kronik glokom hastaları düzenli olarak göz içi basıncı ve
görme alanı açısından değerlendirilmelidir.
Arzu edilmeyen sistemik emilim, uygulama sırasında iç kantustaki lakrimal keseye baskı
uygulanması ile azaltılabilir. (Bu uygulama ile damlanın nazolakrimal kanal aracılığı ile geniş
emilim alanları olan nazal ve faringeal mukozaya geçişi engellenir. Bu uygulama özellikle
çocuklarda tavsiye edilir.)
İçeriğindeki benzalkonyum klorür gözde irritasyona sebebiyet verebilir. Yumuşak kontakt
lenslerle temasından kaçınınız. Uygulamadan önce kontakt lensi çıkartınız ve lensi takmak
için en azından 15 dakika bekleyiniz. Yumuşak kontakt lenslerin renklerinin bozulmasına
neden olduğu bilinmektedir.
2/64.5. Diğer tıbbi ürünler ile etkileşimler ve diğer etkileşim şekilleri
PİLOSED % 2’nin diğer ilaçlar ile etkileşimi bulunmamaktadır.
Klinik olarak ispatlanmamış olmasına rağmen, pilokarpinin miyotik etkisi, uzun süreli veya
sistemik kortikosteroid tedavisi, sistemik antikolinerjikler, antihistaminikler, petidinler,
sempatomimetikler veya trisiklik antidepresanlar tarafından antagonize edilebilir. İki farklı
miyotik ilacın birlikte kullanılması, ilaçlar arası antagonizm ve her iki ilaç ile tedaviye yanıt
alınamama potansiyelinden dolayı tavsiye edilmez.
Eğer birden fazla medikal oftalmik ürün kullanılacaksa, ilaçlar 5 dakika ara ile
uygulanmalıdır.
Özel popülasyonlara ilişkin ek bilgiler
Özel popülasyonlara ilişkin etkileşim çalışması bildirilmemiştir.
Pediyatrik popülasyon:
Pediyatrik popülasyona ilişkin etkileşim çalışması bildirilmemiştir.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Pilokarpin tedavisinin çocuk doğurma potansiyeli bulunan kadınlar ve doğum kontrolü
üzerine etkisi olduğunu gösteren çalışma bulunmamaktadır.
Gebelik dönemi
Hamilelerde yapılmış yeterli çalışma olmadığından, mutlak endikasyon bulunmadıkça
hamilelerde kullanımı önerilmemektedir.
Laktasyon dönemi
Anne sütüne geçip geçmediği bilinmediğinden ötürü emziren annelerde dikkatle
kullanılmalıdır.
Üreme yeteneği/Fertilite
Üreme yeteneği ve fertilite ile ilgili insanlar üzerinde yapılmış bir çalışma mevcut değildir.
4.7. Araç ve makine kullanımı üzerindeki etkiler
Karanlığa uyum güçlüğüne, akomodasyon spazmına neden olabilir. Bu nedenlerle tedavi
almakta olan hastalar gece araç ve makine kullanmamalı ve az ışıklı ortamlarda tehlike
yaratabilecek davranışlardan kaçınmalıdır.
3/64.8. İstenmeyen etkiler
Klinik çalışmalar ve satış sonrası gözetim çalışmalarından elde edilen verilere göre
istenmeyen etkiler aşağıda organ sistem sınıflamasına ve sıklıklarına göre sunulmuştur.
Sıklıklar şöyle tanımlanabilir: Çok yaygın (≥1/10), yaygın (≥1/100 ila <1/10), yaygın
olmayan (≥1/1.000 ila <1/100), seyrek (≥1/10.000 ila <1/1.000), çok seyrek (<1/10.000),
bilinmiyor (eldeki verilerden hareketle tahmin edilemiyor).
Sinir sistemi hastalıkları
Yaygın: Baş ağrısı
Göz hastalıkları
Çok yaygın: Gözde kaşınma
Yaygın: Gözde ağrı, periorbital ağrı, miyopi, fotofobi, bulanık görme, konjonktival hiperemi
Yaygın olmayan: Retina dekolmanı
Bilinmiyor: Yanma, silier spazm, konjonktival vasküler konjesyon, göz yaşarması, lens
opasitesi, retinal ayrılma, supratemporal ve orbital ağrı, görme derecesinde azalma, vitröz
kanama, kapalı açılı glokom, göz kapağı kasında spazm, gözde tahriş, lakrimasyon artışı, göz
kapaklarında ve konjonktivada hassasiyet, pupiller blokta artış
Kardiyak hastalıklar
Seyrek: Bradikardi, hipotansiyon
Bilinmiyor: Hipertansiyon, taşikardi
Solunum, göğüs bozuklukları ve mediastinal hastalıklar
Bilinmiyor: Bronşiyal spazm, pulmoner ödem
Gastrointestinal hastalıklar
Yaygın: Bulantı
Bilinmiyor: Diyare, tükürük salgısında artış, kusma
Deri ve deri altı doku hastalıkları
Yaygın: Aşırı terleme
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın risk/yarar dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4/64.9. Doz aşımı ve tedavisi
PİLOSED % 2’nin göze uygulanmasını takiben sistemik reaksiyonlar nadirdir.
Eğer yanlışlıkla yutulursa, kusma ve gastrik lavaja neden olabilir. Toksisite belirtileri
(tükürük salgılama, göz yaşarması, terleme, bulantı, kusma ve diyare) meydana gelebilir. Eğer
böyle bir durum meydana gelmesi halinde atropin gibi antikolinerjik ajanlarla tedavi
gerekebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antiglokom preparatlar ve miyotikler
ATC kodu: S01EB01
PİLOSED, % 2 steril pilokarpin hidroklorür çözeltisidir. Pilokarpin gözdeki kolinerjik
reseptörleri direkt olarak uyaran parasempatomimetik bir ajandır. İrisin sfinkter kasını ve
siliyer kası kontrakte ederek miyozis ve akomodasyon spazmı yapar. Göz içi basıncını hümör
aközün geri emilimini arttırarak düşürür. Aynı zamanda hümör aközün salgılanmasını da
inhibe eder.
5.2. Farmakokinetik özellikler
Emilim: Miyotik etkisi 10-30 dakika içinde başlar ve 4-8 saat sürer. Göz içi basıncında
azalma ise 75 dakika içinde maksimuma ulaşır ve 4-14 saat sürer.
Dağılım: Pilokarpin, kornea yağ-su-yağ bariyerini geçebilir. Bu sayede, göze topikal olarak
uygulandıktan sonra iyi oküler penetrasyon meydana gelir. İnsanlarda 2 damla %2’lik çözelti
uygulamasından 20 dakika sonra göz sıvısındaki konsantrasyon %0,2 olarak gözlenir.
Biyotransformasyon: Pilokarpin kolinesteraz tarafından hidrolize edilir.
Eliminasyon: Pilokarpin, diğer bileşenlerle birlikte idrar ile vücuttan uzaklaştırılır.
5.3. Klinik öncesi güvenlilik verileri
Geçerli değildir.
6. FARMASÖTİK ÖZELLİKLER
6.1. Yardımcı maddelerin listesi
Benzalkonyum klorür
Disodyum EDTA
Borik asit
5/6Polivinil pirolidon
Sodyum hidroksit (pH ayarlayıcı)
Hidroklorik asit (pH ayarlayıcı)
Enjeksiyonluk su
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
36 ay
6.4. Saklamaya yönelik özel tedbirler
25oC altındaki oda sıcaklığında saklanmalıdır.
Açılıncaya kadar sterildir. Açıldıktan sonra 15 gün içinde tüketilmelidir.
6.5. Ambalajın niteliği ve içeriği
Kutuda, beyaz kapaklı kendinden damlalıklı şişede kullanma talimatı ile birlikte
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Ürünlerin Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mah. Zincirlikuyu Cad. No:184
34440 Beyoğlu-İSTANBUL
Tel : +90 (212) 365 15 00
Faks: +90 (212) 276 29 19
8. RUHSAT NUMARASI
144/90
9. RUHSAT TARİHİ/RUHSAT YENİLEME TARİHİ
İlk ruhsat tarihi: 10.05.1988
Ruhsat yenileme tarihi: 05.07.2017
10. KÜB’ÜN YENİLENME TARİHİ
6/6