KISA ÜRÜN BİLGİSİ
1. BEŞERİ TIBBİ ÜRÜNÜN ADI
GYNOFERON depo 80 mg/0,35 mg kaplı tablet
2. KALİTATİF VE KANTİTATİF BİLEŞİM
Etkin madde:
Her bir depo kaplı tablet:
Demir II sülfat 270 mg (80 mg elementel demire eşdeğer)
Folik asit 0,35 mg
Yardımcı maddeler:
Sakkaroz 200 mg
Hint yağı 10 mg
Yardımcı maddeler için 6.1'e bakınız.
3. FARMASÖTİK FORM
Depo kaplı tablet
Pembe renkli yuvarlak, bikonveks kaplı tabletler
4. KLİNİK ÖZELLİKLER
4.1 Terapötik endikasyonlar
Gynoferon depo kaplı tablet, gebelik süresince uygun diyetle yeterince sonuç alınamayan demir ve
folik asit eksikliğinin tedavisinde ve önlenmesinde, ayrıca demir ve folik asit eksikliğinin neden
olduğu aneminin tedavisi ve önlenmesinde endikedir:
− Gizli demir eksikliği durumlarında,
− Demir eksikliği anemilerinde,
− Hamilelik, doğum sonrası ve emzirme dönemlerinde görülen demir eksikliği anemileriyle
birlikte ortaya çıkan folik asit eksikliklerinde.
4.2 Pozoloji ve uygulama şekli
Pozoloji/uygulama sıklığı ve süresi:
Erişkinlerde, oral yolla kullanıma yöneliktir.
1GYNOFERON, doktor tarafından başka şekilde tavsiye edilmediği takdirde, aşağıda belirtilen
dozlarda kullanılır:
Demir eksikliği anemileri ve gizli demir eksikliği hallerinde günde 1 kez 1 depo kaplı tablet,
tercihen kahvaltıdan önce alınmalıdır.
Ciddi demir eksikliği anemilerinde günde 2 depo kaplı tablet sabah ve akşam yemeklerden önce
alınmalıdır. Tedavi süresi doktor tarafından belirlenir.
Organizmanın demir depolarını normale getirmek için tedavi, hemoglobin düzeyi normale
döndükten sonra 1-3 ay daha sabahları aç karnına 1 depo kaplı tablet ile sürdürülmelidir.
Uygulama şekli:
Depo kaplı tabletler bütün olarak yutulmalıdır. Kaplı tabletler emilmemeli, çiğnenmemeli, ağızda
tutulmamalıdır. Depo kaplı tabletler, gastrointestinal toleransa bağlı olarak yemeklerden önce
veya yemek sırasında bütün olarak çiğnenmeden, bir bardak su ile alınmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Şiddetli böbrek hastalığına bağlı eritropoietin eksikliği durumunda, GYNOFERON eritropoietin
ile birlikte verilmelidir.
Pediyatrik popülasyon:
GYNOFERON'un 12 yaşın altındaki çocuklarda kullanımı uygun değildir.
Geriyatrik popülasyon:
Geriyatrik hastalarda herhangi bir doz değişikliğine gerek yoktur.
4.3 Kontrendikasyonlar
• Demir yüklenmesi durumları; özellikle talasemi, refrakter anemi, sideroblastik anemi gibi, kan
demir düzeyinin normal veya yüksek olduğu anemiler
• Hemokromatoz ve hemosideroz
• Demir eksikliğine bağlı olmayan anemiler, B12 vitamini eksikliğine bağlı anemi
• Etkin maddeye ya da ilacın bileşenlerinden herhangi birine karşı aşırı duyarlılık
• İlacın içeriğinde hidrojene hintyağı bulunması nedeniyle, bağırsak tıkanması.
• Tekrarlanan kan nakillerinde
• 12 yaşın altındaki çocuklarda yüksek demir içeriğinden dolayı kullanılmamalıdır.
24.4 Özel kullanım uyarıları ve önlemleri
• 6 yaş altı çocuklarda demir içeren ürünlerin yanlışlıkla alınması/yutulması ölümcül
zehirlenmelere yol açar. Bu nedenle bu ilaçları çocukların erişemeyecekleri yerlerde saklayınız.
Aşırı dozda alındığında doktorunuzu ya da zehir danışmayı arayınız.
• Demir eksikliği veya anemisi açıklanamayan, yaşı ilerlemiş insanlarda öncelikle demir
eksikliği nedeninin veya hemoraji kaynağının araştırılması gerekmektedir.
• GYNOFERON'un bazı ilaçlar ve yiyeceklerle etkileşime girdiği bilinmektedir (bkz. Bölüm 4.5)
• Enflamatuvar sendromlara eşlik eden kan demir düzeyi düşüklüğü, demir tedavisine cevap
vermez.
• Demir tedavisi, mümkün olduğunca, demir eksikliği nedeninin tedavisiyle birlikte
uygulanmalıdır.
• Fazla miktarda çay, kahve ve kırmızı şarap tüketilmesi, demirin emilmesini engeller.
• Süt ürünleri ve yumurtayla, beraber alındığında, demirin emilmesini anlamlı oranda azaltır.
• Ağızda ülser oluşumu ve dişlerde renk değişimi riski nedeniyle, kaplı tabletler emilmemeli,
çiğnenmemeli veya ağızda tutulmamalı, bir bardak suyla bütün olarak yutulmalıdır.
• İlacın içeriğinde hidrojene hintyağı bulunması nedeniyle mide bulantısına ve ishale sebep
olabilir.
• Bu tıbbi ürün, sakkaroz içermesi nedeniyle, nadir kalıtımsal fruktoz intoleransı, glukoz/galaktoz
malabsorbsiyon veya sukraz-izomaltaz yetmezliği problemi olan hastaların bu ilacı
kullanmamaları gerekir.
Çocuklarda demir içeren ürünlerin yanlışlıkla alınması ölümcül zehirlenmeye yol açabilir.
Çocukların erişemeyeceği yerlerde saklayınız.
4.5 Diğer tıbbi ürünler ile etkileşim ve diğer etkileşim şekilleri
Demir (tuzları) (enjeksiyon yoluyla):
Baygınlık veya hatta şok görülebilir. Bu durumun, demirin kompleks halinden hızla salınması ve
transferrin satürasyonu nedeniyle ortaya çıktığı düşünülmektedir.
Demir şelasyon yaparak pek çok ilacın absorpsiyonunu inhibe eder. Bu nedenle aşağıda
bahsedilen ilaçlarla GYNOFERON alımı arasında mümkün olduğunca uzun bir aralık olmalıdır.
Dimerkaprol (toksik bileşik oluşma riski):
Dimerkaprolle tedavi, demir eksikliği tedavisine başlamadan en az 24 saat önce kesilmiş
olmalıdır.
3Asetohidroksamik asit:
Şelasyon nedeniyle bu bileşiğin emilimi azalır. Demir tuzları ve asetohidroksamik asitin kullanımı
arasında en az 2 saat ara bırakılmalıdır.
Simetidin:
Gastrik asiditede azalma demir absorbsiyonunda azalmaya neden olabilir. Demir takviyeleri ile
kombinasyonu önerilmez. Demir tuzları ve simetidin kullanımı arasında en az 2 saat ara
bırakılmalıdır.
Siklinler (oral yolla): Tetrasiklinler ve tetrasiklin türevleri
Siklinlerin gastrointestinal emilim oranı düşer (kompleks oluşumu). Demir tuzları ve siklinler, 2-3
saat arayla alınmalıdır.
Magnezyum trisilikat (antasidler):
Demir tuzlarının gastrointestinal emilim oranı düşer. Demir tuzları ve antasidler, en az 2 saat
arayla alınmalıdır.
Fluorokinolonlar:
Demir, fluorokinolonların emilimini azaltabilir. Demir tuzları ve fluorokinolonların kullanımı
arasında en az 2 saat aralık bırakılmalıdır.
Tiroid hormonları(tiroksin):
Tiroksinin gastrointestinal emiliminde hipotiroksinemiye yol açan bir azalma meydana gelir.
Demir tuzları ve tiroid hormonlarının kullanımı arasında en az 2 saat aralık bırakılmalıdır.
Penisilamin:
Penisilaminin emilimi azalır. Demir sülfat ile tedavi kesildiğinde D-penisilaminin toksisite riski
artar. Demir tuzları ve penisilamin kullanımı arasında en az 2 saat aralık bırakılmalıdır.
Nonsteroidal antienflamatuvar ajanlar:
Demir tuzları ile nonsteroidal antienflamatuarların birlikte alımı gastrointestinal mukozanın
iritasyonunu şiddetlendirebilir.
Bifosfonatlar:
Bifosfonatların gastrointestinal emilimi azalır. Demir tuzları ve bifosfonatların kullanımı arasında
en az 2 saat aralık bırakılmalıdır.
4Levotiroksin
Levotiroksin içeren ilaçların demir ile birlikte alındığında emilimi bozulduğundan, iki ilacın en az
2 saat ara verilerek alınması gerekmektedir.
Metildopa, levodopa, carbidopa:
Dopa türevlerinin biyoyararlanımı azalır. Demir tuzları ve dopa türevlerinin kullanımı arasında en
az 2 saat aralık bırakılmalıdır.
Kalsiyum, çinko:
Kalsiyum ve çinko ile demirin gastrointestinal emilimi azalır. Demir tuzları ve bu minerallerin
kullanımı arasında en az 2 saat aralık bırakılmalıdır.
Diğerleri:
Sitoprotektiflerle eş zamanlı kullanım sırasında demirin emilimi azalabilir. Askorbik asit intestinal
demir emilimini arttırır. Demir emilimini inhibe edebileceğinden süt ürünleri (kalsiyum), çay
(tannatlar) ve kahve kullanımından kaçınılması gerekmektedir.
Gaytada gizli kan testleri (Guajak Testi) hatalı olarak pozitif sonuç verebilir.
Tedavi sırasında glukoz oksidaz testi yanlış negatif sonuç verebilir.
Özel popülasyonlara ilişkin ek bilgiler
Özel popülasyonlara ait etkileşim çalışması bulunmamaktadır.
Pediyatrik popülasyon:
Pediyatrik popülasyona ait etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi: A.
Bu gebelik kategorisine rağmen hekim, gebenin ilacı kullanıp kullanmaması konusundaki
o
nihai kararını; gebelik haftasına, gebenin var olan/tespit edilen hastalığına ve diğer
özelliklerine göre ayrıntılı yarar-risk değerlendirmesi yaparak verilmelidir.
Risk kategorileri ilacın gebelikteki potansiyel riski konusunda sağlık personeline yardımcı
o
olmakla birlikte, hekimin değerlendirmesi esastır.
5Çocuk doğurma potansiyeli bulunan kadınlar/Doğum kontrolü (Kontrasepsiyon)
GYNOFERON'un çocuk doğurma potansiyeli bulunan kadınlar ve doğum kontrolü üzerine
olumsuz bir etkisi yoktur. GYNOFERON çocuk doğurma potansiyeli olan kadınlarda
kullanılabilir.
Gebelik dönemi
Gebe kadınlarda yapılmış yeterli çalışma yoktur.
Bununla beraber, mevcut bibliyografik klinik verilerin analizinde, demir preparatlarıyla tedavi
edilen gebe kadınların fetüslerinde doğumsal anomaliler görülmemiştir.
GYNOFERON, gebelik süresince uygun diyetle yeterince sonuç alınamayan demir ve folik asit
eksikliğinin tedavisinde ve önlenmesinde kullanılmaktadır.
İyi planlanmış epidemiyolojik çalışmalar demirin gebelik üzerinde ya da fetusun/yeni doğan
çocuğun sağlığı üzerinde advers etkileri olduğunu göstermemektedir.
Hayvanlarda diyete yüksek dozda demir perapatı eklenerek yapılan teratoloji çalışmalarında,
insanlarda tedavi amacıyla kullanılan dozların 1100 katı dozlarla tedavi edilen gebe fare ve
sıçanların yavrularında, malformasyon sıklığında artış saptanmamıştır.
Laktasyon dönemi
Demir anne sütüne geçer, ancak anne sütündeki demirin olası advers etkileri ile ilgili çalışma
yapılmamıştır.
Literatürde bildirilen veriler, demir desteği uygulandığında anne sütüne geçen demirin, normal
emzirme sırasında yaklaşık 0,25 mg/gün düzeyinde olduğunu göstermektedir.
Demir sülfatın anne sütüne geçişi değerlendirilmemiştir ama etkin maddenin niteliği göz önünde
bulundurulduğunda, bu tıbbi ürün emziren kadınlarda kullanılabilir.
Üreme yeteneği / Fertilite
Hayvan çalışmaları erkek ve kadın fertilitesi üzerinde herhangi bir etkiyi işaret etmemektedir.
GYNOFERON'un insanlarda üreme yeteneği üzerine etkisi belirlenmemiştir.
64.7 Araç ve makine kullanımı üzerindeki etkiler
GYNOFERON, araç ve makine kullanma becerisini etkilemez.
4.8 İstenmeyen etkiler
Aşağıdaki tabloda, 649'u demir II sülfat/folik asitle tedavi edilen toplam 1051 hastanın dahil
edildiği klinik çalışmalarda gözlenen ve ilaç kullanımıyla nedensel ilişkisi dışlanamayan
istenmeyen etkiler yer almaktadır.
Advers ekiler MedDRA sistemine göre sıralandırılmışlardır.
Çok yaygın (≥ 1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10000 ila <1/1000); çok seyrek (<1/10000), bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları
Bilinmiyor: Aşırı duyarlılık reaksiyonu, ürtiker
Solunum, göğüs bozuklukları ve mediastinal hastalıklar
Yaygın olmayan: Larenks ödemi
Gastrointestinal hastalıklar
Yaygın: Kabızlık, ishal, karında şişkinlik, karın ağrısı, dışkı renginde değişiklik, bulantı
Yaygın olmayan: Anormal dışkı, hazımsızlık, kusma, gastrit
Bilinmiyor: Diş renginde değişiklik, ağızda ülser
Deri ve derialtı doku hastalıkları:
Yaygın olmayan: Kaşıntı, eritemli döküntü
Aşağıdaki istenmeyen etkiler pazarlama sonrası gözlem döneminde bildirilmiştir.
Gastrointestinal hastalıklar
Bilinmiyor: Kaplı tabletler çiğnendiğinde, emildiğinde veya ağızda tutulduğunda, yanlış kullanıma
bağlı olarak ağızda ülser oluşumu ve dişlerde geri dönüşümlü renk değişikliği.
Yaşlı hastalarda ve yutma bozukluğu olan hastalarda, kaplı tabletlerin boğazda takılması veya
aspire edilmesi halinde, özofagusta lezyon veya bronşiyal nekroz riski vardır.
7Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi'ne (TÜFAM) bildirmeleri gerekmektedir, (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Önerilen dozlara uyulduğunda GYNOFERON ile tedavide demir fazlalığı oluşmaz.
Çocuklarda, çok miktarda ilacın (genellikle yanlışlıkla) yutulması zehirlenmeye neden olabilir.
Çocuklarda toksisite eşiği çok daha düşüktür: 2 g düzeyindeki demir sülfat dozları bile ciddi,
yaşamı tehdit eden ve nadiren ölümle sonuçlanabilen zehirlenmelere neden olabilir.
Doz aşımı semptomları:
İlk belirtiler hemorajik gastrit, şiddetli karın ağrısı ve (nadiren) ishali takiben ortaya çıkan
kabızlıktır. Geç belirtiler dolaşım kollapsı, asidoz, konvülsiyonlar ve nadiren toksik hepatittir.
Tedavi:
Aşırı dozda demirin alınmasını takiben, hasta mümkün olduğunca çabuk kusturulmalıdır. Bileşik
oluşturma yoluyla bağırsaklardan emilimi azaltmak için, ağızdan süt ve çiğ yumurta verilmelidir.
Alımı takiben, bir saat içinde sodyum bikarbonatın % 1'lik sulu çözeltisi ile mide yıkanmalıdır.
Akut zehirlenmede, sindirim sistemindeki emilmemiş demiri nötralize etmek için suda çözünmüş
5-10 g deferoksamin (Desferal flakon) ağız yoluyla verilmelidir.
Emilen demir 1-2 g deferoksaminin 3-12 saatlik aralıklarla uygulanmasıyla elimine edilmelidir.
Dolaşım şokuyla seyreden ağır zehirlenmelerde, 1 g deferoksamin intravenöz infüzyon ile
uygulanmalı, sıvı ve asit baz dengesi de eşzamanlı olarak düzeltilmelidir.
Folik asit:
GYNOFERON'daki folik asit miktarı ile doz aşımı mümkün değildir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik Grup: Demir ve folik asit preparatı (Antianemik)
ATC kodu: B03AD03
8Demir
Demir vücudun temel bileşenlerinden birisidir. Hemoglobin oluşumu ve canlı dokuların
oksidasyon süreçleri için gereklidir.
Demir II sülfat içeren GYNOYFERON, anemi ve demir yetmezliğinden doğan durumlarda
kullanılan uzun etkili bir preparattır.
Folik asit
Folik asit B grubu vitaminlerin bir üyesidir. DNA ve RNA biyosentezi, onarımı ve
metilasyonunun yanı sıra aminoasit metabolizmasında rol oynar. Folik asit, vücutta
tetrahidrofolata indirgenir. Tetrahidrofolat, purin ve pirimidin nükleotidlerinin dolayısıyla DNA
sentezi dahil çeşitli metabolik işlemlerin bir koenzimidir; ayrıca bazı amino asit dönüşümlerinde,
format oluşumunda ve kullanımında rol alır. Folik asit duodenum ve jejunumdan hızla emilir,
değişmeden portal dolaşıma dahil olur. Folatlar taşıyıcı proteinlere bağlanır ve daha sonra tüm
organlara dağılır. Plazma ve karaciğerde metabolik olarak aktif şekli olan 5-metiltetrahidrofolata
çevrilir. Folat metabolitleri enterohepatik dolaşıma girer. Kadınlar, hızlı fetal gelişim, organ
farklılaşması ve hücre bölünmesinin yüksek oranda olduğu hamilelik döneminde folik asit
eksikliğine özellikle duyarlıdır. Gebeliğin başlangıcında folik asit eksikliği bebeklerde nöral tüp
defektine neden olabilir. Folat anne sütüne geçer. Vücut ihtiyacının fazlası folat metabolitleri
idrarla değişmeden atılır.
5.2 Farmakokinetik özellikler
Genel özellikler
Emilim:
Hamilelik, doğum sonrası emzirme dönemlerinde organizmanın demir ve folik asit gereksinimi
artar. Demir emilimi, daha çok duedonum ve jejenumun proksimal kısmında gerçekleştirilen aktif
bir süreçtir.
Demir II sülfatın oral yolla uygulanmasını takiben, uygulanan demir II sülfat dozunun miktarıyla
orantılı olarak, doruk serum demir yoğunluklarına 2 saat içinde ulaşılır. Bir depo kaplı tabletin
etkisi 7 saat sürer. Normal olarak uygulanan oran dozun %10-35'i emilirken, emilim demir
depoları azaldığında artar, ve demir eksikliği anemisinde bu oran %80-95'e yükselir. C vitamini
sayesinde preparattaki demirin optimum emilimi sağlanmış olur. Belirli gıdalarla birlikte alınması
veya belirli ilaçlarla birlikte uygulanması emilimi engelleyebilir (bkz. Bölüm 4.5).
9Folik asit, midede salınır ve ince bağırsağın proksimal kısmından emilir. Oral olarak alınan folik
asit 4 ila 6 saat içerisinde absorbe olmaktadır.
Dağılım:
Demir depoları vücutta başta kemik iliğinde (eritroblastlar), eritrositlerde, karaciğerde ve dalakta
bulunur. Demir, transferrin tarafından kan yoluyla hemoglobine dahil edildiği kemik iliğine
taşınmaktadır.
Folatlar taşıyıcı proteinlere bağlanır ve daha sonra tüm organlara dağılır.
Biyotransformasyon:
Demir bir metal iyonudur, karaciğer tarafından metabolize edilmez.
Folatlar plazma ve karaciğerde metabolik olarak aktif şekli olan 5-metiltetrahidrofolata çevrilir.
Folat metabolitleri enterohepatik dolaşıma girer.
Eliminasvon:
Fazla demir esas olarak feçesle atılmaktadır. Sağlıklı bireylerde ortalama demir atılımı 0.8-1
mg/gün olarak tahmin edilmektedir. Yarılanma ömrü yaklaşık 6 saattir. Fazla folat metabolitleri
idrar ile atılır. Folat anne sütüne geçer.
5.3 Klinik öncesi güvenlilik verileri
Güvenlilik farmakolojisi, tekrarlanan doz toksisitesi, genotoksisite, karsinojenik potansiyel ve
üreme toksisitesi çalışmalarında, insanlar için özel bir tehlike görülmemiştir.
6. FARMASÖTİK ÖZELLİKLER
6.1 Yardımcı maddelerin listesi
Askorbik asit
Aseton
Karbontetraklorür
Hidrojene hint yağı (Cutina HR)
Magnezyum trisilikat
Arap zamkı
Magnezyum stearat
Sodyum bikarbonat
Sakkaroz
10Talk
Beyaz balmumu
Titanyum dioksit
Carnauba wax
İzopropil alkol
Polivinil pirolidon K-30
Eudragit S 100
Eudragit E 100
Dibutil ftalat
Mısır nişastası
Eritrosin lak (Eurolake eritrosin)
Distile su
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
24 ay
6.4 Saklamaya yönelik özel tedbirler
25°C altındaki oda sıcaklığında ve kuru bir yerde saklayınız.
6.5 Ambalajın niteliği ve içeriği
30 ve 60 depo kaplı tablet içeren blister ambalajlı kutularda.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj Atıklarının Kontrolü Yönetmeliği"ne uygun olarak imha edilmelidir.
7. RUHSAT SAHİBİ
Koçak Farma İlaç ve Kimya Sanayi A.Ş.
Mahmutbey Mah. 2477. Sok. No: 23
Bağcılar / İSTANBUL
Tel. : 0212 410 39 50
Faks. : 0212 447 61 65
118. RUHSAT NUMARASI
212/65
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 15.10.2007
10. KÜB'ÜN YENİLENME TARİHİ
12