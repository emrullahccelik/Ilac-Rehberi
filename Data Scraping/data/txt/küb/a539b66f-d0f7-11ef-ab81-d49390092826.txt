KISA ÜRÜN BİLGİSİ
1. BEŞERİ TIBBİ ÜRÜNÜN ADI
ZENTİUS D 600 mg/400 I.U. çiğneme tableti
2. KALİTATİF VE KANTİTATİF BİLEŞİM
Etkin madde:
Her bir çiğneme tabletinde;
Kalsiyum karbonat 1500 mg (600 mg kalsiyuma eşdeğer)
Kolekalsiferol (Vitamin D3) (koyun 400 I.U. (0,01 mg’a eşdeğer)
yünü kaynaklı (lanolin))
Yardımcı madde(ler):
Sorbitol (E420) 565,25 mg
Aspartam (E951) 5 mg
Laktoz monohidrat (inek sütü kaynaklı) 67 mg
Kısmen Hidrojene edilmiş soya
fasulyesi yağı 0,300 mg
Sükroz 1,520 mg
Kroskarmelloz sodyum 30 mg
Sodyum sakkarin 5 mg
Yardımcı maddelerin tam listesi için 6.1’e bakınız.
3. FARMASÖTİK FORM
Çiğneme tableti.
Kenarları eğimli, yuvarlak şekilli, beyaz ila beyazımsı renkte ve bir tarafında "D" yazısı
bulunan çiğneme tableti.
4. KLİNİK ÖZELLİKLER
4.1 Terapötik endikasyonlar
Yaşlılardaki D vitamini ve kalsiyumun kombine eksikliklerinin düzeltilmesi; D vitamini ve
kalsiyum eksikliği tanısı konmuş olan hastalarda özgün osteoporoz tedavisinde ya da benzer
eksikliklerin riskinin yüksek olduğu hastaların tedavisinde ek olarak kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Yetişkinler ve yaşlılar
Tercihen yemeklerden sonra günde 2 kez 1 çiğneme tableti (örneğin sabah ve akşam birer
çiğneme tableti). Bölüm 4.4 ve 4.5’te belirtildiği üzere, kalsiyum düzeylerinin takibi sırasında
gerekli görüldüğü takdirde doz azaltımı yapılabilir.
1 / 9Hamileler için önerilen doz: günde 1 tablet (Bkz. Bölüm 4.6).
Uygulama şekli:
Tabletler çiğnenebilir ya da emilebilir, bütün olarak yutulmamalıdır.
Tabletlerin yemekten sonra alınması tercih edilmelidir.
Özel popülasyonlara ilişkin ek bilgiler:
Böbrek yetmezliği:
Böbrek yetmezliğinde doz ayarlaması gerekmemektedir. Şiddetli böbrek yetmezliğinde
kontrendikedir.
Karaciğer yetmezliği
Karaciğer yetmezliğinde doz ayarlaması gerekmemektedir.
Pediyatrik popülasyon:
Pediyatrik popülasyonda kullanıma uygun değildir.
Geriyatrik popülasyon:
Geriyatrik popülasyon için özel bir doz ayarlamasına gerek yoktur.
4.3 Kontrendikasyonlar
- Kalsiyum, kolekalsiferol ve Bölüm 6.1 de listelenen içeriğindeki maddelerden herhangi
birine aşırı duyarlılık
- Fıstık ya da soyaya alerjisi olanlarda
- Böbrek taşları (nefrolitiyazis, nefrokalsinozis)
- Şiddetli böbrek yetmezliği
- Hiperkalsüri ve hiperkalsemi ve buna sebep olabilen hastalık ve/veya durumlarda
(myeloma, kemik metastazları, primer hiperparatiroidi)
- D hipervitaminozu
4.4 Özel kullanım uyarıları ve önlemleri
- ZENTİUS D çiğneme tabletleri çocuk ve adölesanların kullanmasına uygun değildir.
- Uzun süreli tedavilerde, serum ve idrardaki kalsiyum düzeyleri ve serum kreatinin ölçümü
ile böbrek fonksiyonları takip edilmelidir. Takip, özellikle kalp glikozidleri veya
diüretiklerle birlikte kullanan yaşlı hastalarda önemlidir. Hiperkalsemi ya da böbrek
fonksiyonlarında bozulma belirtileri görüldüğünde doz azaltılmalı ya da tedavi
kesilmelidir. İdrarda kalsiyum 7,5 mmol/24 s (300 mg/24 s) düzeyini aştığında tedaviye
ara verilmelidir.
- D vitamini içeren diğer ilaçlar ya da gıda takviyeleri ile birlikte kullanılması durumunda D
vitamini dozu (400 I.U.) ayarlanmalıdır.
- Ek D vitamini veya kalsiyum uygulaması tıbbi gözetim altındayken verilmelidir. Bu gibi
durumlarda, plazmada ve idrardaki kalsiyum düzeyleri düzenli olarak kontrol edilmelidir.
- Bu tıbbi ürün D vitamininin aktif metabolitine metabolizasyonunu hızlandırma riski
nedeniyle, sarkoidozis hastalarına dikkatle reçete edilmelidir. Bu hastalarda idrar ve
plazma kalsiyum düzeyleri takip edilmelidir.
- Böbrek yetersizliği olan hastalarda D vitamini metabolizması bozulmuştur, kolekalsiferol
ile tedavi edildikleri takdirde, kalsiyum ve fosfat hemostazı takip edilmelidir. Yumuşak
doku kalsifikasyonu riski göz önünde bulundurulmalıdır (Bakınız Bölüm 4.8).
2 / 9- Bu tıbbi ürün hiperkalsemi riskindeki artış nedeniyle osteoporozu olan immobilize
hastalarda dikkatli kullanılmalıdır.
- Kalsiyum takviyesi reçete edildiği zaman diğer kaynaklardan (gıda, gıda takviyesi ve
diğer ilaçlar) alınan kalsiyum ve alkali dikkate alınmalıdır. Eğer absorbe edilebilen alkali
ajanlar (karbonat gibi) ile birlikte yüksek dozda kalsiyum alınırsa, bu durum süt-alkali
(Burnett-Sendromu) sendromuna yani hiperkalsemi, metabolik alkaloz, böbrek yetmezliği
ve yumuşak doku kalsifikasyonuna neden olabilir. Bu durumlarda, serum ve ürede gerekli
olan kalsiyum seviyesi sık sık izlenmelidir.
Yardımcı maddeler
- Bu tıbbi ürün fenilalanin kaynağı olan aspartam içermektedir. Aspartam ağızdan
alındığında gastrointestinal sistemde hidrolize olur. Fenilalaninin vücut tarafından uygun
şekilde atılamaması nedeniyle biriktiği nadir bir genetik bozukluk olan Fenilketonürisi
olan kişilerde zararlı olabilir. 12 haftalıktan küçük bebeklerde aspartam kullanımını
değerlendirmek için ne klinik dışı ne de klinik veriler mevcut değildir.
- Bu tıbbi ürün hidrojene edilmiş soya yağı içermektedir. Eğer sizin soya veya fıstığa karşı
alerjiniz varsa bu ilacın kullanımı kontrendikedir (Bakınız Bölüm 4.3).
- Bu tıbbi ürün laktoz içerir. Nadir kalıtımsal galaktoz entoleransı, Lapp laktaz yetmezliği
veya glukoz-galaktoz malabsorbsiyonu problemi olan hastaların bu ilacı kullanmamaları
gerekir.
- Bu tıbbi ürün 565,25 mg sorbitol içerir. Nadir kalıtımsal, fruktoz intolerans problemi olan
hastaların bu ilacı kullanmamaları gerekir.
- Bu tıbbi ürün sükroz içerir. Fruktoz intoleransı, glukoz-galaktoz malabsorbsiyonu veya
sükroz-izomaltoz yetmezliği problemi olan hastaların bu ilacı kullanmamaları gerekir.
Dişlere zarar verebilir.
- Bu tıbbi ürün sodyum kaynağı olarak kroskarmelloz sodyum ve sakarin sodyum içerir. Bu
tıbbi ürün her bir çiğneme tabletinde 1 mmol (23 mg)’dan daha az sodyum ihtiva eder;
yani aslında “sodyum içermez”.
4.5 Diğer tıbbi ürünlerle etkileşimler ve diğer etkileşim şekilleri
- Fenitoin ve barbituratlar ile birlikte kullanıldığında, metabolizması arttığından D3
vitamininin etkisi azalabilir.
- Rifampisin, metabolizmanın hızını arttırdığı için vitamin D ’ün aktivitesini azaltabilir.
3
- Bifosfonat, sodyum florür ya da florokinolonlarla eş zamanlı kullanılması durumunda,
gastrointestinal emilimi azalabileceğinden, bu ürünlerin ZENTİUS D alımından en az 3
saat önce alınması gerekir.
- Tiyazid grubu diüretiklerle birlikte kullanılması durumunda, kalsiyumun böbreklerden
atılımını azaltabileceğinden, plazmadaki kalsiyum düzeylerinin düzenli olarak takip
edilmesi önerilmektedir.
- Glukokortikoidler ile birlikte kullanılması durumunda D vitamininin etkisi azalabilir.
3
- Kalsiyum karbonat, eşzamanlı kullanılması durumunda tetrasiklin preparatlarının
emilimini etkileyebilir. Bu nedenle, tetrasiklin preparatlarının oral yolla kalsiyum
alımından en az iki saat önce veya dört ila altı saat sonra alınmaları önerilir.
- Kalsiyum ve D vitamini tedavisi sırasında hiperkalsemi, digoksin ve diğer kalp
glikozidlerinin toksisitesini arttırabilir. Elektrokardiyografi (EKG) ve serum kalsiyum
düzeyleri ile hastalar izlenmelidir.
- Orlistat, kolestiramin gibi iyon değişim reçineleri ya da parafin yağı gibi laksatifler ile
kombine tedavi, D vitamininin gastrointestinal emilimini azaltabilir.
3 / 9- Kalsiyum tuzları, demir, çinko veya stronsiyum ranelatın emilimini azaltabilir. Bu
nedenle, demir, çinko veya stronsiyum ranelat preparatları kalsiyum preparatları ile en az
iki saat aralık ile alınmalıdır.
- Kalsiyum tuzları, estramustin veya tiroid hormonlarının (levotiroksin gibi) emilimini
azaltabilir. ZENTİUS D alımı ile bu ilaçların alımı arasında en az iki saat aralık olmalıdır.
- Okzalik asit (ıspanak ve raventte bulunur) ve fitik asit (tahılların tümünde bulunur)
kalsiyum iyonları ile çözünmeyen bileşikler oluşturarak, kalsiyum emilimini azaltabilir.
Hastalar yüksek miktarda okzalik asit veya fitik asit içeren besinleri yedikten en az iki saat
sonra kalsiyum içeren ürünleri almalıdırlar.
Özel popülasyonlara ilişkin ek bilgiler
Pediyatrik popülasyon:
Etkileşim çalışması yapılmamıştır.
4.6 Gebelik ve laktasyon
Genel tavsiye:
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon):
Çocuk doğurma potansiyeli olan kadınlarda gebelik öncesinde kalsiyum ve D vitamini
yetersizliği durumlarında kullanılabilir.
Gebelik dönemi
Gebelik sırasında günlük kalsiyum alımı 1500 mg’ı ve D vitamini alımı 600 IU’yu
aşmamalıdır. Hayvan çalışmalarında, yüksek dozlarda D vitamininin üreme toksisitesine yol
açtığı gösterilmiştir. Gebe kadınlarda, fetüs gelişimi üzerinde advers etkiler oluşturabilecek
kalıcı hiperkalsemiye yol açabileceğinden, kalsiyum ve kolekalsiferolün aşırı dozlarda
alımından kaçınılmalıdır. Terapötik dozlardaki D vitamininin insanlarda teratojenik olduğuna
dair bir bulguya rastlanmamıştır. ZENTİUS D gerekli olmadıkça gebelik döneminde
kullanılmamalıdır.
Laktasyon dönemi
ZENTİUS D emzirme döneminde de kullanılabilir. Kalsiyum ve D vitamini anne sütüne
geçebilir. Çocuğa ayrıca D vitamini veriliyorsa bu durum göz önünde bulundurulmalıdır.
Üreme yeteneği /Fertilite
ZENTİUS D’nin üreme yeteneği üzerinde herhangi bir etkisi yoktur.
4.7 Araç ve makine kullanma üzerindeki etkiler
Araç ve makine kullanımı üzerindeki etkilerini araştırmaya yönelik herhangi çalışma
yapılmamıştır. Herhangi bir etki beklenmemektedir.
4.8 İstenmeyen etkiler
İstenmeyen etkiler organ sistemlerine ve sıklıklarına göre aşağıdaki şekilde listelenmiştir.
Advers reaksiyonların sıklığı aşağıdaki gibi sıralanmıştır:
4 / 9Çok yaygın (≥1/10), yaygın (≥1/100 ila <1/10), yaygın olmayan (≥1/1000 ila <1/100), seyrek
(≥1/10.000 ila <1/1000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları:
Bilinmiyor (mevcut verilere göre öngörülemiyor): Anjiyoödem ve larengeal ödem gibi ciddi
alerjik (aşırı duyarlılık) reaksiyonları
Metabolizma ve beslenme hastalıkları:
Yaygın olmayan: Hiperkalsemi ve hiperkalsiüri
Gastrointestinal hastalıklar:
Seyrek: Kabızlık, şişkinlik, bulantı, karın ağrısı ve ishal
Deri ve deri altı doku hastalıkları:
Seyrek: Kaşıntı, döküntü ve ürtiker
Özel popülasyonlara ilişkin ek bilgiler
Böbrek yetmezliği:
Hiperfosfatemi, nefrolitiyazis ve nefrokalsinozis olan hastalarda potansiyel risk. Bakınız Bölüm
4.4.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Doz aşımı durumunda hipervitaminoz ve hiperkalsemi oluşur. Hiperkalsemi semptomları
arasında iştahsızlık, susuzluk, bulantı, kusma, kabızlık, karın ağrısı, kas güçsüzlüğü,
yorgunluk, zihinsel bozukluklar, polidipsi, poliüri, kemik ağrısı, nefrokalsinozis, böbrek taşı
ve ciddi vakalarda kardiyak aritmiler görülebilir.
Aşırı hiperkalsemi koma ve ölümle sonuçlanabilir. İnatçı ve yüksek kalsiyum kalsiyum
düzeyleri geri dönüşümsüz böbrek hasarına ve yumuşak doku kalsifikasyonlarına yol açabilir.
Tedavisi:
Kalsiyum ve D vitamini tedavisi kesilmelidir. Tiyazid grubu diüretikler, lityum, A vitamini, D
vitamini ve kalp glikozidleri ile tedaviler de kesilmelidir.
Bilinci geri gelmeyen hastalarda midenin boşaltılması gerekebilir. Rehidrasyon yapılabilir.
Ayrıca doz aşımının şiddetine bağlı olarak, kıvrım diüretikleri, bifosfonatlar, kalsitonin ve
kortikosteroidler ile izole veya kombine tedavi. Serum elektrolitleri, böbrek fonksiyonları ve
diürez takip edilmelidir. Şiddetli olgularda, EKG ve CVP izlenmelidir.
5 / 95. FARMAKOLOJİK ÖZELLİKLERİ
5.1 Farmakodinamik özellikler
Farmakoterapötik grup: Kalsiyum, diğer ilaçlar ile kombine
ATC Kodu: A12AX
- D vitaminin yetersiz alımı durumunda D vitaminini düzeltir. Kalsiyumun intestinal
emilimini arttırır. Yaşlılardaki optimal D vitamini miktarı 500 – 1000 I.U./gün.
- Kalsiyum alımı, diyetteki yetersiz kalsiyumu tamamlar. Yaşlılarda, en yaygın kabul gören
kalsiyum ihtiyacı 1500 mg/gün’dür.
- D vitamini ve kalsiyum, sekonder senil hiperparatiroidizmi düzeltir.
5.2 Farmakokinetik özellikler
Genel özellikler
Kalsiyum karbonat:
Emilim:
Midede, kalsiyum karbonat, pH’a bağlı olarak kalsiyum iyonlarını serbest bırakır. Kalsiyum
karbonat şeklinde verildiğinde %20 – 30 kadarı emilir ve emilim çoğunlukla, D vitaminine
bağımlı, çözünebilir aktif taşınma ile duodenumda gerçekleşir. İyonize kalsiyumun emilimi
barsak mukozası tarafından gerçekleştirilir. Uzun süreli ve yüksek dozlarda çözünmüş,
iyonize kalsiyum alımıyla intestinal emilim artar. Asidik ortam kalsiyum çözünürlüğünün
artmasına sebep olur. Normal erişkinlerde absorbe edilen ortalama 360 mg kalsiyumun
yarıdan biraz fazlası (190 mg), barsak salgı bezleri tarafından dışarı salındığından net
absorbsiyon 170 mg kadardır. Bu miktar idrarla atılan miktara eşittir.
Dağılım:
Kalsiyumun büyük bir bölümü (yaklaşık 1000 mg) kemiklere bağlanmış durumdadır. Emilen
kalsiyum iyonlarının %99’u kemik ve dişlerde depolanır. Kemikler esas kalsiyum deposunu
oluştururlar. Kemiklerle vücut sıvıları arasında sürekli olarak kalsiyum alışverişi yapılır;
kararlı durumda günlük giriş ve çıkış birbirine eşittir. İyonize kalsiyum hamilelik süresinde
plasentadan geçer ve emzirme döneminde anne sütüne karışır.
Biyotransformasyon:
Kalsiyum çözünmeyen tuzlarına dönüştürülerek vücuttan atılır.
Eliminasyon:
İyonize kalsiyumun % 80’i dışkı ile kısmi olarak da idrarla atılır. Kalsiyumun büyük bir kısmı
emzirme sırasında süte karışır, ayrıca çok az bir miktarı ter ile atılmaktadır.
D vitamini
Emilim:
D2 ve D3 vitaminleri ince barsaktan emilirler; bu olay besinsel lipidlerin emiliminde olduğu
gibi safra asitlerinin varlığını gerektirir. D3 vitamini daha çabuk ve daha fazla emilir.
Karaciğer ve safra hastalıklarında ve yağları sindirememe (steatore) durumunda bu
6 / 9vitaminlerin emilimi azalır. Emilen D vitaminlerinin büyük kısmı şilomikronlara katılır ve
lenf içinde kan dolaşımına geçer. 1,25(OH)2D3 (1,25-dihidroksikolekalsiferol) barsaktan
yaklaşık %90 oranında emilir.
Dağılım:
D vitaminleri ve aktif metabolitleri kanda özel bir α-globülin olan D vitamini bağlayan
protein tarafından taşınırlar. Yarılanma ömürleri 3–4 hafta kadardır. Kanda en fazla bulunan
fraksiyon karaciğerde oluşan 25-(OH) metabolitidir; bunun yarılanma ömrü 19 gün, 1,25-
(OH)2 metabolitininki 3–5 gün kadardır. D vitaminleri oldukça lipofilik maddelerdir,
karaciğerde ve yağ dokusunda birikirler; buradaki vitamin stokları depo görevini yapar.
Günlük vitamin alımındaki eksiklik veya yokluk; bu rezervuar sayesinde altı aya kadar telafi
edilebilir.
Biyotransformasyon:
Kolekalsiferol iki basamaklı bir biyotransformasyona uğrayarak asıl etkin şekli olan 1,25-
(OH)2D3’e (kalsitrol) çevrilir. İlk basamak 25-hidroksilasyon basamağıdır. Karaciğer
hücrelerinde mikrozomal ve mitokondriyel yerleşim gösteren bir oksidaz tarafından 25-
hidroksikolekalsiferole dönüştürülür. Bu metabolitin oluşumu sıkı kontrol altında değildir ve
1,25-(OH)2D3 sentezinde hız kısıtlayıcı basamağı teşkil etmez. Dolaşımda 25-
hidroksikolekalsiferol düzeyi, substrat düzeyine yani vücuda D vitamini girişine ve vücutta
oluşumuna bağlıdır. D vitamini 25-hidroksilaz aktivitesi, karaciğerde D vitamini ve
metabolitlerinin konsantrasyonları ile düzenlenir; bu nedenle, güneş ışığına maruz kalma veya
D vitamini alımını takiben 25-hidroksi metabolitlerin sistemik dolaşımındaki artışlar,
vitaminin kümülatif üretimi veya alımı ile karşılaştırıldığında nispeten ılımlıdır. Fazla
miktarda 25-hidroksikolekalsiferol oluşursa, son ürün inhibisyonu sonucu bu dönüşüm
frenlenir. Bu nedenle fazla D vitamini alındığında kolekalsiferol’un (ve kalsiferol) metabolize
edilmesi yavaşladığından ciltte ve plazmada birikir. D vitaminlerinin 25-hidroksi türevi D
vitamini-bağlayan proteine en fazla afinite gösteren türev olması nedeniyle, kanda en fazla
bulunan metabolittir. Kanda eliminasyon yarılanma ömrü 19 gün kadardır. İkinci basamak,
1α-hidroksilasyon basamağıdır ve böbreklerde proksimal tubuluslarda olur. Orada 25-
hidroksikolekalsiferol, mitokondriyel bir sitokrom P450 enzimi olan 1α-hidroksilaz tarafından
en etkin hormon şekli olan 1,25-dihidroksikolekalsiferole (1,25-(OH)2D3) dönüştürülür.
İnsanda bu son metabolitin konsantrasyonu, 25-OH metabolitinin yaklaşık binde biri kadardır.
1α-hidroksilaz böbrek dışında, plasenta, desidua (amniyon zarı), cilt ve granulomatoz dokuda
ve makrofajlarda bulunur. Bu dönüşüm etkin hormon sentezinde hız kısıtlayıcı basamağı
oluşturur ve çeşitli düzenleyici faktörler tarafından etkilenir. Bu enzim etkinliğinin ana
düzenleyicisi PTH (Paratiroid hormon) ve enzimin substratı olan 1,25-(OH)2D3’tür. Adı
geçen enzim, PTH tarafından eğer hipokalsemi varsa daima indüklenir; hiperkalsemi varsa
bazen indüklenme olmaz. Hipokalsemi 1,25-(OH)2D3 oluşumunu hem direkt etkisiyle hem
de PTH (Paratiroid hormon) aracılığıyla artırır. 1,25-(OH)2D3 ise enzimi son ürün
inhibisyonu olayı ile inhibe eder. Ayrıca, 1,25-(OH)2D3 paratiroid hücrelerinde kendine özgü
reseptörleri aktive ederek PTH (Paratiroid hormon) salgılanmasını suprese eder ve böylece de
kendi sentezini düzenler. Diğer bir düzenleyici faktör fosfattır. Hipofosfatemi, 1α-hidroksilazı
indükler; hiperfosfatemi ise inhibe eder. Adı geçen enzim, kalsitonin tarafından etkilenmez
veya zayıf şekilde inhibe edilebilir.
Eliminasyon:
D vitaminleri ve metabolitleri, steroidler gibi karaciğerde hidroksillenmek ve konjügasyon ile
inaktive edilirler. Bu olayda karaciğerin mikrozomal karma fonksiyonlu oksidazları (sitokrom
P450 enzim türleri) kısmen rol oynarlar. 1,25-(OH)2D3’ün yarılanma ömrü 3–5 gün kadardır.
7 / 9Yağ dokusunda birikme eğilimi göstermez. Böbrekte 25-hidroksikolekalsiferol’e
dönüştürülür; bunun kalsiyotropik etkinliği düşüktür. Plazmadaki konsantrasyonu 1,25-
(OH)2D3’ünkinin 100 katıdır. Diğer metabolitleri 25,26-(OH)2D2, 1,24,25-(OH)3D3,
1,25,26-(OH)3D3, 25-OH-15,23-laktondur. D vitamini metabolitlerinin büyük kısmı esas
olarak safra ve dışkı ile atılırlar. 25-hidroksikolekalsiferol ve 1,25(OH)2D3 enterohepatik
dolaşıma girerler. Fenitoin ve fenobarbital gibi epilepsili hastalarda uzun süre kullanılan
ilaçlar, bu enzimleri indükleyip D vitamini ile onun etkin metabolitlerinin inaktivasyonunu
hızlandırdıkları için kısmi D vitamini yetersizliği oluşturabilirler. Bu ilaçları alanlarda
karaciğerde 25-(OH) D vitaminlerinin oluşumu da azalır. Bir tüberküloz ilacı olan izoniazid
ise D vitamininin aktif hidroksilli türevlerine dönüşmesini inhibe eder; bu nedenle izoniazid
alanlara profilaktik dozda D vitamini verilmelidir.
Doğrusallık/doğrusal olmayan durum:
Midede, kalsiyum karbonat pH'a bağlı olarak kalsiyum iyonlarını serbest bırakır. Kalsiyum
karbonat olarak verilen kalsiyum %20-30 oranında emilir ve emilim esas olarak D vitaminine
bağımlı, doyurulabilir, aktif taşıma yoluyla duodenumda gerçekleşir.
D2 ve D3 vitaminleri ince bağırsaktan emilir; bu fenomen, safra asitlerinin varlığının yanı sıra
diyet lipidlerinin emilimini gerektirir.
Doğrusallık/doğrusal olmama normal uygulama koşullarında değerlendirilemez ancak ürünün
genel etkinliği etkilenmez.
5.3 Klinik öncesi güvenlilik verileri
Hayvan çalışmalarında, insandaki terapötik aralığın çok üzerindeki dozlarda teratojenisite
gözlenmiştir. KÜB’ün diğer bölümlerinde belirtilenlere eklenecek, güvenlik değerlendirmesi
ile ilişkili başka bir bilgi yoktur
6. FARMASÖTİK ÖZELLİKLER
6.1 Yardımcı maddelerin listesi
- Sorbitol (E 420)
- Maltodekstrin
- Kroskarmelloz sodyum (E 468)
- Aspartam (E 951)
- Sakkarin sodyum (E 954)
- Laktoz monohidrat (inek sütü kaynaklı)
- Anason esansı (doğal maddelere özdeş aroma verici maddeler, doğal aroma verici
preparatlar, maltodekstrin)
- Nane esansı (doğal aroma verici preparatlar, maltodekstrin, pulegon)
- Melas esansı (doğal maddelere özdeş aroma verici maddeler, doğal aroma verici
preparatlar, maltodekstrin, trietil sitrat)
- Magnezyum stearat
- All-rac--α-tokoferol (E 307)
- Hidrojene edilmiş soya-fasulyesi yağı
- Jelatin (Sığır kaynaklı)
- Sükroz
- Mısır nişastası
- Silikondioksit
8 / 96.2 Geçimsizlikler
Bulunmamaktadır
6.3 Raf ömrü
36 ay
İlk açıldıktan sonraki raf ömrü: 60 gün
6.4 Saklamaya yönelik özel tedbirler
25°C’nin altındaki sıcaklıklarda saklayınız.
Nemden koruyabilmek için orijinal ambalajının içinde saklayınız.
6.5 Ambalajın niteliği ve içeriği
PE kapak ile kapatılmış, yüksek yoğunluklu polietilen tablet kabı.
Tablet kutusu içinde 60 çiğneme tableti bulunmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik’lerine uygun olarak imha edilmelidir.
7. RUHSAT SAHİBİ
ITF İlaç Sanayi ve Ticaret Ltd. Şti.
Merkez Mah. Bağlar Cad.
D Blok No:14d İç Kapı No:13
Kağıthane-İSTANBUL
8. RUHSAT NUMARASI
129/94
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 02 Nisan 2010
Ruhsat yenileme tarihi:
10. KÜB’ÜN YENİLENME TARİHİ
9 / 9