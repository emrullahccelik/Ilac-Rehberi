1 KULLANMA TALİMATI  
 
THERMO ACE  %1 + %0,025 jel  
Cilt üzerine uygulanır.  
 
Etkin  madde:  Her 1 gram  jel 10 mg nimesulid ve 0,25 mg kapsaisin içerir.  
Yardımcı  maddeler:  Butil hidroksitoluen (E321), hidroksipropil selüloz, gliseril monooleat, 
dietilen glikol monoetil eter, metil parabe n (E218), propil paraben (E216), levomentol  ve 
deiyonize su . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullan ma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanı mı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  
 
Bu Kullanma  Talimatı nda:  
 
1. THERMO ACE  nedir  ve ne için kullanılır?  
2. THERMO ACE ’yi kullanmadan  önce dikkat  edilmesi gerekenler  
3. THERMO ACE  nasıl kullanılır?  
4. Olası  yan etkiler  nelerdir?  
5. THERMO ACE ’nin saklanması  
 
Başlıkları  yer almaktadır.  
 
1. THERMO ACE  nedir ve ne için kullanılır?  
THERMO ACE , polipropilen dönen top ve beyaz kapak ile kapatılmış 50 g’lık HDPE şişe 
primer ambalaj içerisinde ve karton kutuda kullanma talimatı ile beraber kullanıma 
sunulmaktadır.  
THERMO ACE , etkin madde olarak  nimesulid ve  kapsaisin  içermekte olup, topikal  (deriye 
sürülmek  suretiyle uygulanan) kullanılan  nonsteroidal  antiinflamatuvar ilaçlarlar  olarak  
adlandırılan  ilaç grubuna dahildir.  
Jel formunda  bir ürün olan THERMO ACE  her bir roll-on tüpte  %1 nimesulid  ve %0,025  
kapsaisin içerir.  
 2 THERMO ACE ; 
Bel ağrısı (lumbago),  eklem kireçlenmesi  (osteoartrit),  eklemi  çevreleyen  yumuşak  dokunun 
iltihabı  (periartrit),  kas kiriş iltihabı  (tendinit),  kas, kiriş kılıfının  iltihabı  (tenosinovit),  eklem  
çevresindeki  keselerin  iltihabı (bursit) ve spor yaralanmaları  gibi burkulma ve ezilmenin  eşlik 
ettiği  yumuşak  doku  ve eklemlerin  travmatik,  dejeneratif  ve romatizmal  hastalıkları n tedavisi 
için kullanılmaktadır.  
 
2. THERMO ACE ’yi kullanmadan  önce dikkat  edilmesi  gerekenler  
THERMO ACE ’yi aşağıdaki  durumlarda  KULLANMAYINIZ   
Eğer;  
● Nimesulid e, kapsaisin e veya THERMO ACE  içeriğindeki yardımcı maddelerden herhangi 
birisine karşı aşırı duyarlı (alerji) iseniz,  
● Asetilsalisilik  asit içeren  (aspirin  vb.) ilaçlar veya  nonsteroidal  antiinflamatuvar ilaçlar  
(NSAİİ) olarak  adlandırılan  ilaç grubuna dahil olan diğer ilaçlar sizde  astım, alerjik  burun  
akıntısı  (rinit),  ciltte kızarıklık  ve kaşıntı  (ürtiker),  göz kapakları,  dış üreme  organları,  
dudaklar ve dil gibi yumuşak  dokularda şişme  (anjiyoödem) ve burun içinde  et oluşumuna  
(nazal  polip)  neden  oluyorsa,  
● Cildinizde hasarlı  bölge,  açık yara,  egzama,  kaşıntılı derin  kabarıklıklar (prurigo) varsa  
veya cildiniz  hassassa,  
● Hamileliğinizin  ilk veya son 3 aylık  döneminde iseniz  THERMO ACE ’yi kullanmayınız.  
● THERMO ACE  çocuklarda kullanılmamalıdır.  
 
THERMO ACE ’yi aşağıdaki  durumlarda  DİKKATLİ  KULLANINIZ  
● THERMO ACE ’yi, gözlere,  mukozalara  (ağız, burun  gibi bazı organların  iç yüzeylerini  
kaplayan  dokular),  enfeksiyonlu  cilt bölgelerine,  koltuk altına  ya da derideki  açık yaralara  
uygulamayınız.  Kazara temas ettiği  takdirde  derhal  bol su ile  yıkayınız.  
● THERMO ACE  kullanımına  bağlı  olarak  uygulama bölgesinde  tahriş, kızarıklık  veya 
kaşıntı  meydana  gelirse ilacı kullanmayı  durdurunuz  ve doktorunuza  veya bir hastaneye  
başvurunuz.  
● THERMO ACE ’yi uygulama  esnasında  giysilerinizle temas  ettirmeyiniz.  Aksi takdirde  
giysilerinizi  boyayabilir.  Bu durum giysilerin yıkanmasıyla ortadan kalkabileceği gibi kalıcı 
leke de bırakabilir.  
● THERMO ACE ’yi sürdükten sonra uygulama  bölgesine bandaj veya sıcak  su torbası  
uygulamayınız,  bölgeyi  herhangi  başka  bir materyalle kapatmayınız.  THERMO ACE 
uyguladığınız  bölgeyi  kuvvetle  ovmayınız.  
● THERMO ACE ’yi, deriye  sürülmek  suretiyle  uygulanan  (topikal) diğer  ilaçlar ile aynı 
anda kullanmayınız.  
Bu uyarılar,  geçmişteki  herhangi  bir dönemde  dahi olsa  sizin için geçerliyse lütfen  doktorunuza  
danışınız.  
THERMO ACE ’nin yiyecek  ve içecek  ile kullanılması  
THERMO ACE ’nin uygulama  yolu itibariyle  yiyecek  ve içeceklerle  etkileşimi  yoktur.  3 Hamilelik  
İlacı kullanmadan  önce doktorunuza veya eczacınıza  danışınız.  
Hamileliğinizin  ilk ve  son 3 aylık  döneminde iseniz  THERMO ACE ’yi kullanmayınız.  
Hamileliğinizin  diğer dönemlerinde THERMO ACE ’yi kullanıp  kullanamayacağınıza  ancak  
doktorunuz  karar verebilir.  
Tedaviniz  sırasında hamile olduğunuzu fark  ederseniz  hemen  doktorunuza veya eczacınıza  
danışınız . 
Emzirme  
İlacı kullanmadan  önce doktorunuza veya eczacınıza  danışınız.  
THERMO ACE ’nin etkin  maddeleri  olan nimesulid ve  kapsaisinin  anne sütüne  geçip  
geçmediği  ile ilgili yeterli  klinik çalışma olmadığından  THERMO ACE ’nin emzirme  
döneminde kullanılması  tavsiye  edilmemektedir.  
Emzirme döneminde THERMO ACE  kullanımı konusunda  doktorunuza  danışınız.  
THERMO ACE ’yi emzirmeden  önce göğüs  bölgesi  üzerine uygulamayınız.  
Araç ve makine kullanımı  
THERMO ACE ’nin araç ve makine kullanma  yeteneğiniz  üzerinde bilinen  bir etkisi  yoktur.  
THERMO ACE ’nin içeriğinde bulunan  bazı yardımcı  maddeler hakkında önemli  bilgiler  
Bileşiminde bulunan  metil  paraben,  propil  paraben ve  butil hidroksitoluen  nedeniyle,  alerjik  
reaksiyonlara (muhtemelen  gecikmiş) ve lokal  deri reaksiyonlarına  (örneğin  temas  egzamasına)  
ya da gözlerde ve mukoz  membranlarda tahrişe (iritasyona) sebebiyet  verebilir.  
Diğer ilaçlar ile birlikte  kullanımı  
THERMO ACE ’yi topikal olarak  kullanılan  diğer ilaçlar ile aynı anda kullanmayınız.  
Eğer  reçeteli  ya da reçetesiz herhangi  bir ilacı şu anda kullanıyorsanız  veya son zamanlarda  
kullandınız  ise lütfen  doktorunuza  veya eczacınıza  bunlar hakkında  bilgi veriniz.  
 
3. THERMO ACE  nasıl kullanılır?  
Uygun  kullanım  ve doz/uygulama  sıklığı için talimatlar:  
Doktorunuz  tarafından  başka  bir şekilde tavsiye  edilmediği  takdirde THERMO ACE ’yi 
etkilenen  bölgeye  günde  3 veya 4 kez uygulayınız.  Uygulama süresi  için doktorunuza  
danışınız.  
Uygulama  yolu ve  metodu:  
THERMO ACE  yalnızca topikal  kullanım  içindir.  THERMO ACE ’yi etkilenen  bölgeye  
nazikçe uygulayınız. Tedavi  sırasında bandajlama veya kapatma  (oklüzyon)  uygulamayınız.  
Etkilenen  bölgeye  THERMO ACE ’yi kuvvetli  bir şekilde  ovarak  sürmeyiniz.  
THERMO ACE koltuk altına uygulanmamalıdır.  
 
 4 Değişik  yaş grupları:   
Çocuklarda  kullanımı:  
THERMO ACE 12 yaşından  küçük  çocuklarda  kullanılmamalıdır.  
Yaşlılarda  kullanımı:  
Yaşlılar için  özel kullanım  önerisi  yoktur.  
Özel  kullanım  durumları:  
Böbrek  / Karaciğer yetmezliği:  
Ağır böbrek ve  karaciğer  yetmezliğiniz  var ise,  THERMO ACE dikkatlice ve doktorunuzun 
gözetimi  altında kullanılmalıdır.  
Eğer  THERMO ACE’nin etkisinin  çok güçlü  veya zayıf olduğuna dair  bir izleniminiz  var ise 
doktorunuz  veya eczacınız  ile konuşunuz . 
Kullanmanız gerekenden  daha  fazla  THERMO ACE  kullandıysanız:  
THERMO ACE ’den kullanmanız  gerekenden  fazlasını kullanmışsanız  bir doktor  veya eczacı  ile 
konuşunuz . 
THERMO ACE ’yi kullanmayı  unutursanız  
Unutulan  dozları dengelemek için  çift doz almayınız.  
THERMO ACE ile tedavi  sonlandırıldığındaki  oluşabilecek  etkiler  
THERMO ACE  tedavisi sonlandırıldığında  herhangi  bir olumsuz  etki oluşması  beklenmez.  
 
4. Olası yan etkiler nelerdir?  
Tüm ilaçlar  gibi THERMO ACE ’nin içeriğinde bulunan  maddelere duyarlı  olan kişilerde  yan 
etkiler olabilir.  
Aşağıdakilerden  biri olursa  THERMO ACE ’yi kullanmayı  durdurunuz ve DERHAL  
doktorunuza  bildiriniz veya  size en  yakın hastanenin  acil bölümüne başvurunuz:  
● Ciddi deri döküntüleri  
● Yüz, dudaklar,  dil ve  boğazda  şişme,  nefes  alma  güçlüğü   
Bunların  hepsi  çok ciddi  yan etkilerdir.  
Eğer bunlardan  biri sizde  mevcut  ise, THERMO ACE ’ye karşı  ciddi  alerjiniz  var demektir.  
Acil tıbbi müdahaleye veya  hastaneye  yatırılmanıza gerek  olabilir.  
Bu çok ciddi  yan etkilerin  hepsi  oldukça seyrek  görülür.  
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın  : 10 hastanın en az 1’inde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek  : 1.000 hastanın birinden az, fakat 10.000 hastanın birinden fazla görülebilir.  
Çok s eyrek  : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor.  
 5 Diğer yan etkiler:  
Çok yaygın:  
 Uygulama bölgesinde; kızarıklık (eritem), ağrı  
Yaygın:  
 Uygulama bölgesinde: Küçük çaplı sert kabarıklıklar (pap ül) veya su toplaması şeklinde 
küçük kabarcıklar (vezikül), şişlik, ödem, kaşıntı, kuruluk  
Yaygın olmayan:  
 Tat alma bozukluğu (disguzi)  
 Ciltte dokunma veya ağrı duyusuna karşı aşırı duyarlılık (hiperestezi) veya algılama 
yeteneğinde azalma (hipoestezi)  
 Yüksek tansiyon (hipertansiyon)  
 Göz tahrişi  
 Öksürük, boğaz tahrişi  
 Solunum güçlüğü (dispne), nefes darlığı ve astım şiddetlenmesi  
 Kol ve bacaklarda ağrı, kas spazmları  
 Mide bulantısı  
 Uygulama bö lgesinde; egzama (dermatit), morarma, iltihaplanma (inflamasyon), alerjik 
reaksiyonlar (ürtiker gibi), hafif veya orta şiddette cilt tahrişi, pullanma, deri döküntüsü,  
 Kol ve bacaklarda yanma, karıncalanma, uyuşma ve iğnelenme hissi (parestezi)  
Çok seyrek:  
 Bilinç kaybı  
 Zaman, yer ve kişilerle ilgili olarak çevreyi algılama ve değerlendirme yeteneğinin 
bozulması (konfüzyon)  
 Kulak çınlaması  
 Bulanık veya çift görme  
 Üşüme, titreme  
 Sinirlilik, tedirginlik, öfori  
 Uyku hali  
Bunlar THERMO ACE ’nin hafif yan etkileridir.  
Eğer  bu kullanma  talimatında  bahsi geçmeyen  herhangi bir yan etki ile karşılaşırsanız  
doktorunuzu  veya eczacınızı  bilgilendiriniz . 
Yan etkilerin  raporlanması  
Kullanma Talimatı nda yer alan veya almayan herhangi bir yan etki meydana gelmesi 
durumunda hekiminiz; eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0800 31 4 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
 6 22.07.2016  THERMO ACE ’nin saklanması  
THERMO ACE’yi çocukların  göremeyeceği,  erişemeyeceği  yerlerde ve ambalajında  
saklayınız.  
25°C’nin altındaki oda sıcaklı ğında  saklayınız.  
Son kullanma  tarihiyle uyumlu  olarak  kullanınız  
Ambalajdaki  son kullanma  tarihinde  sonra THERMO ACE’yi kullanmayınız . 
Son kullanma tarihi  geçmiş  veya kullanılmayan  ilaçları  çöpe atmayınız! Çevre , Şehircilik  ve 
İklim Değişikliği  Bakanlığınca belirlenen  toplama  sistemine veriniz.  
Eğer üründe ve/veya ambalaj ında bozukluklar fark ederseniz THERMO ACE ’yi kullanmayınız.  
 
Ruhsat  Sahibi  : Pharma Plant İlaç San ve Tic. A.Ş.  
Kadıköy /İstanbul  
 
Üretim  Yeri : Pharma Plant İlaç San ve Tic. A.Ş.  
Kadıköy/İstanbul  
 
Bu kullanma  talimatı  31.10.2024  tarihinde  onaylanmıştır.  