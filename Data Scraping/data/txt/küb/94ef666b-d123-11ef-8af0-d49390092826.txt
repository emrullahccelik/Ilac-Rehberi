KISA ÜRÜN BİLGİSİ
1. BEŞERİ TIBBİ ÜRÜNÜN ADI
ADVANTAN %0.1krem
2. KALİTATİF VE KANTİTATİF BİLEŞİM
Etkin madde:1 g ADVANTAN, 1 mg metilprednisolon aseponat içerir.
Yardımcı maddeler: Yardımcı maddeler için 6.1’e bakınız.
3. FARMASÖTİK FORM
Krem
Su içinde yağ emülsiyonu, beyaz ila sarımsı opak krem
4. KLİNİK ÖZELLİKLER
4.1 Terapötik endikasyonlar
Endojen ekzema (atopik dermatit, nörodermatit), kontakt ekzeması, dejeneratif ekzema,
dishidrotik ekzema, nummüler ekzema, sınıflandırılamayan ekzema, pediyatrik ekzema.
4.2 Pozoloji ve uygulama şekli
Pozoloji/uygulama sıklığı ve süresi:
ADVANTAN, topikal olarak uygulanmalıdır ve günde bir kez ince bir tabaka halinde hastalıklı
deriye hafifçe sürülmelidir.
Kullanım süresi genel olarak yetişkinlerde 12 haftayı aşmamalıdır.
ADVANTAN Krem’in uzun süreli kullanımına bağlı olarak deride aşırı kuruma olursa, daha
yüksek yağ içerikli başka bir formülasyona geçilmelidir (ADVANTAN Merhem veya
ADVANTAN Yağlı Merhem).
Uygulama şekli:
Haricen hastalıklı deriye sürülerek kullanılır.
Özel popülasyonlara ilişkin ek bilgiler
Böbrek/Karaciğer yetmezliği:
ADVANTAN’ın böbrek ve karaciğer yetmezliği olan hastalarda kullanımı araştırılmamıştır.
1Pediyatrik popülasyon:
ADVANTAN’ın 4 aydan küçük bebeklerdeki güvenliği saptanmamıştır. ADVANTAN çocuklara
uygulanırken doz ayarlaması gerekmemektedir.
Çocuklarda kullanım süresi genellikle 4 haftayı aşmamalıdır.
Süt çocuğu ve küçük çocuklarda zorunlu kalınmadıkça kullanımı önerilmemektedir.
Geriyatrik popülasyon:
ADVANTAN’ın yaşlı hastalarda kullanımı araştırılmamıştır.
4.3 Kontrendikasyonlar
Tedavi alanında; tuberküloz veya sfiliz lezyonu bulunduğunda; viral hastalıklar (örn: varicella,
herpes zoster), rosacea, perioral dermatit, deride ülser, acne vulgaris, atrofik deri hastalıkları
bulunduğunda veya aşı sonrası deri reaksiyonları gözlemlenmişse kontrendikedir.
Etkin madde veya yardımcı maddelerden herhangi birine karşı aşırı duyarlılığı olanlarda
kontrendikedir.
4.4 Özel kullanım uyarıları ve önlemleri
Glukokortikoidler, özellikle çocuklarda mümkün olan en düşük dozda kullanılmalıdır. Sadece
istenen terapötik etkiye ulaşmak ve bu etkiyi korumak için gerekli olan süre boyunca
kullanılmalıdır.
Bakteriyel enfekte olmuş deri hastalıkları ve/veya mantar enfeksiyonlarında, ayrıca spesifik ek
bir tedavi gereklidir.
Topikal glukokortikoid kullanımına bağlı olarak, lokal deri enfeksiyonları oluşma potansiyeli
artabilir.
ADVANTAN kullanılırken, gözlerle, açık derin yaralarla ve mukoza ile temas etmemesine dikkat
edilmelidir.
Sağlıklı yetişkin gönüllülerde %60 deri yüzeyine, oklüzif koşullar altında 22 saat boyunca
ADVANTAN Merhem uygulamasının ardından plazma kortizol seviyesinde supresyon ve
sirkadiyen ritimler üzerinde etki gözlenmiştir. Topikal kortikosteroidlerin özellikle kapalı
pansuman koşullarında, uzun süreli veya geniş bir alana yoğun olarak uygulanmaları yan etki
riskini belirgin bir şekilde artırır. Çocuk bezlerinin oklüzif olabileceğine dikkat edilmelidir.
Geniş cilt alanları tedavi edilirken, emilim veya sistemik etki olasılığı tamamen yok
edilemeyeceğinden, tedavi süresi olabildiğince kısa tutulmalıdır.
Diğer glukokortikoidlerde de olduğu gibi, bilinçsiz kullanım, klinik belirtileri gizleyebilir.
Sistemik kortikoidlerde olduğu gibi, lokal kortikoidlerin kullanılması ile de (örn. uzun süre
yüksek doz veya geniş bir alana tatbik edilmeleri, kapalı pansuman veya göz çevresindeki deriye
uygulanmaları sonucu) glokom gelişebilir.
2ADVANTAN’ın içerisindeki iki yardımcı madde (setostearil alkol ve butilhidroksitoluen) lokal
deri reaksiyonlarına (ör. kontakt dermatit) sebep olabilir. Butilhidroksitoluen gözlerde ve mukus
membranlarında da iritasyona sebep olabilir.
Pediyatrik popülasyon:
Dört ay ila 3 yıl arasındaki çocuklara uygulanacağı zaman fayda/risk değerlendirmesi
gerekmektedir.
4.5 Diğer tıbbi ürünler ile etkileşimler ve diğer etkileşim şekilleri
Bilinen bir etkileşimi yoktur.
4.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
ADVANTAN’ın doğum kontrol yöntemlerine etkisine ilişkin veri bulunmamaktadır.
Gebelik dönemi
ADVANTAN’ın gebe kadınlarda kullanımına ilişkin yeterli veri mevcut değildir.
Metilprednisolon aseponat, hayvanlarla yapılmış deneysel çalışmalarda embriyotoksik ve/veya
teratojenik etki göstermiştir. (5.3’e bakınız: Klinik öncesi güvenlilik verileri).
Epidemiyolojik çalışmalar, gebeliklerinin ilk trimestrinde sistemik glukokortikoidler ile tedavi
edilen kadınların çocuklarında yarık damak görülme riskinde artış olabileceğini
düşündürmektedir.
Genellikle kortikoid içeren topikal preparatlar gebeliğin ilk trimestrinde kullanılmamalıdırlar.
Özellikle gebelikte geniş alanların tedavisinden, uzun süreli kullanımdan veya kapalı
pansumandan kaçınılmalıdır.
Laktasyon dönemi
Sıçanlarda metilprednisolon aseponatın süt yoluyla yenidoğanlara geçtiği pratikte görülmemiştir.
Metilprednisolon aseponatın insan sütüne geçip geçmediği bilinmemektedir: Ancak, sistemik
olarak uygulanan kortikosteroidlerin insan sütünde saptandığı bildirilmiştir. Topikal uygulanan
ADVANTAN formülasyonlarıyla, metilprednisolon aseponatın, insan sütünde saptanabilir
miktarlarda bulunmasına yetecek oranda sistemik emilime neden olup olmayacağı
bilinmemektedir. Bu nedenle, emziren kadınlarda ADVANTAN uygulanırken dikkatli
olunmalıdır.
Emziren kadınlarda, göğüs bölgesinden tedavi uygulanmamalıdır. Geniş alanlara tedavi
uygulamasından, uzun süreli kullanımdan veya kapalı pansumandan kaçınılmalıdır. (Bkz. 4.4
Özel kullanım uyarları ve önlemleri).
Üreme yeteneği/Fertilite
ADVANTAN’ın üreme yeteneği üzerine etkisi olduğuna dair bir bilgi mevcut değildir.
34.7 Araç ve makine kullanımı üzerindeki etkiler
ADVANTAN’ın araç veya makine kullanma becerisini etkilediğini gösteren hiçbir veri
yoktur.
4.8 İstenmeyen etkiler
Klinik çalışmalarda gözlemlenen yan etkilerin görülme sıklığı MedDRA sınıflandırmasına
(MedDra versiyon 11.1) göre aşağıda liste halinde sunulmaktadır: Çok yaygın (>1/10); yaygın
(>1/100 ila <1/10); yaygın olmayan (>1/1.000 ila <1/100); seyrek (>1/10.000 ila <1/1.000); çok
seyrek (<1/10.000), bilinmiyor (eldeki verilerden hareketle tahmin edilemiyor). Kodlama için
MedDRA versiyon 11.1 kullanılmıştır.
Enfeksiyonlar ve enfestasyonlar
Seyrek: Fungal deri reaksiyonu
İmmün sistem bozuklukları
Yaygın olmayan: Aşırı duyarlılık
Deri ve deri altı doku bozuklukları
Seyrek: Akne, deride çatlaklar, piyoderma, telanjiyektaziler, fissürler, deride atrofi, fungal deri
enfeksiyonları
Bilinmiyor (mevcut verilerden hareketle tahmin edilemiyor): Deride stria oluşumu, perioral
dermatit, deride renk değişikliği, alerjik deri reaksiyonları
Genel bozukluklar ve uygulama bölgesine ilişkin bozukluklar
Yaygın: Uygulama bölgesinde yanma hissi, kaşıntı
Yaygın olmayan: Uygulama bölgesinde kuruluk, veziküller, eritem, folikülit, döküntü, parestezi,
Seyrek: Uygulama bölgesinde selülit, ödem, iritasyon
Bilinmiyor (mevcut verilerden hareketle tahmin edilemiyor): Hipertrikosis
Kortikoid içeren topikal preparatlar uygulandığında emilime bağlı olarak sistemik etkiler ortaya
çıkabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Akut toksisite çalışmalarından elde edilen sonuçlar, kremin deriye bir defalık fazla doz
uygulamasını (emilime elverişli şartlarda geniş bir yüzeye uygulama) veya yanlışlıkla ağızdan
4alınmasını takiben akut bir intoksikasyon riskini göstermemektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik Grup: Kortikosteroidler, potent (grup III)
ATC kodu: D07AC14
Topikal uygulamayı takiben, ADVANTAN iltihabi ve alerjik deri reaksiyonların yanısıra
hiperproliferasyon ile seyir eden süreçleri de baskılayarak, objektif semptomları (eritem, ödem,
sulanma) ve subjektif şikayetleri (kaşıntı, yanma, ağrı) geriletir.
Metilprednisolon aseponat’ın intraselüler glukokortikoid reseptörlerine bağlandığı ve özellikle
bunun ciltteki esterin parçalanma reaksiyonundan sonra oluşan ana metabolit 6α-
metilprednisolon-17-propionat için de geçerli olduğu bilinmektedir.
DNA’nın bazı bölgelerine bağlanan steroid reseptör kompleksi, bir seri biyolojik etki oluşumunu
tetikler. Steroid reseptör kompleksinin bağlanması, makrokortin sentezinin indüklenmesi ile
sonuçlanır. Makrokortin, araşidonik asit serbestlenmesini ve böylece prostaglandinler,
lökotrienler gibi enflamasyon medyatörlerinin oluşumunu inhibe eder.
Glukokortikoidlerin immünosüpresif etkisi, şimdiye kadar tam olarak anlaşılmamış olan sitokin
sentezi inhibisyonu ve antimitotik etki ile açıklanabilir.
Vazodilatasyon yapan prostaglandinlerin sentezinin inhibisyonu ve adrenalinin vazokonstriktif
etkisinin potansiyalize edilmesi, glukokortikoidlerin vazokonstriktif etkisi ile sonuçlanır.
5.2 Farmakokinetik özellikler
Genel özellikler
Emilim:
Metilprednisolon aseponat tüm formülasyonlardan cilde geçebilir.
Topikal kortikoidin perkutan absorbsiyon oranı ve derecesi; bileşiğin kimyasal yapısı, ilacın
bileşimi, ilaç içerisinde bileşiğin konsantrasyonu, maruz kalma koşulları (tedavi bölgesi, maruz
kalma süresi, açık veya oklüzif) ve derinin durumu (deri hastalığının türü ve şiddeti, anatomik
bölge vs.) gibi faktörlere bağlıdır.
Metilprednisolon aseponatın stratum korneum çıkarılarak hasar verilmiş olan deriye uygulanması
sonucunda perkütan absorbsiyon belirgin oranda daha yüksek olmuştur (dozun %13-27’si).
Dağılım:
Stratum korneum ve canlı derideki konsantrasyon, dıştan içe doğru azalmaktadır.
Biyotrasformasyon:
Metilprednisolon aseponat, epidermis ve dermis'de ana metaboliti olan ve kortikoid reseptörüne
daha sıkı bağlanan, 6-metilprednisolon-17-propionat'a hidroliz edilir. Bu hidroliz derideki
"biyoaktivasyona" işaret eder.
Sistemik dolaşıma ulaştıktan sonra metilprednisolon aseponatın ana metaboliti olan 6-
metilprednisolon-17-propionat, hızla glukuronik aside bağlanır ve sonuçta inaktive olur.
5Eliminasyon:
Metilprednisolon aseponatın metabolitleri (ana metabolit: 6--metilprednisolon-17-propionat-21-
glukuronid) 16 saatlik bir yarılanma ömrü ile başlıca böbrek yoluyla elimine edilmektedir.
İntravenöz uygulamayı takiben 14C-işaretli maddenin itrahı 7 gün içinde idrar ve dışkı yoluyla
tamamlanmaktadır. Vücutta herhangi bir etken madde ya da metabolit birikimi oluşmamaktadır.
5.3 Klinik öncesi güvenlilik verileri
Sistemik toleransı değerlendirmek için, tekrarlanan subkutan ve dermal uygulamalarla yapılan
çalışmalarda, metilprednisolon aseponat tipik bir glukokortikoid etki profili göstermiştir. Bu
sonuçlardan yola çıkılarak, ADVANTAN’ın terapötik kullanımını takiben, tipik glukokortikoid
yan etkileri dışında başka bir etki, geniş alanlara uygulama ve/veya oklüzif tedavi gibi uç
koşullarda dahi, beklenmez.
ADVANTAN ile gerçekleştirilen embriyotoksisite çalışmaları, diğer glukokortikoidler için tipik
olan sonuçları vermiştir; yani uygun test sisteminde embriyoletal ve/veya teratojenik etkiler
oluşmuştur. Bu bulgular ışığında, ADVANTAN gebelik esnasında reçetelenirken özel dikkat
gerektirmektedir. Epidemiyolojik çalışmaların sonuçları, “4.6 Gebelik ve laktasyon” bölümünde
özetlenmiştir.
Gerek bakteri ve memeli hücrelerinin gen mutasyonu taramasına ilişkin in vitro çalışmalar,
gerekse kromozom ve gen mutasyonu taramasına ilişkin in vitro ve in vivo çalışmalar,
metilprednisolon aseponatın herhangi bir genotoksik potansiyeli olduğunu göstermemiştir.
Metilprednisolon aseponat kullanılarak spesifik tümör oluşumu çalışması yürütülmemiştir. Yapı,
farmakolojik etki mekanizması ile ilgili bilgiler ve uzun süre uygulama ile sistemik tolerans
çalışmalarından elde edilen sonuçlar, tümör oluşum riskinde bir artış olabileceğine dair bir bulgu
vermemektedir. ADVANTAN’ın tavsiye edilen kullanım şartlarına uyulduğu takdirde dermal
uygulaması sonucunda sistemik immünosupresif etkiye ulaşılmadığından, tümör oluşumuna
yönelik bir etkisinin olması beklenmemektedir.
Metilprednisolon aseponat ve ADVANTAN formülasyonlarının cilt ve mukoza üzerindeki lokal
tolerans çalışmalarında, glukokortikoidlerin bilinen lokal yan etkilerinden başka bir bulgu
kaydedilmemiştir.
Kobaylarda yapılan çalışmalarda metilprednisolon aseponatın ciltte duyarlılığı artırıcı bir etki
potansiyeli görülmemiştir.
6. FARMASÖTİK ÖZELLİKLERİ
6.1 Yardımcı maddelerin listesi
Desil oleat
6Gliserol monostearat %40-55
Setostearil alkol
Katı yağ
Kaprilik-kaprik-miristik-stearik trigliserid
Makrogol stearat 40 (tip I)
Gliserol %85
Disodyum edetat
Benzil alkol
Butilhidroksitoluen
Saf su
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf Ömrü
36 ay
6.4 Saklamaya yönelik özel tedbirler
25°C altındaki oda sıcaklığında saklayınız.
6.5 Ambalajın niteliği ve içeriği
Alüminyum tüp 15 g, 30 g, 60 g
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği’ne uygun olarak imha edilmelidir.
7. RUHSAT SAHİBİ
LEO Pharma A/S, Danimarka lisansı ile
Abdi İbrahim İlaç San. ve Tic. A.Ş.
Reşitpaşa Mah. Eski Büyükdere Cad. No:4
34467 Maslak/Sarıyer/İstanbul
Tel: 0 212 366 84 00
Faks: 0 212 276 20 20
8. RUHSAT NUMARASI
2020/93
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 07.11.2005
Yeni ruhsat tarihi: 16.04.2020
Ruhsat yenileme tarihi:
10. KÜB’ÜN YENİLENME TARİHİ
16.04.2020
7