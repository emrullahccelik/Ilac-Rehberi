  1  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız.  Daha sonra tekrar okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza  veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında doktora veya hastaneye gittiğinizde  doktorunuza bu ilacı 
kullandığınızı söyleyiniz  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  KULLANMA TALİMATI  
 
MUSCORİL 4 mg kapsül 
Ağız yoluyla alınır.  
 
• Etkin  madde : Her  bir kapsülde 4 mg Tiyokolşikosid 
• Yardımcı  maddeler: Laktoz monohidrat (inek  sütü kaynaklı), mısır nişastası,  magnezyum 
stearat, kapsül; jelatin (sığır kaynaklı)  
 
 
 
Bu Kullanma Talimatında : 
1. MUSCORİL  nedir  ve ne için kullanılır?  
2. MUSCORİL’  i kullanmadan önce  dikkat edilmesi  gerekenler  
3. MUSCORİL  nasıl  kullanılır?  
4. Olası  yan etkiler nelerdir?  
5. MUSCORİL’in  saklanması  
 
Başlıkları yer almaktadır.  
 
1. MUSCORİL nedir  ve ne için kullanılır?  
MUSCORİL,  kapsül formunda olup 4 mg tiyokolşikosid etkin  maddesini içerir.  Her bir 
kutuda, blisterde 20 kapsül bulunmaktadır. Şeffaf her bir kapsül, açık sarı toz içerir.  
 
MUSCORİL esas olarak kas gevşetici etkinliğe sahiptir. MUSCORİL, yetişkinlerde ve 16 
yaştan itibaren ergenlerde ani ortaya çıkan omurilik kaynaklı ağrılı kas kasılmalarının ek 
tedavisinde kullanılır.  
2. MUSCORİL’  i kullanmadan önce  dikkat  edilmesi  gerekenler 
MUSCORİL’i aşağıdaki durumlarda KULLANMAYINIZ Eğer:  
• Tiyokolşikoside  ya da yardımcı  maddelerden  herhangi birine aşırı duyarlılığınız varsa,  
• Kaslarınızda  kontrol ve  hareket  kaybı  varsa,  
• Kas zayıflığı yaşıyorsanız,  
• Kas veya  kasların  görev yapamaması  (kasılamaması)  durumu varsa,  
• Hamilelik  döneminde iseniz,    2  • Hamile  olduğunuzdan şüpheleniyorsanız  (bkz. Bölüm  2 “Hamilelik,  emzirme  ve üreme”),  
• Emzirme  dönemindeyseniz  (bkz. Bölüm  2 “Hamilelik,  emzirme  ve üreme”),  
• Hamile  kalma  olasılığınız  varsa ve etkili bir doğum  kontrol  yöntemi  kullanmayan bir 
kadınsanız (tedavi süresince ve tedavi bittikten sonraki 1 ay boyunca),  
• Tedavi  sürecinde  ve tedavi  bittikten  sonraki  3 ay boyunca  etkili doğum  kontrol  yöntemi 
kullanmayan bir erkekseniz,  
• 16 yaşından küçükseniz.  
MUSCORİL’i  aşağıdaki  durumlarda  DİKKATLİ  KULLANINIZ  
Eğer:  
• Sara hastası  iseniz veya sara nöbeti  riskiniz var ise. 
 
MUSCORİL kullanırken vücutta oluşan maddelerden biri, MUSCORİL yüksek dozlarda 
kullanıldığında  bazı hücrelerde hasara (anormal kromozom  sayısına)  neden  olabilir.  Bu durum 
hayvanlarda ve laboratuarda yapılan çalışmalarda gösterilmiştir. İnsanlarda hücrelerde ortaya 
çıkabilen bu hasar kanser için risk faktörü oluşturur, doğmamış çocuğa zarar verebilir ve erkeklerde kısırlığa neden olabilir. Bu nedenle “Uygun kullanım ve doz/uygulama sıklığı için talimatlar” kısmında belirtilen doza ve tedavi süresine sıkı bir şekilde uyunuz. İlacı daha yüksek dozlarda ve 7 günden fazla kullanmayınız. Başka sorularınız varsa lütfen doktorunuza danışınız.  
 
MUSCORİL ile tedavi sırasında karaciğer hasarını gösteren belirtileri (örneğin iştah kaybı, bulantı, kusma, karın rahatsızlığı, yorgunluk, koyu renkli idrar, sarılık, kaşıntı) fark ederseniz hemen MUSCORİL’i kullanmayı bırakmalısınız ve bu tür belirtilerin herhangi biri ortaya çıkarsa tıbbi yardım almalısınız.  
 
Eğer  tedavi  sırasında  ishal  ortaya  çıkarsa,  dozu ayarlayabilecek  doktorunuza  bildiriniz.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 
MUSCORİL’in  yiyecek  ve içecek  ile kullanılması 
MUSCORİL’in  yiyecek  ve içecekler  ile etkileşimi yoktur.  
 
Hamilelik  
İlacı kullanmadan önce  doktorunuza  veya eczacınıza  danışınız. 
 
Hamileyseniz, hamile olabilme ihtimaliniz varsa veya hamile olabileceğinizi düşünüyorsanız 
bu ilacı almayınız (bkz. Bölüm 2 “MUSCORİL’i aşağıdaki durumlarda KULLANMAYINIZ”).  
 
Doğum kontrolü uygulamayan çocuk doğurma potansiyeli olan bir kadınsanız veya etkili bir doğum kontrol yöntemi kullanmayan bir erkekseniz bu ilacı almayınız (bkz. Bölüm 2 “MUSCORİL’i aşağıdaki durumlardan KULLANMAYINIZ”).  
 
Doktorunuz, etkin bir doğum kontrol yönteminin gerekliliği ve hamilelik durumundaki olası riskler hakkında sizi bilgilendirecektir (bkz. Bölüm 2 “MUSCORİL’i aşağıdaki durunlarda KULLANMAYINIZ” ve “Hamilelik, emzirme ve üreme”).    3  Hamileyseniz, emziriyorsanız, hamile olabileceğinizi düşünüyorsanız veya bebek sahibi 
olmayı planlıyorsanız, bu ilacı almadan önce doktorunuza veya eczacınıza danışınız.Bu ilaç doğmamış çocuğunuza zarar verebilir. 
 
Üreme  
Bu ilaç, sperm hücrelerine potansiyel hasar (anormal sayıda kromozom) nedeniyle erkek doğurganlığında sorunlara neden olabilir. Bu bulgu, laboratuvar çalışmalarına dayanmaktadır 
(bkz. Bölüm 2 “Uyarılar ve önlemler”).  
 
Tedaviniz  sırasında hamile  olduğunuzu fark ederseniz  hemen  doktorunuza veya eczacınıza 
danışınız.  
 
Emzirme  
İlacı kullanmadan önce  doktorunuza  veya eczacınıza  danışınız. 
Eğer  emziriyorsanız bu ilacı kullanmayınız. Bunun nedeni  ilacın  anne  sütüne  geçmesidir  (bkz. 
2 “MUSCORİL’i aşağıdaki durumlarda KULLANMAYINIZ”)  
Doğum  kontrolü  (Kadınlarda  ve erkeklerde)  
Çocuk doğurma potansiyeli olan kadınlar MUSCORİL kullanırken ve tedavi bittikten sonraki 1 ay boyunca etkili bir doğum kontrol yöntemi kullanmalıdır. MUSCORİL ve metabolitleri, hamile kadınlar tarafından kullanıldığında doğmamış bebeklere zarar verebilir. Eğer hamileyseniz veya tedavi sırasında hamile kalırsanız derhal doktorunuza danışınız.  
 
Erkekler; MUSCORİL tedavisi sırasında ve tedavi bittikten sonraki 3 ay boyunca etkili  
doğum kontrol yöntemleri kullanmalı ve çocuk sahibi olmamaları konusunda bilgilendirilmelidir (bkz. Bölüm 2 “MUSCORİL’i aşağıdaki durumlarda KULLANMAYINIZ”).  
 
Araç  ve makine  kullanımı  
Klinik çalışmalara göre, tiyokolşikosidin ruhsal aktiviteye bağlı motor etkiler ile ilgili (psikomotor) performans üzerine etkisi yoktur. İlaç yaygın olarak uyuklamaya ve sersemliğe neden olabildiğinden, araç ve makine kullanırken dikkatli olunuz. 
 
MUSCORİL’in içeriğinde bulunan bazı yardımcı maddeler hakkında önemli bilgiler  
Her bir MUSCORİL  4 mg kapsülde  218,3 mg laktoz  bulunmaktadır.  Eğer  daha  önceden 
doktorunuz tarafından bazı şekerlere karşı intoleransınız olduğu söylenmişse bu tıbbi ürünü almadan önce doktorunuzla temasa geçiniz.  
 
Diğer  ilaçlar  ile birlikte  kullanımı  
• MUSCORİL’in kas -iskelet sistemi üzerinde kas gevşetici etki gösteren diğer ilaçlarla 
birlikte alınması, birbirlerinin etkisini artırabileceklerinden dolayı önerilmemektedir. Aynı sebepten ötürü, düz kaslar üzerine etkili olan bir diğer ilaçla birlikte kullanılması durumunda, istenmeyen etkilerin görülme sıklığının artması ihtimaline karşı dikkatli olunmalıdır.  
 
Bu uyarının belirli bir süre önce kullanılmış veya gelecekte bir zaman kullanılacak ürünlere  
de uygulanabileceğini lütfen not ediniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.    4  3. MUSCORİL nasıl  kullanılır?  
 
Uygun  kullanım  ve doz/uygulama sıklığı için talimatlar:  
• Önerilen ve günlük maksimum doz, her 12 saatte bir alınmak koşuluyla (12 saat aralık 
verilerek)  günde  2 defa 2 kapsül  (8mg  tiyokolşikosid)’dür. Yani  bir günde  4 kapsülden 
(toplam 16 mg tiyokolşikosid) fazla MUSCORİL kullanmayınız.  
• Normalde  MUSCORİL  4 mg kapsül  ile tedavi  süresi  5-7 gündür. İlacı 7 günden fazla 
kullanmayınız.  
Uygulama yolu ve metodu:  
• MUSCORİL  sadece ağızdan  kullanım  içindir.  Kapsülleri  çiğnemeyiniz.  
• Kapsülleri  yeterli  miktarda  su ile  (örneğin, bir bardak su ile), yemeklerden sonra  alınız.  
Önerilen  dozu aşmayınız  ve uzun süreli kullanımdan kaçınınız.  
 
Doktorunuz  ayrı bir tavsiyede  bulunmadıkça, bu talimatları takip  ediniz. 
İlacınızı zamanında almayı unutmayınız.  
 
Doktorunuz MUSCORİL ile tedavinizin ne kadar süreceğini  size bildirecektir. Tedaviyi erken 
kesmeyiniz çünkü istenen sonucu alamazsınız.  
 
Değişik yaş grupları Çocuklarda  kullanımı:  
Bu ilacı 16 yaşından küçük çocuklarda kullanmayınız.  
 
Yaşlılarda  kullanımı: 
MUSCORİL’in  yaşlı  hastalardaki  güvenililiğive  etkinliliği incelenmemiştir.  
 
Özel  kullanım durumları:  
Böbrek/Karaciğer  yetmezliği 
MUSCORİL’in
 böbrek/karaciğer  yetmezliği  olan hastalardaki  güvenlilik  ve etkililiği 
incelenmemiştir.  
 
Eğer  MUSCORİL’in  etkisinin  çok güçlü veya zayıf  olduğuna dair bir izleniminiz  var ise 
doktorunuz veya eczacınız ile konuşunuz. 
 
Kullanmanız  gerekenden  daha  fazla  MUSCORİL’i  kullandıysanız:  
MUSCORİL’den kullanmanız gerekenden fazlasını kullanmışsanız bir doktor veya eczacı ile konuşunuz.  
 
MUSCORİL’i  kullanmayı  unutursanız:  
Unutulan dozları  dengelemek için çift doz almayınız.  
 
MUSCORİL ile tedavi  sonlandırıldığında  oluşabilecek  etkiler:  
Bulunmamaktadır.  
 
4. Olası yan etkiler nelerdir?    5  Tüm  ilaçlar  gibi, MUSCORİL’in  içeriğinde  bulunan maddelere duyarlı  olan kişilerde  yan 
etkiler olabilir.  
 
Yan etkiler  aşağıdaki  kategorilerde  gösterildiği şekilde  sıralanmıştır: 
Çok yaygın: 10 hastanın en az 1’inde görülebilir.  
Yaygın:  10 hastanın  birinden az, fakat 100 hastanın birinden fazla görülebilir.  
Yaygın olmayan:  100 hastanın  birinden az, fakat  1.000 hastanın  birinden  fazla görülebilir. 
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek:  10.000 hastanın birinden az görülebilir. 
Bilinmiyor: Eldeki verilerle sıklığı saptanamıyor.  
 
Aşağıdakilerden biri olursa, MUSCORİL’i  kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Eller,  ayaklar,  bilekler,  yüz, dudakların şişmesi  ya da ağzın  veya  boğazın yutmayı  veya 
nefes almayı zorlaştıracak şekilde şişmesi,  
• Kaşıntı, deri  ve mukoza üzerindeki şişmeler (anjiyonörotik ödem), ciddi alerjik reaksiyonlar 
(anaflaktik şok), 
• Kurdeşen (ürtiker) 
• Baygınlık (vazovagal senkop),  
• Havale (nöbet)  (bkz.  2. MUSCORİL’i  kullanmadan önce  dikkat  edilmesi gerekenler),  
• Kan basıncında  düşüş  (hipotansiyon), geçici  olarak  bilinçte  bulanıklık. 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin MUSCORİL’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
Aşağıdakilerden herhangi birini fark ederseniz, hemen doktorunuza bildiriniz veya size en yakın hastanenin acil bölümüne başvurunuz:  
• Karaciğer iltihabı (hepatit) (bkz. 2. MUSCORİL’i kullanmadan önce dikkat edilmesi 
gerekenler),  
• Mide (karın) bölgesinde ağrı veya rahatsızlık hissi, iştah kaybı, bulantı, kusma, ciltte veya 
göz aklarında sararma (sarılık), idrarın normalden koyu renkte olması, kaşıntı, ateş ve yorgunluk (bunlar karaciğer sorunlarının belirtileri olabilir),  
• Sersemlik,  uyuklama hali,  
• Kaşıntı,  
• Deri döküntüleri. 
Bunların  hepsi ciddi  yan etkilerdir.  Acil tıbbi müdahale gerekebilir.  
 
Aşağıdakilerden herhangi  birini  fark ederseniz,  doktorunuza  söyleyiniz: 
Yaygın:  
-Uyuşukluk,  
-İshal,  mide  ağrısı (gastralji).  
 
Yaygın  olmayan:  
- Kaşıntı,  
- Bulantı,  kusma, 
- Alerjik  cilt reaksiyonları.  
 
Seyrek:  
-Cilt tahrişleri (kurdeşen),   6  -Duyuların  ve mantığın  bulanıklaşması  ve karmaşası  ile huzursuzluk  (geçici  bilinç 
bulanıklığı),  
- Boğaz, göğüs  ve midede ağrı ve yanma  (mide  ekşimesi).  
 
Çok seyrek:  
-Hipotansiyon  
 
Bilinmiyor : 
-Nöbetler (bkz.  Bölüm 2 “MUSCORİL’i  kullanmadan önce  dikkat edilmesi  gerekenler”)  
-Karaciğer iltihabı (hepatit) (bkz. Bölüm 2 “MUSCORİL’i kullanmadan önce dikkat edilmesi 
gerekenler”)  
-Kollar,  bacaklar,  yüz, dudaklar, boğaz  ve/veya  dilde şişme  (ciddi  anjiyoödem), şiddetli  
alerjik reaksiyonlar (anafilaktik şok).  
Eğer  bu kullanma talimatında  bahsi geçmeyen  herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç  Yan Etki Bildirimi” ikonunu tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
5. MUSCORİL’in  saklanması  
MUSCORİL’i  çocukların  göremeyeceği,  erişemeyeceği  yerlerde ve ambalajında saklayınız.  
25°C altındaki oda sıcaklıklarında saklanmalıdır.  
Son kullanma  tarihiyle  uyumlu olarak kullanınız  
Ambalajdaki son kullanma tarihinden sonra MUSCORİL’i  kullanmayınız. Son kullanma 
tarihi kutu üstünde belirtilen ayın son günüdür. Eğer  üründe ve/veya  ambalajında  bozukluklar fark ederseniz MUSCORİL’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim Değişikliği Bakanlığınca belirlenen toplama sistemine veriniz.  
 
Ruhsat  Sahibi:  
Sanofi Sağlık  Ürünleri Ltd. Şti. 
Şişli - İSTANBUL  
 
Üretim  yeri: 
Sanofi İlaç San. ve Tic. A.Ş. 
Lüleburgaz -Kırklareli  
 
Bu kullanma talimatı  ../../. ... tarihinde onaylanmıştır.  