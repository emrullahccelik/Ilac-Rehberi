KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
ALPROLIX 3000 I.U. enjeksiyonluk çözelti hazırlamak için toz ve çözücü
Steril
2. KALİTATİF VE KANTİTATİF BİLEŞİM
Etkin madde:
Her bir flakon nominal olarak 3000 I.U. insan koagülasyon faktör IX (rDNA) eftrenonakog alfa
içerir. Rekonstitüye edildikten sonra, ALPROLIX yaklaşık olarak 3000 I.U. (600 I.U./mL)
insan koagülasyon faktör IX (rDNA) eftrenonakog alfa içerir.
Potens (I.U.), Avrupa Farmakopesinin tek aşamalı pıhtılaşma testi kullanılarak
belirlenmektedir. ALPROLIX’in spesifik aktivitesi 55-84 I.U./mg proteindir.
Eftrenonakog alfa (rekombinant insan pıhtılaşma faktörü IX, Fc füzyon proteini (rFIXFc)) 867
amino asit içerir. Hücre kültürü prosesinde, saflaştırma ya da son formülasyonda insan veya
hayvan kaynaklı herhangi bir ekzojen protein ilavesi olmaksızın insan embriyonik böbrek
(HEK) hücre hattında rekombinant DNA teknolojisi ile üretilen yüksek saflıkta bir faktör
ürünüdür.
Yardımcı madde(ler):
Sodyum 0,3 mmol (6,4 mg)/flakon
Yardımcı maddelerin tam listesi için 6.1’e bakınız.
3. FARMASÖTİK FORM
Enjeksiyonluk çözelti için toz ve çözücü.
Toz: liyofilize, beyaz ile kırık beyaz arası toz veya topaklaşmış toz.
Çözücü: berrak, renksiz çözelti.
pH: 6,5 ila 7,5
Ozmolalite: 255 ila 345 mOsm/kg
4. KLİNİK ÖZELLİKLER
4.1. Terapötik endikasyonlar
ALPROLIX, hemofili B (konjenital faktör IX eksikliği) hastalarında kanamanın tedavisinde ve
profilaksisinde endikedir.
ALPROLIX, tüm yaş gruplarında kullanılabilir.4.2. Pozoloji ve uygulama şekli
Tedavi hemofili tedavisinde deneyimli bir hekimin gözetimi altında başlatılmalıdır.
Tedavinin izlenmesi
Tedavi süresince, uygulanacak dozun ve tekrarlı enjeksiyonların sıklığına yön vermesi için
faktör IX seviyelerinin uygun şekilde tayin edilmesi tavsiye edilmektedir. Her bir hasta farklı
yarılanma ömrü ve toparlanma zamanı nedeniyle faktör IX’a yanıtta farklılık gösterebilir. Vücut
ağırlığına bağlı doz için az kilolu ya da aşırı kilolu hastalarda ayarlama yapılması gerekebilir.
Özellikle majör cerrahi müdahalelerde, yerine koyma tedavisinin pıhtılaşma analizi (plazma
faktör IX aktivitesi) ile dikkatli bir şekilde izlenmesi zorunludur.
Hastaların kan örneklerinde faktör IX aktivitesini belirlemek için in vitro tromboplastin
zamanına dayanan (aPTT) tek aşamalı pıhtılaşma tayini kullanıldığında, plazma faktör IX
aktivitesi sonuçları hem aPTT reaktifinin türünden hem de tayinde kullanılan referans
standarttan önemli oranda etkilenebilir. Bu özellikle laboratuvar ve/veya tayinde kullanılan
reaktifler değiştirilirken önemlidir.
Kaolin bazlı bir aPTT reaktifinin kullanıldığı tek aşamalı pıhtılaşma tayini ile yapılan ölçümler,
olasılıkla aktivite düzeyinin olduğundan düşük ölçülmesi ile sonuçlanacaktır.
Pozoloji/uygulama sıklığı ve süresi:
Yerine koyma tedavisinin dozu ve süresi, faktör IX yetmezliğinin şiddetine, kanamanın yerine
ve boyutuna ve hastanın klinik durumuna bağlıdır.
Uygulanan faktör IX ünite sayısı, faktör IX ürünleri için geçerli DSÖ standardına bağlı olan
Uluslararası Ünite (I.U.) şeklinde ifade edilmektedir. Plazmadaki faktör IX aktivitesi ya yüzde
(normal insan plazmasına görece) ya da Uluslararası Ünite (plazmadaki faktör IX için
Uluslararası Standarta göre) şeklinde ifade edilmektedir.
Bir Uluslararası Ünite (I.U.) rekombinant faktör IX Fc aktivitesi, 1 mL normal insan
plazmasındaki faktör IX’un miktarına eşdeğerdir.
Gerektiğinde uygulanan tedavi
Gereken rekombinant faktör IX Fc dozunun hesaplaması, vücut ağırlığının kg’ı başına 1
Uluslararası Ünite (I.U.) faktör IX’un plazma faktör IX aktivitesini, normal aktivitenin
(I.U./dL) %1’i oranında yükselttiği ampirik bulguya dayanmaktadır. Gereken doz, aşağıdaki
formül kullanılarak belirlenmektedir:
Gereken ünite = vücut ağırlığı (kg) x istenen faktör IX artışı (%) (I.U./dL) x {gözlenen iyileşme
resiprokali (I.U./dL başına I.U./kg)}
Uygulanacak miktarın ve uygulama sıklığının her zaman bireysel vakadaki klinik etkililiğe göre
ayarlanması gerekmektedir. Kanamayı kontrol etmek için tekrarlı doz gerekirse, ALPROLIX’in
uzun yarılanma ömrünün göz önünde bulundurulması gerekmektedir (bkz. Bölüm 5.2). Pik
aktiviteye kadar geçen sürenin gecikmesi beklenmemektedir.
Aşağıdaki hemorajik durumlarda faktör IX aktivitesi, karşılık gelen süreler içinde belirtilen
plazma aktivitesinin (normalin yüzdesi veya I.U./dL) altına düşmemelidir. Kanama
epizotlarında ve cerrahide doz uygulamasına yol göstermesi için Tablo 1 kullanılabilir.Tablo 1: Kanama epizodu tedavisi ve cerrahi için ALPROLIX doz uygulama kılavuzu
Kanama derecesi / Gerekli olan Faktör IX Dozların sıklığı (saat)/ Tedavinin süresi
Cerrahi prosedür tipi seviyesi (%) (I.U./dL) (gün)
Kanama
Erken dönemdeki 20-40 Ağrının gösterdiği kanama epizotu
hemartroz, kas kanaması düzelene ya da iyileşme sağlanana kadar
veya ağız kanaması enjeksiyon her 48 saatte bir tekrarlanır.
Daha yoğun hemartroz, 30-60 Ağrı ya da akut sakatlık düzelene kadar
kas kanaması veya enjeksiyon her 24 ila 48 saatte bir
hematom tekrarlanır.
Yaşamı tehdit eden 60-100 Tehdit ortadan kalkana kadar enjeksiyon
kanamalar her 8 ila 24 saatte bir tekrarlanır.
Cerrahi
Diş çekimi dahil minör 30-60 İyileşme sağlanana kadar enjeksiyon her
cerrahi 24 saatte bir gerektiği şekilde tekrarlanır1.
Majör cerrahi 80-100 Yeterli yara iyileşmesi olana kadar
(operasyon öncesi ve enjeksiyon her 8 ila 24 saatte bir
sonrası) tekrarlanır, ardından %30 ila %60 faktör
IX aktivitesini (I.U./dL) korumak için en
az 7 gün daha tedaviye devam edilir.
1 Bazı hastalarda ve durumlarda, doz uygulama aralığı 48 saate kadar uzatılabilir. (Farmakokinetik veriler için bkz.
Bölüm 5.2.)
Profilaksi
Kanamaya karşı uzun süreli profilaksi için önerilen başlangıç rejimleri aşağıdaki gibidir:
• Haftada bir 50 I.U./kg, bireysel yanıta göre doz ayarlanır ya da,
• 10 günde bir 100 I.U./kg, bireysel yanıta göre doz aralığı ayarlanır. 10 günde bir uygulanan
rejim ile iyi kontrol edilen bazı hastalar 14 gün veya daha uzun bir aralık ile tedavi edilebilir.
Profilaksi için önerilen en yüksek doz 100 I.U./kg’dır.
Uygulama şekli:
ALPROLIX, intravenöz kullanım içindir.
Hastanın kendi kendine uygulaması ya da hasta bakıcı tarafından uygulanması söz konusu
olduğunda, uygun bir eğitim verilmesi gerekmektedir.
ALPROLIX birkaç dakika içinde intravenöz yolla enjekte edilmelidir. Uygulama hızı, hastanın
rahatlık düzeyine göre belirlenir ve 10 mL/dakikayı geçmemelidir.
Uygulama öncesinde tıbbi ürünün rekonstitüsyonuna ilişkin talimatlar için bkz. Bölüm 6.6.
Özel popülasyonlara ilişkin ek bilgiler:
Böbrek yetmezliği:
ALPROLIX, böbrek yetmezliği olan hastalarda çalışılmamıştır.
Karaciğer yetmezliği:
Karaciğer yetmezliği olan hastalarda spesifik ALPROLIX çalışmaları yapılmamıştır.Pediyatrik popülasyon:
12 yaş altı çocuklar için daha yüksek veya daha sık dozlar gerekebilir ve önerilen başlangıç
dozu her 7 günde bir 50-60 I.U./kg’dır. 12 yaş ve üzeri ergenler için doz önerisi, erişkinlerdeki
ile aynıdır (bkz. bölüm 5.1 ve 5.2).
Profilaksi için önerilen en yüksek doz 100 I.U./kg’dır.
Geriyatrik popülasyon:
65 yaş ve üzeri hastalarda sınırlı deneyim mevcuttur.
4.3. Kontrendikasyonlar
ALPROLIX, etkin maddeye veya Bölüm 6.1’de listelenen yardımcı maddelerden herhangi
birine aşırı duyarlılığı olan hastalarda kontrendikedir.
4.4. Özel kullanım uyarıları ve önlemleri
Aşırı duyarlılık
ALPROLIX ile alerjik tip aşırı duyarlılık reaksiyonları bildirilmiştir. Eğer aşırı duyarlılık
reaksiyonları ortaya çıkarsa, hastalara bu tıbbi ürünün kullanımını derhal bırakmaları ve
hekimleriyle iletişime geçmeleri önerilmelidir. Hastalar kurdeşen, yaygın ürtiker, göğüs
sıkışması, hırıltı, hipotansiyon ve anafilaksi gibi aşırı duyarlılık reaksiyonlarının erken
belirtileri konusunda bilgilendirilmelidir.
Anafilaktik şok durumunda, şok için standart tıbbi tedavi uygulanmalıdır.
İnhibitörler
İnsan pıhtılaşma faktör IX ürünleri ile tekrarlayan tedavi sonrasında hastalar, uygun biyolojik
testler kullanılarak Bethesda Birimi (BU) ile ölçülmesi gereken nötralizan antikorların
(inhibitörler) gelişimi bakımından izlenmelidir.
Literatürde, faktör IX inhibitörünün oluşması ve alerjik reaksiyonlar arasındaki ilişkiyi gösteren
raporlar bulunmaktadır. Bu nedenle, alerjik reaksiyon deneyimleyen hastalar, bir inhibitörün
varlığı açısından değerlendirilmelidir. Faktör IX inhibitörleri geliştiren hastaların, sonradan
tekrar faktör IX yüklemesi ile, artan bir anafilaksi riski altında olabileceğinin belirtilmesi
gerekir.
Faktör IX ürünleri ile alerjik reaksiyon riski nedeniyle, tedaviyi yürüten hekimin kararı
doğrultusunda, Faktör IX’un ilk uygulamalarının, alerjik reaksiyonlara yönelik uygun tıbbi
bakımın sağlanabileceği bir yerde tıbbi gözlem altında gerçekleştirilmesi gerekir.
Tromboembolizm
Faktör IX ürünleri ile tromboembolik komplikasyonların potansiyel riski nedeniyle, karaciğer
hastalığı olan hastalara, postoperatif dönemdeki hastalara, yenidoğan infantlara veya trombotik
olaylar ve dissemine intravasküler koagülasyon (DIC) riski altındaki hastalara bu ürün
uygulanırken uygun biyolojik testlerle birlikte, trombotik ve konsumptif koagülopatinin erken
belirtileri için klinik gözlem başlatılmalıdır. Bu durumlarda ALPROLIX tedavisinin faydaları,
bu komplikasyonların riskine ağır basmalıdır.
Kardiyovasküler olaylar
Kardiyovasküler risk faktörleri bulunan hastalarda, faktör IX ürünleri ile yerine koyma tedavisi
kardiyovasküler riski arttırabilir.Kateter ile ilişkili komplikasyonlar
Eğer bir santral venöz damar yolu cihazı (CVAD) gerekli ise, lokal enfeksiyonlar, bakteremi
ve kateter yeri trombozunu içeren CVAD ile ilişkili komplikasyon riskleri göz önünde
bulundurulmalıdır.
Pediyatrik popülasyon
Belirtilen uyarılar ve önlemler hem erişkinler hem de çocuklar için geçerlidir.
Bu tıbbi ürün her flakonunda 1 mmol (23 mg)’dan daha az sodyum ihtiva eder; yani aslında
“sodyum içermez”. Birden fazla flakon ile tedavi durumunda, toplam sodyum içeriği dikkate
alınmalıdır.
Biyoteknolojik ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.
4.5. Diğer tıbbi ürünler ile etkileşimler ve diğer etkileşim şekilleri
ALPROLIX ile diğer tıbbi ürünler arasında herhangi bir etkileşim bildirilmemiştir. Herhangi
bir etkileşim çalışması gerçekleştirilmemiştir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Yeterli veri bulunmamaktadır.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. Bölüm
5.3). İnsanlara yönelik potansiyel risk bilinmemektedir.
ALPROLIX, yalnızca açık şekilde endike olduğunda gebelik döneminde kullanılmalıdır.
Hayvanlar üzerinde ALPROLIX ile üreme çalışması yapılmamıştır. Farelerde plasental geçiş
çalışması yapılmıştır (bkz. Bölüm 5.3). Kadınlarda hemofili B’nin seyrek görülmesine bağlı
olarak, gebelik süresince faktör IX kullanımı ile ilgili deneyim bulunmamaktadır. Bu nedenle,
faktör IX gebelik süresinde yalnızca açık şekilde endike olduğunda kullanılmalıdır.
Laktasyon dönemi
Eftrenonakog alfa’nın insan sütüyle atılıp atılmadığı bilinmemektedir. Eftrenonakog alfa’nın
süt ile atılımı hayvanlar üzerinde araştırılmamıştır. Emzirmenin durdurulup
durdurulmayacağına ya da ALPROLIX tedavisinin durdurulup durdurulmayacağına/tedaviden
kaçınılıp kaçınılmayacağına ilişkin karar verilirken, emzirmenin çocuk açısından faydası ve
ALPROLIX tedavisinin emziren anne açısından faydası dikkate alınmalıdır.Faktör IX, emzirme süresince yalnızca açık şekilde endike olduğunda kullanılmalıdır.
Üreme yeteneği/Fertilite
Herhangi bir fertilite verisi bulunmamaktadır. Hayvanlar üzerinde ALPROLIX ile herhangi bir
fertilite çalışması yapılmamıştır.
4.7. Araç ve makine kullanımı üzerindeki etkiler
ALPROLIX’in araç ve makine kullanımı üzerinde etkisi bulunmamaktadır.
4.8. İstenmeyen etkiler
Güvenlilik profilinin özeti
Aşırı duyarlılık reaksiyonları veya alerjik reaksiyonlar (anjiyoödem, infüzyon bölgesinde
yanma ve batma hissi, üşüme, yüz kızarıklığı, yaygın ürtiker, baş ağrısı, kurdeşen, hipotansiyon,
letarji, bulantı, huzursuzluk, taşikardi, göğüs darlığı, karıncalanma, kusma, hırıltılı solunum)
seyrek olarak gözlenmiştir ve bazı durumlarda şiddetli anafilaksiye (şok dahil) ilerleyebilir.
Bazı vakalarda bu reaksiyonlar şiddetli anafilaksiye ilerlemiştir ve faktör IX inhibitörlerinin
gelişimi ile zamansal olarak yakın bir ilişki içinde olmuştur (ayrıca bkz. Bölüm 4.4). Faktör IX
inhibitörleri ve alerjik reaksiyon öyküsü olan hemofili B hastalarında immün tolerans
indüksiyonu teşebbüsü sonrasında nefrotik sendrom bildirilmiştir.
Hemofili B hastaları, faktör IX’a karşı nötralizan antikorlar (inhibitörler) geliştirebilirler. Bu
tür inhibitörler meydana gelirse, durum kendini yetersiz klinik yanıt olarak gösterecektir. Bu
gibi durumlarda uzman bir hemofili merkezi ile irtibata geçilmesi önerilmektedir.
Faktör IX ürünlerinin uygulanmasını takiben, tromboembolik epizotlar açısından potansiyel bir
risk bulunmaktadır ve düşük saflıktaki müstahzarlarda risk daha yüksektir. Düşük saflıktaki
faktör IX ürünlerinin kullanımı, miyokard infarktüsü, dissemine intravasküler koagülasyon,
venöz tromboz ve pulmoner embolizm vakaları ile ilişkilendirilmiştir. Yüksek saflıktaki faktör
IX kullanımı tromboembolik komplikasyonlar ile nadiren ilişkilidir.
Advers reaksiyonların tablolaştırılmış listesi
Önceden Tedavi Edilmiş Hastalar (PTP’ler): Faz III klinik çalışmalarda ve bir uzatma
çalışmasında toplam 153 şiddetli hemofili B hastasında gözlenmiştir. Advers olaylar, toplam
561 gönüllü-yıl boyunca izlenmiştir. Toplam maruziyet gün sayısı 26.106 olup gönüllü başına
medyan maruziyet günü sayısı 165’tir (aralık 1ila 528).
Önceden Tedavi Edilmemiş Hastalar (PUP’lar): Bir klinik çalışmada şiddetli hemofili B’li
toplam 33 hasta gözlenmiştir. Advers olaylar, toplam 57,51 hasta-yıl boyunca izlenmiştir.
Toplam maruziyet gün sayısı 2.233 olup gönüllü başına medyan maruziyet günü sayısı 76
(aralık 1 ila 137) olmuştur.
Aşağıda sunulan Tablo 2, MedDRA sistem organ sınıflandırmasına göredir (SOC ve Tercih
edilen Terime göre).
Advers reaksiyonların sıklığı şu sisteme göre değerlendirilmiştir: çok yaygın (≥1/10); yaygın
(≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000); çok
seyrek (<1/10.000) ve bilinmiyor (eldeki verilerden hareketle tahmin edilemiyor). Tablo, klinik
çalışmalarda bildirilen ve pazarlama sonrası kullanımda tanımlanan advers reaksiyonları
listelemektedir.Tablo 2: ALPROLIX için bildirilen advers reaksiyonlar
Sistem organ sınıfı Advers reaksiyonlar Sıklık
Kan ve lenf sistemi hastalıkları Faktör IX inhibisyonu Yaygın 1
Bağışıklık sistemi hastalıkları Aşırı duyarlılık Yaygın 1
Anafilaktik reaksiyon Bilinmiyor
Anafilaktik şok Bilinmiyor
Metabolizma ve beslenme İştah azalması Yaygın olmayan
hastalıkları
Sinir sistemi hastalıkları Baş ağrısı Yaygın
Sersemlik hali Yaygın olmayan
Disguzi Yaygın olmayan
Kardiyak hastalıklar Palpitasyon Yaygın olmayan
Vasküler hastalıklar Hipotansiyon Yaygın olmayan
Gastrointestinal hastalıklar Oral parestezi Yaygın
Nefes kokusu Yaygın olmayan
Böbrek ve idrar yolu Obstrüktif üropati Yaygın
hastalıkları Hematüri Yaygın olmayan
Renal kolik Yaygın olmayan
Genel bozukluklar ve uygulama Enjeksiyon bölgesinde eritem Yaygın
bölgesine ilişkin hastalıklar Yorgunluk Yaygın olmayan
İnfüzyon bölgesinde ağrı Yaygın olmayan
1 Sıklık PUP çalışmasında görülenlere dayanmaktadır.
Faktör IX inhibisyonu ve aşırı duyarlılık olaylarının her ikisi de Çalışma IV’teki tek bir PUP’da
meydana gelmiştir. Seçili advers reaksiyonların tanımına bakınız.
Seçili advers reaksiyonların tanımı
Klinik çalışma programı boyunca, Çalışma IV'teki bir hastada (önceden tedavi edilmemiş), aşırı
duyarlılıkla ilişkili düşük bir titre faktör IX inhibitörü gelişmiştir (bkz. Bölüm 5.1). Pazarlama
sonrası deneyimde, faktör IX inhibitörü gelişimi ve aşırı duyarlılık (anafilaksi dahil)
gözlenmiştir.
Özel popülasyonlara ilişkin ek bilgiler:
Pediyatrik popülasyon:
Çocuklarda advers reaksiyonların sıklığı, tipi ve şiddetinin erişkinlerdekine benzer olması
beklenmektedir. Çocuklarda güvenlilik veri tabanının büyüklüğü ve yaş karakterizasyonu için
bkz. Bölüm 5.1.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
ALPROLIX’in önerilenden daha yüksek dozlarının etkileri karakterize edilmemiştir.5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antihemorajikler, kan koagülasyon faktörü IX
ATC kodu: B02BD04
Etki mekanizması
Faktör IX, yaklaşık 55.000 Dalton molekül ağırlığında tek zincirli bir glikoproteindir. K
vitamini bağımlı bir pıhtılaşma faktörüdür. Faktör IX, intrinsik pıhtılaşma yolağında faktör XIa
ile ve ekstrinsik yolakta faktör VII/doku faktör kompleksi ile aktive edilir. Aktive edilmiş faktör
IX, aktive edilmiş faktör VIII ile birlikte faktör X’u aktive eder. Aktive edilmiş faktör X,
protrombini trombine dönüştürür. Trombin daha sonra fibrinojeni fibrine dönüştürür ve pıhtı
oluşumu gerçekleşir.
Hemofili B, faktör IX seviyelerindeki azalmaya bağlı olarak ortaya çıkan cinsiyete bağlı
kalıtımsal bir kan pıhtılaşma bozukluğudur ve kendiliğinden veya kaza ya da cerrahi travmalar
sonucunda eklemlerde, kaslarda veya iç organlarda kanamaya neden olur. Replasman tedavisi
ile plazma faktör IX seviyeleri artar ve böylelikle faktör eksikliğinin geçici olarak düzeltilmesi
ve kanama eğilimlerinin düzeltilmesi sağlanır.
ALPROLIX (eftrenonakog alfa), insan immünoglobülini G1’in Fc domenine kovalent olarak
bağlı insan pıhtılaşma faktörü IX’dan oluşan uzun etkili, tamamen rekombinant bir füzyon
proteinidir ve rekombinant DNA teknolojisi ile üretilir.
İnsan immünoglobülini G1’in Fc bölgesi, neonatal Fc reseptörüne bağlanır. Bu reseptör yaşam
süresince eksprese edilir ve bu immünoglobulinleri dolaşıma geri döndürerek bu proteinleri
lizozomal degradasyondan koruyan doğal bir yolağın parçasıdır; bu da proteinlerin yarı
ömürlerinin uzaması ile sonuçlanır.
Klinik etkililik ve güvenlilik
ALPROLIX’in güvenliliği, etkililiği ve farmakokinetik özellikleri, iki çok uluslu, açık etiketli
önceden tedavi edilmiş hastalarda (PTP’ler) yapılan pivotal çalışmada değerlendirilmiştir:
Çalışma I olarak anılan erişkinlerde ve ergenlerde bir faz 3 çalışma ve Çalışma II olarak anılan
bir faz 3 pediatrik çalışma (bkz. Pediyatrik popülasyon). ALPROLIX’in güvenliliği ve
etkililiği, şiddetli hemofili B’li önceden tedavi edilmemiş hastalarda (PUP’lar) da
değerlendirilmiştir (Çalışma IV), bkz. Pediyatrik popülasyon.
Çalışma I’de 2 profilaktik tedavi rejiminin (50 I.U. (kg dozlama ile sabit haftalık aralık ve her
10 günde bir başlayan 100 I.U./kg ile bireyselleştirilmiş aralık) etkililiği, gerektiğinde
uygulanan tedavi ile karşılaştırılmıştır. Çalışmaya şiddetli hemofili B’si (≤ %2 endojen FIX
aktivitesi) olan, önceden tedavi edilmiş toplam 123 erkek hasta kaydedilmiştir (12-71 yaş).
Bütün hastalara ALPROLIX tedavisi uygulanmıştır ve 77 haftaya kadar takip edilmişlerdir.
Çalışma I’i tamamlayan 123 gönüllüden 93’ü, 6,5 yıl medyan toplam takip süresi ile Çalışma
III’e (uzatma çalışması) kaydedilmiştir.
Ek olarak, Yıllık Kanama Oranları (ABR), farklı faktör konsantrasyonları arasında ve farklı
klinik çalışmalar arasında benzer değildirSabit haftalık ve bireyselleştirilmiş aralıklarda profilaksi
Çalışma I’de sabit haftalık tedavi kolundaki gönüllüler için medyan haftalık doz 45,17 I.U./kg
olmuştur (çeyrek değerler genişliği (IQR) 38,1-53,7). Etkililik için değerlendirilebilir
gönüllülerde karşılık gelen medyan ABR 2,95’tir (IQR: 1,01-4,35) ve Çalışma III (1,85 (IQR:
0,76-4,0)) boyunca benzer kalmıştır. Gönüllülerin Çalışma III’te spontan eklem kanaması
medyan 0,38 (IQR: 0,00-1,43) olmuştur.
Çalışma I’de bireyselleştirilmiş aralıklı tedavi kolundaki gönüllüler için medyan dozlama
aralığı 12,53 gün (IQR: 10,4-13,4) olmuştur. Karşılık gelen medyan ABR 1,38 (IQR: 0,00-3,43)
olmuştur ve Çalışma III (1,85 (IQR: 0,76-4,00)) boyunca benzer kalmıştır.
Her iki profilaktik tedavi rejimi için Çalışma I ile karşılaştırıldığında Çalışma III’te (uzatma
çalışması) dozlama aralıkları ve faktör konsumpsiyonu benzer kalmıştır.
Bireyselleştirilmiş profilaksi sırasında gönüllülerin %42’sinde ve haftalık profilaksi sırasında
gönüllülerin %23’ünde kanama epizotları yaşanmamıştır. Bireyselleştirilmiş aralık
profilaksisindeki başlangıçta ≥1 hedef eklemi olan gönüllülerin oranı haftalık profilaksiden
daha düşük olmuştur (sırasıyla %27,6 ve %57,1).
Kanama tedavisi
Çalışma I sırasında gözlenen 636 kanama olayının %90,4’ü 1 enjeksiyon ile ve toplamda
%97,3’ü 2 veya daha az enjeksiyon ile kontrol edilmiştir. Bir kanama epizodunu tedavi etmek
için enjeksiyon başına medyan ortalama doz 46,07 (IQR: 32,86-57,03) I.U./kg olmuştur. Bir
kanama epizodunu tedavi etmek için medyan toplam doz, haftalık profilaksi kolunda
51,47 I.U./kg (IQR: 35,21-61,73), bireyselleştirilmiş aralık profilaksi kolunda 49,62 I.U./kg
(IQR: 35,71-94,82) ve gerektiğinde uygulanan tedavi kolunda 46,58 I.U./kg (IQR: 33,33-59,41)
olmuştur.
Perioperatif tedavi (cerrahi profilaksi)
Çalışma I’de ve Çalışma III’te toplam 35 majör cerrahi prosedür gerçekleştirilmiştir ve 22
gönüllü (21 erişkin ve ergen, 12 yaşın altında 1 pediatrik hasta) değerlendirilmiştir. 35 majör
cerrahinin 28’i (%80,0) operasyon sırasında hemostazı korumak için tek bir pre-operatif doz
gerektirmiştir. Operasyon sırasında hemostazı korumak için enjeksiyon başına medyan
ortalama doz 94,7 I.U./kg olmuştur (aralık: 49 ila 152 I.U./kg). Operasyon günü toplam doz
49’dan 341 I.U./kg’a değişiklik göstermiştir ve 14 günlük perioperatif dönemde toplam doz 60
ila 1947 I.U./kg aralığında olmuştur.
Hemostatik yanıt, majör cerrahinin %100’ünde mükemmel veya iyi olarak değerlendirilmiştir.
Pediyatrik popülasyon
Çalışma II’ye şiddetli hemofili B’si (≤ %2 endojen FIX aktivitesi) olan, daha önce tedavi
edilmiş toplam 30 erkek pediyatrik hasta kaydedilmiştir. Hastalar 12 yaşın altındadır (15’i
6 yaşından küçük ve 15’i 6 ila 12 yaş arasında). Tüm hastalar ALPROLIX tedavisi almış ve
52 haftaya kadar takip edilmiştir.
30 hastanın tamamı her 7 günde bir 50-60 I.U./kg’dan başlayarak, maksimum 100 I.U./kg’a doz
ayarlaması yapılarak ve doz aralığı minimum haftada bir ve maksimum haftada iki olacak
şekilde profilaktik doz rejiminde ALPROLIX ile tedavi edilmiştir. Çalışma II’yi tamamlayan
30 hastadan 27’si, Çalışma III’e (uzatma çalışması) kaydedilmiştir. Çalışma II+III’de medyan
zaman 2,88 yıl ve medyan maruziyet gün sayısı 166 olmuştur.Çalışma IV’e, şiddetli hemofili B’li (≤%2 endojen FIX aktivitesi) önceden tedavi edilmemiş 33
pediyatrik hasta (PUP’lar) kaydedilmiştir. Kayıt sırasındaki medyan yaş 0,6 yıldır (aralık 0,08
ila 2 yıl); gönüllülerin %78,8’i 1 yaşından küçüktür. ALPROLIX tedavisinde genel medyan
hafta sayısı 83,01 (aralık 6,7 ila 226,7 hafta) ve genel medyan maruziyet günü sayısı 76 gündür
(aralık 1 ila 137 gün).
Bireyselleştirilmiş profilaksi rejimi
Çalışma II’de medyan ortalama haftalık ALPROLIX dozu, 6 yaşından küçük gönüllüler için
59,40 I.U./kg (çeyrek değerler genişliği, 52,95 ila 64,78 I.U./kg) ve 6 ila 12 yaş arasındaki
gönüllüler için 57,78 I.U./kg (çeyrek değerler genişliği, 51,67 ila 65,01 I.U./kg) olmuştur.
Medyan doz uygulama aralığı toplamı 6,99 gün (çeyrek değerler genişliği, 6,94 ila 7,03) olup
yaş kohortları arasında medyan uygulama aralığı bakımından bir fark görülmemiştir. Reçete
edilen son dozu her 5 günde bir 100 I.U./kg olan bir hasta dışında kalan 29 hastanın reçete
edilen son dozu her 7 günde bir 70 I.U./kg’a kadar ulaşmıştır. Pediyatrik gönüllülerin %33’ünde
kanama epizotları deneyimlenmemiştir. Çalışma II ile kıyaslandığında Çalışma III’te uygulama
aralıkları ve faktör tüketimi benzer kalmıştır.
Çalışma II’de etkililik bakımından değerlendirilebilir 12 yaşın altındaki gönüllülerde medyan
yıllık kanama oranları 1,97 (çeyrek değerler genişliği 0,00 ila 3,13) olmuştur ve Çalışma III
(uzatma çalışması) boyunca benzer kalmıştır.
PUP’larda (Çalışma IV) medyan haftalık ALPROLIX dozu 57,96 IU/kg (çeyrek değerler
genişliği 52,45 ila 65,06 IU/kg) ve medyan ortalama doz aralığı 7 gün olmuştur (çeyrek değerler
genişliği 6,95 ila 7,12 gün). Dozlama aralıkları ve faktör tüketimi, Çalışma II ve III ile
karşılaştırıldığında Çalışma IV’te benzer kalmıştır. Profilaktik tedavi alan PUP’lar için,
gönüllülerin 8’i (%28,6) kanama epizodu yaşamamıştır. Profilaktik tedavi rejimindeki
gönüllüler için genel medyan ABR 1,24’tür (çeyrek değerler genişliği 0,0 ila 2,49).
Kanama epizotlarının tedavisi:
Çalışma II sırasında gözlenen 60 kanama olayının %75’i 1 enjeksiyon ile ve kanama
epizotlarının toplam %91,7’si 2 veya daha az enjeksiyon ile kontrol edilmiştir. Bir kanama
epizodunu tedavi etmek için enjeksiyon başına medyan ortalama doz 63,51 (çeyrek değerler
genişliği, 48,92 ila 99,44) I.U./kg olmuştur. Bir kanama epizodunu tedavi etmek için medyan
toplam doz, 68,22 I.U./kg (çeyrek değerler genişliği, 50,89 ila 126,19) olmuştur.
Çalışma IV’te profilaktik tedavi alan PUP’larda gözlemlenen 58 kanama olayının %87,9’u
1 enjeksiyonla kontrol edilirken kanama epizotlarının %96,6’sı 2 veya daha az enjeksiyonla
kontrol edilmiştir. Bir kanama epizodunu tedavi etmek için enjeksiyon başına medyan ortalama
doz 71,92 IU/kg olmuştur (çeyrek değerler genişliği 52,45 ila 100,81 IU/kg). Bir kanama
epizodunu tedavi etmek için medyan toplam doz 78,74 IU/kg’dır (çeyrek değerler genişliği
53,57 ila 104,90 IU/kg).
5.2. Farmakokinetik özellikler
Genel özellikler
ALPROLIX ile tüm farmakokinetik çalışmalar, daha önce tedavi edilmiş şiddetli hemofili B
hastalarında gerçekleştirilmiştir. Bu bölümde sunulan veriler, faktör IX plazma standartları
karşısında kalibre edilen silika bazlı bir aPTT reaktifiyle tek aşamalı pıhtılaşma testiyle elde
edilmiştir.Farmakokinetik özellikler, ALPROLIX (rFIXFc) kullanan 22 gönüllüde (≥19 yaş)
değerlendirilmiştir. En az 120 saatlik (5 gün) bir arınma periyodunu takiben, gönüllülere
50 I.U./kg’lık tek bir doz verilmiştir. Farmakokinetik örnekleri, dozdan önce ve ardından
dozdan sonraki 240 saate (10 gün) kadar 11 zaman noktasında toplanmıştır. ALPROLIX’in 50
I.U./kg dozundan sonra kompartmantal olmayan analizin farmakokinetik parametreleri Tablo
3’te sunulmaktadır.
Tablo 3: ALPROLIX (50 I.U./kg doz) farmakokinetik parametreleri
Farmakokinetik parametreler1 ALPROLIX
(%95 GA)
N=22
0,92
Artımlı Geri Kazanım (I.U./dL / I.U./kg)
(0,77-1,10)
EAA/Doz 31,58
(I.U./kg başına I.U.*s/dL) (28,46-35,05)
46,10
C (I.U./dL)
maks (38,56-55,11)
3,17
KL (mL/s/kg)
(2,85-3,51)
77,60
t (s)
½ (70,05-85,95)
5,03
t (s)2
½α (3,20-7,89)
82,12
t (s)2
½β (71,39-94,46)
95,82
OKS (s)
(88,44-106,21)
303,4
V (mL/kg)
ss (275,1-334,6)
11,22
%1’kadar Zaman (gün)2
(10,20-12,35)
1 Farmakokinetik parametreler Geometrik Ortalama’da (%95 GA) verilmektedir.
2 Bu farmakokinetik parametreler kompartmantal analizden elde edilmiştir
Kısaltmalar: GA = güven aralığı; C = maksimum aktivite; EAA = FIX aktivitesi zaman eğrisi altındaki alan;
maks
t = terminal yarılanma ömrü; t = dağılım yarılanma ömrü; t = eliminasyon yarılanma ömrü; KL = klerens;
1/2 ½α ½β
Vss = kararlı durumda dağılım hacmi; OKS = ortalama kalma süresi.
Emilim:
Emilim ALPROLIX için geçerli değildir, sadece IV olarak uygulanmaktadır.
Dağılım:
Üç klinik çalışmada (faz 1/2a çalışmada 12 gönüllü, Çalışma I’de 123 gönüllü ve Çalışma II’de
26 gönüllü) ağırlıkları 12,5 kg ila 186,7 kg arasında değişen her yaştan (2-76 yaş) 161
gönüllüden FIX aktivitesi verilerine dayanarak bir popülasyon farmakokinetik modeli
geliştirilmiştir. 70 kg’lık tipik bir erişkin için kararlı durum dağılım hacmi 194,8 dL’dir. Şiddetli
hemofili B hastalarında ALPROLIX’in tek bir dozunu takiben gözlenen ortalama (SS) aktivite-
zaman profili aşağıda gösterilmektedir (bkz. Tablo 4).Tablo 4: 12 yaş hastalarda ALPROLIX’in (rFIXFc) tek bir dozundan sonra Gözlenen
Ortalama (SS) FIX aktivitesi [I.U./dL]1
Doz
10 d 1 s 3 s 6 s 24 s 48 s 96 s 144 s 168 s 192 s 240 s 288 s
(I.U./kg)
52,9 34,5 28,7 25,1 15,1 9,7 5,0 3,4 3,2 2,6 2,1
50 MD
(30,6) (7,3) (6,7) (5,1) (3,9) (3,0) (1,6) (1,1) (1,9) (1,0) (0,9)
112 77,1 36,7 21,8 10,1 4,81 2,86 2,30
100 MD MD MD MD
(24) (12,8) (8,0) (4,8) (2,6) (1,67) (0,98) (0,94)
1 Bkz. bölüm 4.2; MD: Mevcut değil
Biyotransformasyon:
Geçerli değildir.
Eliminasyon:
Eliminasyon yarılanma ömrü (82 saat), hayvan modellerinde neonatal Fc reseptör döngü
yolaklarının aracılık ettiğinin gösterildiği Fc bölgesinden etkilenmektedir.
70 kg’lık tipik bir erişkin için klerens tahmini 2,30 dL/s’dir
Hastalardaki karakteristik özellikler
Pediyatrik popülasyon
Çalışma I’de ergenler için (dozdan önce farmakokinetik örnekleme yapılmış, ardından dozdan
sonra 336 saate [14 gün] kadar çoklu zaman noktalarında değerlendirme yapılmıştır) ve çalışma
II’de çocuklar için (dozdan önce farmakokinetik örnekleme yapılmış, ardından dozdan sonra
168 saate [7 gün] kadar 7 zaman noktasında değerlendirme yapılmıştır) için ALPROLIX’in
farmakokinetik parametreleri belirlenmiştir. Tablo 5’te 18 yaşın altındaki 35 gönüllünün
pediyatrik verilerinden hesaplanan farmakokinetik parametreler sunulmaktadır.Tablo 5: Yaş Kategorisine göre ALPROLIX’in (rFIXFc) Farmakokinetik
Parametrelerinin Karşılaştırması
Çalışma II Çalışma I
<6 yaş 6 ila <12 yaş 12 ila <18 yaş
PK Parametreleri 1
(2, 4) (6, 10) (12, 17)
N = 11 N = 13 N = 11
IR
0,5989 0,7170 0,8470
(I.U./kg başına
(0,5152, 0,6752) (0,6115, 0,8407) (0,6767, 1,0600)
I.U./dL)
EAA/Doz
22,71 28,53 29,50
(I.U./kg başına
(20,32, 25,38) (24,47, 33,27) (25,13, 34,63)
I.U.*s/dL)
66,49 70,34 82,22
t½ (s)
(55,86, 79,14) (60,95, 81,17) (72,30, 93,50)
83,65 82,46 93,46
OKS (s)
(71,76, 97,51) (72,65, 93,60) (81,77, 106,81)
4,365 3,505 3,390
KL (mL/s/kg)
(3,901, 4,885) (3,006, 4,087) (2,888, 3,979)
365,1 289,0 316,8
Vss (mL/kg)
(316,2, 421,6) (236,7, 352,9) (267,4, 375,5)
1 Kompartmantal olmayan analizden elde edilen PK parametreleri Geometrik Ortalama (%95 GA) olarak
verilmektedir
Kısaltmalar: GA = güven aralığı; IR = artımlı geri kazanım; EAA = FIX aktivitesi zaman eğrisi altındaki alan;
t = terminal yarılanma ömrü; OKS = ortalama kalma süresi; KL = klerens; Vss = kararlı durumda dağılım hacmi
1/2
5.3. Klinik öncesi güvenlilik verileri
Klinik dışı veriler, tavşanlarda trombojenisite (Wessler stasis model) ve sıçanlar ve
maymunlarda tekrarlı doz toksisitesi (lokal toksisite, erkek üreme organları ve
elektrokardiyografik parametreleri kapsayan) çalışmalarına dayanarak insanlar için özel bir
tehlike olmadığını ortaya koymaktadır. Genotoksisite, karsinojenisite, üreme toksisitesi ve
embriyofetal gelişimi araştıran çalışmalar yapılmamıştır. Plasental transfer çalışmasında,
farelerde eftrenonakog alfanın (rFIXFc) plasentayı küçük miktarlarda geçtiği gösterilmiştir.
6. FARMASÖTİK ÖZELLİKLER
6.1. Yardımcı maddelerin listesi
Toz
Sükroz
Histidin
Mannitol
Polisorbat 20
Sodyum hidroksit (pH ayarlayıcı)
Hidroklorik asit (pH ayarlayıcı)
Çözücü
Sodyum klorür
Enjeksiyonluk su6.2. Geçimsizlikler
Geçimlilik çalışmaları bulunmadığından bu tıbbi ürün, diğer tıbbi ürünler ile
karıştırılmamalıdır.
Bazı enjeksiyon ekipmanlarının iç yüzeyine pıhtılaşma faktörü IX’un adsorpsiyonunun sonucu
olarak tedavi başarısız olabileceğinden sadece verilen infüzyon seti kullanılmalıdır.
6.3. Raf ömrü
Açılmamış flakon
4 yıl
Raf ömrü boyunca ürün, oda sıcaklığında (30°C’ye kadar) yalnızca bir kez 6 ayı geçmeyen bir
süre için saklanabilir. Ürünün buzdolabından çıkarıldığı tarih kutu üzerine kaydedilmelidir.
Oda sıcaklığında saklandıktan sonra ürün buzdolabına geri konulmamalıdır. Flakon üzerinde
yazan son kullanma tarihinden sonra veya karton kutu buzdolabından çıkarıldıktan 6 ay sonra
(hangisi daha erken ise) kullanmayınız.
Rekonstitüsyon sonrası
Oda sıcaklığında (30°C’ye kadar) saklandığında 6 saate kadar kimyasal ve fiziksel stabilitesi
gösterilmiştir. Rekonstitüsyondan sonra, eğer 6 saat içinde kullanılmazsa ürün atılmalıdır.
Mikrobiyolojik açıdan, ürün sulandırıldıktan hemen sonra kullanılmalıdır. Hemen
kullanılmadığı takdirde, kullanım içi saklama süreleri ve koşulları kullanıcının
sorumluluğundadır. Ürünü doğrudan güneş ışığından koruyunuz.
6.4. Saklamaya yönelik özel tedbirler
2ºC - 8ºC arasında buzdolabında saklayınız. Dondurmayınız. Flakonu ışıktan korumak için
orijinal ambalajında saklayınız.
Tıbbi ürünün rekonstitüsyonundan sonraki saklama koşulları için Bölüm 6.3’e bakınız.
6.5. Ambalajın niteliği ve içeriği
Her ambalaj;
- klorobütil kauçuk tıpalı 1 adet tip 1 cam flakon içinde toz
- bromobütil kauçuk piston tıpalı kullanıma hazır tip 1 cam enjektör içinde 5 mL çözücü
- 1 adet piston çubuğu
- rekonstitüsyon için 1 adet steril flakon adaptörü
- 1 adet steril infüzyon seti
- alkollü mendil
- flaster
- gazlı bez
içermektedir.
Tek kullanımlık 1 flakon ve 1 kullanıma hazır enjektörlük ambalaj büyüklüğü
6.6. Beşeri tıbbi üründen arta kalan maddelerin imhası ve diğer özel önlemler
Flakondaki enjeksiyonluk toz, rekonstitüsyon için steril flakon adaptörü kullanılarak kullanıma
hazır enjektörde bulunan çözücü (sodyum klorür çözeltisi) ile rekonstitüye edilmelidir.
Tüm toz çözülene kadar flakon hafifçe ve dairesel hareketlerle döndürülmelidir.Rekonstitüye çözelti, berrak ila hafif opalesan ve renksiz olmalıdır. Rekonstitüye tıbbi ürün
uygulamadan önce partikül madde ve renk değişikliği açısından gözle incelenmelidir. Bulanık
olan ya da tortu içeren çözeltileri kullanmayınız.
Bu ürün tek kullanımlıktır.
Hazırlama ve Uygulama Talimatları
ALPROLIX’in hazırlanma ve uygulanma prosedürü aşağıda tanımlanmaktadır.
ALPROLIX; enjeksiyonluk toz, kullanıma hazır enjektörde temin edilen çözücü ile
çözüldükten sonra intravenöz (IV) enjeksiyon ile uygulanır. ALPROLIX ambalajı şunları içerir:
A) 1 adet toz içeren flakon
B) Kullanıma hazır enjektör içinde 5 mL
çözücü
C) 1 adet piston çubuğu
D) 1 adet flakon adaptörü
E) 1 adet infüzyon seti
F) 2 adet alkollü mendil
G) 2 adet flaster
H) 1 adet gazlı bez
ALPROLIX, enjeksiyonluk veya infüzyonluk diğer çözeltilerle karıştırılmamalıdır.
Ambalajı açmadan önce ellerinizi yıkayın.
Hazırlama:
1. Doğru ilacı içerdiğinden emin olmak için paketin adını ve dozunu kontrol ediniz.
ALPROLIX kutusu üzerindeki son kullanma tarihini kontrol ediniz. Son kullanma tarihi
geçmiş ise ürünü kullanmayınız.
2. Eğer ALPROLIX buzdolabında saklanmış ise ALPROLIX flakonunun (A) ve çözücü
içeren enjektörün (B) kullanmadan önce oda sıcaklığına gelmesini bekleyiniz. Harici ısı
kullanmayınız.
3. Flakonu temiz bir yüzey üzerine koyunuz. Plastik geçme
kapağı ALPROLIX flakonundan çıkarınız.4. Flakonun üst kısmını, pakette verilen alkollü bezlerden
(F) biriyle siliniz ve kurumaya bırakınız. Silindikten
sonra flakonun üst kısmına dokunmayınız ya da başka
herhangi bir şeyin dokunmasına izin vermeyiniz.
5. Şeffaf plastik flakon adaptöründen koruyucu kağıdı (D) çıkarınız. Adaptörü koruyucu
yuvasından çıkarmayınız. Flakon adaptörü paketinin iç kısmına dokunmayınız.
6. Flakonu düz bir yüzeye yerleştiriniz. Flakon adaptörünü
koruyucu yuvasından tutarak flakonun üstüne düz bir
şekilde yerleştiriniz. Adaptörü, flakon tıpasını delen
adaptörün sivri ucu ile flakonun üst kısmına oturana
kadar aşağı doğru sertçe bastırınız.
7. Piston çubuğunun (C) ucunu, enjektör pistonundaki
açıklığa sokarak piston çubuğunu çözücü enjektörüne
takınız. Piston çubuğunu, enjektör pistonuna sağlam bir
şekilde oturana kadar saat yönünde çeviriniz.
8. Beyaz, emniyet kilitli plastik kapağı, kopana kadar delikli
kapaktan eğip çözücü enjektöründen kırarak çıkarınız.
Kapağı düz bir yüzey üzerine baş aşağı koyarak elinizden
bırakınız. Kapağın iç kısmına ya da enjektör ucuna
dokunmayınız.9. Koruyucu yuvayı adaptörden çıkarınız ve atınız.
10. Enjektörün ucunu adaptör girişine yerleştirerek çözücü
enjektörünü flakon adaptörüne takınız. Sertçe itiniz ve
sağlam bir şekilde takılana kadar enjektörü saat yönünde
döndürünüz.
11. Çözücünün tamamını ALPROLIX flakonuna enjekte
etmek için piston çubuğunu yavaşça aşağıya doğru
bastırınız.
12. Enjektör hala adaptöre bağlı ve piston çubuğu basılı
haldeyken, toz çözülene kadar flakonu hafifçe ve dairesel
hareketlerle döndürünüz.
Çalkalamayınız.
13. Nihai çözelti, uygulanmadan önce incelenmelidir. Çözelti berrak ila hafif opalesan ve
renksiz olmalıdır. Bulanık ise veya gözle görülebilir partiküller içeriyorsa çözeltiyi
kullanmayınız.14. Enjektörün piston çubuğunun tamamen basılı
olduğundan emin olduktan sonra flakonu baş aşağı
çeviriniz. Çözeltinin tamamını flakon adaptöründen
enjektöre çekmek için piston çubuğunu yavaşça çekiniz.
Not: Eğer her enjeksiyonda bir ALPROLIX flakonundan
daha fazla kullanıyorsanız her flakon, önceki basamaklara
(basamaklar 1 ila 13) göre ayrı ayrı hazırlanmalıdır ve flakon
adaptörü yerinde bırakılarak çözücü şırıngası çıkarılmalıdır.
Ayrı flakonların her biri için hazırlanan içeriğin çekilmesi
için tek bir büyük luer kilitli enjektör kullanılabilir.
15. Enjektörü flakon adaptöründen hafifçe çekerek ve
flakonu saat yönünün tersine çevirerek çıkarınız.
16. Flakonu ve adaptörü atınız.
Not: Eğer çözelti hemen kullanılmayacaksa enjektör kapağı dikkatle enjektör ucuna geri
takılmalıdır. Enjektör ucuna veya kapağının iç kısmına dokunmayınız.
Hazırlama sonrasında ALPROLIX, uygulanmadan önce oda sıcaklığında 6 saate kadar
saklanabilir. Bu süre sonunda hazırlanan ALPROLIX atılmalıdır. Doğrudan güneş ışığından
koruyunuz.
Uygulama (İntravenöz Enjeksiyon):
ALPROLIX, bu ambalaj ile sağlanan infüzyon seti (E) kullanılarak uygulanmalıdır.
1. İnfüzyon setinin paketini açınız ve tüpün ucundaki kapağı
çıkarınız. İçinde hazırlanan ALPROLIX çözeltisi bulunan
enjektörü, infüzyon setinin tüpünün ucuna, saat yönünde
çevirerek takınız.2. Eğer gerekirse turnike yapınız ve pakette verilen diğer alkollü bez ile deriyi iyice
silerek enjeksiyon bölgesini hazırlayınız.
3. İnfüzyon setinin tüpünde hava varsa, sıvı infüzyon seti iğnesine ulaşana kadar piston
çubuğuna yavaşça bastırarak havayı çıkarınız. Çözeltiyi iğnenin içinden geçirmeyiniz.
Şeffaf plastik koruyucu kapağı iğneden çıkarınız.
4. İnfüzyon setinin iğnesini, doktorunuzun veya hemşirenizin gösterdiği gibi bir damara
batırınız ve turnikeyi çıkarınız. Tercih ediyorsanız iğnenin plastik kanatlarını enjeksiyon
bölgesinde tutmak için pakette verilen flasterlerden (G) birini kullanabilirsiniz.
Hazırlanan çözelti birkaç dakika boyunca intravenöz yolla enjekte edilmelidir.
Doktorunuz sizin için daha rahat hale getirmek amacıyla önerilen enjeksiyon hızını
değiştirebilir.
5. Enjeksiyonu tamamladıktan ve iğneyi çıkardıktan sonra
iğne koruyucusunu katlamanız ve iğne üzerine geçirmeniz
gerekir.
6. Lütfen kullanılmış iğneyi, varsa kullanılmamış çözeltiyi, enjektörü ve boş flakonu
uygun bir tıbbi atık kutusu içinde güvenli bir şekilde atınız çünkü bu materyaller, doğru
şekilde atılmadığında, başkalarına zarar verebilir. Ekipmanı tekrar kullanmayınız.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Proceutica İlaç Pazarlama ve Danışmanlık A.Ş.
Huzur Mah. Metin Oktay Cad.
Nurol Life Blok No:3 İç Kapı No: 49
34396 Sarıyer/İstanbul
Tel : +90 212 843 47 44
Faks : +90 212 843 47 458. RUHSAT NUMARASI
2022/371
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 06.07.2022
Ruhsat yenileme tarihi:
10. KÜB’ÜN YENİLENME TARİHİ