KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
ARTİSS 10 mL Çözelti İçeren Kullanıma Hazır Enjektör
Steril
2. KALİTATİF VE KANTİTATİF BİLEŞİM
Etkin madde:
Bileşen 1:
Yapıştırıcı protein çözeltisi
• İnsan fibrinojeni (pıhtılaşabilir protein) 91 mg(1)/mL
• Aprotinin (sentetik) 3000 KIU(2)/mL
Bileşen 2:
Trombin çözeltisi
• İnsan trombini 4 IU(3)/mL
• Kalsiyum klorür dihidrat 40 mikromol/mL
(1) 96-125 mg/mL toplam konsantrasyondaki protein içinde
(2) 1 EPU (Avrupa Farmakope Ünitesi), 1800 KIU'ye (Kallidinogenaz İnaktivatör Ünitesi) karşılık gelir.
(3) Trombin aktivitesi, trombin için geçerli WHO Uluslararası Standardı kullanılarak hesaplanmıştır.
Önceden doldurulmuş, çift bölmeli enjektör, bölmelerden birinde derin dondurulmuş 5 mL
yapıştırıcı protein çözeltisi (aprotininli), diğerinde ise derin dondurulmuş 5 mL trombin
çözeltisi (kalsiyum klorür dihidratlı) içerir. Bölmeler içerisindeki çözeltiler karıştırıldığında 10
mL kullanıma hazır çözelti oluşur.
Çift bölmeli enjektörün içeriği karıştırıldıktan sonra 10 mL
Bileşen 1: Yapıştırıcı protein çözeltisi
İnsan fibrinojeni (pıhtılaşabilir protein) 455 mg
Aprotinin (sentetik) 15000 KIU
Bileşen 2: Trombin çözeltisi
İnsan trombini 20 IU
Kalsiyum klorür dihidrat 200 mikromol
ARTİSS 0,6-5 IU/mL kadar insan fibrinojeni ile birlikte saflaştırılmış insan faktör XIII'ü içerir.
Yardımcı madde(ler):
ARTİSS 10 mL, her mililitresinde 80,5 µmol/mL (1,85 mg/mL) olmak üzere toplam 805 µmol
(18,51 mg) sodyum içerir.
Polisorbat 80 0,6-1,9 mg/mL
1Yardımcı maddeler için, bkz. Bölüm 6.1.
3. FARMASÖTİK FORM
Doku yapıştırıcı çözeltiler
Derin dondurulmuş
Renksiz ya da soluk sarı renkli, berrak ya da hafifçe bulanık çözeltiler.
Bileşen 1, Yapıştırıcı protein çözeltisi: pH 6,5 – 8
Bileşen 2, Trombin çözeltisi: pH 6 – 8
4. KLİNİK ÖZELLİKLER
4.1 Terapötik endikasyonlar
ARTİSS, plastik, rekonstrüktif ve yanık cerrahisinde sütür veya zımba yerine ya da bunlara ek
olarak subkutan dokunun yapıştırılması / sızdırmazlığının sağlanmasında doku yapıştırıcı
olarak endikedir (Bkz. Bölüm 5.1).
Buna ek olarak ARTİSS, subkutan doku yüzeyinde hemostaza yardımcı olarak endikedir.
4.2. Pozoloji ve uygulama şekli
ARTİSS sadece hastanede kullanım içindir. Yalnızca ARTİSS kullanımı konusunda eğitim
almış, deneyimli cerrahlar tarafından kullanılmalıdır.
Pozoloji / Uygulama sıklığı ve süresi:
Uygulanacak ARTİSS miktarı ve uygulama sıklığı her zaman için hastanın altta yatan klinik
gereksinimine göre belirlenmelidir.
Uygulanacak dozu, sadece bunlarla sınırlı olmamakla beraber, cerrahi girişimin şekli, alanın
büyüklüğü, uygulama şekli ve uygulama sayısı belirler.
Ürünün uygulanması tedaviyi uygulayan hekim tarafından bireysel olarak belirlenmelidir.
Klinik çalışmalarda 0,2 ile 12 mL arasında değişen bireysel dozlar kullanılmıştır. Bazı
prosedürler için (örn., geniş yanık alanlarının sızdırmazlığının sağlanması için yapılanlar) daha
yüksek hacimler gerekebilir.
Tedavi başlangıcında seçilen anatomik alana veya hedef yüzeye uygulanacak ürün miktarı
belirlenen uygulama alanını tamamen kaplamaya yetecek miktarda olmalıdır. Gerekirse, daha
önce tedavinin uygulanmadığı küçük alanlarda uygulama tekrarlanabilir. Ancak ARTİSS
polimerize olmuş bir tabakaya yapışmayacağından, daha önceden polimerize olmuş bir
ARTİSS tabakası üzerine yeniden uygulanmasından kaçınılmalıdır.
İlk uygulamanın, belirlenen uygulama alanını tamamen kaplaması önerilir.
Yapıştırılacak yüzeyler için bir rehber olmak üzere 1 kutu ARTİSS 2 mL (1 mL yapıştırıcı
protein çözeltisi artı 1 mL trombin çözeltisi) en az 10 cm2 lik bir alan için yeterli olacaktır.
Deri greftinin yara yatağına ARTİSS uygulandıktan hemen sonra yerleştirilmesi gerekir.
Polimerizasyon gerçekleşmeden greftin manipüle edilerek pozisyon verilmesi için cerrahın 60
saniye kadar süresi vardır. ARTİSS'in tam olarak işlevini görerek flep veya grefti alttaki dokuya
sıkıca yapıştırdığından emin olmak için flep veya grefte istediğiniz pozisyonu verdikten sonra,
hafifçe baskı uygulayarak en az 3 dakika bu pozisyonda sabit tutunuz.
2Kullanılacak ARTİSS dozu, kaplanacak alanının genişliğine göre değişir. 10 mL’lik
ARTİSS’in spreyleme yöntemi ile uygulanmasıyla doku yapışması sağlanabilecek alanın
büyüklüğü yaklaşık 500 cm2dir.
Aşırı granülasyon dokusunun oluşumunun önlenmesi ve katılaşmış fibrin yapıştırıcının yavaş
yavaş absorpsiyonu için karıştırılmış yapıştırıcı protein - trombin çözeltisinin sadece ince bir
tabaka halinde uygulanması gerekir.
Uygulama şekli:
Epilezyonel (topikal) kullanım içindir. Enjekte edilmemelidir.
ARTİSS'in laparoskopik cerrahide kullanımı önerilmez. Yalnızca açık cerrahide, subkutan
tabakalar üzerinde kullanım içindir.
ARTİSS'in optimum güvenli kullanımını garantilemek için, ürünün maksimum 2 bar (28,5 psi)
basınç uygulayan bir basınç regülatörlü spreyleme cihazıyla kullanılması önerilir.
ARTİSS uygulamadan önce, yara yüzeyinin standart teknikler ile kurutulması (örn. belirli
aralarla kompres ya da gazlı bez uygulama, aspirasyon cihazlarının kullanımı) gerekmektedir.
Bölgenin kurutulması için basınçlı hava veya gaz kullanmayınız.
ARTİSS sadece görünen uygulama alanlarına spreylenmelidir.
ARTİSS yalnızca Bölüm 6.6’da tarif edildiği şekilde kullanıma hazırlanmalı ve bu ürünle
kullanılması önerilen cihazlar aracılığıyla Bölüm 6.6’da anlatılan şekilde uygulanmalıdır.
Spreyleme yöntemiyle kullanımda, spesifik olarak cerrahi girişimin türüne göre gereken basınç
ve dokuya uzaklık ile uygulama uçlarının uzunluğu için Bölüm 4.4 ve Bölüm 6.6'ya bakınız.
Özel popülasyonlara ilişkin ek bilgiler:
Böbrek / Karaciğer yetmezliği:
Epilezyonel (topikal) yoldan uygulanarak yerel etki göstermek amacıyla geliştirilmiştir. Böbrek
veya karaciğer yetmezliği olan hastalarda dozaj ayarlamasına yönelik bir çalışma
bulunmamaktadır.
Pediyatrik popülasyon:
Bölüm 5.1'de bu popülasyonda kullanımıyla ilgili mevcut bilgiler verilmektedir, ancak
pozolojiyle ilgili bir öneride bulunulmamaktadır.
Geriyatrik popülasyon:
Klinik çalışmalarda ARTİSS 65 yaşından yaşlı hastalarda uygulanmamıştır.
4.3. Kontrendikasyonlar
• ARTİSS cerrahi yaranın kapatılmasında kullanılan deri sütürlerinin yerine kullanılamaz.
• ARTİSS'in yoğun ve basınçlı arteriyel veya venöz kanamalarda tek başına kullanımı endike
değildir.
• ARTİSS, bu endikasyonlarda kullanımını destekleyecek veri olmadığından sinir
cerrahisinde ve gastrointestinal anastomozlar veya vasküler anastomozlarda sütür desteği
olarak kullanılmamalıdır.
• Laparoskopik cerrahide kullanılmamalıdır.
• ARTİSS, hiçbir şekilde intravasküler olarak uygulanmamalıdır.
3• ARTİSS içeriğindeki aktif veya yardımcı maddelerden herhangi birisine karşı aşırı
duyarlılık durumunda kontrendikedir. Aprotinin ya da sığır proteinine karşı alerji
durumunda kullanılmamalıdır ( ayrıca bkz. Bölüm 4.4).
4.4. Özel kullanım uyarıları ve önlemleri
ARTİSS, insan plazmasından üretilmiştir. İnsan plazmasından üretilen preparatlar,
örneğin virüsler ve teorik olarak Creutzfeldt-Jacobs (CJD) etkeni gibi, hastalıklara yol
açabilecek enfeksiyon etkenleri içerebilir. Bu durum bilinmeyen ya da yeni ortaya çıkan
virüslerle diğer patojenler için de geçerlidir. İnsan kanı veya plazmasından hazırlanan
tıbbi ürünlerin kullanımından kaynaklanan enfeksiyonların önüne geçmek için alınan
standart önlemler, donörlerin seçilmesini, münferit kan bağışlarının ve plazma
havuzlarının belli enfeksiyon belirteçleri açısından izlenmesini ve üretim sürecine
virüslerin etkisizleştirilmesi / uzaklaştırılması için etkili basamakları dahil etmeyi
kapsamaktadır. Buna karşın, insan kanı veya plazmasından hazırlanan ürünler
uygulandığında enfeksiyöz ajanların geçiş olasılığı tümüyle bertaraf edilememektedir. Bu
ürünlerde henüz bilinmeyen ya da yeni ortaya çıkan virüslerin ya da diğer patojenlerin
bulunma olasılığı da mevcuttur.
Alınan önlemlerin insan immün yetmezlik virüsü (HIV), hepatit B virüsü (HBV), hepatit
C virüsü (HCV) gibi zarflı virüsler ile hepatit A virüsü (HAV) gibi zarfsız virüsler için
etkili olduğu düşünülmektedir.
Alınan önlemlerin Parvovirüs B19 gibi bazı zarfsız virüsleri uzaklaştırmak ya da inaktive
etmek için etkisi ise kısıtlıdır. Parvovirus B19 virüsü en ciddi olarak gebe kadınları
(fetusta enfeksiyona neden olabilmektedir) , immün yetmezlikli hastaları veya artmış
eritropoezi olan hastaları (örn. hemolitik anemi durumu) etkilemektedir.
Sadece epilezyonel kullanım içindir. İntravasküler uygulamayınız. ARTİSS'in intravasküler
olarak uygulanması durumunda yaşamı tehdit eden tromboembolik olaylar gelişebilir.
ARTİSS’in yumuşak dokuya enjeksiyonu lokal doku hasarı riski içermektedir.
Fibrin yapıştırıcılar basınçlı hava veya gaz ile kullanılırken dikkatli olunmalıdır.
• Basınçlı hava veya gaz kullanılarak yapılan herhangi bir uygulamada yaşamı tehdit
edebilecek ya da ölümcül olabilecek boyutlarda hava veya gaz embolisi, doku yırtılması
veya kompresyona neden olan gaz sıkışması riski bulunmaktadır.
• ARTİSS, ince bir tabaka oluşturacak şekilde uygulanmalıdır. Aşırı pıhtı kalınlığı
ürünün etkililiğini ve yara iyileşmesi sürecini olumsuz etkileyebilir.
• Fibrin yapıştırıcıların uygulanması için basınç regülatörü içeren sprey cihazlarının
kullanımı ile yaşamı tehdit eden/ölümcül hava veya gaz embolisi vakaları görülmüştür.
Bu olayların sprey cihazının önerilen basınçlardan daha yüksek basınçta ve/veya doku
yüzeyine yakın olarak kullanımıyla ilişkili olduğu düşünülmektedir. Riskin fibrin
yapıştırıcıların, CO 'le spreylenmesine kıyasla havayla spreylendiğinde daha yüksek
2
olduğu düşünülmektedir ve bu nedenle ARTİSS açık yara cerrahisinde spreylenerek
kullanıldığında risk gözardı edilemez.
• ARTİSS’i sprey cihazı kullanarak uygularken, sprey cihazı üreticisi tarafından
önerilen basınç aralığı dahilinde bir basınç kullanıldığından emin olunuz (basınç ve
püskürtme uzaklıkları için Bölüm 6.6'daki tabloya bakınız).
4• ARTİSS’in sprey cihazı ile uygulanması yöntemi, yalnızca cihazın üreticisi tarafından
önerilen püskürtme uzaklığının kesin olarak değerlendirilmesi mümkün olduğunda
kullanılmalıdır. Önerilen uzaklıktan daha yakından spreyleme yapmayınız.
• ARTİSS’i sprey cihazı kullanarak uygularken, hava veya gaz embolisi oluşma ihtimali
nedeniyle kan basıncı, nabız, oksijen satürasyonu ve solunum sonu (end-tidal) CO
2
düzeylerindeki değişimler izlenmelidir (ayrıca bkz. Bölüm 4.2).
• ARTİSS, kapalı vücut alanlarında Easy Spray / Spray Set sistemiyle kullanılmamalıdır.
• ARTİSS’i uygulamak için yalnızca CE işaretli uygulama cihazları kullanınız.
• Bu ürünle birlikte aksesuar uçları kullanırken, bunlara ait kullanım talimatlarına uyulmalıdır.
ARTİSS, yapıştırıcının hızla pıhtılaşmasının gerektiği durumlarda hemostaz ve sızdırmazlığın
sağlanması için endike değildir. Özellikle vasküler anastomozların sızdırmazlığının hızla
sağlanması gereken kardiyovasküler prosedürlerde ARTİSS kullanılmamalıdır.
ARTİSS beyin cerrahisinde ve gastrointestinal anastomozlar veya vasküler anastomozlar için
sütür desteği olarak kullanım için, bu endikasyonları destekleyecek veri mevcut olmadığından,
endike değildir.
Vücudun istenmeyen bölgelerinde doku yapışıklıklarının önlenmesi için, ARTİSS
uygulamasından önce uygulama yapılacak alanın dışındaki bölgelerin yeteri kadar
korunmasına / örtülmesine dikkat edilmelidir.
Okside selüloz içeren preparatlar ARTİSS'in etkililiğini azaltır ve taşıyıcı materyal olarak
kullanılmamalıdır (bkz. Bölüm 6.2).
Herhangi bir protein ürününde olduğu gibi, alerjik tipte aşırı duyarlılık reaksiyonları
mümkündür. Aşırı duyarlılık reaksiyonlarının belirtileri arasında kurdeşen, yaygın ürtiker,
göğüste sıkışma hissi, hırıltılı solunum, hipotansiyon ve anafilaksi bulunur. Bu semptomlar
ortaya çıkarsa uygulama derhal durdurulmalıdır.
ARTİSS aprotinin içermektedir. Aprotinin varlığına bağlı olarak dikkatli bir lokal uygulamada
dahi anaflaktik reaksiyon riski vardır. Önceki uygulama iyi tolere edilmiş olsa bile daha
önceden maruziyetin olduğu durumlarda risk daha yüksek görünmektedir. Bu nedenle aprotinin
veya aprotinin içeren ürünün herhangi bir uygulaması hasta kayıtlarına işlenmelidir.
Sentetik aprotinin yapısal olarak sığır aprotinini ile aynı olduğundan, sığır proteinlerine alerjisi
olanlarda ARTİSS kullanımı dikkatle değerlendirilmelidir.
Anafilaktik / anafilaktoid ya da şiddetli aşırı duyarlılık reaksiyonları görüldüğünde uygulama
durdurulmalıdır. Eğer mümkünse, uygulanmış polimerize ürün cerrahi bölgeden
temizlenmelidir. Bir anafilaktik reaksiyon durumunda anında müdahalede bulunabilmek için
uygun medikal tedaviler ve şartlar mevcut olmalıdır. En güncel acil önlemler alınmalıdır. Şok
durumunda, standart şok tedavisi uygulanmalıdır.
Hasta ile ürün serisi arasındaki bağıntıyı koruyabilmek amacıyla hastaya her ARTİSS
uygulamasında ürünün ismi ve seri numarasının kaydedilmesi önemle tavsiye edilmektedir.
ARTİSS 10 mL, her dozunda 1 mmol (23 mg)’dan daha az sodyum ihtiva eder, yani aslında
“sodyum içermez”.
Polisorbat 80, temas dermatiti gibi yerel deri iritasyonuna neden olabilir.
4.5. Diğer tıbbi ürünler ile etkileşimler ve diğer etkileşim şekilleri
ARTİSS ile formal etkileşim çalışmaları yapılmamıştır.
5Benzer veya karşılaştırılabilir ürünler veya trombin çözeltileri alkol, iyot ya da ağır metal
iyonları içeren çözeltilere maruziyet sonrasında (örn. antiseptik çözeltilerle) denatüre olabilir.
Ürünü uygulamadan önce bu maddelerin mümkün olan en geniş bir şekilde uzaklaştırılması
gerekir. Ürünün performansını etkileyebilecek maddeler için Bölüm 4.4 ya da Bölüm 6.2'ye
bakınız.
Özel popülasyonlara ilişkin ek bilgiler
Pediatrik popülasyon:
Pediatrik popülasyonda hiçbir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
ARTİSS’in çocuk doğurma potansiyeli bulunan kadınlarda kullanımına ilişkin yeterli veri
mevcut değildir.
Gebelik dönemi
Fibrin yapıştırıcılar/hemostatiklerin gebe kadınlarda kullanıldığındaki güvenliliği kontrollü
klinik çalışmalarla gösterilmemiştir. Hayvan çalışmaları da gerçekleştirilmemiştir.
Hayvanlar üzerinde yapılan çalışmalar gebelik / ve-veya / embriyonal / fötal gelişim / ve-veya
/ doğum / ve-veya / doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
Gebe kadınlara kesinlikle gerekli olmadıkça uygulanmamalıdır.
Parvovirüs B19 enfeksiyonu açısından Bölüm 4.4'e bakınız.
Laktasyon dönemi
Fibrin yapıştırıcılar/hemostatiklerin emzirme döneminde kadınlarda kullanıldığındaki
güvenliliği kontrollü klinik çalışmalarla gösterilmemiştir. Hayvan çalışmaları da
gerçekleştirilmemiştir. Laktasyon döneminde kesinlikle gerekli olmadıkça uygulanmamalıdır.
Üreme yeteneği/Fertilite
Hayvan üreme çalışmaları yürütülmemiştir. ARTİSS’in insanlardaki üreme yeteneği / fertiliteyi
etkileyip etkilemediği bilinmemektedir.
4.7. Araç ve makine kullanımı üzerindeki etkiler
ARTİSS’in araç veya makine kullanımı üzerindeki etkileri hakkında hiçbir bilgi yoktur (Bu,
ürünün sadece “hastane” ürünü olması nedeniyledir, yani sağlık mesleği mensupları tarafından
sadece cerrahi operasyonlar sırasında kullanılmalıdır).
4.8. İstenmeyen etkiler
İntravasküler enjeksiyonu tromboembolik olaylara ve dissemine intravasküler koagülasyona
(DIC) neden olabilir ve aynı zamanda anaflaktik reaksiyon riski de vardır (bkz. Bölüm 4.4).
Fibrin yapıştırıcılar/hemostatiklerle tedavi edilen hastalarda seyrek olarak aşırı duyarlılık veya
alerjik reaksiyonlar (anjiyoödem, uygulama yerinde yanma ve batma, bradikardi, bronkospazm,
üşüme/ürperme, dispne, yüz ve boyunda kızarma (flushing), yaygın ürtiker, baş ağrısı, ürtiker,
6hipotansiyon, letarji, bulantı, kaşıntı, huzursuzluk, taşikardi, göğüste baskı hissi, karıncalanma,
kusma, hırıltılı solunum gibi belirtileri olabilen) ortaya çıkabilir.
İzole olgularda bu reaksiyonlar şiddetli anafilaksiye kadar ilerlemiştir. Bu reaksiyonlar özellikle
preparat ile tekrarlanan uygulamalarda ya da aprotinine (bkz. Bölüm 4.4) veya ürünün
bileşimdeki diğer maddelerden herhangi birisine karşı aşırı duyarlılığı olduğu bilinen hastalara
uygulandığında görülebilir.
ARTİSS ile ilk tedavi iyi tolere edilmiş olsa bile, ARTİSS’in sonraki uygulanmaları ya da
sistemik aprotinin uygulanması ağır anafilaktik reaksiyonlarla sonuçlanabilir.
Seyrek olarak fibrin yapıştırıcıların bileşenlerine karşı antikorlar gelişebilir.
Bulaşıcı ajanlar ile ilgili güvenlilik için Bölüm 4.4’e bakınız.
Basınçlı hava veya gazlı cihazlar kullanıldığında, yaşamı tehdit eden/ölümcül hava veya gaz
embolisi görülmüştür; bunun sprey cihazının uygun olmayan şekilde kullanılmasıyla (örneğin
tavsiye edilenden daha yüksek basınçla ve doku yüzeyine çok yakın) ilişkili olduğu
düşünülmektedir.
Aşağıda özetlenen advers reaksiyonlar klinik çalışmalarda veya Baxter Fibrin Yapıştırıcıları ile
pazarlama sonrası deneyimlerinde (advers olay tablosunda p ile işaretli) bildirilmiştir.
Bu advers reaksiyonların bilinen sıklığı, eksize edilmiş yanık yaralarının deri grefti ile tedavi
edilmesi için ARTİSS kullanılan 138 hastada yapılan kontrollü bir klinik çalışmanın verilerine
göre hesaplanmıştır. Klinik çalışmada görülen bu olayların hiçbiri ciddi olarak
sınıflandırılmamıştır.
Advers ilaç reaksiyonları ve sıklıkları aşağıda özetlenmiştir:
Sıklık aşağıdaki kriterlere göre değerlendirilmiştir.
Çok yaygın (≥1/10),
Yaygın (≥1/100 ila <1/10),
Yaygın olmayan (≥1/1.000 ila <1/100),
Seyrek (≥1/10.000 ila <1/1.000),
Çok seyrek (<1/10.000),
Bilinmiyor (eldeki verilerden hareketle tahmin edilemiyor).
Sistem organ sınıfı Tercih Edilen MedDRA Terimi Sıklığı
(SOC)/Sıklık
Vasküler hastalıklar Sprey cihazının uygun olmayan Bilinmiyor
şekilde kullanılması nedeniyle oluşan
hava embolisip (bkz. Bölüm 4.4)
Deri ve deri altı doku Kaşıntı Yaygın
hastalıkları Dermal kist Yaygın olmayan
Yaralanma ve zehirlenme Deri grefti reddi Yaygın
p Baxter Fibrin Yapıştırıcılar ile pazarlama sonrası deneyimlerde görülen advers olaylar.
Sınıf etkileri
Fibrin doku yapıştırıcılar / hemostatik ürün sınıfından ürünler ile ilişkilendirilen diğer advers
etkiler arasında şunlar bulunmaktadır: Uygulama bölgesinde iritasyon, göğüste rahatsızlık hissi,
titreme/ürperme, baş ağrısı, letarji, yerinde duramama/huzursuzluk ve kusma gibi belirtilerle
kendini gösteren aşırı duyarlılık reaksiyonları.
7Sınıfa özgü diğer reaksiyonlar şunlardır: Anafilaktik reaksiyon, bradikardi, taşikardi,
hipotansiyon, hematom, dispne, bulantı, ürtiker, yüzde ve boyunda kızarıklık (flushing),
iyileşmede gecikme, ödem, ateş ve seroma.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Herhangi bir doz aşımı vakası bildirimi bulunmamaktadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grubu: Lokal hemostatikler, ATC kodu: B02BC30
ARTİSS, yanarak ya da diğer nedenlerle hasar görmüş alanlara deri greftlerinin sabitlenmesinde
sütür veya zımba yerine kullanılabilir. ARTİSS, sütür ya da zımba kullanıldığında postoperatif
hematom ya da seroma oluşumu açısından tatmin edici yanıt alınamayacağı düşünülen
durumlarda, deri fleplerinin yapıştırılması ve sızdırmazlığının sağlanması için sütür ya da
zımbaya yardımcı olarak kullanılabilir.
Fibrin adezyon sistemi, fizyolojik kan pıhtılaşmasının son dönemini başlatır. Fibrinojenin fibrin
monomerleri ve fibrinopeptidlere parçalanmasıyla fibrinojenin fibrine dönüşümü gerçekleşir.
Fibrin monomerleri biraraya toplanır ve bir fibrin pıhtısı oluşur. Trombinin etkisiyle faktör
XIII'den aktive olan faktör XIIIa, fibrini çapraz bağlar. Fibrinojenin dönüşümü ve fibrinin
çapraz bağlanması için kalsiyum iyonları gereklidir.
Yarada iyileşme süreci ilerlerken, plazmin uyarısıyla fibrinolitik aktivite artar ve fibrinin fibrin
yıkım ürünlerine dönüşümü başlar. Fibrinin proteolitik yıkımı anti-fibrinolitiklerce inhibe
edilir. ARTİSS (donmuş formu) bileşiminde bulunan aprotinin bir anti-fibrinolitik olarak
pıhtının prematür yıkımını önler.
Etkililiği kanıtlamak için gerçekleştirilen in vivo çalışmalarda hastaların durumunu mümkün
olduğunca yansıtan bir hayvan modeli seçilmiştir. Çalışmalarda ARTİSS (donmuş ve liyofilize
formları) otolog split deri greftleri ve mesh greftleri sızdırmazlığının sağlanmasında etkili
olarak bulunmuştur.
Prospektif, randomize, kontrollü çok merkezli bir klinik çalışmada ARTİSS'in (donmuş formu)
yanıklı hastalarda kısmi kalınlıkta (split thickness) tabakalı deri greftlerinin sabitlenmesindeki
etkililiği araştırılmıştır. Toplam 138 hastanın hepsinde karşılaştırılabilir iki test alanı
tanımlanmıştır. Test alanlarından birinde deri grefti ARTİSS kullanılarak sabitleştirilmiş,
diğerinde ise sabitleştirmede zımba kullanılmıştır (kontrol). Fotoğraflara bakarak
değerlendirmeyi yapanların hangi tedavinin kullanıldığını bilmediği bir değerlendirici grubu
tarafından, ARTİSS'in, primer sonlanma noktası olarak seçilen yirmi sekizinci (28) gündeki
tam yara kapanması açısından zımbalardan daha düşük etkinlikte olmadığı bulunmuştur. Primer
sonlanma noktasında başarı oranları ARTİSS (donmuş formu) ile %43,3 (55/127) iken, bu oran
zımbayla tedavi görenlerde %37 (47/127) olarak bulunmuştur.
İkincil sonlanma noktası olan birinci gündeki hematom/seroma oluşumu insidansı ve boyutu
açısından ARTİSS anlamlı düzeylerde daha düşük bulunmuştur (hem insidans hem de boyut
açısından p < 0,0001). Yirmi sekizinci (28) gündeki kapanan yara alanı yanında beşinci (5)
8gündeki insidans ve engraftman alanı açısından ve on dördüncü (14) gündeki yara kapanması
açısından iki tedavi biçimi arasında fark bulunamamıştır. ARTİSS hasta tatmini açısından da
zımba uygulamasına üstün bulunmuş (p < 0,0001) ve hastalar ARTİSS ile duyacakları ağrı
konusunda, zımbayla duyacaklarına göre anlamlı düzeyde daha az endişelenmişlerdir (p <
0,0001). Dahası ARTİSS, araştırmacıların değerlendirmesine göre greftin yapışmasının
kalitesi, sabitleme yöntemi tercihi ve sabitlenen greftten tatmin ile iyileşmenin toplam kalitesi
ve toplam iyileşme oranı açısından da zımba ile tedaviye göre istatistiksel açıdan anlamlı
düzeylerde üstün bulunmuştur (p < 0,0001).
Bu çalışmada yaşları 1,1 ile 18 arası değişen otuzyedi (37) pediyatrik hasta değerlendirilmiştir.
Hastalardan on sekizi (18) 6 yaşında veya daha küçüktür.
Klinik çalışmalarda pediyatrik ve erişkin hastalarda kullanılan dozlar aynı olmuştur.
5.2. Farmakokinetik özellikler
ARTİSS yalnızca epilezyonel kullanım için tasarlanmıştır. İntravasküler uygulama
kontrendikedir. Dolayısıyla insanda intravasküler farmakokinetik çalışmalar yapılmamıştır.
Değişik türden laboratuvar hayvanlarında farmakokinetik çalışmalar gerçekleştirilmemiştir.
Fibrin yapıştırıcılar/hemostatikler endojen fibrin ile aynı yolla yani fibrinoliz ve fagositoz
yoluyla metabolize olurlar.
5.3. Klinik öncesi güvenlilik verileri
ARTİSS (trombin 4 IU/mL) ile klinik öncesi güvenlilik verisi bulunmamaktadır. Trombini 4
IU/mL düzeyinde içeren ürünleri temsil etmesi açısından 500 IU/mL trombin içeren fibrin
yapıştırıcılarla toksisite çalışmaları gerçekleştirilmiştir. Sıçan ve tavşanlarda yapılan tek doz
toksisite çalışmalarında fibrin doku yapıştırıcı VH S/D (500 IU/mL) akut toksisiteye neden
olmamıştır. Fibrin doku yapıştırıcı VH S/D (500 IU/mL) aynı zamanda sıçan ve tavşanlar ile in
vitro insan fibroblast kültürlerinde yara iyileşme sürecinde iyi tolere edilmiştir.
6. FARMASÖTİK ÖZELLİKLER
6.1. Yardımcı maddelerin listesi
Bileşen 1: Yapıştırıcı Protein Çözeltisi
• İnsan Albumin çözeltisi
• L-Histidin
• Niyasinamid
• Polisorbat 80 (Tween 80)
• Sodyum Sitrat Dihidrat
• Enjeksiyonluk Su
Bileşen 2: Trombin Çözeltisi
• İnsan Albumin çözeltisi
• Sodyum Klorür
• Enjeksiyonluk Su
6.2. Geçimsizlikler
9Diğer tıbbi ürünlerle geçimlilik çalışmaları yapılmadığından diğer ilaçlarla karıştırılmamalıdır.
ARTİSS'in etkililiğini azaltabileceğinden okside selüloz içeren preparatlar taşıyıcı materyal
olarak kullanılmamalıdır.
6.3. Raf ömrü
24 ay.
6.4. Saklamaya yönelik özel tedbirler
Dondurulmuş olarak (≤ -20°C) saklayınız ve transfer ediniz.
Işıktan korumak için enjektörü karton dış kutusu içinde saklayınız.
Ambalajı açılmamış şekilde oda sıcaklığında çözülmüş ürünler kontrollü oda sıcaklığında
(+25°C'yi geçmeyecek şekilde) 14 güne kadar saklanabilir. Bir kez çözüldükten sonra yeniden
dondurmayınız ya da buzdolabında saklamayınız.
6.5. Ambalajın niteliği ve içeriği
ARTİSS'in kutusu içinde; iki torbayla ambalajlanmış önceden doldurulmuş, tek kullanımlık çift
hazneli polipropilen bir enjektör ile bu enjektörün ucunu kapatan kapağı ve 2 birleştirme parçası
ile 4 uygulama kanülü içeren bir cihaz seti bulunur.
5 mL Yapıştırıcı Protein Çözeltisi ve 5 mL Trombin Çözeltisi tek kullanımlık çift hazneli
polipropilen enjektör içinde yer alır.
Ürünün uygulanması için diğer aksesuarlar BAXTER'dan temin edilebilir.
6.6. Beşeri tıbbi üründen arta kalan maddelerin imhası ve diğer özel önlemler
Genel
- ARTİSS uygulamasından önce, istenmeyen bölgelerde doku yapışmasını önlemek için
tedavi edilecek alan dışındaki vücudun tüm kısımları kapatılmalıdır.
- ARTİSS’in yapışmasını önlemek için temastan önce eldiven ve aletler serum fizyolojik ile
ıslatılmalıdır.
- Yapıştırılacak yüzeyler için bir rehber olmak üzere 1 kutu ARTİSS 2 mL (1 mL yapıştırıcı
protein çözeltisi artı 1 mL trombin çözeltisi) en az 10 cm2 lik bir alan için yeterli olacaktır.
- Kullanılacak ARTİSS dozu, kaplanacak alanının genişliğine göre değişir.
- ARTİSS'in iki bileşenini (yapıştırıcı protein çözeltisi ve trombin çözeltisi) ayrı ayrı
UYGULAMAYIN. Her iki bileşen birlikte uygulanmalıdır.
- ARTİSS'i, 37°C'nin üzerindeki sıcaklıklara MARUZ BIRAKMAYIN. Çözme/ısıtma için
mikrodalga fırın KULLANMAYIN.
- Ürünü elleriniz arasında tutarak çözmeye ÇALIŞMAYIN.
- Tamamen çözülmeden ve 33°C – 37°C'ye kadar ısıtılmadan ARTİSS'i KULLANMAYIN.
- Şırınganın koruyucu kapağını yalnızca çözdürme ve ısıtma işlemi tamamlandığında çıkarın.
Koruyucu kapağın şırıngadan çıkarılmasını kolaylaştırmak için kapağı ileri-geri hareket
ettirerek sallayın, ardından koruyucu kapağı şırıngadan çekip çıkarın.
- Şırıngadaki tüm havayı boşaltın, ardından birleştirme parçasını ve uygulama kanülünü takın.
Kullanıma hazırlama
Dıştaki ambalajın bütünlüğü bozulmadıysa, içteki torba ve içindekiler sterildir.
Steril teknik kullanarak steril iç torbayı ve içindekileri steril alana aktarın.
Kullanıma hazır şırınga, aşağıdaki yöntemlerden biri kullanılarak çözülebilir ve ısıtılabilir:
1. Hızlı çözme/ısıtma (steril su banyosu) - Önerilen yöntem
102. Steril olmayan bir su banyosunda çözme/ısıtma
3. Bir inkübatörde çözme/ısıtma
4. Kullanıma hazır şırınga ayrıca oda sıcaklığında (25°C'yi geçmeden) çözülebilir ve 14 güne
kadar saklanabilir. Kullanmadan önce ısıtmak gereklidir.
1. Hızlı çözme/ısıtma (steril su banyosunda) - Önerilen yöntem
İki bileşenli yapıştırıcının çözülmesi ve ısıtılması işleminin 33 - 37°C arası sıcaklıkta steril su
banyosuyla yapılması önerilir.
- Su banyosunun sıcaklığı 37°C’yi geçmemelidir. Belirlenmiş bu sıcaklıklar arasında
tutulması için su banyosunun sıcaklığı bir termometre aracılığıyla izlenmeli ve
gerektiğinde içindeki su yenilenmelidir.
- Çözme ve ısıtma için steril su banyosu kullanılırken, önceden doldurulmuş enjektör
steril su banyosuna koymadan önce torbalardan çıkarılmalıdır.
Talimatlar
İç torbayı steril ortama getiriniz. Kullanıma hazır enjektörü iç torbasından çıkararak doğrudan
steril su banyosuna koyunuz. Kullanıma hazır enjektör içeriğinin tümüyle su içinde kaldığından
emin olunuz.
Tablo 1: Steril su banyosu kullanılarak minimum çözme ve ısıtma süreleri
Steril su banyosunda (33°C - 37°C sıcaklık arasında)
ÜRÜN minimum çözme ve ısıtma süreleri
(torbalardan çıkarılmış ürün)
ARTİSS 2 mL 5 dakika
ARTİSS 4 mL 5 dakika
ARTİSS 10 mL 10 dakika
2. Steril olmayan bir su banyosunda çözme/ısıtma
Talimatlar
Kullanıma hazır enjektörü iç ve dış torbası içinde kalacak şekilde steril alan dışındaki su
banyosunda uygun sürelerle tutunuz (Bkz. Tablo 2). Çözme işlemi boyunca torbaların su içinde
kaldığından emin olunuz. Çözüldükten sonra torbayı su banyosundan çıkararak dışını
kurulayınız kullanıma hazır enjektörün bulunduğu iç torbayı steril alana götürünüz.
Tablo 2: Steril olmayan su banyosu kullanılarak minimum çözme ve ısıtma süreleri
Steril olmayan su banyosunda (33°C - 37°C sıcaklık arasında)
ÜRÜN minimum çözme ve ısıtma süreleri
(iç ve dış torbalardaki ürün)
ARTİSS 2 mL 15 dakika
ARTİSS 4 mL 20 dakika
ARTİSS 10 mL 35 dakika
3. Bir inkübatörde çözme/ısıtma
Talimatlar
Kullanıma hazır enjektörü iç ve dış torbası içinde kalacak şekilde steril alan dışındaki bir
inkübatörde uygun sürelerle tutunuz (Bkz. Tablo 3). Çözme/ısıtma sonrasında torbayı
11inkübatörden çıkarın, dış torbayı çıkarıp, kullanıma hazır enjektörün bulunduğu iç torbayı steril
alana götürünüz.
Tablo 3: İnkübatörde minimum çözme ve ısıtma süreleri
İnkübatörde (33°C - 37°C sıcaklık arasında) minimum çözme ve
ÜRÜN ısıtma süreleri
(iç ve dış torbalardaki ürün)
ARTİSS 2 mL 40 dakika
ARTİSS 4 mL 50 dakika
ARTİSS 10 mL 90 dakika
4. Isıtmadan ÖNCE Oda sıcaklığında çözme (+25°C'yi aşmayan):
Talimatlar
Kullanıma hazır enjektörü iç ve dış torbası içinde kalacak şekilde uygun süre boyunca (Bkz.
Tablo 4) steril alanın dışında oda sıcaklığında çözün. Tablo 4'te belirtilen süreler oda
sıcaklığındaki minimum çözme süreleridir.
Ürün oda sıcaklığında çözüldükten sonra, kullanımdan hemen önce dış torbası içerisinde
inkübatörde 33-37°C sıcaklığa ısıtılmalıdır. Tablo 4'te ürün çözüldükten sonraki inkübatörde
gerçekleştirilen bu ek ısıtma süreleri de yer almaktadır. Ürün oda sıcaklığında çözüldükten
sonra, oda sıcaklığında en fazla 14 gün süreyle saklanabilir (iç ve dış torbalardan çıkarılmadan).
Tablo 4: Steril alanın dışında Oda Sıcaklığında minimum çözülme süreleri ve bir
inkübatörde 33°C ila 37°C'ye kadar ek ısıtma süreleri
Oda sıcaklığında ürünün Minimum Çözülme Süreleri
(25°C'yi aşmayan) ardından kullanımdan önce bir
inkübatörde 33°C'den maksimum 37°C'ye kadar ilave ısıtma
süreleri (iç ve dış torbalardaki ürün)
Oda sıcaklığında çözme Oda sıcaklığında çözdükten sonra
ÜRÜN süreleri inkübatörde ısıtma süreleri
(25°C'yi aşmayan) (33-37°C sıcaklığa)
ARTİSS 2 mL 80 dakika + 11 dakika
ARTİSS 4 mL 90 dakika + 13 dakika
ARTİSS 10 mL 160 dakika + 25 dakika
Çözüldükten sonra stabilite
Çözme ve ısıtma yapıldıktan sonra (33 - 37°C arasındaki sıcaklıklarda, 1, 2 ve 3 numaraları
yöntemler kullanıldığında) ARTİSS, 33 - 37°C’de 4 saat boyunca kimyasal ve fiziksel olarak
stabildir.
ARTİSS’in açılmamış torbada oda sıcaklığında çözülmesi durumunda (4 numaralı yöntem),
25°C'den fazla olmayan sıcaklıklarda 14 gün boyunca kimyasal ve fiziksel olarak stabildir.
Kullanmadan hemen önce 33°C ila 37°C arası sıcaklığa ısıtılmalıdır.
Mikrobiyolojik açıdan, açma/çözme yöntemi mikrobiyal kontaminasyon risklerini ortadan
kaldırmıyorsa, ürün 33°C ila 37°C'ye ısıtıldıktan hemen sonra kullanılmalıdır.
12Hemen kullanılmadığı takdirde, kullanımdaki saklama süreleri ve koşulları kullanıcının
sorumluluğundadır.
Çözme işlemi başladıktan sonra tekrar dondurmayın veya soğutmayın.
Çözüldükten sonra / uygulamadan önce kullanım
İki çözeltinin optimal karışımını ve fibrin yapıştırıcının optimal katılaşmasını sağlamak için,
iki yapıştırıcı bileşenini uygulamaya kadar 33°C - 37°C'de tutun.
Yapıştırıcı protein ve trombin çözeltileri berrak ya da hafif opelasan olmalıdır. Bulanık olan ya
da partikül içeren çözeltileri kullanmayınız. Çözülmüş ürünlerin kullanmadan önce partikül
içerip içermediği, renk değiştirip değiştirmediği ya da fiziksel görünümünde herhangi bir
değişiklik olup olmadığı görsel olarak kontrol edilmelidir. Bunlardan herhangi biri
görüldüğünde ürün kullanılmadan atılmalıdır.
Çözülmüş yapıştırıcı protein çözeltisi hafif visköz sıvı halde olmalıdır. Çözeltinin kıvamı
katılaşmış jöle gibiyse, denatüre olduğu varsayılmalıdır (örneğin soğuk zincirde olan bir
kırılmaya bağlı olarak veya ısıtma sırasında aşırı sıcaklığa maruz kalma sonucu). Bu durumda
ARTİSS kullanılmamalıdır.
– Şırıngayı, kullanımdan kısa bir süre önce torbalarından çıkarın.
– ARTİSS'i yalnızca çözülüp tamamen ısıtıldığında (sıvı kıvamında) kullanın.
– Koruyucu kapağı, uygulamadan hemen önce şırıngadan çıkarın. PRIMA şırınga için:
Koruyucu kapağının şırıngadan çıkarılmasını kolaylaştırmak için kapağı ileri-geri hareket
ettirerek sallayın, ardından koruyucu kapağı şırıngadan çekip çıkarın.
PRIMA Şırınga ile Püskürtmesiz (non-spray) Uygulama:
Uygulama için ürünle birlikte verilen cihaz seti içindeki birleştirme parçası ve uygulama
kanülü, yapıştırıcı protein çözeltisi ve trombin çözeltisi içeren çift hazneli kullanıma hazır
şırıngaya iliştirilir.
Çift hazneli şırınganın ortak pistonu, iki çözeltinin eşit hacimlerinin birleştirme parçası
vasıtasıyla uygulama kanülüne beslenmesini, burada karıştırılmalarını ve ardından
uygulanmalarını sağlar.
13PRIMA şırınga için uygulama talimatları:
Herhangi bir uygulama cihazını takmadan önce şırıngadaki tüm havayı boşaltın.
-
Birleştirme parçasını ve bağlantı şeridini, şırınganın kenarına bağlantı şeridi deliğine
-
hizalayın.
Birleştirme parçası çift hazneli kullanıma hazır enjektörün uçlarına iliştirilerek, sıkıca
-
sabitlenir.
• Bağlantı şeridi çift hazneli kullanıma hazır enjektöre iliştirilerek birleştirme parçasının
ayrılmaması garanti altına alınır.
• Bağlantı şeridinin kopması durumunda, set ile birlikte verilen yedek birleştirme
parçası kullanılır.
• Yedek parçadaki şeridin de kopması durumunda ürün yine de kullanılabilir ama
herhangi bir sızıntı riskini önlemek için bağlantının sağlamlığı iyice kontrol
edilmelidir.
• Birleştirme parçasının içinde kalan havayı ÇIKARMAYIN.
Birleştirme parçasına bir uygulama kanülü iliştirilir.
-
• Uygulama kanülünün tıkanmaması için birleştirme parçası ve uygulama kanülü
içindeki havayı uygulamaya başlamadan hemen öncesine kadar çıkarmayınız.
Uygulama
ARTİSS uygulanmadan önce yara yüzeyinin standart tekniklerle (örn. aralıklı olarak
kompresler, swablar, aspirasyon cihazlarının kullanımı) kurutulması gerekir. Alanı kurutmak
için basınçlı hava veya gaz kullanmayınız.
Uygulama yapılacak yüzeye ya da sızdırmazlığı sağlanacak bölgelerin yüzeyine karışmış
-
yapıştırıcı protein - trombin çözeltisini, ortak pistonun arkasına yavaşça bastırarak
uygulayınız.
Minimum hacimde fibrin yapıştırıcı kullanılmasını gerektiren cerrahi prosedürlerde, ürünün
-
ilk birkaç damlasının atılması önerilir.
ARTİSS uygulandıktan sonra, yeterli polimerizasyonun sağlanması için en az 3 dakika
-
bekleyiniz.
14Not: Fibrin yapıştırıcı bileşenlerin uygulanması sırasında kesinti olursa kanül içinde tıkanıklık
oluşur. Bu durumda, uygulamaya yeniden devam etmeden hemen önce uygulama kanülü
yenisiyle değiştirilir. Birleştirme parçasının açıklıklarında tıkanma olması durumunda
ambalajdaki yedek birleştirme parçasını kullanınız.
Uygulamanın özel durumlarda, örneğin geniş ya da erişilmesi güç alanlarda kullanım için,
BAXTER tarafından sağlanan diğer aksesuarlarla yapılması da mümkündür. Bu uygulama
cihazlarıyla yapılacak uygulamalarda cihazın Kullanım Talimatı'na harfiyen uyulmalıdır.
Sprey cihazıyla uygulama
Basınç regülatörü, üreticinin talimatlarına uygun olarak kullanılmalıdır.
ARTİSS’i sprey cihazı kullanarak uygularken, sadece aşağıda belirtildiği şekilde cihazın
üreticisi tarafından önerilen basınç ve dokuya olan uzaklık aralıkları dahilinde kullandığınıza
emin olunuz.
ARTİSS'in sprey cihazı kullanarak uygulanması için önerilen basınç, dokuya
olan uzaklık ve cihazlar
Kullanılacak Kullanılacak Hedef dokuya Önerilen
Kullanılacak
uygulama basınç olması gereken spreyleme
sprey seti
uçları regülatörü uzaklık basıncı
ARTİSS Sprey
Subkutan Seti Uygulanabilir EasySpray
1,5-2 bar
dokunun değildir.
10 – 15 cm (21,5-28,5
açık yara ARTİSS Sprey
psi)
cerrahisi Seti Uygulanabilir EasySpray
10 paket değildir.
ARTİSS’i sprey cihazı kullanarak uygularken, hava veya gaz embolisi oluşma ihtimali
nedeniyle kan basıncı, nabız, oksijen satürasyonu ve solunum sonu (end-tidal) CO
2
düzeylerindeki değişimler izlenmelidir (bkz. Bölüm 4.2 ve 4.4).
Bu ürünle birlikte aksesuar uçları kullanırken, bunlara ait kullanım talimatlarına uyulmalıdır.
Artan ürünün atılması
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Baxter Turkey Renal Hizmetler A.Ş. Sarıyer-İSTANBUL
Tel: (0212) 365 53 00
Faks: (0212) 276 87 23
8. RUHSAT NUMARASI
2019/485
9. İLK RUHSAT TARİHİ/RUHSAT YENİLEME TARİHİ
08/01/2015
10. KÜB’ÜN YENİLEME TARİHİ
15