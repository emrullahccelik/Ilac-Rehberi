KISA ÜRÜN BİLGİSİ
UYARI: TENDİNİT VE TENDON YIRTILMASI, PERİFERAL NÖROPATİ,
SANTRAL SİNİR SİSTEMİ ETKİLERİ VE MYASTENİA GRAVİS’İN
ŞİDDETLENMESİNİ DE İÇEREN CİDDİ ADVERS REAKSİYONLAR
• POTANT da dahil olmak üzere florokinolonlar aşağıdaki gibi sakatlığa yol açan ve geri
dönüşümsüz advers reaksiyonlara neden olabilir:
o Tendinit ve tendon yırtılması
o Periferal nöropati
o Santral sinir sistemi etkileri
Bu reaksiyonlardan herhangi birinin gözlendiği hastalarda POTANT kullanımı derhal
bırakılmalı ve florokinolon kullanımından kaçınılmalıdır.
• POTANT da dahil olmak üzere florokinolonlar, myastenia gravisli hastalarda kas
güçsüzlüğünü şiddetlendirebilir. Bilinen myastenia gravis öyküsü olanlarda POTANT
kullanımından kaçınılmalıdır.
• POTANT’ın da dahil olduğu florokinolon grubu ilaçların ciddi advers reaksiyonlarla
ilişkili olduğu bilindiğinden aşağıdaki endikasyonlarda başka alternatif yoksa
kullanılabilir.
o Akut bakteriyel sinüzit
o Komplike olmayan üriner enfeksiyon
o Kronik bronşitin akut bakteriyel alevlenmesi
1. BEŞERİ TIBBİ ÜRÜNÜN ADI
POTANT 750 mg film tablet
2. KALİTATİF VE KANTİTATİF BİLEŞİM
Etkin madde:
Levofloksasin hemihidrat 768.69 mg
(750 mg levofloksasine eşdeğer)
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Film tablet
Beyaz renkli, oblong, çentiksiz film kaplı tabletlerdir.
4. KLİNİK ÖZELLİKLER
4.1 Terapötik endikasyonlar
Akut bakteriyel sinüzit, kronik bronşitin akut bakteriyel alevlenmesi ve komplike
olmayan üriner enfeksiyonlarda alternatif tedavi seçeneklerinin varlığında ciddi yan
etki riski nedeniyle kullanılmamalıdır. Buna ilave olarak üriner enfeksiyonlarda
antibiyogramla duyarlık kanıtlanması gerekmektedir.
POTANT, duyarlı mikroorganizmaların etken olduğu aşağıda belirtilen erişkinlerdeki
enfeksiyonların tedavisinde endikedir:
1• Toplumdan edinilmiş pnömoni
• Hastane kaynaklı (nozokomiyal) pnömoni
• Komplike ve komplike olmayan deri ve yumuşak doku enfeksiyonları
• Kronik bronşitin akut alevlenmesi
• Akut bakteriyel sinüzit
• Komplike ve komplike olmayan üriner sistem enfeksiyonları
• Kronik bakteriyel prostatit
• Akut Piyelonefrit
• İnhale Şarbon (maruz kalma sonrası)
4.2 Pozoloji ve uygulama şekli
Pozoloji/uygulama sıklığı ve süresi:
POTANT günde tek doz olarak önerilmektedir. Dozaj, enfeksiyonun tipine, şiddetine ve etken
patojenin duyarlılığına bağlı olarak ayarlanır.
POTANT’ın aşağıda belirtilen dozlarda kullanılması önerilir:
(Böbrek fonksiyonları normal (kreatinin klerensi > 50 mL/dakika) olan hastalarda dozaj)
Endikasyon Günlük dozaj Tedavi süresi
(enfeksiyonun şiddetine
göre)
Toplumdan edinilmiş Günde tek doz 500 mg 7-14 gün
pnömoni Günde tek doz 750 mg 5 gün
Nozokomiyal (hastane Günde tek doz 750 mg 7-14 gün
kaynaklı) pnömoni
Kronik bronşitin akut Günde tek doz 500 mg 7-10 gün
alevlenmesi
Akut bakteriyel sinüzit Günde tek doz 500 mg 10-14 gün
Günde tek doz 750 mg 5 gün
Komplike olmayan üriner Günde tek doz 250 mg 3 gün
sistem enfeksiyonları
Komplike üriner sistem Günde tek doz 250 mg 10 gün
enfeksiyonları Günde tek doz 750 mg 5 gün
Kronik bakteriyel prostatit Günde tek doz 500 mg 28 gün
Akut Piyelonefrit Günde tek doz 250 mg 10 gün
Günde tek doz 750 mg 5 gün
Komplike olmayan deri ve Günde tek doz 500 mg 7-10 gün
yumuşak doku enfeksiyonları
Komplike deri ve yumuşak Günde tek doz 750 mg 7-14 gün
doku enfeksiyonları
İnhale Şarbon (maruz kalma Günde tek doz 500 mg 60 gün
sonrası), yetişkinlerde
Uygulama şekli:
Ağız yolundan alınır.
POTANT film tabletler yeterli miktarda sıvı ile ile alınmalıdır. Doz ayarlaması için, gereğinde
tabletler bölünebilir. Tabletler yemek aralarında veya yemek sırasında alınabilir.
2POTANT, magnezyum veya alüminyum veya demir tuzları veya çinko tuzları içeren
antasitler veya didanozin (sadece alüminyum ya da magnezyum içeren tamponlayıcı ajanlar
içeren didanozin formülasyonları) ve sukralfatın uygulamasından en az iki saat önce veya
sonra alınmalıdır. (Bkz. Bölüm 4.5)
Özel popülasyonlara ilişkin ek bilgiler:
Böbrek yetmezliği:
Böbrek yetmezliği (kreatinin klerensi < 50 mL/dakika) olan hastalarda dozaj
Normal Renal Kreatinin klerensi Kreatinin klerensi Hemodiyaliz veya
Fonksiyonda 24 20-49 mL/dakika 10-19 mL/dakika Kronik
saatte bir önerilen Ambulatuvar
doz Peritoneal Diyaliz
750 mg 48 saatte bir 750 mg Başlangıç dozu 750 Başlangıç dozu 750
mg, sonra her 48 mg, sonra her 48
saatte bir 500 mg saatte bir
500 mg
500 mg Başlangıç dozu 500 Başlangıç dozu 500 Başlangıç dozu 500
mg, sonra her 24 mg, sonra her 48 mg, sonra her 48
saatte bir 250 mg saatte bir 250 mg saatte bir
250 mg
250 mg Doz ayarlaması Her 48 saatte bir 250 Doz ayarlaması ile
gerekmez mg. Komplike ilgili bilgi yok
olmayan üriner
sistem
enfeksiyonunda doz
ayarlaması
gerekmez.
Karaciğer yetmezliği:
Levofloksasin karaciğerde çok düşük miktarlarda metabolize olur ve esas olarak böbrekler
yoluyla vücuttan atılır. Bu nedenle karaciğer yetmezliğinde doz ayarlamasına gerek yoktur.
Pediyatrik popülasyon:
POTANT pediyatrik hastalarda ve 18 yaşın altındaki çocuklarda kullanılmamalıdır.
Geriyatrik popülasyon:
Böbrek fonksiyonları yeterli düzeyde olan yaşlı hastalarda doz ayarlamasına gerek yoktur.
34.3 Kontrendikasyonlar
POTANT aşağıdaki durumlarda kontrendikedir:
▪ Levofloksasine, kinolon grubu diğer antibakteriyel ajanlara veya içerdiği yardımcı
maddelerden herhangi birine karşı aşırı duyarlılığı olan hastalarda.
▪ Epilepsisi olan hastalarda,
▪ Florokinolon grubu bir antibakteriyelin kullanımına bağlı geliştiği bilinen tendon
rahatsızlığı öyküsü olan hastalar
▪ 18 yaşın altındaki çocuklarda,
▪ Gebelik döneminde
▪ Emzirme döneminde
4.4 Özel kullanım uyarıları ve önlemleri
Aort anevrizması ve diseksiyon
Epidemiyolojik çalışmalar, florokinolon kullanımından sonra özellikle yaşlı popülasyonda
aort anevrizması ve diseksiyonu riskinde artış olduğunu bildirmektedir.
Bu nedenle florokinolonlar, aile öyküsünde anevrizma hastalığı pozitif olan hastalarda,
önceden aort anevrizması ve/veya aort diseksiyonu teşhisi konulan hastalarda, aort
anevrizması ve diseksiyonu için diğer risk faktörlerini ya da predispozan durumları içeren
hastlarda (örn. Marfan sendromu, vasküler Ehlers-Danlos sendromu, Takayasu arteriti, dev
hücreli arterit, Behçet hastalığı, hipertansiyon, bilinen ateroskleroz) sadece dikkatli bir
yarar/risk değerlendirmesi yapıldıktan sonra ve diğer terapötik seçenekler göz önüne
alındıktan sonra kullanılmalıdır.
Ani karın, göğüs veya sırt ağrısı durumunda, hastalara acil servise derhal başvurmaları tavsiye
edilmelidir.
Tendinit ve tendon rüptürü, periferal nöropati ve merkezi sinir sistemi etkileri dâhil
sakatlığa sebep olan ve potansiyel geri dönüşümsüz ciddi advers reaksiyonlar
POTANT dâhil florokinolonlar, sakatlığa sebep olabilen ve potansiyel geri dönüşümsüz ciddi
advers reaksiyonlarla ilişkilendirilmiştir. Yaygın olarak görülen advers reaksiyonlar kas-
iskelet ve periferal sinir sistemi (tendinit, tendon rüptürü, tendonlarda şişme veya
enflamasyon, karıncalanma veya uyuşma, kol ve bacaklarda uyuşukluk, kas ağrısı, kas
güçsüzlüğü, eklem ağrısı, eklemlerde şişme gibi) artralji, miyalji, periferal nöropati ve
merkezi sinir sistemi etkileridir (halüsinasyon, anksiyete, depresyon, intihar eğilimi,
insomnia, şiddetli baş ağrısı ve konfüzyon) (bkz. bölüm 4.8).
Bu reaksiyonlar, POTANT başladıktan sonra saatler ya da haftalar içinde görülebilir. Her yaş
grubundan veya önceden mevcut risk faktörleri olmayan hastalar, bu advers reaksiyonları
yaşamıştır.
Herhangi bir ciddi advers reaksiyonun ilk bulgularının veya semptomlarının ortaya çıkması
durumunda POTANT derhal kesilmelidir. Ayrıca, florokinolonlarla bağlantılı olarak bu ciddi
advers reaksiyonlardan herhangi birini yaşayan hastalarda POTANT dâhil florokinolonların
kullanımından kaçınılmalıdır.
4Konvülsiyonu olan hastalarda
Levofloksasin, epilepsi geçmişi ve konvülsiyon eğilimi olan, yani santral sinir sistemi lezyonu
olduğu tespit edilen hastalara fenbufen veya benzeri yapılı steroid olmayan antiinflamatuvar
ilaçla birlikte veya teofilin gibi beyin konvülsiyon eşiğini düşürdüğü bilinen bir ilaç ile
birlikte uygulandığında dikkatli olunmalıdır.
POTANT da dahil kinolon alan hastalarda konvülziyonlar ve toksik psikoz bildirilmiştir.
Kinolonlar intrakraniyal basınç artışına ve SSS stimülasyonuna (tremor, huzursuzluk,
anksiyete, konfüzyon, halüsinasyon, paranoya, depresyon, kabus görme, uykusuzluk ve
nadiren de intihar düşünce ve girişimleri gibi) neden olabilirler.
Diğer kinolonlarla da olduğu gibi POTANT da SSS hastalığı olduğu bilinen kişilerde dikkatli
kullanılmalıdır.
Psikotik reaksiyonlar
Levofloksasin dahil kinolonlarla tedavi gören hastalarda psikotik reaksiyonlar bildirilmiştir.
Çok nadir vakalarda bu durum, levofloksasinin tek dozundan sonra bazen kişilik değişimi ve
intihara kadar ilerlemiştir. Bu reaksiyonların geliştiği hastalarda levofloksasin kesilmeli ve
uygun tedavi başlatılmalıdır. Levofloksasin, psikotik hastalarda ya da psikiyatrik geçmişi olan
hastalarda dikkatli kullanılmalıdır.
Periferal nöropati
Levofloksasin dahil kinolonlarla tedavi gören hastalarda duyusal veya sensorimotor periferal
nöropati bildirilmiştir.
Levofloksasin, nöropati semptomları görülen hastalarda geri dönülemeyen durumların
gelişmesini önlemek için kesilmelidir.
Hipersensitivite
POTANT ile diğer kinolonlarla olduğu gibi ciddi ve bazen fatal hipersensitivite ve/veya
anafilaktik reaksiyonlar bildirilmiştir. Deri döküntüsü veya hipersensitivitenin herhangi bir
belirtisi ortaya çıktığında POTANT kullanımı derhal sonlandırılmalıdır.
Clostridium difficile’ye bağlı hastalıklar
POTANT da dahil hemen hemen tüm antibakteriyel ajanlarla psödomembranöz enterokolit
bildirilmiştir. Antibakteriyel ajanlarla yapılan tedavi normal kolon florasını değiştirmekte
clostridia’nın aşırı çoğalmasına neden olmaktadır. Yapılan çalışmalar, Clostridium difficile
tarafından üretilen toksinin antibiyotikle ilişkili kolitin primer nedeni olduğunu göstermiştir.
Hafif vakalarda ilacın kesilmesi yeterli olurken orta derecede ve ciddi vakalarda sıvı,
elektrolit, protein desteği ve Clostridium difficile’ye etkili bir antibakteriyel ajan verilmesi
gerekebilir.
Tendinit
Florokinolon grubuna ait olan levofloksasin kullanılarak yapılan tedavi sırasında nadiren
tendinit vakaları gözlenmiştir. Tendinit, kortikosteroid kullanımında artar ve tedaviye
başlandıktan 48 saat sonra ortaya çıkabilir. Tendinitten şüphelenilen hastalarda levofloksasin
tedavisi kesilerek tendinit için uygun tedaviye (etkilenen tendonu etkisiz hale getirmek)
başlanmalıdır.
Tendon rüptürü
POTANT da dahil kinolon tedavisi alan hastalarda cerrahi tedaviyi gerektirebilecek veya
uzamış malüliyete neden olabilen tendon rüptürleri bildirilmiştir. Pazarlama sonrası izleme
çalışmalarında riskin özellikle yaşlı ve eşzamanlı kortikosteroid kullanan hastalarda arttığı
5bildirilmiştir. Tendon rüptürü POTANT da dahil kinolonlarla tedavi esnasında veya
sonrasında gelişebilir. Eğer hastanın tendonunda ağrı, inflamasyon veya rüptür gelişirse
POTANT tedavisi sonlandırılmalıdır.
Glukoz-6-fosfat dehidrogenaz aktivitesi eksikliği olan hastalarda
Bu hastalarda kinolon grubu antibakteryeller ile hemolitik reaksiyonlar bildirildiğinden
levofloksasin kullanımında dikkatli olunmalıdır.
Böbrek yetmezliği
POTANT diğer kinolonlara göre daha çözünebilir olduğu halde idrardaki yoğunlaşmayı
engellemek için hastalar yeterince hidrate edilmelidir.
Böbrek yetmezliği durumunda POTANT dikkatle uygulanmalıdır. Kreatinin klerensi <50
mL/dak. olan hastalarda doz ayarlaması gerekmektedir.(Bkz. Bölüm 4.2 Pozoloji/uygulama
sıklığı ve süresi)
Karaciğer bozuklukları
Levofloksasin ile özellikle altında ciddi hastalık (örn. Sepsis) yatan hastalarda hayatı tehdit
eden karaciğer yetmezliğine kadar hepatik nekroz vakaları bildirilmiştir. Anoreksi, sarılık,
koyu idrar, prurit ya da tender abdomen gibi karaciğer hastalık semptomları ve işaretleri
gelişirse hastalara tedaviyi durdurmaları ve doktorlarına haber vermeleri tavsiye edilmelidir.
Fotosensitizasyonun önlenmesi
Bu sınıfa ait ilaç kullanan hastalarda direkt güneş ışınlarına maruz kalmaları durumunda
ılımlıdan ciddiye kadar fototoksisite reaksiyonları gözlenmiştir. Levofloksasin tedavisi
süresince hastalar, şiddetli güneş ışınlarına ya da solaryum gibi yapay ultraviyole ışınlarına
aşırı maruz kalmaktan kaçınılmalıdır. Bununla birlikte POTANT ile yapılan klinik
çalışmalarda fototoksisite hastaların % 0,1’inden daha azında gözlenmiştir. Eğer fototoksisite
ortaya çıkarsa ilaç kesilmelidir.
Kan glukoz düzeyi
Diğer kinolonlarla da olduğu gibi diyabetik hastalarda özellikle eşzamanlı oral hipoglisemik
ajan (gliburid ya da glibenklamid gibi) veya insülin tedavisi alanlarda kan glikoz düzeylerinde
bozulmalar-semptomatik hiper veya hipoglisemi gözlenmiştir. Eğer POTANT tedavisi alan
bir hastada hipoglisemi ortaya çıkarsa POTANT derhal kesilmelidir. Diyabetli hastalarda kan
glukozu takip edilmelidir.
QT uzaması
POTANT uzun QT sendromu / Torsades de Pointes’e neden olabilir. Bu nedenle tanısı
konmuş veya şüpheli konjenital uzamış QT sendromu veya Torsades de Pointes hastalarında
kullanılmamalıdır.
K vitamini antagonistleri ile tedavi edilen hastalarda
Levofloksasin ve K vitamini antagonistlerinin birlikte kullanıldığı hastalarda, koagülasyon
testlerinin ve kanamanın artış sebebi ile hastanın koagülasyon testleri izlenmelidir.
Miyastenia Gravis’in şiddetlenmesi:
Florokinolonlar nöromüsküler blokaj aktivitesine sahiptirler ve myastenia gravisli hastalarda
kas güçsüzlüğünü şiddetlendirebilirler. Florokinolon kullanan myastenia gravisli hastalarda,
ventilatör desteği gerektiren akciğer yetmezliği ve ölümü de kapsayan pazarlama sonrası ciddi
advers olaylar, florokinolonla ilişkilendirilmiştir. Öyküsünde myastenia gravis bulunan
hastalar florokinolon kullanımından kaçınılmalıdır.
6Genel
Her güçlü antimikrobiyal ilaçta olduğu gibi organ sistem (renal, hepatik ve hematopoetik)
fonksiyonlarının periyodik değerlendirmesi önerilmektedir.
Diğer
İmmatür sıçanlarda ve köpeklerde POTANT’ın oral ve intravenöz uygulamaları
osteokondrozis insidansını arttırmıştır. Diğer fluorokinolonlar da yük taşıyan eklemlerde
benzer erozyonlar ve değişik immatür hayvan türlerinde artropatinin diğer işaretlerini
oluşturmuşlardır.
4.5 Diğer tıbbi ürünler ile etkileşimler ve diğer etkileşim şekilleri
Demir tuzları, çinko içeren multivitaminler, magnezyum veya alüminyum içeren antasidler ve
sukralfat:
Demir tuzları, çinko içeren multivitaminler, magnezyum veya alüminyum içeren antasidler ve
sukralfat ile POTANT birlikte alındığında, POTANT’ın emilimi belirgin şekilde azaldığından
bu ilaçlar, POTANT uygulanmasından en az iki saat önce veya iki saat sonra uygulanmalıdır.
Teofilin:
Yapılan klinik çalışmalarda POTANT ile teofilin arasında bir etkileşim bildirilmemiştir.
Diğer kinolonlarla teofilin düzeylerinde artış saptandığı için POTANT ile birlikte
kullanımında teofilin düzeyleri izlenmelidir.
K vitamini antagonistleri ve varfarin:
K vitamini antagonistleri ile tedavi edilen hastalarda pıhtılaşma testleri dikkatle takip
edilmelidir. Levofloksasin ile bir K vitamini antagonistinin (varfarin gibi) birlikte kullanılarak
tedavi edildiği hastalarda pıhtılaşma testlerinde (PT/INR) ve/veya kanamada şiddetli olabilen
artışlar bildirilmiştir.
POTANT ile varfarin arasında anlamlı bir etkileşim bildirilmemiştir. Bununla birlikte
POTANT varfarinin birlikte kullanımı esnasında protrombin zamanı ve kanama belirtileri
açısından hastalar izlenmelidir.
Siklosporin:
Siklosporin ile birlikte levofloksasin kullanımında siklosporin yarı ömrü % 33 oranında artar.
Klinik olarak anlamlı olmayan bu artış, siklosporin dozunun ayarlanmasını gerektirmez.
Digoksin:
POTANT ve digoksinin birlikte kullanımı esnasında anlamlı bir etkileşim bildirilmemiştir.
Birlikte kullanımlarında doz ayarlaması gerekmemektedir.
Probenesid ve simetidin:
POTANT ile probenesid veya simetidinin birlikte kullanımı esnasında POTANT ’ın EAA
(Eğri Altında kalan Alan) ve yarılanma ömrü sırasıyla % 27-38 ve % 30 daha yüksek,
kreatinin klerensi de %21-35 daha düşük olarak tespit edilmiştir. Bu farklar istatistiksel olarak
anlamlı olmasına rağmen POTANT’ın probenesid ve simetidin ile birlikte kullanıldığında doz
ayarlamasını gerektirmeyecek düzeydedir. Böbrek yetmezliği olan hastalarda dikkatli
olunmalıdır.
7Non-steroidal antienflamatuvar ilaçlar:
Nonsteroidal antienflamatuvar bir ilacın, POTANT da dahil kinolon grubu bir antibiyotik ile
birlikte kullanılması halinde, beyin konvülsiyon eşiğinde düşme riski artabilir.
Antidiyabetik ilaçlar:
Kinolonlar ve antidiyabetik ilaçların birlikte kullanımı esnasında hiperglisemi ve hipoglisemi
bildirilmiştir. Bu nedenle birlikte kullanımlarında kan şeker düzeyleri izlenmelidir.
QT aralığını uzatan ilaçlar:
Sınıf IA ve Sınıf III antiaritmik ilaçlar, trisiklik antidepresanlar, eritromisin ve sisaprid ile
birlikte kullanıldıklarında aritmi oluşabilir.
Laboratuvar ya da teşhis testleri ile etkileşmeler:
Levofloksasin dahil bazı kinolonlar immun assay testleri ile idrarda uyuşturucu tayininde
yalancı pozitif sonuca yol açabilir.
Özel popülasyonlara ilişkin ek bilgiler
Böbrek/karaciğer yetmezliği:
POTANT ile böbrek veya karaciğer yetmezliği olan hastalarda herhangi Bir etkileşim
çalışması yapılmamıştır.
Pediatrik popülasyon
POTANT ile pediyatrik hastalarda herhangi bir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin yeterli veri mevcut değildir.
Gebelik dönemi
POTANT tablet hamilelik esnasında kullanılmamalıdır.
Levofloksasinin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir. (bkz.
Bölüm 5.3) İnsanlara yönelik potansiyel risk bilinmemektedir.
Laktasyon dönemi
POTANT anne sütünde ölçülmemiştir. Ofloksasinle ilgili verilere dayanarak POTANT’ın da
anne sütüne geçebileceği öngörülebilir. POTANT emzirme döneminde kullanılmamalıdır.
(Bkz. Bölüm 4.3 ve 5.3).
Üreme yeteneği/Fertilite
Levofloksasinin fertilite, embriyotoksisite ve peri/post natal fonksiyonlar üzerine olan
toksisite potansiyeli, oral uygulama ile sıçanlar üzerinde, ayrıca tavşanlar üzerinde de
embriyotoksisite potansiyeli ile ilgili çalışmalar yapılmıştır.
Levofloksasinin fertilite üzerine bir etkisi görülmemiştir. Fetus üzerinde büyümenin
gecikmesi etkisi gözlenmiştir. Teratojenik etki ise görülmemiştir.
84.7 Araç ve makine kullanımı üzerindeki etkiler
POTANT baş dönmesi ve sersemlik gibi nörolojik yan etkilere neden olabileceğinden araç ve
makine kullanımı sırasında dikkatli olunmalıdır.
4.8 İstenmeyen etkiler
Advers reaksiyonların sıklığı aşağıdaki gibi sıralanmıştır:
Çok yaygın (≥ 1/10); yaygın: (≥ 1/100 ila < 1/10); yaygın olmayan: (≥ 1/1000 ila < 1/100);
seyrek (≥ 1/10000 ila < 1/1000); çok seyrek ( 1/10000); bilinmiyor (eldeki verilerden
hareketle tahmin edilemiyor)
Enfeksiyonlar
Yaygın olmayan: Mantar enfeksiyonu (ve diğer dirençli mikroorganizmaların proliferasyonu)
Kan ve lenf sistemi bozuklukları
Yaygın olmayan: Eozinofili, lökopeni
Seyrek: Nötropeni, trombositopeni
Çok seyrek: Agranülositoz
Bilinmiyor: Pansitopeni, hemolitik anemi
Bağışıklık sistemi bozuklukları
Çok seyrek: Analifilaktik şok (analilaktik ve anafilaktoid reaksiyonlar bazen ilk dozu takiben
gelişebilir)
Bilinmiyor: Hipersensitivite
Metabolizma ve beslenme bozuklukları
Yaygın olmayan: Anoreksi
Çok seyrek: Özellikle diyabetli hastalarda hipoglisemi (Bkz. Bölüm 4.4)
Psikiyatrik bozukluklar
Yaygın olmayan: Uykusuzluk, sinirlilik
Seyrek: Psikotik bozukluk, depresyon, konfüzyon hali, ajitasyon, anksiyete
Çok seyrek: İntihar düşüncesini de içeren kendine zarar verme davranışları ile birlikte görülen
psikotik reaksiyonlar, halüsinasyon
Sinir sistemi bozuklukları
Yaygın olmayan: Baş dönmesi, Baş ağrısı, sersemlik hali
Seyrek: Konvülsiyon, titreme, parestezi
Çok seyrek: Duyusal veya sensori- motor periferik nöropati, tat ve koku bozuklukları
Göz bozuklukları
Çok seyrek: Görme bozukluğu
Kulak ve iç kulak bozuklukları
Yaygın olmayan: Vertigo
Çok seyrek: Duyma zayıflığı
Bilinmiyor: Kulak çınlaması
Kardiyak bozukluklar
Seyrek: Taşikardi
Bilinmiyor: Elektrokardiyogram QT uzaması
9Vasküler bozukluklar
Seyrek: Hipotansiyon
Solunum, göğüs hastalıkları ve mediastinal bozukluklar
Seyrek: Bronkospazm, nefes darlığı
Çok seyrek. Alerjik pnömoni
Gastrointestinal bozukluklar
Yaygın: Diyare, bulantı
Yaygın olmayan: Kusma, karın ağrısı, dispepsi, şişkinlik, konstipasyon
Seyrek: Kanlı ishal (çok seyrek karşılaşılan psödomembranöz kolit de dahil olmak üzere bir
enterokolitin belirtisi olabilir.)
Hepato-biliyer hastalıklar
Yaygın: Karaciğer enzimlerinde (ALT/AST alkalin fosfataz, GGT) artış
Yaygın olmayan: Kan bilirubin düzeylerinde artış
Çok seyrek: Hepatit
Bilinmiyor: Başlıca tedavi öncesinde ciddi rahatsızlıkları olan hastalarda olmak üzere akut
karaciğer yetmezliği de dahil olmak üzere sarılık ve ciddi karaciğer hasarı bildirilmiştir.
Deri ve deri altı doku bozuklukları
Yaygın olmayan: Deri döküntüsü, kaşıntı
Seyrek: Ürtiker
Çok seyrek: Anjiyonörotik ödem, fotosensitivite raksiyonu
Bilinmiyor: Toksik epidermal nekroz, Stevens-Johnson sendromu, eritem multiforme, aşırı
terleme (Mukokütanöz reaksiyonlar bazen ilk dozu takiben ortaya çıkabilir)
Kas-İskelet sistemi bozuklukları, bağ dokusu ve kemik hastalıkları
Seyrek: Tendinit (ör: Aşil tendonu), dahil olmak üzere tendon rahatsızlıkları, eklem ağrısı, kas
ağrısı
Çok seyrek: Myasthenia gravis‘in şiddetlenmesi, tendon rüptürü (bu istenmeyen etki
tedavinin ilk 48 saati içinde ve bilateral olarak ortaya çıkabilir).
Bilinmiyor: Rabdomiyoliz
Böbrek ve idrar yolu hastalıkları
Yaygın olmayan: Serum kreatininde artış
Çok seyrek: Akut renal yetmezlik (örneğin interstisyel nefrite bağlı olarak)
Genel bozukluklar ve uygulama bölgesine ilişkin hastalıklar
Yaygın olmayan: Asteni
Çok seyrek: Yüksek ateş
Bilinmiyor: Ağrı (Sırt, göğüs ve ekstremitelerdeki ağrılar dahil)
Florokinolon kullanımına bağlı olarak bildirilen diğer istenmeyen etkiler içinde;
• ekstrapiramidal semptomlar ve diğer kas koordinasyon bozuklukları,
• aşırı duyarlılık vasküliti,
• porfirisi olan hastalarda porfiri atakları sayılabilir.
10Özel popülasyonlara ilişkin ek bilgiler
Herhangi bir etkileşim çalışması yapılmamıştır.
Pediyatrik popülasyon:
18 yaşın altındaki pediyatrik hastalar ve adolesanlarda güvenliliği ve etkililiği saptanmamıştır.
Çeşitli türlere ait juvenil dönemdeki hayvanlarda levofloksasin dahil kinolonlar artropati ve
osteokondrosise neden olmuştur.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e-posta: tufam@titck.gov.tr; Tel: 0 800 314 00 08; Faks: 0 312 218 35 99)
4.9 Doz aşımı ve tedavisi
Hayvanlarda yapılan toksisite çalışmalarına veya klinik farmakolojiye dayanarak POTANT’ın
akut aşırı doz belirtisi olarak konfüzyon, baş dönmesi, şuur kaybı ve konvülsif kasılmalar gibi
santral sinir sistemi belirtileri ile bulantı ve mukoza erezyonları gibi gastrointestinal sistem
reaksiyonları beklenmelidir.
POTANT’ın akut aşırı doz durumunda gastrik lavaj gözönüne alınmalı, semptomatik tedavi
uygulanmalıdır ve QT aralığının uzama olasılığından dolayı EKG izlenmelidir. Mide
mukozasının korunması için antasidler uygulanabilir.
Hemodiyaliz, peritoneal diyaliz veya sürekli ambulatuvar peritoneal diyaliz, levofloksasinin
vücuttan uzaklaştırılmasında etkili değildir. Spesifik bir antidotu yoktur.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Kinolon antibakteriyeller
ATC Kodu: J01MA12
POTANT’ın bakterisidal etkisi, diğer florokinolonlarda olduğu gibi, bakterilerin
deoksiribonükleik asit (DNA) giraz enzimini inhibe ederek gerçekleşir.
Direnç oranları coğrafik olarak ve seçilen suş için zamana bağlı olarak değişebilir ve direnç
paternleri için lokal bilgiler, özellikle şiddetli enfeksiyonların tedavisinde göz önünde
bulundurulmalıdır.
İn vitro olarak POTANT’ın aşağıda belirtilen patojenlere etkin olduğu gösterilmiştir.
Gram-pozitif aerob: Enterococcus faecalis*(çok sayıda suşu sadece orta derecede
duyarlıdır), Staphylococcus aureus* (metisiline duyarlı suşlar)*, Staphylococcus
epidermidis* (metisiline duyarlı), Staphylococcus saprophyticus*, Streptococcus pneumoniae
(çoklu ilaca dirençli suşlar dahil [MDRSP#])*, Streptococcus pyogenes*. Staphylococcus
haemolyticus, Streptococcus (Grup C/F), Streptococcus (Grup G), Streptococcus agalactiae,
Streptococcus milleri, Viridans grup streptococci
#MDRSP (çoklu ilaca dirençli Streptococcus pneumoniae) izolatları, penisilin (MİK 2μg/ml),
2. kuşak sefalosporinler, makrolidler, tetrasiklinler ve trimetoprim sülfametoksazolden 2 veya
daha fazla antibiyotiğe dirençli olan suşları kapsamaktadır.
11Gram-negatif aerob: Enterobacter cloacae*, Escherichia coli*, Haemophilus influenzae*,
H. parainfluenzae*, Klebsiella pneumoniae*, Legionella pneumophilia*, Moraxella
catarrhalis, Proteus mirabilis*, Pseudomonas aeruginosa*, Serratia marcescens*.
Acinetobacter baumannii, Acinetobacter lwoffi, Bordetella pertussis, Citrobacter (diversus)
koseri, İtrobacter freundii, Enterobacter aerogenes, Enterobacter sakazakii, Klebsiella
oxytoca, Morganella morganii, Pantoea (Enterobacter) agglomerans, Proteus vulgaris,
Providencia rettgeri, Providencia stuartii, Pseudomonas fluorescens
Anaerob bakteriler: Bacteroides fragilis, Clostridium perfringens, Peptostreptococcus
Diğer mikroorganizmalar: Chlamydia pneumoniae*, Chlamydia psittaci, Legionella
pneumophilla*, Mycoplasma pneumoniae*.
POTANT’ın Bacillus anthracis’e karşı etkinliği, hem in vitro hem de in vivo olarak
kanıtlanmıştır.
* Klinik etkililikleri klinik araştırmalarda kanıtlanmıştır.
5.2 Farmakokinetik özellikler
Genel özellikler
POTANT’ın oral ve intravenöz yoldan uygulanmasının farmakokinetiğinde önemli bir fark
bulunmamaktadır, bu nedenle oral yolla uygulamanın birinden diğerine geçiş
yapılabilmektedir.
Emilim:
Oral yoldan uygulanan levofloksasin, gastrointestinal sistemden hızla ve tamamen emilir. Oral
uygulamadan sonra serum doruk konsantrasyonlarına ortalama 1 saat içinde ulaşır. POTANT’ın
500 mg veya 750 mg uygulanmasından 48 saat sonra kararlı durum konsantrasyonlarına ulaşılır.
Mutlak biyoyararlanımı yaklaşık %99’dur. 50-600 g doz aralığında verilen levofloksasin
doğrusal bir farmakokinetik izler.
POTANT’ın yiyeceklerle birlikte alınması doruk kan konsantrasyonlarını %14 oranında
azaltır ve doruk kan konsantrasyonlarına ulaşma süresini de yaklaşık 1 saat geciktirir.
Bununla birlikte POTANT yemeklerden bağımsız olarak uygulanabilir.
Dağılım:
Levofloksasinin tek doz ve 500 veya 750 mg çoklu dozlarının uygulanmasının ardından
ortalama dağılım hacmi 74-112 L’dir. Levofloksasin vücut dokularına yaygın bir dağılım
gösterir. Levofloksasin akciğer dokusuna da iyi penetre olur ve tek doz uygulanmasının
ardından akciğer doku konsantrasyonları plazma konsantrasyonlarının 2-5 katına ulaşır.
Levofloksasin serum proteinlerine yaklaşık %24-%38 oranında ve esas olarak albümine
bağlanır.
Biyotransformasyon:
Levofloksasin çok az oranda metabolize olur ve esas olarak idrarda değişmemiş halde bulunur.
Oral uygulamayı takiben yaklaşık olarak uygulanan dozun % 87’si 48 saat içinde idrarda
değişmemiş ilaç olarak saptanır. Uygulanan dozun % 5’den daha azı metabolitleri halinde
idrarda saptanır.
12Eliminasyon:
POTANT büyük oranda değişmemiş ilaç olarak idrarla atılır. Oral veya intravenöz yolla tek
veya çoklu doz olarak uygulanan POTANT’ın ortalama terminal plazma yarı-ömrü 6-8 saat
arasında bulunmuştur. Ortalama total vücut klerensi ve renal klerensi sırasıyla yaklaşık olarak
144-226 mL/dak. ve 96 mL/dak. olarak saptanmıştır.
Doğrusallık/doğrusal olmayan durum:
Tekli ya da çoklu oral ya da i.v. POTANT uygulamasında tahmin edilebilen doğrusal bir
farmakokinetik gösterir.
Hastalardaki karakteristik özellikler
Yaşlı hastalarda farmakokinetik:
Levofloksasinin yaşlı ve genç hastalardaki farmakokinetiğinde anlamlı bir fark
gözlenmemiştir. Levofloksasin dozunun tek başına yaşa göre ayarlanması gerekmemektedir.
Pediyatrik hastalarda farmakokinetik:
Pediyatrik hastalarda herhangi bir çalışma yapılmamıştır.
Cinsiyet:
Kadın ve erkek hastalar arasında levofloksasinin farmakokinetiği açısından anlamlı bir fark
saptanmamıştır.
Böbrek yetmezliği:
Levofloksasinin klerensi ve plazma eliminasyon yarı-ömrü, böbrek yetmezliği olan hastalarda
(kreatinin klerensi < 50 mL/dak.) anlamlı olarak azalmıştır ve bu hastalarda birikimi önlemek
için doz ayarlaması gerekmektedir. Hemodiyalizin ve sürekli ambulatuar peritoneal diyalizin
levofloksasinin vücuttan uzaklaştırılmasında etkisi yoktur.
Karaciğer yetmezliği:
Karaciğer yetmezliği olan hastalarla yapılmış çalışma bulunmamaktadır. Levofloksasinin çok
sınırlı metabolizasyonuna dayanarak, karaciğer yetmezliğinde levofloksasin
farmakokinetiğinin etkilenmediği düşünülmektedir.
5.3 Klinik öncesi güvenlilik verileri
Akut toksisite
Letal doz 50 (LD50) değerleri fare ve sıçanlarda 1500-2000 mg/kg olarak saptanmıştır.
Tedaviye reaksiyon olarak lokomotor aktivitede azalma, salivasyonda artma, pitosis ve
solunum depresyonu gözlenmiştir. Daha yüksek dozlarda tremor ve konvülsiyonları takiben
ölüm meydana gelmiştir.
Maymunlara oral yoldan 500 mg/kg dozunun uygulanmasının, kusma dışında bir etkisi
olmamıştır.
Tekrarlayan dozlarda toksisite
Sıçanlar ve maymunlar üzerinde, bir ay ve altı ay süreyle yapılan çalışmalarda yan etki
gözlenmeme doz düzeyi sıçanlarda 20 mg/kg/gün, maymunlarda 62 mg/kg/gün olarak
bulunmuştur.
Genotoksisite
POTANT bakteriyel veya memeli hücrelerinde gen mutasyonuna neden olmamaktadır.
Ancak, hamster cinsi kemirgenlerin akciğer hücrelerinde kromozom anomalilerine yol açtığı
in vitro olarak, metabolik aktivasyon yokken, 100 μg/mL ve üzerindeki konsantrasyonlarda
gösterilmiştir. İn vitro testlerde mutajenik toksisite gösterilmemiştir.
13Fototoksik potansiyel
Farelerde yapılan çalışmalar, oral ve intravenöz uygulamadan sonra levofloksasinin yalnızca
çok yüksek dozlarda fototoksik aktivitesinin oldugunu göstermistir. Levofloksasin
fotomutajenite deneylerinde genotoksik potansiyel göstermemiştir ve fotokarsinojenite
deneylerinde tümör gelişimini azaltmıştır.
Karsinojenik potansiyel
Sıçanlar üzerinde 10, 30 ve 100 mg/kg/gün oral dozlarında yapılan 2 yıl süreli çalışmalarda
karsinojenik potansiyel gösterilmemiştir.
Eklemler üzerine toksisite
Diğer florokinolonlarda olduğu gibi, POTANT’ın de eklem kıkırdakları üzerine etkisi (blister
ve kavite oluşumu) olduğu sıçanlar ve köpekler üzerinde yapılan çalışmalarda gösterilmiştir.
Bu bulgular genç hayvanlarda daha belirgin gözlenmiştir.
6. FARMASÖTİK ÖZELLİKLER
6.1 Yardımcı maddelerin listesi
Çekirdek tablet:
Hidroksipropil metilselüloz
Krospovidon
Mikrokristalin selüloz
Sodyum stearil fumarat.
Film kaplama:
Opadry white (Y-1-7000)
Opadry white (Y-1-7000); HPMC 2910/Hipromellos 5cP, Titanium dioxide (E171), Macrogol
/PEG 400 içerir.
6.2 Geçimsizlikler
Geçerli değildir.
6.3 Raf ömrü
24 ay
6.4 Saklamaya yönelik özel tedbirler
25°C’nin altındaki oda sıcaklığında ve nemden koruyarak saklayınız.
6.5 Ambalajın niteliği ve içeriği
7 ve 14 film tablet içeren, PVDC-Al folyo blister ve karton kutu ambalaj
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Adı : SANOVEL İLAÇ SAN. VE TİC. A.Ş.
Adresi : Büyükdere Cad. 34398 Maslak – İstanbul
Tel : (212) 285 26 70
Faks : (212) 285 01 81
148. RUHSAT NUMARASI
223/88
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 08.03.2010
Ruhsat yenileme tarihi: -
10. KÜB’ÜN YENİLENME TARİHİ
15