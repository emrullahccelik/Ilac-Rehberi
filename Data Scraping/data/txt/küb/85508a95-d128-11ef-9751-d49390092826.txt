KISA ÜRÜN BİLGİSİ
1. BEŞERİ TIBBİ ÜRÜNÜN ADI
LİPANTHYL® 160 mg film tablet
2. KALİTATİF VE KANTİTATİF BİLEŞİM
Etkin madde:
Fenofibrat 160 mg
Yardımcı maddeler:
Laktoz monohidrat* 138,4 mg
Soya lesitini 0,56 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Bir yüzünde “160” ve diğer yüzünde “Fournier” logosu basılı, beyaz, oblong, film kaplı
tablet.
4. KLİNİK ÖZELLİKLER
4.1. Terapötik endikasyonlar
LİPANTHYL® 160 mg aşağıda belirtilenler için diyet ve diğer farmakolojik olmayan
tedavilere (örn. egzersiz, kilo verme) ilaveten endikedir:
- Düşük HDL kolesterolü olan veya olmayan ciddi hipertrigliseridemi tedavisi
- Statin intoleransı veya kontrendikasyonu bulunan kombine hiperlipidemi tedavisi
- Yüksek kardiyovasküler risk altında olan hastalarda, trigliseridlerin ve HDL kolesterolün
yeterince kontrol edilemediği durumlarda, statin tedavisine ek olarak, kombine
hiperlipidemi tedavisi
- Hipertrigliseridemisi (trigliserid düzeyi 200 mg/dl üzerinde olan) ve aynı zamanda non-
proliferatif diyabetik retinopatisi bulunan tip 2 diyabet hastalarında retinopati
progresyonunu yavaşlatmak için endikedir. (LİPANTHYL® 160 mg, diyabetik retinopati
progresyonunun yavaşlatılmasında, kan basıncı, kan şekeri ve kandaki lipid seviyelerinin
uygun şekilde kontrol edilmesinin yerine geçmez.)
4.2. Pozoloji ve uygulama şekli
Pozoloji/uygulama sıklığı ve süresi:
Erişkinler: Önerilen başlangıç ve idame dozu günde bir defa, 160 mg fenofibrat içeren bir
tablettir. Hali hazırda LİPANTHYL® 200 M Kapsül alan hastalar, doz ayarlaması
yapılmaksızın LİPANTHYL® 160 mg Tablet’e geçebilir.
1Doz ayarlaması 4 hafta ya da daha uzun süreli aralıklarla yapılmalıdır. Maksimum doz,
günde bir kez alınan 267 mg kapsüldür.
Tedaviden önce başlatılan diyet önlemlerine devam edilmelidir. Serum lipid düzeyleri
tayin edilerek tedaviye cevap izlenmelidir. Birkaç ay sonra (örn. 3 ay) yeterli yanıt
alınmazsa tamamlayıcı veya farklı terapötik önlemler düşünülmelidir.
Uygulama şekli:
Tablet yiyeceklerle birlikte bir bütün olarak alınmalıdır.
Özel popülasyonlara ilişkin ek bilgiler
Böbrek yetmezliği:
Böbrek yetmezliği olan hastalarda dozun azaltılması gerekmektedir. Bu nedenle hafif, orta
dereceli böbrek hastalığı olan hastalarda LİPANTHYL® kullanımı önerilmez. Şiddetli
böbrek yetmezliğinde kontrendikedir.
Karaciğer yetmezliği:
Klinik veri yetersizliğinden dolayı, LİPANTHYL® karaciğer yetmezliği olan hastalarda
kontrendikedir.
Pediyatrik popülasyon:
Çocuklar ve 18 yaş altı adolesanlarda fenofibratın güvenliliği ve etkililiği gösterilmemiştir.
Veri bulunmamaktadır. Bu nedenle fenofibratın 18 yaşın altındaki çocuklarda kullanılması
önerilmemektedir.
Geriyatrik popülasyon:
Böbrek yetmezliği olmayan yaşlı hastalar için alışılmış erişkin dozu önerilir.
4.3. Kontrendikasyonlar
• Karaciğer yetmezliği (biliyer siroz ve açıklanamayan kalıcı karaciğer fonksiyonu
anormalliği dahil),
• Bilinen safra kesesi hastalığı,
• Şiddetli böbrek fonksiyon bozukluğu (hesaplanan glomerüler filtrasyon hızı- eGFR <30
mL/min/1.73 m2)
• Şiddetli hipertrigliseridemiye bağlı akut pankreatit dışındaki kronik veya akut pankreatit
•Fibratlar veya ketoprofen ile tedavi sırasında fototoksik reaksiyon veya bilinen
fotosensitivite
• Fenofibrata veya ilacın bileşiminde bulunan herhangi bir maddeye aşırı duyarlık (6.1’e
bakınız)
2Ayrıca, LİPANTHYL® 160 mg, aşırı duyarlılık reakiyonları riski nedeniyle, yerfıstığı,
yerfıstığı yağı, soya lesitini veya ilgili ürünlere karşı alerjisi olan hastalarda
kullanılmamalıdır.
4.4. Özel kullanım uyarıları ve önlemleri
Tedaviye başlama ve hiperlipideminin ikincil nedenleri:
LİPANTHYL® 160 mg tedavisine başlanmadan önce, lipid düzeylerinin anormal
olduğundan emin olunması için laboratuvar analizi yapılmalıdır. Uygun beslenme,
egzersiz, obez hastalarda kilo verme gibi lipid anormalliklerine katkıda bulunan tıbbi
sorunların kontrolüyle serum lipid düzeylerinin kontrol altına alınması için her türlü makul
çaba gösterilmelidir. Kontrol altına alınamayan tip 2 diabetes mellitus, hipotiroidizm,
nefrotik sendrom, disproteinemi, obstrüktif karaciğer hastalığı veya alkolizm gibi ikincil
hiperkolesterolemi nedenleri, fenofibrat tedavisi düşünülmeden önce yeterli derecede
tedavi edilmelidir. Farmakolojik tedavi ile bağlantılı ikincil hiperkolesterolemi nedenleri,
diüretikler, β-blokörler, östrojenler, progestojenler, kombine oral kontraseptifler,
immünosupresif ajanlar ve proteaz inhibitörleri ile görülebilir. Bu durumlarda,
hiperlipideminin primer veya sekonder (bu terapötik ajanların neden olabileceği lipid
değerlerinde olası yükselme) olduğu belirlenmelidir.
Karaciğer fonksiyonu:
Diğer lipid düşürücü ajanlarda olduğu gibi, fenofibrat ile tedavi edilen bazı hastalarda,
transaminaz düzeylerinde yükselmeler bildirilmiştir. Vakaların çoğunda bu yükselmeler,
geçici, minör ve asemptomatiktir. Tedavinin ilk 12 ayı süresince 3 ayda bir ve sonrasında
periyodik olarak transaminaz düzeylerinin izlenmesi tavsiye edilir. Transaminaz
düzeylerinde artma görülen hastalara dikkat edilmeli ve AST (SGOT) ve ALT (SGPT)
düzeyleri normal değerlerin üst sınırının 3 katından fazlasına yükselirse ilaç kesilmelidir.
Hepatit göstergesi olan belirtiler (örn. sarılık, kaşıntı) meydana geldiğinde ve tanı
laboratuvar testi ile doğrulandığında, fenofibrat tedavisi kesilmelidir.
Pankreas:
Fenofibrat alan hastalarda pankreatit rapor edilmiştir (4.3 ve 4.8’e bakınız). Bu durum,
şiddetli hipertrigliseridemisi olan hastalarda etkinlik yetersizliğinin, doğrudan bir ilaç
etkisinin veya safra yolu taşı ya da çamur oluşumundan kaynaklanan genel safra kanalının
tıkanmasıyla oluşan sekonder bir olayın belirtisi olabilir.
Kas:
Fibratlar ve diğer lipid düşürücü ilaçlar verildiğinde, böbrek yetmezliği bulunan ve
bulunmayan çok ender rabdomiyoliz vakaları dahil olmak üzere, kas toksisitesi
bildirilmiştir. Hipoalbüminemi ve önceden görülen böbrek yetmezliği durumlarında bu
hastalığın görülme sıklığı artar.
70 yaş üzerindeki hastalar, kişinin kendinde veya ailesinde kalıtsal kas hastalığı hikayesi
olanlar, böbrek bozukluğu olan hastalar, hipotiroidizm ve aşırı alkol alımı dahil miyopati
ve/veya rabdomiyolize yatkınlık faktörlerine sahip hastalar rabdomiyoliz gelişmesi
3açısından artmış bir risk altında olabilirler. Bu hastalarda, fenofibrat tedavisinin varsayılan
yararları ve riskleri dikkatle değerlendirilmelidir.
Yaygın (diffuz) kas ağrısı, miyozit, kas krampları ve güçsüzlüğü ve/veya CPK’da (kreatin
fosfokinaz) belirgin artış (normal değerin 5 katını geçen değerler) olan hastalarda kas
toksisitesinden kuşkulanılmalıdır. Böyle durumlarda fenofibrat ile tedaviye son
verilmelidir.
İlacın bir diğer fibrat veya HMG CoA-redüktaz inhibitörü ile birlikte kullanılması
durumunda, özellikle, önceden kas hastalığının varlığında, kas toksisitesi riski daha da
artabilir. Bunun sonucu olarak, fenofibrat, HMG-CoA redüktaz inhibitörü veya diğer bir
fibrat ile birlikte, ancak kas hastalığı hikayesi olmayan, kardiyovasküler riski yüksek,
şiddetli kombine dislipidemi hastaları için düşünülmelidir. Bu kombinasyon dikkatle
kullanılmalı ve hastalar potansiyel kas toksisitesi yönünden yakından izlenmelidir.
Renal fonksiyon:
LİPANTHYL®, şiddetli böbrek yetmezliğinde kontrendikedir.(bkz. bölüm
4.3.Kontrendikasyonlar).
LİPANTHYL®, hafif ila orta dereceli böbrek yetmezliği bulunan hastalarda kullanımı
önerilmez.
Böbrek fonksiyon bozukluğunda kreatinin klirens hızına bağlı olarak (bkz. bölüm 4.2
Pozoloji ve uygulama şekli) fenofibrat dozunun azaltılması gerekebilir. Böbrek fonksiyonu
yetersiz olan yaşlı hastalarda dozun azaltılması düşünülmelidir.
Fenofibrat monoterapisi alan veya aynı zamanda statin kullanan hastalarda serum kreatinin
düzeylerinde geri dönüşümlü yükselmeler bildirilmiştir. Serum kreatinin değerindeki
yükselmeler genellikle zaman içinde stabil kalmış, uzun dönem tedaviyle serum kreatinin
artışının devam ettiğine ilişkin kanıta rastlanmamış ve bu yüksek değerler tedavinin sona
ermesiyle birlikte başlangıç değerlerine dönmüştür.
Klinik çalışmalarda, eşzamanlı fenofibrat ve simvastatin kullanan hastaların %10’unda
serum kreatinin değeri başlangıca göre 30 mikromol/L’den fazla artmış, statin
monoterapisi alanlarda bu oranın %4.4 olduğu kaydedilmiştir. Eşzamanlı tedavi alan
hastaların %0.3’ünde kreatinin değerinde >200 mikromol/L şeklinde klinik açıdan anlamlı
artışlar görülmüştür.
Kreatinin düzeylerinde normal değerlerin üst sınırının (ULN) %50'sinden fazla bir
yükselme olduğu takdirde tedavi kesilmelidir. Tedavi başladıktan sonra ilk 3 ay boyunca
ve sonrasında da periyodik olarak kreatinin ölçümlerinin yapılması önerilmektedir (doz ile
ilgili öneriler için bkz. bölüm 4.2 Pozoloji ve uygulama şekli).
Kolelityaz:
Klofibrat ve gemfibrozil gibi fenofibrat da safraya kolesterol atılımını arttırarak kolelityaz
tablosuna yol açabilir. Kolelityaz şüphesi olduğu takdirde, safra kesesi çalışmaları
endikedir. Safra kesesinde taş saptanması halinde, LİPANTHYL® tedavisi kesilmelidir.
4Östrojenler:
Östrojen veya östrojen içeren kontraseptif kullanan hiperlipidemi hastalarında,
hiperlipideminin primer yapıda mı sekonder yapıda mı (oral östrojen sebebiyle lipid
değerlerinde olası artış) olduğunun belirlenmesi gerektirmektedir.
Hematolojik Değişiklikler:
Fenofibrat tedavisine başlandıktan sonra hastaların hemoglobin, hematokrit ve akyuvar
değerlerinde hafif ila orta dereceli azalmalar gözlenmiştir. Bununla birlikte, söz konusu
düzeylerin uzun dönem uygulamayla stabil duruma geldiği kaydedilmiştir. Fenofibrat
tedavisi alan kişilerde trombositopeni ve agranülositoz bildirilmiştir. Tedavinin ilk 12 ayı
süresince alyuvar ve akyuvar sayısının periyodik olarak izlenmesi önerilir.
Aşırı Duyarlılık Reaksiyonları:
Fenofibratlarla tedavi sonrasında hastaneye yatırılmayı ve steroid tedavisi uygulanmasını
gerektiren toksik epidermal nekroliz ve Stevens-Johnson sendromu gibi akut aşırı
duyarlılık reaksiyonları bildirilmiştir. Kontrollü çalışmalarda fenofibrat ve plasebo
hastalarının sırasıyla %1.3 ve %0’ında ürtiker, %1.5 ve %0.8’inde döküntü görülmüştür.
HDL Kolesterol (HDL-C) Düzeylerinde Paradoksal Azalmalar:
Pazarlama sonrası ve klinik çalışma raporlarında, fibrat tedavisine başlayan diyabetik ve
diyabetik olmayan hastalarda HDL-C düzeylerinde ciddi düşüşler (2 mg/dL kadar) yer
almıştır. HDL-C değerindeki azalmaya apolipoprotein A1 düzeyinde azalma eşlik etmiştir.
Söz konusu azalmanın fibrat tedavisi başladıktan sonra 2 hafta ila birkaç yıl içinde ortaya
çıktığı bildirilmiştir. HDL-C düzeyleri fibrat tedavisi kesilene kadar deprese durumda
kalmış; fibrat tedavisinin kesilmesine karşı hızlı ve kalıcı yanıt alınmıştır. Bu HDL-C
azalmasının klinik önemi bilinmemektedir. Fibrat tedavisine başlandıktan sonraki ilk
birkaç ayda HDL-C düzeylerinin kontrol edilmesi önerilir.
HDL-C düzeyinde ciddi azalma saptandığı takdirde, fibrat tedavisi kesilmeli ve HDL-C
başlangıçtaki değere dönene kadar izlenmeli, ayrıca fibrat tedavisi yeniden
başlatılmamalıdır. (bkz. bölüm 5.1. Farmakodinamik özellikler)
Bu ilaç laktoz içerir. Bu nedenle nadir kalıtımsal galaztoz intoleransı, Lapp laktaz
yetmezliği ya da glikoz-galaktoz malabsorpsiyon problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşim ve diğer etkileşim şekilleri
Oral antikoagülanlar:
Fenofibrat oral antikoagülan etkiyi güçlendirir ve kanama riskini artırabilir. Tedavinin
başlangıcında oral antikoagülan ilaç dozunun 1/3 oranında azaltılması ve daha sonra
gerekirse INR (International Normalised Ratio) takibine göre kademeli olarak ayarlanması
önerilir.
Siklosporin:
Fenofibrat ve siklosporinin birlikte kullanımı sırasında, bazı şiddetli geri dönüşümlü
böbrek fonksiyon bozukluğu vakaları bildirilmiştir. Bu nedenle, bu hastalarda böbrek
5fonksiyonu yakından izlenmeli ve laboratuvar parametrelerinde ciddi değişiklik olması
durumunda, fenofibrat ile tedaviye son verilmelidir.
HMG-CoA redüktaz inhibitörleri veya diğer fibratlar:
Fibratlar, HMG-CoA redüktaz inhibitörleri veya diğer fibratlarla birlikte kullanıldığı
takdirde, ciddi kas toksisitesi riski artar. Bu kombinasyon ile tedavi sırasında dikkatli
olunmalı ve hastalar kas toksisitesi belirtileri yönünden yakından izlenmelidir (4.4'e
bakınız).
Glitazonlar:
Fenofibrat ve glitazonların eşzamanlı kullanımı sırasında, HDL kolesterolüne (HDL-C)
yönelik bazı geri dönüştürülebilir paradoksik düşüşler bildirilmiştir. Bu nedenle, bu
bileşenlerden biri diğerine eklenirse HDL-kolesterolün(HDL-C) izlenmesi ve HDL-
kolesterol (HDL-C) çok düşükse tedavilerden herhangi birinin kesilmesi önerilmektedir.
Sitokrom P450 enzimleri:
İnsan karaciğer mikrozomlarının kullanıldığı in vitro çalışmalar, fenofibrat ve fenofibrik
asidin, sitokrom (CYP) P450 izoformları olan CYP3A4, CYP2D6, CYP2E1 veya
CYP1A2’nin inhibitörleri olmadığını göstermektedir. Bunlar, terapötik konsantrasyonlarda
CYP2C19 ve CYP2A6’nın zayıf; CYP2C9’un hafif - orta derecede inhibitörleridir.
Fenofibrat ile dar bir terapötik indeksi olan, CYP2C19, CYP2A6 ve özellikle CYP2C9 ile
metabolize olan ilaçların birlikte uygulandığı hastalar dikkatle izlenmeli ve gerekirse bu
ilaçlar için doz ayarlaması yapılmalıdır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Herhangi bir veri bulunmamaktadır.
Gebelik dönemi
Fenofibratın hamile kadınlarda kullanımı ile ilgili yeterli bilgi bulunmamaktadır. Hayvan
deneylerinde herhangi bir teratojenik etkisi görülmemiştir. Anne için toksik olan doz
aralığında embriyotoksik etkiler görülmüştür (bkz. bölüm 5.3. Klinik öncesi güvenlilik
verileri). İnsanlar için muhtemel riski bilinmemektedir.
Bu nedenle LİPANTHYL® gebelik döneminde ancak dikkatli bir fayda/risk
değerlendirmesinden sonra kullanılmalıdır.
Laktasyon dönemi
Fenofibratın ve/veya metabolitlerinin anne sütüne geçişi ile ilgili bilgi mevcut değildir.
Anne sütü ile beslenen yenidoğanlar/bebekler üzerindeki risk gözardı edilemez. Bu
nedenle fenofibrat süt veren annelerde kullanılmamalıdır.
6Üreme yeteneği/Fertilite
Hayvanlarda fertilite üzerinde geri dönüşümlü etkiler gözlenmiştir (bkz. bölüm 5.3. Klinik
öncesi güvenlilik verileri). LİPANTHYL® kullanımıyla fertiliteye ilişkin klinik veri
yoktur.
4.7. Araç ve makine kullanımı üzerindeki etkiler
LİPANTHYL® 160 mg’ın araç ve makine kullanma yeteneği üzerinde etkisi yoktur ya da
ihmal edilebilir düzeydedir.
4.8. İstenmeyen etkiler
Fenofibrat tedavisi sırasında en yaygın bildirilen istenmeyen etkiler sindirim ile ilgili, mide
veya bağırsak hastalıklarıdır.
Plasebo kontrollü klinik araştırmalar (n = 2344) sırasında ve pazarlama sonrası
deneyimlerdea aşağıda sıklıklarıyla belirtilen istenmeyen etkiler gözlemlenmiştir.
Advers olaylar aşağıdaki sıralamaya göre belirtilmiştir: Çok yaygın (≥1/10), yaygın
(≥1/100, <1/10), yaygın olmayan (≥1/1.000, <1/100), seyrek (≥1/10.000, <1/1.000), çok
seyrek (<1/10.000), bilinmiyor (eldeki verilerden hareketle tahmin edilemiyor).
MeDRA sistemi Yaygın ≥ 1/100, Yaygın olmayan Seyrek ≥ Çok seyrek Sıklığı bilinmiyor
organ sınıfı < 1/10 ≥1/1.000, /10.000, < < 1/10.000 (Eldeki verilerden
< 1/100 1/1.000 izole edilmiş hareketle tahmin
raporlar dahil edilemiyor)
Kan ve lenf sistemi Hemoglobin ve
hastalıkları lökosit
sayısında
azalma
Bağışıklık sistemi Hipersensitivite
hastalıkları
Sinir sistemi Başağrısı
hastalıkları
Vasküler Tromboembolizm
hastalıklar (pulmoner
embolizm, derin
ven trombozu)*
Solunum, göğüs İnterstisiyel
bozuklukları ve akciğer hastalığıa
mediastinal
hastalıklar
Gastrointestinal Sindirim sistemi Pankreatit*
hastalıklar ile ilgili belirti ve
bulgular (karın
ağrısı, bulantı,
kusma, ishal,
gaz)
Hepato-biliyer Transaminaz Safra taşları Hepatit Sarılık,
hastalıklar düzeylerinde oluşumu (4.4’e kolelithiasis
yükselme (4.4’e bakınız) komplikasyonlarıa
bakınız) (örn., kolesistit,
kolanjit, biliyer
kolik)
7Deri ve deri altı Kutanöz Alopesi Şiddetli deri
dokusu hastalıkları hipersensitivite Fotosensitivite reaksiyonlarıa
(örn. döküntü, reaksiyonları (örn. Eritema
kaşıntı, ürtiker) multiforme,
Stevens-Johnsons
sendromu, toksik
epidermal
nekroliz)
Kas-iskelet sistemi, Kas hastalıkları Rabdomiyoliza
bağ dokusu ve (örn. kas ağrısı,
kemik hastalıkları miyozit, kas
krampları ve
güçsüzlük)
Üreme sistemi ve Seksüel
meme hastalıkları disfonksiyon
Genel bozukluklar Yorgunluk
ve uygulama
bölgesine ilişkin
hastalıklar
Araştırmalar Kan homosistein Kan kreatininde Kan üre
seviyesinde artış artış seviyesinde artış
**
* Tip 2 diabetes mellituslu 9795 hasta ile gerçekleştirilen randomize plasebo kontrollü bir
çalışma olan FIELD çalışmasında, plasebo alan hastalara karşı fenofibrat alan hastalarda,
pankreatit vakalarında istatistiksel olarak anlamlı bir artış gözlemlenmiştir (%0.5’e karşı
%0.8; p = 0.031). Aynı çalışmada, pulmoner embolizm görülme sıklığında istatistiksel
olarak anlamlı bir artış (fenofibrat grubundaki %1.1’e karşı plasebo grubunda %0.7; p =
0.022) ve derin ven trombozlarında istatistiksel olarak anlamlı olmayan bir artış (fenofibrat
ile %1.4’e [67/4895 hasta] karşı plasebo ile %1.0 [48/4900 hasta]; p = 0.074) rapor
edilmiştir.
** FIELD çalışmasında, fenofibrat ile tedavi edilen hastalarda kan homosistein
seviyesindeki ortalama artış 6.5 mikromol/L olarak gözlenmiş ve fenofibrat tedavisinin
kesilmesiyle normale dönmüştür. Venöz trombotik olay riskindeki artış, artmış
homosistein düzeyi ile ilişkili olabilir. Bu durumun klinik açıdan önemi yoktur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel:0 800 314 00 08; faks:0312 218 35 99).
4.9. Doz aşımı
Fenofibrat doz aşımına ilişkin sadece anekdot şeklinde vakalar alınmıştır. Vakaların
çoğunda, doz aşımı belirtileri bildirilmemiştir.
8Spesifik bir antidot bilinmemektedir. Bir aşırı doz alımı kuşkusu olduğunda, semptomatik
tedavi uygulanmalı ve gerektiği şekilde, uygun destekleyici önlemler alınmalıdır.
Fenofibrat hemodiyaliz ile elimine edilemez.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Kardiyovasküler sistem / Lipid modifiye edici ajanlar / Fibratlar
ATC Kodu: C10 AB 05
Fenofibrat insanlarda bildirilen lipid düzenleyici etkilerini PPARα (α tipi Peroksizom
Proliferatör Aktive Reseptör) aktivasyonu aracılığı ile gerçekleştiren bir fibrik asit
türevidir.
PPARα’nın aktivasyonu aracılığı ile, fenofibrat lipoprotein lipazı aktive etmek ve
apoprotein C III üretimini azaltmak suretiyle lipolizi ve trigliseritçe zengin partiküllerin
plazmadan eliminasyonunu artırır. PPARα’nın aktivasyonu, apoprotein AI ve AII
sentezinde de bir artışa neden olur.
Fenofibratın lipoproteinler üzerine yukarıda bildirilen etkileri apoprotein B içeren çok
düşük ve düşük yoğunluklu fraksiyonlarda (VLDL ve LDL) azalmaya ve apoprotein AI ve
AII içeren yüksek yoğunluklu (HDL) lipoprotein fraksiyonlarında artışa neden olur.
Buna ek olarak, VLDL fraksiyonlarının katabolizma ve sentez modülasyonu yoluyla,
fenofibrat LDL klirensini arttırır ve küçük yoğun LDL’yi azaltır.
Küçük yoğun LDL’nin seviyeleri koroner kalp hastalığı riski olan hastalarda yaygın bir
hastalık olan aterojenik lipoprotein fenotipinde yükselmiş durumdadır.
Yapılan klinik çalışmalarda fenofibrat, total kolesterolü %20-25, trigliseridleri %40-55
oranında azaltmış; HDL kolesterolü (HDL-C ) % 10-30 artırmıştır.
LDL kolesterol düzeylerinin %20-35 oranında düşürüldüğü hiperkolesterolemik
hastalarda, kolesterol üzerine kapsamlı etki, hepsi de aterojenik risk işaretleri olan, total
kolesterol / HDL kolesterol (HDL-C ), LDL kolesterol / HDL kolesterol (HDL-C ) veya
Apo B / Apo Al oranlarında düşme ile sonuçlanır.
Fibratlar ile tedavinin koroner kalp hastalığı olaylarını azaltabileceğine dair kanıtlar
bulunmaktadır, ancak fibratların kardiyovasküler hastalığın primer ve sekonder
önlenmesinde tüm nedenlere bağlı mortaliteyi azalttığı kanıtlanamamıştır.
Diyabette Kardiyovasküler Riski Kontrol Etme İşlemi (ACCORD) lipid araştırması,
simvastatine ek olarak fenofibrat ile tedavi gören tip 2 diyabet mellituslu 5518 hasta ile
gerçekleştirilen randomize plasebo kontrollü bir çalışmadır. Fenofibrat artı simvastastin
tedavisi, fatal olmayan miyokard enfarktüsü, fatal olmayan felç ve kardiyovasküler
ölümden oluşan kompozit primer sonuç bakımından simvastatin monoterapisine kıyasla
anlamlı bir fark göstermemiştir (tehlike oranı [HR] 0.92, %95 GA 0.79-1.08, p = 0.32;
mutlak risk azalması: %0.74).
9Başlangıçta HDL-C bakımından en düşük üçte birlik dilimde (≤34 mg/dl veya 0.88
mmol/L) ve TG bakımından en yüksek üçte birlik dilimde (≥204 mg/dl veya 2.3 mmol/L)
bulunan hastalar olarak tanımlanan, önceden belirlenmiş dislipidemik hastalar alt
grubunda, fenofibrat artı simvastatin tedavisi kompozit primer sonuçta simvastatin
monoterapisine kıyasla %31'lik bir rölatif azalma ortaya koymuştur (tehlike oranı [HR]
0.69, %95 GA 0.49-0.97, p = 0.03; mutlak risk azalması: %4.95). Bir diğer önceden
belirlenmiş alt grup analizinde, istatistiksel olarak anlamlı bir cinsiyete göre tedavi
etkileşimi (p = 0.01) tanımlanmıştır; bu da, erkeklerde kombinasyon tedavisinin olası
tedavi faydasına işaret ederken (p = 0.037), simvastatin monoterapisine kıyasla
kombinasyon tedavisi ile tedavi gören kadınlarda primer sonuç bakımından potansiyel
olarak daha yüksek bir risk olduğunu göstermektedir (p = 0.069). Bu, yukarıda değinilen
dislipidemili hastalar alt grubunda gözlemlenmemiştir, ancak fenofibrat artı simvastatin ile
tedavi gören dislipidemik kadınlarda faydaya dair net bir kanıt bulunmamıştır ve bu alt
grupta zararlı bir etki olasılığı göz ardı edilemez.
Kolesterolün damar dışı birikintileri (tendinöz ve tüberöz ksantom) fenofibrat tedavisi
sırasında azaltılabilir veya yok edilebilir.
Fenofibrat ile tedavi edilen, fibrinojen düzeyleri yüksek hastalarda, Lp(a) düzeyleri
yükselmiş hastalarda olduğu gibi, bu parametrede anlamlı düşüşler görülmüştür. C Reaktif
Protein gibi diğer inflamatuvar işaretlerde de fenofibrat tedavisi ile azalma görülür.
Fenofibratın, ürik asit düzeylerinde yaklaşık ortalama %25 oranında azalmasına sebep olan
ürikozürik bir etkisi olduğu gösterilmiştir.
Fenofibratın trombositlerin agregasyonunu inhibe edici etkisi olduğu hayvanlarda, ve bir
klinik çalışmada gösterilmiştir. Bu etki, ADP, araşidonik asit ve epinefrin tarafından
indüklenen platelet agregasyonunun azalması şeklinde olmuştur.
Fenofibrat Diyabette Girişim ve Olayların Azaltılması (FIELD - Fenofibrate Intervention
and Event Lowering in Diabetes) çalışması, Tip 2 Diyabetes Mellitus hastalarının
fenofibrat ile tedavi edildiği 5 yıl süren, randomize, placebo kontrollü bir çalışmadır.
FIELD çalışmasına katılan tüm hastalardan her çalışma vizitinde diyabetik retinopati için
lazer tedavisi gerekliliği oluşması açısından bilgi toplanmıştır (ana çalışmanın önceden
belirlenmiş üçüncül sonlanım noktası). Tüm retinopati durumları için ilk lazer tedavisi
gerekliliği fenofibrat grubunda plasebo grubuna kıyasla anlamlı düzeyde düşük
saptanmıştır (164 [%3.4]’e karşı 238 [%4.9]; risk oranı [HR] 0.69, %95 GA 0.56–0.84;
p=0.0002; mutlak risk azaltımı [ARR] %1.5 [0.7–2.3]). Fenofibrat tedavi grubunda lazer
tedavisi gerekliliğindeki azalma çalışma başlangıcındaki plazma lipid konsantrasyonları ile
ilişkili bulunmamıştır.
1012 hastanın katılımı ile yapılan FIELD alt çalışmasında (FIELD-PSP-DR), standardize
retinal fotoğraflar çekilmiş ve kümülatif diyabetik retinopati insidansı ve eşlik eden DR
lezyonlarını tespit etmek için Erken Tedavi Diyabetik Retinopati Çalışması (ETDRS)
kriterlerine göre hastalar derecelendirilmiştir. Analizler “Tedavi amacına yönelik analiz”
10şeklinde gerçekleştirilmiştir. EDTRS derecesinin 2-basamaklı progresyonunu
değerlendiren birincil sonlanım noktasında, tüm çalışma popülasyonunda ve başlangıçta
retinopatisi olmayan hasta popülasyonunda, iki grup arasında anlamlı bir fark
görülmemiştir (fenofibrat kullanan 46 hastaya [%9.6] karşı plasebo kullanan 57 hasta
[%12.3]; p=0.19 ile fenofibrat kullanan 43 hastaya [%11.4] karşı plasebo kullanan 43 hasta
[%11.7] p=0.87). Buna karşın, çalışma başlangıcında retinopatisi olan hastalarda,
fenofibrat kullanan hastaların 2-basamaklı progresyonu, plasebo kullananlara kıyasla
anlamlı düzeyde düşük saptanmıştır (3 hastaya [%3.1] karşı 14 hasta [%14.6]; p=0.004).
EDTRS derecesinin 2-basamaklı progresyonu, maküler ödem veya lazer tedavisinin
kompozit sonlanım noktasında ise, fenofibrat ile tedavi edilen grupta bu olayların görülme
oranı anlamlı düzeyde daha düşük bulunmuştur (HR 0.66, %95 GA 0.47–0.94; p=0.022).
Diyabette Kardiyovasküler Riski Kontrol Etme Aksiyonu Lipid çalışması (ACCORD-
Action to Control Cardiovascular Risk in Diabetes) statin tedavisi kullanan 5518 Tip 2
Diyabet hastası ile gerçekleştirilen, randomize, placebo kontrollü bir fenofibrat tedavi
çalışmasıdır. ACCORD-Lipid çalışmasının 1593 katılımcısıyla oluşturulan alt-grubunda
(ACCORD-Eye), fenofibratla birlikte simvastatin tedavisi ile plaseboyla birlikte
simvastatin tedavisi 4. yılda diyabetik retinopati progresyonu, ETDRS Şiddet Skalası’nda
3 veya daha fazla seviyede progresyon gelişimi (her artan basamağın hastalık şiddetindeki
artışı gösterdiği 17 muhtemel seviye içeren Şiddet Skalası, yedi kadran stereoskopik
fundus görüntülemeleri kullanılarak değerlendirilmiştir) veya lazer fotokoagülasyon veya
vitrektomi gerektirecek diyabetik retinopati gelişimi açısından karşılaştırılmışlardır.
Fenofibrat ile intensif dislipidemi tedavisi alanlarda diyabetik retinopati progresyonu %6.5
iken, plasebo ile standart dislipidemi tedavisi alanlarda %10.2 olmuştur (ayarlanmış odds
oranı, 0.60; %95 GA, 0.42 ila 0.87; P = 0.006).
Fenofibrat ile intensif dislipidemi kombinasyon tedavisinin diyabetik retinopati
progresyonunun hızını azalttığı sonucuna ulaşılmıştır.
FIELD çalışmasından alınan özgün hasta verileri ve ACCORD-Eye yayınlarından elde
edilen veriler kullanılarak birleştirilmiş bir analiz gerçekleştirilmiştir. ACCORD-Eye
çalışmasının birleşik birincil sonlanım noktası FIELD çalışmasına uygulanmıştır, örn.; 3-
basamaklı ETDRS şiddet skalası, proliferatif diyabetik retinopati için fotokoagülasyon
veya vitrektomi. İki çalışma homojen olduğu için sabit etki modeli uygulanabilmiştir ve
sonuç olarak başlangıçta diyabetik retinopatisi olan hastalarda diyabetik retinopati
progresyonunda % 60’lık bir azalma elde edildiği gösterilmiştir (OR: 0.40; %95 GA
(0.26-0.61).
Hem FIELD hem de ACCORD-Eye çalışmalarında görme keskinliğinde bir gelişme
izlenmemiştir.
FIELD ve ACCORD çalışmalarına başlangıçta şiddetli non-proliferatif ve proliferatif
diyabetik retinopatisi olan hastalar dahil edilmemiştir.
115.2 Farmakokinetik özellikler
Genel özellikler:
LİPANTHYL®, 160mg mikronize fenofibrat içeren, fenofibrat biyoyararlanımının yüksek
olduğu, film kaplı tablet formunda bir preparattır.
Emilim:
İlaç, oral yoldan verilişinden 4-5 saat sonra plazmada doruk konsantrasyona (C ) erişir.
maks
Devamlı tedavi sırasında bireylerde plazma konsantrasyonları düzenlidir. Yiyeceklerle
verildiğinde fenofibratın emilimi artar.
Dağılım:
Fenofibrik asit plazma albüminine kuvvetli bağlanır (%99'dan fazla).
Biyotransformasyon:
Oral uygulamadan sonra, fenofibrat, esterazlar tarafından hızla hidrolize olarak aktif
metabolit olan fenofibrik aside dönüşür. Plazmada, değişikliğe uğramamış fenofibrat tespit
edilemez. Fenofibrat, CYP3A4 substratı değildir. Hepatik mikrozomal metabolizmaya
dahil olmaz.
Eliminasyon:
İlaç başlıca idrar ile atılır. İlacın hemen hemen tamamı 6 günde elimine edilir. Fenofibrat
başlıca fenofibrik asit ve glukuronid konjugatı şeklinde atılır. Yaşlı hastalarda görünen
fenofibrik asit total plazma klirensinde bir değişiklik görülmemiştir.
Tek doz ve tekrarlanan dozların uygulanmasını takiben yapılan kinetik çalışmalar ilacın
birikmediğini göstermiştir.
Fenofibrik asit hemodiyaliz ile elimine edilemez.
Fenofibrik asidin plazma eliminasyon yarı ömrü yaklaşık 20 saattir.
Doğrusallık/Doğrusal olmayan durum:
Fenofibrat tabletlerin farmakokinetiği, incelenen 80 mg - 240 mg’lık doz aralığı içinde
doğrusaldır.
5.3. Klinik öncesi güvenlilik verileri
Fenofibratın aktif metaboliti olan fenofibrik asit ile ilgili sıçanlar üzerinde yapılan üç aylık
bir klinik dışı oral çalışmada iskelet kaslarında (özellikle tip I yavaş oksidatif miyoliflerden
zengin olan kaslarda) toksisite ve kardiyak dejenerasyon ile anemi ve kilo kaybı olduğu
görülmüştür. İnsanlar için önerilen maksimum doz (MRHD) ile elde edilen maruziyetin
yaklaşık 17 katı olan 30 mg/kg’a kadar olan dozlarda iskelet toksisitesi kaydedilmemiştir.
MRHD’nin yaklaşık 3 katı olan maruziyetle kardiyomiyotoksisite bulgusu görülmemiştir.
12Üç ay tedavi uygulanan köpeklerde gastrointestinal kanalda geri dönüşümlü ülser ve
erozyon kaydedilmiştir. Söz konusu çalışmada, MRHD’nin yaklaşık 5 katı maruziyetle
gastrointestinal lezyona rastlanmamıştır.
Fenofibratın mutajenliği ile ilgili çalışmaların sonuçları negatif bulunmuştur.
Sıçanlarda ve farelerde yüksek dozlarda, peroksizom proliferasyonuna atfolunan, karaciğer
tümörleri bulunmuştur. Bu değişiklikler küçük kemiricilere özgü olup diğer hayvan
türlerinde gözlenmemişlerdir. Bu bulgular ilacın insanlardaki terapötik kullanımını
etkilemez.
Fare, sıçan ve tavşanlarda yapılan çalışmalarda herhangi bir teratojenik etki görülmemiştir.
Anne için toksik olan doz aralığında embriyotoksik etkiler görülmüştür. Yüksek dozlarda,
gebelik süresinde uzama ve doğum sırasında güçlükler görülmüştür.
Genç köpeklerde fenofibrik asit ile ilgili bir tekrarlanan doz toksisitesi çalışmasında geri
dönüşümlü hipospermi ve testiküler vakuolasyon ile overlerin gelişmediği gözlenmiştir.
Ancak, fenofibrat ile yürütülen klinik dışı üreme toksisitesi çalışmalarında fertilite
üzerinde herhangi bir etki saptanmamıştır.
6. FARMASÖTİK ÖZELLİKLER
6.1. Yardımcı maddelerin listesi
Çekirdek:
Sodyum lauril sülfat
Laktoz monohidrat (*sığır kaynaklı)
Povidon
Krospovidon
Mikrokristalin selüloz
Kolloidal susuz silika
Sodyum stearil fumarat
Kaplama:
Opadry®
- Polivinil alkol
- Titanyum dioksit (E171)
- Talk
- Soya lesitini
- Ksantan gum
6.2. Geçimsizlikler
Geçerli değil.
136.3. Raf ömrü
24 ay
6.4. Saklamaya yönelik özel tedbirler
30°C’nin altındaki oda sıcaklığında saklayınız.
Nemden korumak için orijinal ambalajında saklayınız.
6.5. Ambalajın niteliği ve içeriği
PVC/PE/PVDC – Al blisterde, 30 tabletlik ambalajlarda
6.6. Beşeri tıbbi üründen artakalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürünler ya da atık materyaller "Tıbbi atıkların kontrolü yönetmeliği"
ve "Ambalaj ve Ambalaj Atıklarının Kontrolü Yönetmeliği" ne uygun olarak imha
edilmelidir.
7. RUHSAT SAHİBİ
Abbott Laboratuarları İth. İhr. ve Tic. Ltd. Şti.
Saray Mah., Dr. Adnan Büyükdeniz Cad., No:2,
Kelif Plaza, 34768 Ümraniye – İstanbul
Tel : 0216 636 06 00
Faks : 0216 692 10 66
8. RUHSAT NUMARASI
114/84
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 07.10.2003
Ruhsat yenileme tarihi:
10.KÜB’ÜN YENİLENME TARİHİ
14