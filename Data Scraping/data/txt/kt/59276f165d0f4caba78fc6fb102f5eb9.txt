1 / 8 
 KULLANMA TALİMATI  
 
SPİNRAZA 12 mg/5 mL intratekal enjeksiyon luk çözelti  
Beyin omurilik sıvısı (BOS) içine uygulanır.  
Steril.  
 
• Etkin madde:  Nusinersen  
• Yardımcı maddeler: Sodyum dihidrojen fosfat dihidrat, disodyum fosfat, sodyum 
klorür, potasyum klorür, kalsiyum klorür dihidrat, magnezyum klorür hekzahidrat, 
sodyum hidroksit  (pH ayarlaması için) , hidroklorik asit  (pH ayarlaması için) , 
enjeksiyonluk  su. 
  Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
 
Bu Kullanma Talimatında:  
 
1. SPİNRAZA nedir ve ne için  kullanılır?  
2. SPİNRAZA’yı kullanmadan önce dikkat edilmesi  gerekenler  
3. SPİNRAZA nasıl  kullanılır?  
4. Olası yan etkiler  nelerdir?  
5. SPİNRAZA’nın  saklanması  
 
Başlıkları yer almaktadır.  
 
1. SPİNRAZA nedir ve ne için  kullanılır?  
 
SPİNRAZA berrak renksiz bir enjeksiyon çözeltisidir. Her kutu 1 adet flakon içerir. Her 5 mL 
flakon 12 mg nusinersene eşdeğer nusinersen sodyum içerir. Her mL’sinde 2,4 mg nusinersen 
bulunur.  
SPİNRAZA, antisens oligonükleotitler  olarak  bilinen bir ilaç grubuna  ait  olan   nusinersen  
etkin  maddesini içerir.  SPİNRAZA  spinal musküler atrofi (SMA) adlı genetik hastalığın  
tedavisinde kullanılır.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza  danışınız.  
• Bu ilaç kişisel olarak sizin için reçete edilmiştir, başkalarına  vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  2 / 8 
 Spinal musküler atrofi, vücutta survival motor nöron (SMN) adı verilen bir proteindeki 
eksiklikten kaynaklanır. Bu durum, omuzlarda, kalçada, uyluklarda ve üst sırtta kas 
güçsüzlüğüne yol açan, omurgadaki sinir hücrelerinin kaybına neden olur. Aynı zamanda  
solunumda ve yutmada kullanılan kasları da zayıflatabilir.  
 
SPİNRAZA, SMA’lı kişilerde eksik olan SMN proteininin vücutta daha fazla üretilmesine 
yardımcı olarak etki eder. Bu sinir hücrelerinin kaybını azaltır ve böylece kas gücünü 
iyileştirebilir.  
 
2. SPİNRAZA’yı kullanmadan önce dikkat edilmesi  gerekenler  
 
SPİNRAZA’yı aşağıdaki durumlarda  KULLANMAYINIZ  
 
Eğer,  
• Siz ya da çocuğunuz nusinersene ya da bu ilacın içeriğinde bulunan yardımcı 
maddelerden herhangi birine karşı alerjik (aşırı duyarlı)  iseniz.  
 
Eğer emin değilseniz; size ya da çocuğunuza SPİNRAZA verilmeden önce doktorunuzla veya 
hemşirenizle konuşunuz.  
 
SPİNRAZA’yı aşağıdaki durumlarda DİKKATLİ KULLANINIZ  
 
• SPİNRAZA, lomber ponksiyon prosedürü ile verildikten sonra bazı yan etkilerin ortaya 
çıkma riski vardır (bkz. bölüm 3). Bu yan etkilere baş ağrısı, kusma ve sırt ağrısı 
dahildir. Çok küçük hastalarda ve skolyozu olanlarda (bükülmüş ve eğri omurga 
nedeniyle) ilacın bu yöntemle verilmesinde güçlükler  olabilir.  
 
• SPİNRAZA ile aynı grupta olan diğer ilaçların, kandaki pıhtılaşmaya yardımcı hücreleri 
etkilediği gösterilmiştir. Size ya da çocuğunuza SPİNRAZA verilmeden önce, 
doktorunuz sizin ya da çocuğunuzun kanının düzgün şekilde pıhtılaştığını kontrol etmek 
için kan testi yapılmasına karar verebilir. Bu, size ya da çocuğunuza her SPİNRAZA 
verildiğinde gerekli  olmayabilir.  
 
• SPİNRAZA ile aynı grupta olan diğer ilaçların böbrekleri etkilediği gösterilmiştir.  Size 
ya da çocuğunuza SPİNRAZA verilmeden önce, doktorunuz sizin ya da çocuğunuzun 
böbreklerinin normal bir şekilde çalıştığını kontrol etmek için idrar testi yapılmasına 
karar verebilir. Bu, size ya da çocuğunuza her SPİNRAZA verildiğinde gerekli  
olmayabilir.  
 
• SPİNRAZA verildikten sonra, hidrosefali (beyin çevresinde çok fazla sıvı birikmesi) 
gelişen hastaların raporları az sayıda mevcuttur. Bu hastaların bir kısmının,  hidrosefali  
tedavisi için takılan ventriküloperitoneal şant denilen bir cihaza sahip olması gerekir. 
Kafa büyüklüğünde artış, bilinç azalması, kalıcı mide bulantısı, kusma veya baş 
ağrısında herhangi bir artış; ya da sizi endişelendiren başka belirtiler fark  ederseniz, 3 / 8 
 lütfen sizin ya da çocuğunuzun doktorunu gereken tedavinin sağlanabilmesi için 
bilgilendiriniz. “Ventriküloperitoneal şant” varlığında tedaviye devam edil mesi 
durumunda  SPİNRAZA 'nın yararları ve riskleri şu anda  bilinmemektedir.  
 
• Size ya da çocuğunuza SPİNRAZA verilmeden önce doktorunuzla görüşünüz.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
SPİNRAZA’nın yiyecek ve içecek ile kullanılması  
SPİNRAZA’nın yiyecek ve içecekler ile etkileşimi bulunmamaktadır.  
 
Hamilelik  
İlacı kullanmadan önce doktorunuza veya eczacınıza danışınız.  
 
Eğer hamileyseniz, hamile olduğunuzu düşünüyorsanız ya da hamile kalmayı planlıyorsanız, 
SPİNRAZA’yı kullanmadan önce doktorunuza danışınız. Hamilelik esnasında SPİNRAZA 
kullanımından kaçınılması önerilmektedir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Eğer emziriyorsanız, SPİNRAZA’yı kullanmadan önce doktorunuza danışınız. Emzirme 
döneminde SPİNRAZA kullanımından kaçınılması önerilmektedir.  
 
Araç ve makine kullanımı  
SPİNRAZA’nın araç ve makine kullanımı üzerine etkisi yoktur ya da önemsizdir.  
 
SPİNRAZA’nın içeriğinde bulunan bazı yardımcı maddeler hakkında önemli bilgiler  
 
Spinraza küçük miktarda sodyum ihtiva eder  
Bu tıbbi ürün her  “doz”unda 1 mmol (23 mg)’dan daha az sodyum ihtiva etmektedir; yani 
aslında “sodyum içermez”.  Sodyum kısıtlaması olan diyet uygulanan kişiler tarafından 
kullanılabilir.  
 
Spinraza küçük miktarda potasyum ihtiva eder  
Bu tıbbi ürün her dozunda 1 mmol (39 mg)’dan daha az potasyum ihtiva eder; yani aslında 
“potasyum içermez ”. 
 
 
 4 / 8 
 Diğer ilaçlar ile birlikte kullanımı  
Sizin ya da çocuğunuzun almakta olduğunuz, aldığınız ya da gelecekte alabileceğiniz başka 
ilaçlar varsa doktorunuza söyleyiniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. SPİNRAZA nasıl  kullanılır?  
 
Uygun kullanım ve doz/uygulama sıklığı için talimatlar:  
SPİNRAZA’nın normal dozu 12 mg’dır. 
SPİNRAZA aşağıdaki şekilde verilir;  
• Tedavinin ilk gününde, 0.  gün 
• Sonrasında 14. gün, 28. gün ve 63. gün  civarında  
• Sonrasında her 4 ayda  bir. 
 
Doktorunuz sizin ya da çocuğunuzun ne kadar süreyle SPİNRAZA alması gerektiğini 
söyleyecektir. Doktorunuz söylemedikçe SPİNRAZA tedavisini kesmeyiniz.  
 
Uygulama yolu ve metodu:  
SPİNRAZA, bel bölgesine enjeksiyonla verilir. Lomber ponksiyon adı verilen bu uygulama 
omurilik üzerindeki açıklığa bir iğne yerleştirilerek yapılır. Bu işlem, lomber ponksiyon 
işlemlerinde tecrübe sahibi doktorlar tarafından yapılacaktır. İşlem sırasında size ya da 
çocuğunuza rahatlamanız veya uyumanız için bir ilaç verilebilir.  
 
Değişik yaş grupları:  
Çocuklarda kullanımı:  
Çocuklar için ayrı bir doz ayarlaması yoktur.  
 
Yaşlılarda kullanımı:  
65 yaşın üstündeki hastalarda veri yoktur.  
 
Özel kullanım durumları:  
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
 
Eğer SPİNRAZA’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla SPİNRAZA kullandıysanız:  
SPİNRAZA’dan kullanmanız gerekenden daha fazlasını kullanmışsanız bir doktor veya eczacı 
ile konuşunuz.  
 
 
 5 / 8 
 SPİNRAZA’yı kullanmayı unutursanız:  
Unutulan dozları dengelemek için çift doz almayınız.  
 
Siz ya da çocuğunuz SPİNRAZA’nın bir dozunu kaçırırsa, SPİNRAZA’nın mümkün olduğunca 
çabuk verilebilmesi için doktorunuzla konuşun uz. 
 
SPİNRAZA’nın nasıl verileceğiyle ilgili herhangi bir sorunuz varsa, doktorunuza sorun uz. 
 
SPİNRAZA ile tedavi sonlandırıldığında oluşabilecek etkiler  
Tedaviyi  durdurduysanız  veya  durdurmak  istiyorsanız,  bunu  öncelikle   doktorunuzla 
görüşünüz.  
 
4. Olası yan etkiler  nelerdir?  
 
Tüm ilaçlar gibi SPİNRAZA’nın içeriğinde bulunan maddelere duyarlı olan kişilerde yan 
etkiler olabilir.  
 
Asağıdakilerden biri olursa, SPİNRAZA'yı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz : 
 
Aşırı duyarlılık  (yüzün, dudakların veya dilin şişmesi, döküntü veya kaşıntı şeklinde ortaya 
çıkabilecek alerji veya alerji benzeri  reaksiyon)  
 
Bunların hepsi çok ciddi yan etkilerdir.  
 
Eğer bunlar dan biri sizde mevcut ise, sizin SPİNRAZA'ya karsı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
 
Lomber ponksiyon ile ilgili yan etkiler, SPİNRAZA verilirken ya da sonrasında ortaya çıkabilir. 
Bu yan etkilerin büyük kısmı lomber ponksiyondan sonraki 72 saat içinde bildirilmiştir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın : 10 hastanın en az 1’inde görülebilir.  
Yaygın : 10 hastanın birinden az, fakat 100 hastanın birinden fazla görülebilir.  
Yaygın olmayan : 100 hastanın birinden az, fakat 1.000 hastanın birinden fazla görülebilir.  
Seyrek : 1.000 hastanın birinden az, fakat 10.000 hastanın birinden fazla görülebilir.  
Çok seyrek : 10.000 hastanın birinden az görülebilir.  
Bilinmiyor : Eldeki verilerden hareketle tahmin edilemiyor.  
 
 
 6 / 8 
 Çok yaygın:  
• Sırt ağrısı  
• Baş ağrısı  
• Kusma.  
 
Bilinmiyor:  
• Belden su alınması na (Lomber ponksiyona)  bağlı ciddi enfeksiyonlar (örn.   menenjit)  
• Hidrosefali (beyin çevresinde çok fazla sıvı  birikmesi)  
• Enfeksiyona bağlı olmayan menenjit (boyun tutukluğu, baş ağrısı, ateş, bulantı ve 
kusma şeklinde ortaya çıkabilecek omurilik ve beyinin etrafındaki zarın  iltihabı)  
• Aşırı duyarlılık (yüzünüzün, dudaklarınızın veya dilinizin şişmesi,  döküntü veya 
kaşıntı içerebilen alerji veya alerji benzeri bir reaksiyon)  
• Araknoidit (beyin ve omuriliği çevreleyen bir zarın iltihaplanması), belde ağrıya veya 
bacaklarda ağrı, uyuşma veya güçsüzlüğe neden olabilir  
 
Eğer bu kullanım talimatında bahsi geçmeyen herhangi bir yan etki ile karşılaşırsanız 
doktorunuzu ve eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güve nliliği hakkında daha fazla bilgi edinilmesine katkı sağlamış olacaksınız.  
 
5. SPİNRAZA ’nın saklanması  
 
SPİNRAZA’yı çocukların göremeyeceği, erişemeyeceği yerlerde ve ambalajında saklayınız.  
 
Bu ilacı flakon ve karton üzerinde "SKT" ibaresinden sonra belirtilen son kullanma tarihinden 
sonra kullanmayınız. Son kullanma tarihi o ayın son gününü ifade eder.  
 
2°C - 8°C arasında buzdolabında saklayınız. 
Dondurmayınız.  
Flakonları ışıktan korumak için kutusunda saklayınız.  
Eğer bir soğutucu mevcut değilse, SPİNRAZA kendi orijinal kutusunda, 30°C ve altındaki 
sıcaklıklarda ışıktan korunarak 14 güne kadar saklanabilir.  
 
Uygulama öncesinde, açılmamış SPİNRAZA flakonları gerekirse buzdolabından alınabilir ve 
geri buzdolabına konulabilir. Eğer, orijinal ambalajından çıkarıldıysa, buzdolabının dışında 
kaldığı toplam süre 30 saati geçmemeli ve sıcaklık 25°C’yi aşmamalıdır.  
 7 / 8 
 Son kullanma tarihiyle uyumlu olarak kullanınız . 
Son kullanma tarihi, belirtilen ayın son gününe işaret etmektedir.  
 
Ambalajdaki son kullanma tarihinden sonra SPİNRAZA’yı kullanmayınız / son kullanma 
tarihinden önce kullanınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi:  
Gen İlaç ve Sağlık Ürünleri San. ve Tic. A.Ş.  
Mustafa Kemal Mah., 2119.Sok., No:3 D:2 -3, 06520, Çankaya/ANKARA  
 
Üretim Yeri : 
Patheon Italia S.P.A., 2° Trav. SX. Via Morolense, 5, 03013 Ferentino (FR), İtalya  
 
Bu kullanma talimatı ../../…. tarihinde onaylanmıştır.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 8 / 8 
 AŞAĞIDAKİ  BİLGİLER  BU İLACI  UYGULAYACAK  SAĞLIK  PERSONELİ 
İÇİNDİR.  
1. Uygulamadan önce, SPİNRAZA flakonunu partiküller açısından inceleyiniz. Flakon 
içindeki sıvı, renksiz ve berrak değilse ve/veya partiküller gözlenirse flakon 
kullanılmamalıdır.  
2. İntratekal uygulama için SPİNRAZA çözeltisi hazırlanırken aseptik teknik 
kullanılmalıdır.  
3. Uygulamadan önce, flakon buzdolabından çıkarılmalı ve herhangi bir ısıtıcı 
kullanmadan oda sıcaklığına gelmesi  beklenmelidir.  
4. Flakon açılmamış ve çözelti kullanılmamışsa, flakon tekrar buzdolabına  konulmalıdır.  
5. Uygulamadan hemen önce, plastik kapak çıkarılır ve şırınga iğnesi uygun hacimde 
çözelti çekebilmek için üst contanın merkezinden flakon içine sokulur. SPİNRAZA 
seyreltilmemelidir. Harici filtrelerin kullanımına gerek  yoktur.  
6. SPİNRAZA, spinal anestezi iğnesi kullanılarak 1 ila 3 dakika içinde intratekal bolus 
enjeksiyon ile  uygulanır.  
7. Enfeksiyon veya enflamasyon belirtilerinin bulunduğu cilt bölgelerine enjeksiyon 
yapılmamalıdır.  
8. SPİNRAZA uygulamasından önce, enjekte edilecek SPİNRAZA’ya eşdeğer hacimde 
Beyin -Omurilik Sıvısı (BOS)’un çıkarılması  önerilmektedir.  
9. Şırıngaya çekildikten sonra çözelti 6 saat içinde kullanılmazsa,  atılmalıdır.  
10. Kullanılmayan ürün ya da atık maddeler yerel gerekliliklere uygun olarak  atılmalıdır.  