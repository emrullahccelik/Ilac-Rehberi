1/6 
 KULLANMA TALİMATI  
 
COGİTO® tedaviye başlama paketi  
Ağızdan alınır.  
 
 Etkin madde:   
COGİTO® tedaviye başlama paketi içeriğinde bulunan,  
 
COGİTO® 5 mg film tablet, 4,155 mg memantine eşdeğer 5 mg memantin hidroklorür içerir.  
COGİTO® 10 mg film tablet, 8,310 mg memantine eşdeğer 10 mg memantin hidroklorür 
içerir.  
COGİTO® 15 mg film tablet, 12,465 mg memantine eşdeğer 15 mg memantin hidroklorür 
içerir.  
COGİTO® 20 mg film tablet, 16,620 mg memantine eşdeğer 20 mg memantin hidroklorür 
içerir.  
 
 Yardımcı maddeler:   
- COGİTO® 5 mg film tablet: Mikrokristalin selüloz, laktoz monohidrat, kolloidal anhidr 
silika, talk, magnezyum stearat, polivinil alkol, titanyum dioksit (E171), makrogol (PEG 
3350)  
- COGİTO® 10 mg film tablet: Mikrokristalin selüloz, laktoz monohidrat, koll oidal anhidr 
silika, talk, magnezyum stearat, polivinil alkol, titanyum dioksit (E171), makrogol (PEG 
3350)  
- COGİTO® 15 mg film tablet: Mikrokristalin selüloz, laktoz monohidrat, kolloidal anhidr 
silika, talk, magnezyum stearat, polivinil alkol, titanyum di oksit (E171), makrogol (PEG 
3350)  
- COGİTO® 20 mg film tablet: Mikrokristalin selüloz, laktoz monohidrat, kolloidal anhidr 
silika, talk, magnezyum stearat, polivinil alkol, titanyum dioksit (E171), polietilen glikol, 
kırmızı demir oksit (E172), siyah demir o ksit (E172)  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa,  lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
 Bu talimatta yazı lanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
 
1. COGİTO® nedir ve ne için kullanılır?  
2 COGİTO®’yu kullanmadan önce dikkat edilmesi gerekenler  
3. COGİTO® nasıl kullanılır?  
4. Olası yan etkiler nelerdir?  
5. COGİTO®’nun saklanması  
 
Başlıkları yer almaktadır.  2/6 
 1. COGİTO® nedir ve ne için kullanılır?  
 COGİTO® tedaviye başlama paketi, 28 film tabletten oluşmaktadır. Bu film tabletlerin 7 
tanesi COGİTO® 5 mg film tablet, 7 tanesi COGİTO® 10 mg film tablet, 7 tanesi 
COGİTO® 15 mg film tablet, 7 tanesi COGİTO® 20 mg film tabletten oluşmaktadır.  
 Etkin madde, memantin hidroklorürdür.  
 Memantin, anti demans ilaç grubuna dahildir ve NMDA reseptör antagonistidir . Alzheimer 
hastalığında ki hafıza kayb ı, beyindeki mesaj sinyallerindeki  bozukluğa bağlıdır . Beyinde, 
öğrenme ve hafızada önemli olan sinir sinyallerinin iletilmesinde görevli olan N -metil -D-
aspartat ( NMDA ) reseptör leri yer alır. Memantin , NMDA reseptörleri ni etkileyerek, sinir 
sinyallerinin  iletimini ve  hafızayı geliştirir.  
 COGİTO®, orta ve şiddetli Alzheimer hastalığının tedavisinde kullanılır.  
 
2. COGİTO®’yu kullanmadan önce dikkat edilmesi gerekenler   
 
COGİTO®’yu aşağıdaki durumlarda K ULLANMAYINIZ  
Eğer,  
 İçindeki  maddelerden herhangi birine a lerjiniz varsa kullanmayınız  (yardımcı maddeler 
listesine bakınız) . 
 
COGİTO®’yu aşağıdaki durumlarda DİKKATLİ KULLANINIZ   
Eğer;  
 Daha önce sara nöbeti  (epileptik nöbet)  geçirdiyseniz , 
 Yakın b ir zamanda  kalp krizi (miyokard enfarktüsü)  geçirmişseniz  veya kalp 
yetersizliğine bağlı olarak solunum yetmezliği, ödem, karaciğerde büyüme ile belirgin bir 
hastalık veya kontrol altına alınamayan hipertansiyonunuz (yüksek kan basıncı)  varsa, 
COGİTO®’ yu di kkatli kullanınız.  
 Böbrek yetmezliğiniz varsa, doktorunuz böbrek işlevlerinizi yakından izlemeli ve 
gerekiyorsa memantin dozunu buna göre ayarlamalıdır.  
 Viral hastalıkların ve Parkinson has talığının tedavisinde kullanılan amantidin , genel 
anestezide kullanılan bir ilaç olan ketamin veya öksürük kesici bir ilaç olan  
dekstrometorfan gibi N -metil -D-aspartat (NMDA) antagonistleri ile birlikte kullanımdan 
kaçınmalısınız.  
 Diyetinizde değişiklik (etoburluktan, vejetaryen beslenmeye geçiş), asit giderici mide  
ilaçları nı aşırı miktarda kullandıysanız ya da ciddi üriner sistem hastalığınız mevcutsa, 
idrar pH’sı yükselebilir. Doktorunuz sizi dikkatle takip etmelidir.  
 Çocuklar ve 18 yaşından küçük adolesanlar için önerilmemektedir.   
 
Bu uyarılar geçmişteki herhang i bir dönemde dahi olsa sizin için geçerliyse lütfen 
doktorunuza danışınız.  
 
COGİTO®’nun yiyecek ve içecek ile kullanılması  
Diyetinizde değişiklik (etoburluktan, vejetaryen beslenmeye geçiş) olursa, doktorunuza 
danışınız. Renal tübüler asidoz (Renal tübüle r asidoz, böbrek yetmezliği sonucu kanda asit 
formundaki maddelerin birikmesi durumu) veya şiddetli idrar yolu iltihabı geçiriyorsanız, 
doktorunuza danışınız. Doktorunuzun dozu ayarlaması gerekecektir.  
 
Hamilelik  
İlacı kullanmadan önce doktorunuza veya eczacınıza danışınız.  
 
COGİTO® gerekli olmadıkça hamilelerde kullanılmamalıdır.  3/6 
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Bebeği nizi emziriyorsanız COGİTO® kullanmayınız . 
 
Araç ve makine kullanımı  
Doktorunuz , hatalığınızın durumuna göre size araç  veya makine kullan manıza izin verebilir.  
COGİTO®, tepkilerinizi etkileyebilir, araç ve makine kullanım yeteneğinizin azalmasına 
neden olabilir.  
 
COGİTO®’nun içeriğinde bulunan bazı yardımcı maddeler hakkında önemli bilgiler  
COGİTO® tabletler laktoz içermektedir. Eğer daha önceden doktorunuz tarafından bazı 
şekerlere karşı intoleransınız olduğu söylenmişse bu tıbbi ürünü almadan önce dokt orunuzla 
temasa geçiniz.  
 
Diğer ilaçlar ile birlikte kullanımı  
COGİTO®, aşağıdaki ilaçların etkileri ni etkileyebilir. Bu nedenle dozları doktorunuz 
tarafından kontrol edilmelidir.  
 Amantadin (parkinson ve viral hastalıkların tedavisinde kullanılır), ketamin (narkoz 
amaçlı kullanılır), dekstrometorfan (soğuk algınlığında öksürük ve nezleye karşı 
kullanılır)  
 Dantrolen, baklofen (merkezi kas gevşeticiler)  
 Barbitüratlar (genel olarak uy ku için kullanılan maddeler)  
 Nöroleptikler (zihinsel bozuklukların tedavisinde kullanılan maddeler)  
 Simetidin (ülser tedavisinde kullanılır), ranitidin (ülser tedavisinde kullanılır), 
prokainamid (kalp ritmini düzenleyen bir ilaçtır), kinidin (kalp ritmin i düzenleyen bir 
ilaçtır) , kinin (sıtma tedavisinde kullanılır), nikotin (sigara bıraktırma preparatlarının 
içeriğinde bulunur)  
 Hidroklorotiyazid (veya hidroklorotiyazidli herhangi bir kombinasyon) (idrar söktürücü)  
 Antikolinerjikler (genel olarak hareket  bozukluklarını veya barsak kramplarını tedavi 
etmek için kullanılan maddeler)  
 Antikonvülzanlar (nöbetleri önlemek ve hafifletmek için kullanılan maddeler)  
 Dopamin agonistleri (L -dopa, bromokriptin gibi parkinson tedavisinde kullanılan 
maddeler)  
 Oral antik oagülanlar (kan sulandırıcı ilaçlar)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. COGİTO® nasıl kullanılır?  
 
 Uygun kullanım ve doz/uygulama sıklığı için talimatlar:  
Tedavinin ilk 3 haftası süresince, COGİTO® dozu kademeli olarak arttırılarak ulaşılan 20 
mg’lık doz, günlük önerilen tedavi dozudur. Günde bir tablet alınız.   
 
 
 4/6 
 1. Hafta (1 -7 gün):  
İlk hafta boyunc a günde bir defa 5 mg memantin alınız (1 adet COGİTO® 5 mg film tablet).  
 
2. Hafta (8 -14 gün):  
İkinci hafta boyunca günde bir defa  10 mg memantin alınız (1 adet  COGİTO® 10 mg film 
tablet).  
 
3. Hafta (15 -21 gün):  
Üçüncü hafta boyunca günde bir defa  15 mg memantin alınız (1 adet  COGİTO® 15 mg film 
tablet).  
 
4. Hafta:  
Dördüncü haftadan itibaren tedaviye, günde bir defa 20 mg mem antin ile devam ediniz (1 adet  
COGİTO® 20 mg film tablet).  
 
Devam dozu:  
Önerilen günlük doz 20 mg’dır.  
Doktorunuzun önerd iği miktarda ve önerdiği süre boyunca ilacınızı kullanmaya devam ediniz.  
 
Doktorunuz tarafından başka bir şekilde tavsiye edilmediği takdirde belirtilen dozlarda 
kullanınız.  
 
 Uygulama yolu ve metodu:  
Günde bir defa, ağız yolundan kullanınız.  
Tabletler, bir miktar su ile yutulmalıdır.  
Tableti besin alımından bağımsız olarak (aç ya da tok karna) kullanabilirsiniz.  
 
 Değişik yaş grupları:  
Çocuklarda kullanımı:  Memantinin çocuklar ve adolesanlar üzerindeki güvenlilik ve 
etkililiği saptanmamıştır. Bu nedenle  18 yaşından küçük çocuklarda kullanılması önerilmez.  
 
Yaşlılarda kullanımı:  Yapılan klinik çalışmalara göre, 65 yaş üstü hastalara önerilen doz, 
yukarıda anlatıldığı biçimde, günde 20 mg’dır.  
 
 Özel kullanım durumları:  
Böbrek yetmezliği:   
Eğer böbrek yetmez liğiniz varsa, doktorunuz ihtiyacınız olan dozu belirleyecektir .  
Doktorunuz belirli aralıklarla böbrek fonksiyonlarınızı takip edecektir.  
 
Karaciğer yetmezliği:  
Hafif ya da orta dereceli karaciğer fonksiyon hasarı olan hastalarda (Child -Pugh A ve Child -
Pugh B) doz ayarlaması gerekmez. Şiddetli karaciğer yetmezliği olan hastalarda memantin 
kullanımına ilişkin veri mevcut değildir. Bu hastalarda COGİTO® kullanımı ta vsiye edilmez.  
 
Eğer COGİTO®’nun etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla COGİTO® kullandıysanız:  
Gerekenden fazla COGİTO® kullandığınız takdirde, olası  yan etkiler bölümünde bahsedilen 
etkileri yaşayabilirsiniz.  5/6 
 COGİTO®’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
COGİTO®’yu kullanmayı unutursanız  
COGİTO® dozunuzu almayı unuttuğunuzu fark ederseniz, bekleyin iz ve bir sonraki dozunuzu 
zamanında alınız.  
Unutulan dozları dengelemek için çift doz almayınız.  
 
COGİTO® ile tedavi sonlandırıldığında oluşabilecek etkiler  
COGİTO® ile tedavi sonlandırıldığında oluşabilecek etkiler hakkında bir bilgi 
bulunmamaktadır.  
 
4. Olası yan etkiler nelerdir?  
Tüm ilaçlar gibi, COGİTO®’nun içeriğinde bulunan maddelere karşı duyarlı olan kişilerde 
yan etkiler olabilir.  
COGİTO®’nun yan etkiler i genelde  hafif ve orta derecededir.   
 
İstenmeyen etkiler aşağıdaki sıklık derecesine göre  belirtilmiştir.  
 
Çok yaygın  : 10 hastanın en az birinde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek  : 1.000 hastanın  birinden az görülebilir.  
Çok Seyrek          : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor.  
 
Yaygın  
 Uyuklama hali  
 Sersemlik hali  
 Yüksek tansiyon  
 Kabızlık  
 Baş ağrısı  
 Karaciğer fonksiyon testlerinde artış  
 Denge bozuklukları  
 Nefesin kesilmesi  
 Aşırı duyarlılık  
 
Yaygın olmayan  
 Mantar enfeksiyonları  
 Konfüzyon (sersemlik hissi)  
 Halusinasyon (olmayan birşeyi varmış sanmak)  
 Yürüyüş anormalliği  
 Venöz kan pıhtılaşması (tromboz/tromboembolizm)  
 Kusma  
 Yorgunluk  
 Kalp yetmezliği  
 
Çok seyrek  
 Nöbetler  6/6 
  
Bilinmiyor  
 Psikotik reaksiyonlar  
 Pankreatit (pankreasın iltihaplanması)  
 Hepatit (Karaciğerin iltihaplanması)  
 
Depresyon, intihar düşüncesi ve intihar Alzheimer hastalığına bağlı olarak gelişir. Bu olaylar 
memantin ile tedavi edilen hastalarda bildirilmiştir.   
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “ İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında dah a fazla bilgi edinilmesine katkı sağlamış olacaksınız.  
 
5. COGİTO®’nun  saklanması  
COGİTO®’yu çocukların göremeyeceği, erişemeyeceği yerlerde ve ambalajında saklayınız.  
25C’nin altındaki oda sıcaklığında saklayınız.  
  
Ambalajındaki  son kullanma tarihinden sonra COGİTO®’yu kullanmayınız.  
 
Eğer üründe ve/veya ambalajında bozukluklar fark ederseniz COGİTO®’yu kullanmayınız.  
 
Ruhsat Sahibi:  Santa Farma İlaç Sanayii A.Ş.  
Okmeydanı, Boruçiçeği Sokak, No: 16 34382 Şişli -İSTANBUL  
Tel: (+90 212) 220 64 00  
Fax: (+90 212) 222 57 59  
 
Üretim yeri:  Santa Farma İlaç Sanayii A.Ş.  
Sofalıçeşme Sokak, No: 72 -74 34091 Edirnekapı -İSTANBUL  
Tel: (+90 212) 534 79 00  
Fax: (+90 212) 521 06 44  
 
Bu kullanma talimatı 20/10/2015 tarihinde onaylanmıştır.  
 