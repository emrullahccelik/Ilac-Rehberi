1 / 9 KULLANMA TALİMATI 
 
ORLOFF 120 mg sert kapsül 
Ağızdan alınır.  
 
• Etkin madde: Her bir kapsül 240 mg orlistat pellet %50’liğe eşdeğer 120 mg 
orlistat içerir.  
• Yardımcı maddeler: Laktoz monohidrat  (sığır kaynaklı) , povidon K -30, sodyum 
nişasta gli kolat, sodyum lauril sülfat, indigo mavisi (E132), t itanyum d ioksit (E171) 
ve jelatin (sığır kaynaklı) . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
• Bu kullanma talimat ını saklayınız. Daha sonra tekrar okuma ya ihtiyaç 
duyabilirsiniz.  
• Eğer ilave sorular ınız olursa, lütfen doktorunuza veya  eczacınıza danışınız. 
• Bu ilaç kişisel olarak sizin için reçete edilmiştir, başka larına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza  bu 
ilacı kullandığınızı söyleyiniz. 
• Bu talimatta yazılanlara aynen uyunuz. İlacınız hakkında size önerilen dozun dışında 
yüksek veya düşük doz kullanmayınız. 
 
Bu Kullanma Talimatında:  
1. ORLOFF nedir ve ne için kullanılır? 
2. ORLOFF’u kullanmadan önce d ikkat edilmesi gerekenler  
3. ORLOFF nasıl kullanılır?  
4. Olası yan etkiler nelerdir? 
5. ORLOFF’un saklanma sı 
 
Başlıkları yer almaktadır. 2 / 9 1. ORLOFF nedir ve ne için kullanılır? 
• ORLOFF obezite tedavisinde kullanılmakta olan bir ilaçtı r. Sindirim sisteminiz üzerine 
etki ederek, besinlerle almış olduğunuz yağların yaklaşık üçte birinin sindirilmesini 
engeller. 
• ORLOFF sindirim sisteminizdeki enzimlere (lipazlara) bağlanarak, bu enzimlerin 
öğününüz süresince almış olduğunuz yağları sindirm esini engeller. Sindirilmeyen yağ 
emilemez ve vücudunuz tarafından dışarı atılır.  
• ORLOFF, düşük kalorili bir diyet eşliğinde, obezite tedavisinde kullanılmaktadır.  
 
2. ORLOFF’u kullanmadan önce dikkat edilmesi gerekenler  
ORLOFF’u aşağıdaki durumlarda KULLA NMAYINIZ  
Eğer; 
• Orlistat veya ORLOFF’un içeriğindeki herhangi bir maddeye kar şı alerjik iseniz 
(yardımcı maddeler listesine bakınız)  
• Kronik malabsorbsiyon sendromunuz (alınan besinlerin sindirim kanalından yeterli 
derecede emilememesi) varsa  
• Kolestazınız (k araciğer bozukluğu) varsa  
• Emziriyorsanız  
• Hamileyseniz  
 
ORLOFF’u kullanmayınız.  
 
ORLOFF’u aşağıdaki durumlarda DİKKATLİ KULLANINIZ  
• Kilo kaybı, diğer rahatsızlıklarınız için (örneğin yüksek kolesterol veya diyabet) 
kullanmakta olduğunuz ilaçların dozunu etki leyebilir. Almakta olduğunuz veya gelecekte 
alabileceğiniz ilaçlar hakkında doktorunuzla konu şunuz. Kilo kaybı nedeniyle bu ilaçların 
dozlarında yeni düzenlemelere ihtiyacınız olabilir.  
• ORLOFF’dan maksimum fayda sağlayabilmeniz için, doktorunuzun size söyl emiş olduğu 
beslenme programına uymalısınız. Herhangi bir kilo kontrolü programında olabileceği 
gibi, yüksek oranda ya ğ ve kalori tüketimi ORLOFF’un kilo kaybettirme etkisini 
azaltmaktadır.  
• ORLOFF, barsak alışkanlıklarınızda sindirilmemiş olan yağın dışkıy la atılmasından ötürü 
yağlı dışkılama gibi zararsız değişikliklere sebep olabilir. Eğer ORLOFF yüksek oranda 3 / 9 yağ içeren bir diyetle birlikte alınırsa, yağlı dışkılama ihtimali artar. ORLOFF yüksek 
oranda yağ içeren bir diyetle alındığında sindirim sistemin iz üzerindeki  (gastrointestinal 
sistem) etkileri artabileceğinden , günlük ya ğ alımınız üç ana öğüne dağıtılmalıdır . 
• Şiddetli diyare durumunda oral kontrasepsiyon (hamile kalmayı önlemek için ağızdan 
yutularak ilaç alınması) yetersiz kalabileceği  için, ek b ir korunma yöntemi  
düşünülmelidir . 
• ORLOFF kullanımı kronik böbrek bozukluğu  olan hastalarda böbrek ta şına yol açabilir.  
Böbrekleriniz ile ilgili rahatsızlığınızın  olup olmadığı konusunda doktorunuzu  
bilgilendiriniz.  
 
Çocuklarda kullanım:  ORLOFF 12 yaş altı  çocuklarda kullanılmamalıdır.  
Bu uyarılar, geçmişteki  herhangi bir dönemde dahi olsa sizin için geçerli ise lütfen 
doktorunuza  danışınız. 
 
ORLOFF’un yiyecek ve içecek ile kullanılması  
ORLOFF’un yiyecek ve içecek ile kullanılması ile ilgili detaylı bilgi i çin Bkz. Bölüm “3. 
ORLOFF nasıl kullanılır”.  
 
Hamilelik  
İlacı kullanmadan önce doktorunuza veya eczacınıza danışınız.  
• Eğer hamile iseniz ORLOFF’u kullanmayınız.  
Tedaviniz sırasında hamile olduğunuzu fark ederseniz hemen doktorunuza veya  eczacınıza 
danışınız. 
 
Emzirme  
İlacı kullanmadan önce doktorunuza veya eczacınıza danı şınız. 
• Orlistatın anne sütüne geçip geçmediği bilinmemektedir. Bu nedenle ORLOFF ile 
tedaviniz sırasında bebeğinizi emzirmeyiniz.  
 
Araç ve makine kullanımı  
ORLOFF’un araç veya makine kullan ma yeteneği üzerinde bilinen bir etkisi 
bulunmamaktadır.  
ORLOFF’un içeriğinde bulunan bazı yardımcı maddeler hakkında önemli bilgiler  4 / 9 ORLOFF laktoz monohidrat içerir. Eğer daha önceden doktorunuz tarafından bazı şekerlere 
karşı duyarlılığınız olduğu söylen mişse, bu tıbbi ürünü almadan önce doktorunuzla temasa 
geçiniz. 
 
Diğer ilaçlar ile birlikte kullanımı  
 
ORLOFF aşağıdaki ilaçların etkisini değiştirebilir:  
• Antikoagulan ilaçlar ın (kanın pıhtılaşmasını önleyen ilaçlar, örneğin varfarin)  etkisini 
arttırabilir . 
• Siklosporin  (bağışıklık sistemini baskılayan bir ilaç)  ile birlikte kullanımı 
önerilmemektedir. Doktorunuz kanınızdaki siklosporin düzeylerini normalden daha sık 
izlemeye ihtiyaç duyabilir.  
• İyot tuzları ve/veya levotiroksin  (yapay bir tiroid hormonu). Hipotiroidi (kanda tiroid 
hormonlarının azalması) ve/veya hipotiroidinin kontrolünde azalma meydana gelebilir.   
• Amiodaron (kalp ritmini düzenleyici ilaç), tavsiye için doktorunuza danışınız.  
• HIV tedavisinde kullanılan ilaçlar.  
• Depresyon, psikiyatrik bozukluk lar ve anksiyete tedavisinde kullanılan ilaçlar.  
 
Özellikle beta -karoten ve E vitamini olmak üzere, ORLOFF bazı yağda çözünen 
vitaminlerin (A, D, E, K) emilimini azaltır. Bu nedenle sebze ve meyvelerce zengin bir diyet 
alma konusunda doktorunuzun tavsiyele rine uymalısınız. Doktorunuz size multivitamin 
desteği almanızı önerebilir.  
ORLOFF ve levotiroksin (yapay bir tiroid hormonu)  içeren ilaçlarla birlikte kullanıldığında  
levotiroksin emilimi bozulduğundan,  iki ilacın  en az 4 saat ara verilerek alınması 
gerekmektedir. 
Akarboz (tip 2 diyabet (şeker hastalığı) tedavisinde kullanılan bir antidiyabetik ilaç) 
kullanan hastalarda orlistat kullanımı önerilmemektedir.  
ORLOFF, sara tedavisinde etkili ilaçların (antiepileptik ilaçlar) etkisini, bu ilaçların 
emilimini az altarak değiştirebilir ve böylece havaleye (tutarık) sebep olabilir. ORLOFF ile 
eş zamanlı olarak sara tedavisinde etkili ilaçlar (antiepileptik ilaçlar) kullanımınız sırasında, 
havalelerin (tutarık) sıklığının ve/veya şiddetinin değiştiğini düşünüyorsanız  doktorunuz ile 
temasa geçiniz.  5 / 9 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ORLOFF nasıl kullanılır?   
Uygun kullanım ve d oz/uygulama sıklığı için talimatlar  
ORLOFF’u her zaman doktorunuzun size söylediği şekilde kullanınız. Emin olamadığınız 
durumlarda doktor veya eczacınıza danışınız.  
• Kullanılması gereken ORLOFF dozu günde üç ana öğünün her birinde alınan 120 mg’lık 
1 adet kapsüldür. ORLOFF, öğüne başlamadan hemen önce, öğün sırasında veya öğünden 
bir saat sonrasına kadar alınabilir. Kapsüller su ile yutulmalıdır.  
• ORLOFF sebze ve meyve yönünden zengin, iyi dengelenmiş, kalori kontrollü ve 
kalorinin ortalama %30’unu yağlardan  alan bir diyet ile birlikte alınmalıdır. Günlük yağ, 
karbonhidrat ve protein alımınız üç ana öğüne dağıtılmalıdır. Buna göre kahvaltıda bir 
kapsül, öğle yemeğinde bir kapsül ve ak şam yemeğinde bir kapsül alacaksınız.  
• ORLOFF’dan maksimum fayda sağlayabilmeniz için öğün aralarında bisküvi, çikolata 
veya iştah açıcı atıştırmalıklar gibi yüksek oranda yağ içeren yiyecekler yemekten 
kaçınınız.  
• ORLOFF sadece diyetteki yağlar ile birlikte alınırsa etki göstermektedir. Bu nedenle ana 
öğünü kaçırırsanız veya hiç yağ içermeyen bir öğün alırsanız ORLOFF almanıza gerek 
yoktur. 
• Herhangi bir nedenden ötürü ORLOFF’u size söylendiği şekilde almazsanız doktorunuza 
söyleyiniz. Aksi takdirde doktorunuz ORLOFF’un etkili olmadığını veya iyi tolere 
edildiğini düşünebilir ve gerekmediği halde tedavinizi değiştirebilir.  
• 12 hafta sonunda ORLOFF ile tedavinizin başlangıcında ölçülmüş olan vücut 
ağırlığınızın en az % 5’ini kaybetmiş olmazsanız, doktorunuz tedavinizi kesebilir.  
• ORLOFF ile 4 yıllık sürelerde, uzun dönem klinik çalışmalar yapılmıştır.  
 
Uygulama yolu ve metodu : 
• Ağızdan alınmalıdır.  
• Kapsülleri çiğnemeden yeterli miktarda sıvı ile yutunuz (örneğin, bir bardak su ile).  
 
Değişik yaş grupları  
Çocuklarda kullanım:  ORLOFF’un etkisi 12 ya şın altındaki ço cuklarda çalışılmamıştır.  6 / 9 Yaşlılarda kullanım: Çalışma bulunmamaktadır.  
 
Özel kullanım durumları  
Böbrek/karaciğer yetmezliği: Böbrek ve/veya karaciğer yetmezliği durumunda doktorunuza 
danışınız.  
Eğer ORLOFF’un etkisinin çok güçlü veya zayıf olduğuna dair bir izleniminiz var ise 
doktorunuz  veya eczacınız ile konu şunuz. 
 
Kullanmanız gerekenden daha fazla ORLOFF kullandıysanız : 
Kullanmanız gerekenden daha fazla ORLOFF kullandıysanız, bir doktor veya eczacı ile 
konuşunuz.  
 
ORLOFF’u kullanmayı unutursanız  
• Eğer ORLOFF’u almayı unutursanız son öğününüzden sonra bir saat içinde olmak koşulu 
ile hatırlar hatırlamaz alınız, sonra normal zamanında almaya devam ediniz. Eğer birden 
fazla dozu almayı unutursanız, lütfen doktorunuzu bilgilendiriniz ve size verilen 
tavsiyeye uyunuz. Doktorunuz söylemeden dozunuzu değiştirmeyiniz.  
 
Unutulan dozları dengelemek için çift doz almayınız.  
 
Bu ilacın kullanımı ile ilgili daha fazla sorunuz olursa, doktorunuza veya eczacınıza 
sorunuz. 
 
ORLOFF ile tedavi sonlandığında oluşabilecek et kiler 
ORLOFF tedavisini bırakmayı düşünüyorsanız, önce doktorunuza danışınız.  
 
4. Olası yan etkiler nelerdir?  
Tüm ilaçlar gibi ORLOFF’un içeriğinde bulunan maddelere duyarlı olan kişilerde yan etkiler 
görülebilir.  
 
Aşağıdakilerden herhangi biri olursa, ORLOFF’u kullanmayı durdurunuz ve 
DERHAL doktorunuza bildiriniz veya size en yakın hastanenin acil bölümüne 
başvurunuz:  
Alerjik reaksiyon:  7 / 9 Alerjik reaksiyonun temel belirtileri şunlardır: Kaşıntı, döküntü, deride kabartılar 
(etrafındaki deriden daha soluk vey a daha kırmızı renkte olan ka şıntılı kabartılar), nefes 
almada şiddetli güçlük, bulantı, kusma ve kendini hasta ve kötü hissetme.  
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
ORLOFF’a karşı ciddi alerjiniz var demekt ir. Acil tıbbi müdahaleye veya hastaneye 
yatırılmanıza gerek olabilir.  
 
ORLOFF kullandığınız sırada kendinizi iyi hissetmezseniz, mümkün olan en kısa zamanda 
doktorunuza veya eczacınıza söyleyiniz.  
 
ORLOFF kullanımına bağlı olarak gelişen yan etkilerin büy ük çoğunluğu, ORLOFF’un 
sindirim sisteminizdeki bölgesel etkisinden ileri gelmektedir. Bu belirtiler genellikle hafif 
şiddette olup, tedavinin başlangıcında ve özellikle yüksek oranda yağ içeren öğünlerden 
sonra meydana gelirler. Tedaviye devam ederseniz v e size söylenmiş olan diyete uyarsanız 
bu belirtiler genellikle kaybolur.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1 inde görülebilir.  
Yaygın: 10 hastanın birinden az, fakat 100 hastanın birind en fazla görülebilir.  
Yaygın olmayan: 100 hastanın birinden az, fakat 1 .000 hastanın birinden fazla görülebilir.  
Seyrek: 1 .000 hastanın birinden az, fakat 10.000 hastanın birinden fazla görülebilir.  
Çok seyrek: 10 .000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Çok yaygın : 
• Baş ağrısı 
• Karında ağrı veya rahatsızlık hissi  
• Acil veya artan dışkılama ihtiyacı  
• Gaz ile birlikte sızıntı  
• Yağlı sızıntı  
• Yağlı dışkı  
• Şişkinlik 
• Sıvı dışkı  
• Yağlı dışkılama  8 / 9 • Düşük kan şeke ri (tip 2 şeker hastalığı olan bazı hastalarda görülmüştür)  
• İnfluenza (grip)  
• Üst solunum yolu enfeksiyonu  
 
Yaygın: 
• Rektumda (kalın barsağın son bölümü) ağrı veya rahatsızlık hissi  
• Yumuşak dışkı  
• Dışkı kaçırma  
• Karında şişkinlik (tip 2 şeker hastalığı olan ba zı hastalarda görülmüştür)  
• Diş ve dişeti rahatsızlıkları  
• Adette (menstrüel döngüde) düzensizlik  
• Yorgunluk  
• İdrar yolu enfeksiyonu  
• Kaygı (anksiyete)  
• Alt solunum yolu enfeksiyonu  
 
Sıklığı bilinmeyen : 
• Rektumda kanama (makattan kan gelmesi)  
• Bazı karaciğer enzim düzeylerinde artış (kan testi ile belirlenir)  
• Divertikülit  (barsak duvarının dışarıya doğru kesecik halde çıkıntı yapması ve bu yapının  
iltihaplanması)  
• Safrakesesi ta şı (kolelityazis)  
• Karaciğer iltihabı (hepatit)  (belirtiler ciltte ve gözlerde sarılık, ka şınma, koyu renkli idrar, 
karın ağrısı ve karaciğerde hassaslık (sağ taraftaki göğüs kafesi önünde ağrı ile anlaşılan), 
bazen iştah azalması olarak görülebilir. Bu belirtiler görüldüğünde ORLOFF kullanmayı 
bırakınız ve doktorunuza bildiriniz.)  
• Pankreas ilt ihabı (pankreatit)  
• Deride su toplanarak kabarcık oluşması (kabarcıklar patlayabilir)  
• Böbrek taşına neden olabilen kalsiyum oksalat birikmesi (oksalat nefropatisi)  
• Kanın pıhtılaşmasını  önleyici ilaçlarla (antikoagulan ilaçlar) pıhtılaşma  üzerine etki  
ORLOFF ile tedavi edilen hastalarda, hepatoselüler nekroz (karaciğer hücrelerinin ölümü) 
veya akut karaciğer yetmezliği ile ölüm veya organ nakli ile de sonuçlanabilen ciddi 
karaciğer hasarı vakaları görülmüştür. ORLOFF kullanırken zayıflık, kaşıntı, sarılık, ko yu 9 / 9 renkli idrar, açık renkli dışkı veya sağ üst kadranda ağrı gibi belirtileriniz olursa doktorunuza 
bildiriniz.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkiler in raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etkileri Bildir imi” ikonuna tıklayarak 
ya da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinil mesine katkı sağlamış 
olacaksınız.  
 
5. ORLOFF’un saklanması 
ORLOFF’u çocukların göremeyecegi, erisemeyecegi yerlerde ve ambalajında saklayınız.  
 
25°C’nin altındaki oda sıcaklığında saklayınız.  
 
Son kullanma tarihi ile uyumlu olarak kullanınız.  
 
Ambalajında ki son kullanma tarihinden sonra ORLOFF’u kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi:  
World Medicine İlaç S an ve Tic A.Ş.  
Bağcılar/İstanbul  
 
Üretim yeri: 
World Medicine İlaç San ve Tic A.Ş.  
Bağcılar/İstanbul  
 
Bu kullanma talimatı 27.10.2023  tarihinde onaylanmıştır. 