KISA ÜRÜN BİLGİSİ
1. BEŞERİ TIBBİ ÜRÜNÜN ADI
VELARİX 400 mg film tablet
2. KALİTATİF VE KANTİTATİF BİLEŞİM
Etkin madde:
Her bir film tablet etkin madde olarak 400 mg Sevelamer hidroklorür içerir.
Yardımcı madde(ler):
Mannitol SD 200 50.69 mg
Yardımcı maddeler için bölüm 6.1’e bakınız.
3. FARMASÖTİK FORM
Film tablet
Krem renkli, eliptik, bikonveks film kaplı tabletler
4. KLİNİK ÖZELLİKLER
4.1. Terapötik endikasyonlar
VELARİX, hemodiyaliz veya periton diyaliz alan yetişkin hastalarda hiperfosfataminin
kontrolünde endikedir. VELARİX, kalsiyum destekleyici suplementleri, 1,25 dihidroksi
Vitamin D veya analoglarından bir tanesini içeren multipl tedavi yaklaşımı kapsamında ile
3
renal kemik hastalığının gelişimini kontrol etmek için kullanılmalıdır.
4.2. Pozoloji ve uygulama şekli
Pozoloji/uygulama sıklığı ve süresi:
Başlangıç dozu:
Fosfat bağlayıcı almayan hastalar için, serum fosfat seviyeleri baz alınarak önerilen
VELARİX başlangıç dozu günlük 2.4 g veya 4.8 g’dır. VELARİX günde 3 kez yemeklerle
birlikte alınmalıdır.
Fosfat bağlayıcıları almayan hastalarda VELARİX başlangıç dozu
serum fosfat seviyeleri
1.76-2.42 mmol/l (5.5 – 7.5 mg/dl) Günde 3 kez, 1’er film tablet
> 2.42 mmol/l (> 7.5 mg/dl) Günde 3 kez, 2’şer film tablet
Daha önce fosfat bağlayıcı alan hastalarda optimum günlük dozu sağlamak için, serum fosfor
seviyeleri ölçülerek gram bazında eşdeğer VELARİX dozu verilmelidir.
Titrasyon ve idame tedavisi:
Serum fosfor düzeyleri yakından takip edilmelidir ve VELARİX dozu, serum fosfor düzeyi
1.76 mmol/l (5.5 mg/dl) veya daha düşük değere ulaşacak şekilde ayarlanmalıdır. Serum
fosfat seviyesi, stabil serum fosfat düzeylerine ulaşılana kadar her iki ile üç haftada bir ve
daha sonra da düzenli olarak kontrol edilmelidir. Doz, gerekli olduğunda iki haftalık
1 / 8aralıklarda öğün başına 1 tablet arttırılabilir veya azaltılabilir. Titrasyon kılavuzu aşağıdaki
tabloda verilmektedir:
Doz titrasyon kılavuzu:
Serum fosfor seviyesi VELARİX dozu
> 5.5 mg/dL (1.76 mmol/l) 2 hafta arayla her öğünde 1 tablet artırılır
3.5 – 5.5 mg/dL (1.13 – 1.76 mmol/l) Mevcut dozla devam edilir
< 3.5 mg/dL (1.13 mmol/l) Her öğünde 1 tablet azaltılır
Doz aralığı her öğünde 1 ile 5 adet 800 mg film tablet arasında değişebilir.
Serum fosfor seviyesinin 5 mg/dL veya daha düşük bir seviyeye düşürülmesi için tasarlanan
bir Faz 3 çalışmada günlük ortalama doz her öğünde 3 adet VELARİX 400 mg film tablettir.
Çalışılan günlük maksimum doz 13 gramdır.
Bir yıllık klinik çalışmanın kronik fazında kullanılan ortalama gerçek günlük doz 7 gram
sevelamerdir.
Uygulama şekli:
Hastalar VELARİX’i yemekler ile almalı ve reçetelenmiş olan diyet listesine bağlı
kalmalıdırlar. Tabletler bütün olarak yutulmalı, çiğnenmemelidirler.
Özel popülasyonlara ilişkin ek bilgiler:
Böbrek yetmezliği:
Bu ilacın güvenliliği ve etkililiği 18 yaş altındaki hastalarda belirlenmemiştir. 18 yaşın
altındaki çocuklarda VELARİX kullanılması önerilmez.
Pediyatrik popülasyon:
VELARİX’in güvenliliği ve etkililiği 18 yaş altındaki hastalarda belirlenmemiştir. 18 yaşın
altındaki çocuklarda VELARİX kullanılması önerilmez.
4.3. Kontrendikasyonlar
- Hipofosfatemi veya barsak obstrüksiyonlarında
- Etkin madde Sevelamer hidroklorüre veya formülasyonda yer alan yardımcı maddelere
karşı aşırı duyarlılık
4.4. Özel kullanım uyarıları ve önlemleri
VELARİX’in güvenliliği ve etkililiği aşağıdaki hastalarda çalışılmamıştır:
- Yutma bozukluğu
- Aktif inflamatuar barsak hastalığı
- Ciddi veya tedavi edilmemiş gastroparesizi, divertiküloz, gastrik içerik retansiyonu ve
anormal veya düzensiz barsak hareketleri dahil gastroinstestinal motilite bozukluğu,
- Major gastrointestinal cerrahi işlem hikayesi
Dolayısıyla bu bozuklukları olan hastalarda VELARİX kullanıldığı zaman dikkatli
olunmalıdır.
2 / 8Barsak tıkanması ve ileus/subileus
Çok nadir vakalarda, sevelamer hidroklorür ile tedavi sırasında barsak tıkanması ve
ileus/subileus oluştuğu gözlenmiştir. Konstipasyon bu duruma öncülük eden belirti olabilir.
Konstipasyon gözlenen hastalar VELARİX ile tedavi edilirken dikkatle izlenmelidir. Ciddi
konstipasyon veya diğer ciddi gastrointestinal semptomlar gelişen hastalarda VELARİX
tedavisi tekrar değerlendirilmelidir.
Hiperparatriodizm
VELARİX hiperparatriodizmin kontrolünde tek başına endike değildir. Sekonder
hiperparatriodizmli hastalarda VELARİX, kalsiyum destekleyici suplementleri, 1,25
dihidroksi Vitamin D3 veya analoglarından bir tanesini içermesi nedeni ile multipl tedavi
yaklaşımı düşüncesi ile intakt paratiroid hormon (iPTH) seviyesini düşürmek için
kullanılmalıdır.
Hipokalsemi/hiperkalsemi
Renal yetersizliği olan hastalarda hipokalsemi veya hiperkalsemi gelişebilir. VELARİX
kalsiyum içermez. Serum kalsiyum düzeyleri diyaliz hastalarının normal takiplerinde
yapıldığı gibi izlenmelidir. Hipokalsemi durumunda elemental kalsiyum suplement olarak
verilmelidir.
Yağda çözünen vitaminler
Diyet alımına ve son dönem renal yetersizliğin gidişine bağlı olarak diyaliz hastaları düşük
Vitamin A,D,E ve K seviyeleri geliştirebilir. VELARİX’in, yiyeceklerde bulunan yağda
çözünen vitaminleri bağladığı göz ardı edilemez. Bu nedenle, bu vitaminleri almayan
hastalarda, Vitamin A, D ve E seviyelerini izlemek ve tromboplastin zamanını ölçerek
doğrudan Vitamin K’nın durumunu değerlendirmek düşünülmelidir ve eğer gerekiyorsa
vitaminlerle destekleme yapılmalıdır. Klinik çalışmada A, D, E ve K vitaminleri
ölçülmediğinden, periton diyalizi alan hastalarda bu vitaminlerin ve folik asitin ayrıca
izlenmesi önerilmektedir.
Folat eksikliği
Uzun dönem VELARİX tedavisi sırasında folat eksikliğinin mümkün olmadığını söylemek
için şimdilik henüz veri yoktur.
Serum klorür
Serum klorürü, VELARİX tedavisi sırasında klorürün barsak lumeninde fosfor için
değiştirilmesi nedeni ile artabilir. Her ne kadar, klinik çalışmalarda klinik olarak önemli bir
serum klorür yükselmesi gözlenmese de, serum klorür seviyesi diyaliz hastalarında rutin
takiplerde yapıldığı gibi izlenmelidir. Bir gram VELARİX yaklaşık olarak 180 mg (5.1 mEq)
klorür içermektedir.
Metabolik asidoz
Kronik renal yetmezliği olan hastalar gelişen metabolik asidoza yatkındır. Sevelamer ile
tedavi edilen hastalardaki daha düşük bikarbonat seviyelerinin kalsiyum bazlı bağlayıcılar
kullanan hastalar ile karşılaştırıldığı birçok klinik çalışmada diğer fosfor bağlayıcılarından
sevelamere geçişte asidozun daha da kötüleştiği bildirilmiştir. Dolayısıyla serum bikarbonat
seviyelerinin yakından takip edilmesi önerilmektedir (bkz. Bölüm 4.5).
3 / 8Hipotroidizm
Sevelamer hidroklorür ve levotiroksini birlikte kullanan hipotroidizm hastalarında yakın takip
önerilir.
Anti-aritmik ve anti-nöbet ilaçları
Anti-aritmik ve anti-nöbet ilaçları kullanan hastalara VELARİX reçetelenirken dikkatli
olunmalıdır. (Bkz. Bölüm 4.5 Diğer tıbbi ürünler ile etkileşimler ve diğer etkileşim şekilleri)
Peritonit
Diyaliz alan hastalar, kullanılan diyaliz modalitesine spesifik olarak bazı enfeksiyon risklerine
karşı açıktır. Peritonit, periton diyalizi (PD) alan hastalarda bilinen bir komplikasyondur ve
sevelamer hidroklorür ile yapılan çalışmalarda birçok peritonit vakası bildirilmiştir.
Dolayısıyla, PD alan hastalar, peritonit ile ilişkili herhangi bir belirti veya semptomun acil
teşhisi ve tedavisi ile birlikte uygun aseptik tekniğin kullanıldığının garanti altına alınması
için yakından takip edilmelidir.
Uzun süreli kronik tedavi
Sevelamer’in bir yıldan fazla kronik kullanımına ait veri henüz bulunmadığından,
Sevelamer’in uzun süreli kronik tedavi esnasındaki potansiyel emilimi ve birikimi tamamıyla
dışlanamaz. (Bkz. Bölüm 5.2 Farmakokinetik Özellikler)
VELARİX’in içerisinde bulunan mannitol olması gereken dozdan az olduğu için herhangi bir
uyarı gerektirmemektedir.
4.5. Diğer tıbbi ürünler ile etkileşimler ve diğer etkileşim şekilleri
Etkileşim çalışmaları diyaliz hastalarında yürütülmemiştir.
Sağlıklı gönüllülerde sevelamer hidroklorür ile yapılan bir tek doz çalışmasında, eşzamanlı
olarak kullanılan siproflaksasinin biyoyararlanımı %50 oranında düşmüştür. Dolayısıyla
sevelamer hidroklorür, sipoflaksasin ile eş zamanlı kullanılmalıdır.
Aritmi kontrolü için anti aritmik ilaçlar alanlar ile nöbetlerin kontrolü için anti nöbet ilaçları
kullanan hastalar klinik çalışmalara dahil edilmemiştir. Bu ilaçlarla birlikte VELARİX’in
kullanılması halinde dikkatli olunmalıdır.
Pazarlama sonrası deneyim sırasında, sevelamer hidroklorür ve Levotiroksinin birlikte
kullanımda çok nadir olarak TSH değerlerinde artış bildirilmiştir. Dolayısıyla her iki ilacı
kullanan hastalarda TSH seviyelerinin yakından takip edilmesi önerilmektedir.
Transplantasyon hastalarında sevelamer hidroklorür ile birlikte kullanılan siklosporin,
mikofenolat mofetil ve takrolimus seviyelerinde, herhangi bir klinik komplikasyon (graft
reddi gibi) olmaksızın düşüş bildirilmiştir. Etkileşim olasılığı ekarte edilmediğinden
mikofenolat mofetil, siklosporin ve takrolimus ile kombine kullanımda ve bırakılması
sonrasında bu ilaçların serum seviyeleri yakından takip edilmelidir.
Sağlıklı gönüllülerde yapılan etkileşim çalışmalarında, sevelamer hidroklorürün digoksin,
varfarin, enalapril veya metoprololin biyoyararlanımı üzerine etkisi görülmemiştir.
Sevelamer hidroklorür absorbe edilmediğinden diğer ilaçların biyoyararlanımlarını
etkileyebilir. Herhangi bir ilacın uygulanmasıyla bu ilacın biyoyararlanımının azalmasıyla
4 / 8klinik güvenliliği ve etkileri değişebileceğinden bu ilaç VELARİX kullanmadan bir saat önce
ya da kullandıktan 3 saat sonra alınmalıdır veya doktor kan düzeylerini izlemeyi göz önünde
bulundurmalıdır.
4.6. Gebelik ve laktasyon
Genel tavsiye
Gebelik kategorisi: C
Gebelik dönemi
Sevelamerin gebelerde kullanımı ile ilgili veri bulunmamaktadır. Sevelamerin yüksek dozda
farelere uygulandığı hayvan çalışmalarında bazı üreme toksisiteleri gösterilmiştir (Bkz.
Bölüm 5.3). Sevelamerin ayrıca folik asit de dahil olmak üzere bazı vitaminlerin emilimini
azalttığını göstermiştir (Bkz. Bölüm 4.4 ve Bölüm 5.3). İnsanlardaki potansiyel riski
bilinmemektedir. VELARİX hamilelerde sadece eğer çok açık ihtiyaç varsa ve anne ve
fetüsün her ikisi için de dikkatli bir risk/yarar analizi yapıldıktan sonra kullanılmalıdır.
Laktasyon dönemi
Sevelamerin insan sütüyle atılıp atılmadığı bilinmemektedir.
Sevelamerin emilmeyen yapısı anne sütüne sevelamer salınma ihtimalinin olmadığını
göstermektedir. Emzirme veya VELARİX tedavisinden birine devam edip etmemeye karar
verilirken çocuğun emzirmeden ve annenin VELARİX’den sağlayacağı yarar göz önünde
bulundurulmalıdır.
Üreme yeteneği / Fertilite
VELARİX ile üreme yeteneği ve fertilite üzerine insanlarda yapılan klinik çalışma
bulunmamaktadır. Sevelamer hidroklorür ile yapılan bir çalışmada, erkek sıçanlara
çiftleşmeden 28; dişi sıçanlara 14 gün önce başlanıp dişilerde gebelik süresince devam
edildiğinde fertilitenin etkilenmediği gösterilmiştir. Çalışmadaki günlük en yüksek doz 4.5
g/kg’dır (insan eşdeğer dozu klinik çalışma maksimum dozu olan 14.4 gr’lık dozun 3 katıdır)
4.7. Araç ve makine kullanımı üzerindeki etkiler
Araç ve makine kullanma yeteneği üzerindeki etkileri için herhangi bir çalışma yapılmamıştır.
4.8. İstenmeyen etkiler
Tedavi süresi 54 haftaya varan 244 hemodiyaliz hastası ve tedavi süresi 12 hafta olan 97
periton diyalizi hastasını kapsayan paralel tasarımlı çalışmalarda, muhtemelen ve tahminen
sevelamer hidroklorür ile ilişkili olarak gözlenen en sık görülen (hastaların ≥ %5’i)
istenmeyen etkiler sistem organ sınıflandırmasına göre gastrointestinal bozukluklardır. Bu
çalışmalarda (299 hasta) ve kontrolsüz klinik çalışmalarda (384 hasta) muhtemelen ve
tahminen sevelamer hidroklorür ile ilişkili veriler görülme sıklıklarına göre listelenmiştir.
Bildirilme sıklıkları şu şekildedir: çok yaygın (≥ 1/10), yaygın (≥ 1/100, < 1/10), yaygın
olmayan (≥ 1/1000, < 1/100), nadir (≥ 1/10000, < 1/1000), çok nadir (< 1/10000), bilinmiyor
(mevcut verilere göre tahmin edilemiyor) şeklinde sınıflandırılmıştır.
Gastrointestinal hastalıkları
Çok yaygın: Bulantı, kusma,
Yaygın: Diyare, dispepsi, flatulans, üst karın ağrısı, konstipasyon
5 / 8Pazarlama Sonrası Deneyim: sevelamer hidroklorürünün onay sonrası kullanımı sırasında
kaşıntı, döküntü, karın ağrısı, barsak tıkanması, ileus/subileus, divertikülit ve intestinal
perforasyon vakaları raporlanmıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta:tufam@titck.gov.tr; tel:0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımı vakası bildirilmemiştir.
Sevelamer hidroklorür, normal sağlıklı gönüllülere herhangi bir istenmeyen etki
görülmeksizin sekiz gün süresince 14 gram/ gün (17 adet VELARİX 800 mg film tablete
ekivalan) dozunda verilmiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapotik grup: Hiperkalemi ve hiperfosfatemi tedavisinde kullanılan ilaçlar
ATC Kod: V03A E02
VELARİX etkin madde olarak metal ve kalsiyum içermeyen, absorbe edilmeyen ve bir fosfor
bağlayıcı poli (allilamin hidroklorür) polimeri olan sevelamer içermektedir. Sevelamer
polimer iskeletten bir karbon ile ayrılan multipl aminler içerir. Bu aminler barsakta kısmen
protone olur ve iyon ve hidrojen bağlanması yoluyla fosfor molekülleri ile reaksiyona girer.
Bu şekilde, besin yolundaki fosfor bağlanması ile Sevelamer serumdaki fosfor
konsantrasyonunu düşürür.
Klinik çalışmalarda sevelamerin hemodiyaliz veya periton diyalizi alan hastalarda serum
fosforun düşürülmesinde etkili olduğu gösterilmiştir.
Sevelamer, sadece kalsiyum bazlı fosfor bağlayıcıları kullanan hastalarla karşılaştırıldığında,
büyük bir ihtimalle ürünün kendisinin kalsiyum içermemesi nedeni ile hiperkalsemik
episodların sıklığını düşürür. Fosfor ve kalsiyum üzerindeki etkilerinin bir yıllık takip ile
çalışma süresince korunduğu kanıtlanmıştır.
Sevelamer’in in-vitro ve in-vivo deneysel hayvan modellerinde safra asitlerini bağladığı
gösterilmiştir. Kan kolesterolunun düşürülmesi için iyon değişim resinleri ile safra asitlerinin
bağlanması iyi oluşturulmuş bir metotdur. Klinik çalışmalarda ortalama toplam ve LDL
kolesterol %15-31 oranında düşmüştür. Bu etki 2 haftadan sonra gözlenmiştir ve uzun süreli
tedavide de korunmuştur. Trigliseridler, HDL kolesterol ve albumin değişmemiştir
Hemodiyaliz hastalarında yapılan klinik çalışmalarda, Sevelamer tek başına serum intakt
paratiroid hormonu (iPTH) üzerinde devamlı ve klinik olarak anlamlı bir etki oluşturmamıştır.
Bununla birlikte periton diyaliz hastalarını içeren 12 haftalık çalışmada kalsiyum asetat alan
hastalar ile karşılaştırıldığında benzer iPTH düşüşü görülmüştür. Sekonder hiperparatrioidizmi
olan hastalarda sevelamer hidroklorür, kalsiyum destekleyici suplementleri, 1,25 dihidroksi
6 / 8Vitamin D veya analoglarından bir tanesini içermesi nedeni ile multipl tedavi yaklaşımı
3
düşüncesi ile intakt paratiroid hormon (iPTH) seviyesini düşürmek için kullanılmalıdır.
Bir yıllık bir klinik çalışma boyunca, kalsiyum karbonata kıyasla sevelamer hidroklorürün
kemik döngüsü veya mineralizasyon üzerinde herhangi bir yan etkisi olmamıştır.
5.2. Farmakokinetik özellikler
Sevelamer hidroklorür sağlıklı gönüllülerde yapılan tek doz farmakokinetik çalışmaya göre
gastrointestinal kanaldan emilmemektedir. Farmakokinetik çalışmalar renal yetersizliği olan
hastalarda yapılmamıştır (Bkz Bölüm 4.4. Özel kullanım uyarıları ve önlemleri).
5.3 Klinik öncesi güvenlilik verileri
Sevelamer ile yapılan klasik güvenlilik farmakolojisi, tekrarlayan doz toksisitesi ve
genotoksisitite çalışmalarında, insanlara yönelik özel bir tehlike yaratacağına dair klinik veri
saptanmamıştır.
Oral sevelamer hidroklorür ile yapılan karsinojenik çalışmalar fareler (9 g/kg/gün dozuna
kadar) ve sıçanlar (0.3; 1 veya 3 g/kg/gün dozuna kadar) üzerinde yürütülmüştür. Yüksek doz
grubundaki erkek sıçanlarda mesane geçiş hücreli papilloma insidansında artış saptanmıştır
(insan eşdeğer dozu klinik çalışma maksimum dozu olan 14.4 gr’lık dozun 2 katıdır).
Farelerde tümör insidansında artış olmamıştır (insan eşdeğer dozu klinik çalışma maksimum
dozunun 3 katıdır).
Metabolik aktivasyon olan in vitro memeli sitogenetik testte, sevelamer hidroklorür yapısal
kromozom anomalilerinde istatistiksel olarak anlamlı artışa neden olmuştur. Ames bakteriyel
mutasyon test sonuçlarına sevelamer hidroklorürün mutajenik olmadığı bildirilmiştir.
Sıçanlarda ve köpeklerde sevelamerin yağda eriyen D, E ve K (koagulasyon faktörü)
vitaminleri ile folik asitin emilimini azalttığı gösterilmiştir.
Orta ve yüksek doz sevelamer alan dişi sıçanların fetuslarının farklı bölgelerinde iskelet
osifikasyonunda kayıplar gözlenmiştir (insan eşdeğer dozu klinik çalışma maksimum dozu
olan 14.4 gr’lık dozdan düşüktür). Bu etkiler D vitamini kaybına ikincil olarak oluşuyor
olabilir.
Organogenez döneminde sonda ile sevelamer hidroklorür verilen gebe farelerde, yüksek doz
grubunda (insan eşdeğer dozu klinik çalışma maksimum dozunun 2 katıdır) erken rezorpsiyon
artışı gelişmiştir.
Sevelamer hidroklorür ile yapılan bir çalışmada, erkek sıçanlara çiftleşmeden 28; dişi
sıçanlara 14 gün önce başlanıp dişilerde gebelik süresince devam edildiğinde fertilitenin
etkilenmediği gösterilmiştir. Çalışmadaki günlük en yüksek doz 4.5 g/kg/gün’dür (insan
eşdeğer dozu klinik çalışma maksimum dozu olan 14.4 gr’lık dozun 3 katıdır).
6. FARMASÖTİK ÖZELLİKLER
6.1. Yardımcı maddelerin listesi
Her bir film tablette:
Tablet çekirdeğinde;
Mannitol SD 200
7 / 8Saf su
Etil selüloz
Kolloidal silikon dioksit (200)
Stearik asit
Tablet kaplamasında;
Opadry clear 03K29121*
*HPMC 2910/hipromeloz, triasetin)
6.2. Geçimsizlikler
Geçerli değildir.
6.3. Raf Ömrü
24 ay.
6.4. Saklamaya yönelik özel uyarılar
25°C’nin altındaki oda sıcaklığında, orijinal ambalajında saklayınız.
6.5. Ambalajın niteliği ve içeriği
Kutuda oPA/Al/PVC-Al folyo blister ambalajda 180 tablet.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürünler ya da atık materyaller, “Tıbbi atıkların kontrolü yönetmeliği” ve
“Ambalaj ve atıklarının kontrolü yönetmeliği”’ne uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mah. Eski Büyükdere Cad. No.4 34467
Maslak / Sarıyer/ İSTANBUL
Tel: 0212 366 84 00
Faks: 0212 276 20 20
8. RUHSAT NUMARASI
2015/289
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 02.04.2015
Ruhsat yenileme tarihi:
10. KÜB’ÜN YENİLENME TARİHİ
8 / 8