KISA ÜRÜN BİLGİSİ
1. BEŞERİ TIBBİ ÜRÜNÜN ADI
THILOMAXINE %0.3 göz pomadı
2. KALİTATİF VE KANTİTATİF BİLEŞİM
Etkin madde:
Tobramisin 3.00 mg
Yardımcı madde:
Yardımcı maddeler için 6.1.’e bakınız.
3. FARMASÖTİK FORM
Steril oftalmik göz pomadı.
Beyaz, kırık beyaz homojen pomad.
4. KLİNİK ÖZELLİKLER
4.1 Terapötik endikasyonlar
Duyarlı patojenler nedeni ile gelişmiş göz ve adnekslerin eksternal infeksiyonlarının tedavisinde
kullanılır.
4.2. Pozoloji ve uygulama şekli
Oküler kullanım içindir.
Pozoloji/Uygulama sıklığı ve süresi:
Hafiften orta ciddiyete kadar olan rahatsızlıklarda günde iki - üç kez bir miktar (1.5 cm
uzunluğunda bir şerit) pomad, hasta gözün/gözlerin konjunktiva kesesine/keselerine uygulanır.
Ağır infeksiyonlarda ilk iki gün hasta gözün/gözlerin konjunktival kesesine/keselerine bir miktar
(1.5 cm uzunluğunda bir şerit) pomad, her üç-dört saatte bir uygulanmalıdır, daha sonra infeksiyon
iyileşinceye kadar günde iki veya üç uygulama yapılmalıdır.
Diğer antibiyotiklerde olduğu gibi, tedaviye bakteriyel yanıt uygun bir şekilde gözlenmelidir.
Tedavi süresi genellikle 7-10 gündür.
Gün içinde kullanılan THILOMAXINE göz damlasıyla birlikte, gece yatmadan önce
THILOMAXINE göz pomadı kullanılabilir.
Uygulama şekli:
Tüp ucunun ve pomadın kirlenmesinin önlenmesi için, göz kapağına ve etrafına ve diğer yüzeylere
tüpün ucuyla dokunmamaya özen gösterilmelidir.
Uygulamanın ardından, göz kapaklarını kapatılması tavsiye edilmektedir. Bu; oküler yolla
uygulanan medikal ürünlerin sistemik absorpsiyonunun ve sistemik yan etkilerinin azalmasını
sağlar.
Özel popülasyonlara ilişkin ek bilgiler:
Böbrek/Karaciğer yetmezliği
THILOMAXINE bu tip hastalar üzerinde uygulanmamıştır. Ancak, bu ürünün topikal
uygulamasından sonra tobramisinin düşük sistemik absorpsiyonuna bağlı olarak doz ayarlaması
gerekli değildir.
1Pediyatrik popülasyon:
Yeni doğan bebekler de dahil olmak üzere konjunktiviti olan pediyatrik hastalarda 7 gün boyunca
günde 5 kere kullanılan THILOMAXINE göz damlasının güvenliği ve etkinliği gösterilmiştir.
Geriyatrik popülasyon:
Yaşlı hastalarda özel dozaj uygulaması gerekli değildir.
Diğer topikal oküler medikal ürünlerle yapılan eş zamanlı terapi durumunda, birbirini takip eden
uygulamaların arasında 10-15 dakika ara verilmelidir. Göz pomadı en son kullanılmalıdır.
4.3. Kontrendikasyonlar
Tobramisin’e veya yardımcı maddelerden herhangi birine aşırı duyarlılığı olduğu bilinen
vakalarda kontrendikedir.
4.4. Özel kullanım uyarıları ve önlemleri
Topikal olarak uygulanan aminoglikozitlere karşı hassas olan hastalarda, göz kapağı kaşıntısı,
şişkinlik, konjunktival eritem görülebilir. Duyarlılık reaksiyonu görülmesi durumunda tedavi
kesilmelidir.
Herhangi bir antibiyotikte olduğu gibi, uzun süre kullanım, fungus içeren hassas olmayan
organizmaların aşırı üremesiyle sonuçlanabilir. Süperinfeksiyon oluşursa, uygun terapiye
başlanmalıdır.
Göz pomadları korneal yara iyileşmesini geciktirebilirler.
Oküler infeksiyon sırasında hastaların kontak lens takmamaları tavsiye edilmelidir.
4.5. Diğer tıbbi ürünler ile etkileşimler ve diğer etkileşim şekilleri
THILOMAXINE ile ilgili çalışma yapılmamıştır.
Tobramisin’in sistemik uygulamadan sonraki etkileşimleri rapor edilmiştir. Ancak, tobramisinin
topikal uygulamadan sonraki sistemik absorpsiyonu ile herhangi bir etkileşim riski çok düşük
olacak kadar azdır.
Özel popülasyonlara ilişkin ek bilgiler:
Pediyatrik popülasyon:
Etkileşim çalışmaları yapılmamıştır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Gebelik ve emzirme sırasında kullanım güvenliği belirlenmemiştir. Bu yüzden çocuk doğurma
potansiyeli bulunan kadınlar, tedavi süresince etkili bir doğum kontrolü uygulanmalıdır.
Gebelik dönemi
Tobramisin’in gebe kadınlar üzerinde yeterli ve iyi kontrol edilmiş çalışmaları bulunmamaktadır.
Gebe kadınlar için yapılan oral ve parental olarak aminoglikozit (tobramisin içeren) uygulama
2çalışmaları, fetüsün fark edilebilir bir risk taşımadığını göstermiştir. Yine de, eğer aminoglikozit
gebelik sırasında uygulanmışsa, plasentaya geçebileceği ve fetüs üzerinde ya da yeni doğmuş
bebek üzerinde etkisi olabileceği dikkate alınmalıdır. Aminoglikozitlerin teratojenik, ototoksik ve
nefrotoksik olduğu konusunda hiçbir kesin kanıt olmamasına rağmen, bu etkilerin fetüs için olası
olduğu varsayılmalıdır.
Gebe hayvanlarla ilgili çalışmalar, bkz. Bölüm 5.3.
THILOMAXINE gebelik sırasında, sadece, potansiyel yararı, potansiyel fötal riskten fazlaysa
kullanılmalıdır.
Laktasyon dönemi
Sistematik tedavide, tobramisin çocuğu etkileme riski taşıyacak miktarlarda insan sütüne geçer.
THILOMAXINE’in topikal uygulamasının insan sütünde fark edilebilir miktarlarda tobramisin
salınımına yetecek sistemik emiliminin olup olmadığı bilinmemektedir. Topik olarak
damlatıldığında, sistemik maruziyeti düşüktür THILOMAXINE kullanımında riskin düşük olduğu
tahmin edilmektedir ancak emziren kadınlara bu ürün reçetelenmeden önce bu durum dikkate
alınmalıdır.
Birçok ilaç insan sütüne geçtiği için THILOMAXINE kullanırken emzirmeyi durdurma kararı
verilebileceği göz önüne alınmalıdır
Üreme yeteneği / Fertilite
Hayvan çalışmaları üreme toksisitesi açısından yetersizdir (bkz. Bölüm 5.3).
4.7. Araç ve makine kullanımı üzerindeki etkiler
Diğer göz damlaları gibi, geçici görüntü bulanıklığı ya da diğer görsel rahatsızlıklar araç ve
makine kullanımını etkileyebilir. Eğer görme bulanıklığı
damlatma sırasında oluşursa, araç veya makine kullanmaya başlamadan önce görüntü netleşinceye
kadar beklenmelidir.
4.8. İstenmeyen etkiler
THILOMAXINE ile en sık görülen advers reaksiyonlar göz kapağı kaşınması, göz şişmesi ve
konjunktival eritem dahil oküler toksisite ve aşırı duyarlılıktır. Bu reaksiyonlar THILOMAXINE
ile tedavi gören hastalarda %3’ten düşük oranda görülür. Aynı reaksiyonlar topikal kullanılan
diğer aminoglikozit antibiyotikler ile de oluşabilir.
İstenmeyen etkilerin sınıflandırılması şu şekilde yapılmaktadır: çok yaygın (≥1/10); yaygın
(>1/100 ila <1/10); yaygın olmayan (>1/1,000 ila ≤1/100); seyrek (>1/10,000 ila ≤1/1000); çok
seyrek (≤1/10,000), bilinmiyor (eldeki verilerden hareketle tahmin edilemiyor).
Göz bozuklukları
Yaygın: Lokal oküler toksisite ve aşırı duyarlılık, göz kapağı kaşınması, göz şişmesi, konjunktival
eritem, hiperemi ve alerjik reaksiyonlar.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
3Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
THILOMAXINE göz pomadının aşırı doz klinik belirtileri (punktat keratit, eritem, artmış
lakrimasyon, ödem ve göz kapağı kaşınması) bazı hastalarda görülen yan etkilere
benzeyebilmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: S01A A12 – Oftalmolojik, anti-infektifler, antibiyotikler
Tobramisin; kuvvetli, geniş spektrumlu, hızlı bakterisid etkili bir aminoglikozit antibiyotiktir.
Başlıca etkisini bakteri hücreleri üzerinde polipeptid bağlanmasını ve ribozom üzerinde
sentezlenmesini engelleyerek gösterir.
Antibakteriyel aktivite spektrumu:
Duyarlı olanları orta dereceli duyarlı organizmalardan ve orta dereceli duyarlı olanları dirençli
organizmalardan ayıran MİK (minimum inhibisyon konsantrasyonu) değerleri şu şekilde
önerilmiştir: S ≤ 4 mg/ml, R ≥ 8 mg/ml.
Direnç sıklığı, coğrafi olarak ve incelenen türe göre zamansal olarak değişebilir ve özellikle ağır
infeksiyonları tedavi ederken, dirençle ilgili yerel bilgiler önemli olabilir. Bu bilgiler sadece,
mikroorganizmaların THILOMAXINE içerisindeki tobramisine karşı duyarlı olup olmadığı
konusunda yaklaşık bir yol gösterir. Burada, konjunktivitler gibi eksternal oküler enfeksiyondan
sorumlu olan bakteriyel türler sunulmuştur.
Türlerin duyarlı ya da dirençli olarak sınıflandırılması, sistemik uygulanan antibiyotiklerin klinik
etkilerini öngörmede yararlıdır. Ancak, antibiyotik çok yüksek dozlarda ve topik olarak direk bir
şekilde infeksiyon bölgesine uygulanırsa, bu sınıflamalar uzun süre için geçerli olmazlar. Sistemik
değerlere göre dirençli olarak sınıflandırılan pek çok izolat, topik olarak başarıyla tedavi
edilmiştir.
Gözün yüzeysel enfeksiyonlarına neden olan ve klinik olarak başarıyla tedavisi sağlanmış
patojenlerinin listesi aşağıdadır.
DUYARLI TÜRLER
Aerobik Gram-pozitif mikroorganizmalar:
Corynebacterium*
Staphylococcus aureus* (metisilin-duyarlı)
Stafilokoklar, koagulaz-negatif* (metisilin-duyarlı)
Aerobik Gram-negatif mikroorganizmalar:
Acinetobacter türleri*
Escherichia coli*
Haemophilus influenzae*
Klebsiella* türleri
Moraxella türleri
Morganella morganii*
Pseudomonas aeruginosa*
DİRENÇLİ TÜRLER
4Aerobik Gram-pozitif mikroorganizmalar:
Staphylococcus*(metisilin-dirençlia)
Streptococcus pneumoniae*
Streptococcus türleri*
aMetisilinin direnç sıklığı, bazı Avrupa ülkelerinde bütün stafilokokların %50si kadar yüksek
olabilir.
Not: Göze topik uygulamalarda, in situ konsantrasyonu plazma konsantrasyonuna göre çok daha
yüksektir. Antibiyotik aktivitesini ve in situ ürün stabilitesini düzenleyen lokal fizyo-kimyasal
durumlar ve in situ konsantrasyonların kinetiği konusunda bazı şüpheler vardır.
Diğer bilgiler
Gentamisin ve tobramisin gibi aminoglikozitler arasında çapraz direnç, Adeniltransferaz (ANT) ve
Asetiltransferaz (ACC) ile aynı sınıf enzim modifikasyonuna duyarlılığa bağlıdır. Ayrıca
aminoglikozit antibiyotikler arasında, modifiye enzimlerin diğer sınıflarına karşı değişken
duyarlılık gösterirler.
Aminoglikozitlere karşı kazanılmış direncin en yaygın mekanizması, plazmid ve transpozonla
kodlanmış modifiye edici enzimlerin antibiyotikleri inaktivasyonudur.
5.2. Farmakokinetik özellikler
THILOMAXINE steril oftalmik göz pomadıyla klinik farmakokinetik çalışmalar yapılmamıştır.
Bir damlasında % 0.3 tobramisin ve % 0.1 deksametazon içeren oftalmik solüsyonun arka arkaya
iki gün her bir göze günde dört damla uygulamasında, tobramisinin plazma seviyeleri; 12 hastanın
9’unda belirlenememiştir. En yüksek ölçülen değer; nefrotoksisite riskini taşıyan eşik değeri
olarak bilinen 2 μg/ ml değerinden 8 kat daha düşük olan 0.25 μg/ ml’dir.
Tobramisin öncelikle değişmemiş ilaç olarak, glomerular filtrasyon yoluyla hızlı ve yoğun bir
şekilde idrarda atılır. Plazma yarı ömrü yaklaşık olarak 2 saat, klerensi 0.04 l/s/kg ve dağılım
hacmi 0.26 l/kg’dır. Tobramisinin plazma proteinlerine bağlanma oranı %10’dan azdır.
Tobramisinin oral biyoyararlanımı düşüktür (<1%).
5.3. Klinik öncesi güvenlilik verileri
Tobramisinin sistemik toksisite profili iyi değerlendirilmiştir. Topikal oküler olarak kullanılan
tobramisine toksik dozlarda sistemik maruziyet, nefrotoksisite ve ototoksisite ile birlikte olabilir.
Mutajenisite:
Etkin madde ile yürütülen in vitro ve in vivo çalışmalar mutajenik bir potansiyel ortaya
koymamıştır.
Teratojenisite:
Hayvan çalışmalarında, organogenezis döneminde anneye sistemik olarak verilen yüksek doz
tobramisinin, fetüste renal toksisite ve ototoksisiteye yol açtığı rapor edilmiştir. Fare ve tavşanlarla
yapılan diğer çalışmalarda, parenteral olarak 100 mg/kg/gün dozlarında alınan tobramisinin (>400
kez maksimum klinik doz) fertilite bozukluğu ya da fetüse zararıyla ilgili hiçbir kanıt
bulunamamıştır.
THILOMAXINE gebelik sırasında, sadece, potansiyel yararı, potansiyel fötal riskten fazlaysa
kullanılmalıdır.
Tobramisinin karsinojenik potansiyelini değerlendirmek için hiçbir çalışma yapılmamıştır.
6. FARMASÖTİK ÖZELLİKLER
56.1 Yardımcı maddelerin listesi
Klorobutanol, anhidrus
Mineral yağ
Vazelin pür
6.2 Geçimsizlikler
Spesifik bir geçimsizliği hakkında çalışma yapılmamıştır.
6.3 Raf ömrü
36 ay.
Preparat açılıncaya kadar sterildir, açıldıktan sonra 28 gün içinde kullanılmalıdır.
6.4 Saklamaya yönelik özel uyarılar
25C’nin altındaki oda sıcaklığında saklayınız. Buzdolabına koymayınız.
Tüpü sıkıca kapalı saklayınız.
Açılmış olan steril ürünün saklanması için bölüm 6.3. Raf ömrü’ne bakınız.
6.5 Ambalajın niteliği ve içeriği
Epoksi-fenolik kaplamalı alüminyum tüp, polietilen uygulama uçlu ve polietilen kapaklı
Mevcut olan kutu boyutu: 1 kutu 3,5 g tüp içerir.
6.6 Beşeri tıbbi üründen arta kalan maddelerin imhası ve diğer özel önlemler
Herhangi bir kullanılmamış veya atık materyal lokal gereksinimler doğrultusunda imha
edilmelidir.
7. RUHSAT SAHİBİ
Liba Laboratuarları A.Ş.
Otağtepe Cad. No.5 Kavacık İstanbul
Tel: 0216 465 38 85, Faks: 0216 465 38 80
8. RUHSAT NUMARASI
98/17
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 06.11.1995
Ruhsat yenileme tarihi: 06.11.2005
10. KÜB’ÜN YENİLENME TARİHİ
6