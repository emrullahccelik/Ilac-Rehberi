              1 KULLANMA TALİMATI  
 
ETOL 800 mg dual salımlı film kaplı tablet  
Ağızdan alınır.  
 
• Etkin madde: Her bir dual salımlı tablet  800 mg etodolak içerir.  
• Yardımcı maddeler:  SR katı -Methocel K 100 Premium LVCR (hidroksipropilmetil 
selüloz), Laktoz monohidrat  (inek sütü kaynaklı) , Dibazik sodyum fosfat dihidrat, Etil 
selüloz (Ethocel Standard 4 Premium), Talk, Kırmızı demir oksit, Magnezyum stearat;  
IR katı -Laktoz monohidrat  (inek sütü kaynaklı) , Mikrokristalin selüloz pH 101, 
Kroskarmelloz sodyum , Povidon K30, Kolloidal silikon dioksit, Magnezyum stearat;  
Film kaplaması: Opadry 85F280017 White (Polivinil Alkol, Talk, Makrogol/PEG, 
Titanyum Dioksit, Polisorbat 80 ) 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
-Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
-Eğer ilave sorularınız olursa, lütfen doktorunuza veya eczacınıza danışınız.  
-Bu ilaç kişisel olarak sizin için reçete edilmiştir, başkalarına vermeyiniz.  
-Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
-Bu talimatta yazılanlara aynen uyunuz. İlaç hakkında size önerilen dozun dışında  yüksek 
veya düşük doz kullanmayınız.  
 
Bu Kullanma Talimatında:  
 
1. ETOL nedir ve ne için kullanılır?  
2. ETOL ’ü kullanmadan önce dikkat edilmesi gerekenler  
3. ETOL nasıl kullanılır?  
4. Olası yan etkiler nelerdir?   
5. ETOL ’ün saklanması  
 
Başlıkları yer almaktadır.  
 
1. ETOL nedir ve ne için kullanılır?  
 
ETOL , bir yüzü açık pembe, diğer yüzü beyaz renkli, iki yüzü de tek çentikli oval, bombeli film 
kaplı tabletlerdir. 10, 14 veya 20 dual salımlı tablet içeren ambalajlar halinde sunulmaktadır.  
 
ETOL , etkin madde olarak 8 00 mg etodolak içeren çift katlı tablettir. 800 mg e todolak’ın 200 
mg’ı hızlı salım yapan form ülasyonda , 600 mg ’ı ise uzamış salım yapan formülasyonda 
hazırlanmış bir üründür. Hızlı salım kısmı vücutta çabuk salınarak ilacın etkisinin hemen ortaya 
çıkmasını sağlarken, u zatılmış salım  yapan  kısım  ağız yolundan alındıktan sonra, vücutta ağır 
ağır salınarak etkinin gün boyu sürmesini sağlar . Böylece günde 1 tablet almak yeterli olur. 
ETOL iltihapla oluşan karakterize durumların tedavisinde kullanılan (steorid içermeyen 
antiinflamatuvar) ilaç grubundandır.  
 ETOL aşağıdaki hastalıkların tedavisinde kullanılır:  
• Dejeneratif eklem hastalığı, eklem kireçlenmesi (Osteoartrit),  
• Eklem iltihabı ile görülen romatizmal hastalık (romatoid artrit)  
              2 • Özellikle omurga eklemlerinde birleşme ve hareket kaybı ile görülen romatizmal bir 
hastalık (ankilozan spondilit) gibi eklem hastalıklarının belirtileri ve bulgularının 
tedavisinde  
• Proteinin parçalanmasındaki bir soruna bağlı olarak zaman zaman ani şekilde ortaya 
çıkan, sıklıkla ayak baş parmağındaki iltihapla kendini gösteren, eklemler üzerinde ileri 
derecede ağrıya, hassasiyete, kızarıklığa ve şişkinliğe neden olan eklem iltihabı, (akut 
gut artriti),  
• Akut kas iskelet sistemi ağrıları,  
• Ameliyat sonrası görülebilen inflamasyon, şişkinlik ve yumuşak doku hasarı (post -
operatif ağrı)   
• Kadınlarda adet sancılarına bağlı ağrılarda (dismenore)   
 
2. ETOL ’ü kullanmadan önce dikkat edilmesi gerekenler  
 
ETOL’ü aşağıdaki durumlarda KULLANMAYINIZ  
Eğer;  
• ETOL ’ün herhangi bir bileşenine karşı alerjiniz varsa,  
• Ciddi bazen ölümcül kalp ve kan damar sorunları ( örneğin; kalp krizi, inme) için yüksek 
riske neden olabilir. Kalp sorunları yaşıyorsanız, kalp yetmezliği şikayetiniz varsa veya 
uzun süredir etodolak içeren bir ürün  alıyorsanız risk daha yüksek olabilir.  
• Son zamanlarda  bypass ameliyatı ( kalp ameliyatı ) geçirdiyseniz veya yakında 
geçirecekseniz,  
• Daha önceden veya ağrı kesici ilaçlarla ilişkilendirilmiş mide -bağırsak kanaması veya 
delinmesi şikayetiniz olduysa,  
• Ciddi kalp, böbrek veya karaciğer yetmezliğiniz varsa,  
• Aspirin veya ETOL’ün dahil olduğu ilaç grubundan herhangi bir ilaca ( örneğin; 
ibuprofen, selekoksib) karşı daha önce şiddetli alerjik reaksiyon yaşadıysanız ( örneğin; 
şiddetli deri döküntüsü, kurdeşen, nefes alma zorluğu, burun boşluğu içinde saplı ve iyi 
huylu doku büyüme si (nazal polip), baş dönmesi),  
• Hamileliğinizin son 3 ayındaysanız.  
• Mide veya bağırsaklarınızda ülser veya kanamanız varsa veya daha önceden 
geçirdiyseniz,  
• 18 yaşından küçükseniz.  
 
ETOL ’ü aşağıdaki durumlarda DİKKATLİ KULLANINIZ  
 
Kalp damar sistemi ile ilgili riskler  
NSAİİ’ler ölümcül olabilecek trombotik (pıhtılaşma ile ilgili) olaylar, kalp krizi ve inme 
riskinde artışa neden olabilir. Bu risk, kullanım süresine bağlı olarak artabilir. Kalp -damar 
hastalığı olan veya kalp damar hastalığı risk faktörlerini taşıyan hastalarda risk daha yüksek 
olabilir.  
ETOL koroner arter “bypass” cerrahisi öncesi ağrı tedavisinde kullanılmamalıdır.   
 
Sindirim sistemi ile ilgili riskler  
NSAİİ’ler kanama, yara oluşması, mide veya bağırsak delinmesi gibi ölümcül olabilecek ciddi 
istenmeyen etkilere yol açarlar. Bu istenmeyen etkiler herhangi bir zamanda, önceden uyarıcı 
bir belirti vererek veya vermeyerek ortaya çıkabilirler. Yaşlı hastalar , ciddi olan bu etkiler 
bakımından daha yüksek risk altındadır.  
 
 
 
              3 Aşağıdaki hastalıklardan herhangi birinden şikayetçi iseniz, doktorunuza söyleyiniz.   
Eğer;  
• Sindirim sisteminizde kanama, ülser veya delinme (perforasyon) belirtileri varsa (bu 
durumda ilacın kullanımını hemen kesiniz),  
• Hamileyseniz veya hamile kalmayı planlıyorsanız veya emziriyorsanız,  
• Herhangi bir reçeteli veya reçetesiz ilaç, bitkisel ürün veya diyet tamamlayıcı ve idrar 
söktürücü başka bir ilaç alıyorsanız,  
• İlaçlara, besinlere veya diğer maddelere karşı alerjiniz varsa,  
• Böbrek veya karaciğer hastalığı, şeker hastalığı (diyabet) veya mide veya bağırsak 
sorunları geçmişiniz varsa,  
• Vücutta sıvı birikmesi, lupus adı verilen ve burun/yanaklardaki deri hastalığı, astım, 
burun boşluğu içinde saplı ve iyi huylu doku büyümesi (nazal polip) veya ağızda 
iltihaplanma varsa,  
• Yüksek tansiyon, kan rahatsızlıkları, kanama veya pıhtılaşma sorunları, kalp sorunları 
(örneğin; kalp yetmezliği) veya kan damar hastalığı yaşıyorsanız veya bu hastalıklardan 
herhangi birinin riskini taşıyorsanız,  
• Sağlığınız bozuksa, su kaybı (dehidratasyon) veya düşük sıvı hacmi veya düşük kan 
sodyum düzeyiniz varsa, alkol alıyorsanız veya alkol suistimal geçmişiniz varsa,  
• Astım veya solunum güçlüğü gibi sorunlarınız varsa.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
ETOL ’ün yiyecek ve içecek ile kullanılması  
ETOL ’ü alkol ile birlikte almayınız, mide tahrişi (gastrik mukoza irritasy onu) ihtimali artabilir. 
ETOL ’ü besinlerle beraber veya besinlerden bağımsız olarak kullanabilirsiniz.  
 
Hamilelik  
İlacı kullanmadan önce doktorunuza veya eczacınıza danışınız.  
 
ETOL fetusa zarar verebilir. Hamile iseniz, hamilelik planlıyorsanız ve hamile olabileceğinizi 
düşünüyorsanız ETOL ’ü kullanmayınız, doktorunuzla temas kurunuz.   
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Etodolak’ın anne sütün e geçip geçmediği bilinmemektedir. ETOL alırken emzirmeyiniz.  
 
Araç ve makine kullanımı  
ETOL baş dönmesi veya sersemlik haline neden olabilir. Alkol veya belli ilaçlarla beraber 
alındığında bu etkiler daha fazla belirginleşebilir. ETOL ’e karşı nasıl tepki göstereceğinizi 
öğrenene kadar araba kullanmayınız veya diğer muhtemel risk taşıyan işleri yapmayınız.  
 
ETOL ’ün içeriğinde bulunan bazı yardımcı maddeler hakkında önemli bilgiler  
ETOL her bir tabletinde 155,17  mg laktoz monohidrat içerir. Eğer daha önceden doktorunuz 
tarafından bazı şekerleri tolere edemediğiniz söylenmişse bu tıbbi ürünü almadan önce 
doktorunuzla temasa geçiniz.  
 
              4 ETOL her bir tabletinde  105 mg dibazik sodyum fosfat dihidrat  ve 14,4 mg kroskarmelloz 
sodyum  ihtiva eder. Bu durum, kontrollü sodyum diyetinde olan hastalar için göz önünde 
bulundurulmalıdır.  
 
Diğer ilaçlar ile birlikte kullanımı  
Herhangi bir ilaç alıyorsanız özellikle de aşağıdakilerden herhangi birini alıyorsanız, 
doktorunuza bildiriniz.  
• Kanın pıhtılaşmasını önleyen veya geciktiren ilaçlar (Antikoagülanlar örneğin;  varfarin, 
heparin içeren ilaçlar), antitrombotik ilaçlar ( aspirin ), kortikosteroidler ( örneğin;  
prednison içeren ilaçlar), depresyon tedavisinde kullanılan fluoksetin içeren ilaçlar 
[seçici serotonin geri alım (r euptake) inhibitörleri (SSRI ’ler)]. Bu ilaçlarla birlikte 
alındığında mide kanaması riski artabilir.  
• Fenilbutazon (özellikle romatizmal durumlarda kullanılan iltihap giderici bir ilaç) veya 
probenesid (ürik asit atılımını artırmak suretiyle gut tedavisinde kullanılır) içeren ilaçlar 
kullanıldığında ETOL’ ün yan etki riski artabilir.  
• ETOL ile birlikte kullanıldığında etkileri artabil ecek ilaçlar ve gruplar : Organ naklinde 
kullanılan siklosporin, takrolimus , zidovudin , kalp problemlerinde kullanılan digoksin, 
belirli duygu -durum bozuklukların tedavisinde kullanılan lityum, romatoid artrit 
(eklemlerde ağrı ve şekil bozukluğuna neden olan devamlı bir hastalık) ya da sedef 
hastalığı gibi durumların tedavisi için kullanılan me totreksat, kinolonlar ( örneğin;  
siprofloksasin içeren ilaçlar) veya sülfonilüreler (ö rneğin , glipizid içeren ilaçlar) , 
• ETOL ile kullanıldığında etkileri azalabilecek grup ve ilaçlar: Anjiotensin -dönüştürücü 
enzim (ADE) inhibitörleri ( örneğin; enalapril içeren ilaçlar) veya diüretikler ( örneğin; 
furosemid, hidroklorotiyazid içeren ilaçlar).  
• ETOL kullanırken doktorunuza danışmadan ibuprofen, naproksen, diklofenak gibi diğer 
steroidal olmayan antiinflamatuvar ilaçlar (NSAİİ'ler), mifepriston (gebeliği 
sonlandırmak için kullanılır), aspirin almayınız.   
 
İdrarda keton cisimlerini tayin etmek için kullanılan tanı amaçlı testler yapılacak ise hekiminize 
ETOL kullandığınızı söyleyiniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ETOL nasıl kullanılır?  
 
Uygun kullanım ve doz / uygulama sıklığı için talimatlar:  
Erişkinler için ö nerilen doz günde l tablettir (8 00 mg).  
 
Doktorunuz rahatsızlığınızın ciddiyetine göre alınması gereken doz ve sıklığı size 
söyleyecektir. Gerekli gördüğü durumlarda ETOL ’ün diğer formları ile tedaviye devam 
edilmesini önerebilir. Maksimum günlük doz 1200 mg’ı aşmamalıdır.   
 
Uygulama yolu ve metodu:  
ETOL tamamen dolu bir bardak su ile birlikte, yemeklerle birlikte ve yemekten sonra ağızdan 
alınır. Tabletler bütün olarak bölünmeden kullanılmalıdır.  
İlacınızı daima doktorunuzun talimatlarına uygun şekilde alınız.  
Tabletleri çiğnemeyin veya ağzınızda parçalamayın.  
 
 
 
              5 Değişik yaş grupları:  
Çocuklarda kullanımı:  
Etodolak 18 yaşından küçük çocuklarda kullanılmamalıdır, bu çocuklarda güvenlik ve etkililiği 
doğrulanmamıştır.  
 
Yaşlılarda kullanımı:   
Etodolak yaşlı hastalarda dikkatlice kullanılmalıdır; mide kanaması ve böbrek sorunlarına karşı 
daha duyarlı olabilirler.  
 
Özel kullanım durumları:  
Böbrek  / karaciğer yetmezliği:  
Bu gruptaki diğer ilaçlarda olduğu gibi böbrek ya da karaciğer yetmezliğine karşı dikkatli 
kullanılmalıdır. Uzun süreli kullanımlarda doz düşük olmalı, böbrek ve karaciğer fonksiyonları 
düzenli olarak gözden geçirilmelidir.  
 
Eğer ETOL ’ün etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
 
Kullanmanız gerekenden daha fazla ETOL kullandıysanız  
Belirtiler (semptomlar); idrar çıkışında azalma, baş ağrısı, bulantı, kusma, karın ağrısı, mide 
barsak sisteminde kanama (koyu renkli veya kanlı dışkı veya kusmuk kanama belirtisi olabilir), 
seyrek olarak ishal, aşırı uyarılabilirlik (eksitasyon), koma, ba ş dönmesi, sersemlik hali, kulak 
çınlaması, baygınlık hissi, çok nadiren havale ve nefes alma güçlüğü olabilir.  
 
ETOL ’ü kullanmanız gerekenden fazlasını kullanmışsanız bir doktor veya eczacı ile konuşunuz.  
 
ETOL ’ü kullanmayı unutursanız  
Bir ETOL dozu nu kaçırdıysanız ve düzenli olarak alıyorsanız, mümkün olan en kısa zamanda 
kaçırdığınız dozu alın. Bir sonraki doz zamanı neredeyse gelmişse, kaçırılan dozu atlayın. Sonra 
düzenli almaya devam edin. Doktorunuz önermediği sürece günde 1 tabletten fazla almay ın. 
 
Unutulan dozları dengelemek için çift doz almayınız.  
 
ETOL ile tedavi sonlandırıldığındaki oluşabilecek etkiler  
ETOL tedavisi sonlandırıldığında herhangi bir yoksunluk belirtisi bildirilmemiştir.  
 
4. Olası yan etkiler nelerdir?  
 
Tüm ilaçlar gibi, ETOL ’ün içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, ETOL ’ü kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
• Şiddetli mide veya sırt ağrısı,  
• Ciddi mide ülserle ri veya kanaması (y üksek dozlarda veya uzun süre almak, sigara 
içmek veya alkol almak bu yan etkilerin oluşum riskini arttırır. İlacı yemekle beraber 
almak bu et kilerin oluşum riskini azaltmaz ), 
• Dışkı renginin siyahlaşması (melena), kan veya kahve tanecikleri gibi kusma (bu 
belirtiler mide barsak sisteminde bir kanama belirtisi olabilir),  
• Olağandışı şekilde kilo alımı veya şişkinlik,  
              6 • Şiddetli alerjik reaksiyonlar (deri döküntüsü, kurdeşen, kaşınma, nefes zorluğu, göğüs 
darlığı, ağız, yüz, dudaklar veya dilde şişlik),  
• İnme,  
• Göğüs ağrısı,  
• Hızlı veya düzensiz kalp atışı.  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin ETOL ’e karşı ciddi alerjiniz var demektir. Acil tıbbi 
müdahaleye veya hastaneye yatırılmanıza gerek olabilir.   
 
Bu çok ciddi yan etkilerin hepsi oldukça seyrek görülür.   
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1 .000 hastanın birinden fazla görülebilir.  
Seyrek: 1 .000 hastanın birinden az, fakat 10 .000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor (eldeki verilerden hareketle tahmin edilemiyor)  
 
Yaygın:   
• Yorgunluk  
• Baş dönmesi  
• Ruhsal çöküntü (depresyon)  
• Sinirlilik  
• Bulanık görme  
• Kulak çınlaması  
• Hazımsızlık  
• Karın ağrısı  
• İshal  
• Bağırsakta gaz  
• Bulantı  
• Kabızlık  
• Mide iltihabı  
• Siyah dışkı  
• Kusma  
• Kaşıntı  
• Döküntü  
• Ağrılı idrar  
• Sık idrara çıkma  
• Titreme ve ateş  
 
Yaygın olmayan:  
• Ödem  
• Böbrek fonksiyonlarını gösteren bir değer olan serum kreatininde artış  
• Daha önce kontrol altında olan diyabetik hastalarda kan şekeri artışı  
• Vücut kilosunda değişiklik  
• Tat alma bozukluğu  
• Uykusuzluk  
• Bilinç bozukluğu  
              7 • Uyuşukluk  
• Akıl karışıklığı  
• Koma,  
• Nöbet,  
• Olmayan şeyleri görme ya da duyma (halüsinasyon),  
• Beyin zarı iltihabı (menenjit),  
• Kaygı (anksiyete),  
• Anormal rüyalar görme,  
• İstemsiz titreme (tremor)  
• Işık hassasiyeti  
• Geçici görme bozukluğu  
• Göz enfeksiyonu (konjonktivit ) 
• Sağırlık  
• Yüksek kan basıncı  
• Tıkanıklığa bağlı (konjestif) kalp yetmezliği  
• Yüz kızarması  
• Çarpıntı  
• Bayılma  
• Damar iltihabı  
• Kalpte ritim bozukluğu  
• Kalp krizi  
• Beyin damarlarının tıkanmasıyla beynin hasar görmesi  
• Astım  
• Beyaz kan hücresi yüksekliği (eozinofili) ile seyreden akciğer ödemi (pulmoner 
infiltrasyon)  
• Hava yolu iltihabı (bronşit)  
• Nefes darlığı  
• Yutak iltihabı  
• Nezle  
• Burun, şakak, alın ve göz çevresindeki içi hava dolu boşlukların (sinüs) iltihabı  
• Susama  
• Ağız kuruluğu  
• Ağız yaraları  
• Yeme bozukluğu  
• Geğirme  
• İnce bağırsak iltihabı  
• Kanamalı ya da kanamasız midede yara ve/veya delinme  
• Bağırsakta yara  
• Pankreas iltihabı  
• Yemek borusu ile mide arasında yer alan kasın kasılması veya daralma ile birlikte 
seyreden ya da tek başına yemek borusu iltihabı  
• Kalın bağırsak iltihabı  
• Karaciğer enzimlerinde yükselme  
• Safra kanalı kaynaklı karaciğer iltihabı (hepatit)  
• Karaciğer iltihabı  
• Safra kanalı kaynaklı sarılık  
• Sarılık  
• Karaciğer yetmezliği  
• Karaciğer harabiyeti  
              8 • Ciltte yaygın ödem  
• Terleme  
• Deri döküntüsü  
• Ciltte su toplamasıyla seyreden döküntü  
• Ciltte kabarık kırmızı döküntü ile ciltte damar iltihabı  
• Ciltte ağrılı kırmızı veya morumsu kızarıklıklar ve su kabarcıkları ile seyreden bir 
hastalık (Stevens -Johnson Sendromu)  
• Ciltte kabarma ve cildin soyulması ile karakterize, hayatı tehdit eden bir cilt hastalığı 
(Toksik Epidermal Nekroliz)  
• Ağız, gözler ve cinsel bölgede kızarıklık, su kabarcıkları ve yaralar oluşturan bir cilt 
hastalığı (Eritema Multiforme)  
• Cilt renginde koyulaşma  
• Saç dökülmesi  
• Bazı alanlarda düz, bazı alanlarda deriden kabarık yaygın kırmızı renkli döküntü 
(Makülopapüler döküntü)  
• Işığa duyarlılık  
• Deride soyulma  
• Kan üre azotunda artış  
• Böbrek yetmezliği  
• Böbrek bozukluğu  
• Böbrek hücre harabiyeti  
• Mesane iltihabı  
• İdrarda kan görülmesi  
• Böbrek taşı  
• Böbrek iltihabı  
• Rahimde kanama düzensizlikleri  
• Aşırı duyarlılık reaksiyonları  
• Genel olarak kızarıklık, kaşıntı, boğaz şişmesi ve kan basıncının düşmesi gibi belirtiler 
ile seyreden, aniden başlayan ve ölüme neden olabilen ciddi alerjik reaksiyonlar (şok 
dahil)  
• Hastalık yapıcı mikropların veya parazitlerin vücuda girmesiyle ortaya çıkan hastalık 
tablosu (infeksiyon)  
• Baş ağrısı  
• Sepsis  (şiddetli genel enfeksiyon)  
 
Bilinmiyor:  
• Oligüri  (normalden daha az idrar yapma) / poliüri  (normalden daha fazla idrar yapma)  
• Proteinüri  (idrarda protein tespit edilmesi)  
 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamı ş olacaksınız.  
              9  
5. ETOL ’ün saklanması  
 
ETOL ’ü çocukların göremeyeceği, erişemeyeceği yerlerde ve ambalajında saklayınız.  
 
25°C  altında oda sıcaklığında saklayınız.  
 
Son kullanma tarihi ile uyumlu olarak kullanınız.  
 
Etiketin veya ambalajın üzerinde belirtilen  son kullanma tarihinden sonra ETOL ’ü 
kullanmayınız.  
 
Eğer üründe ve/veya ambalajında bozukluklar fark ederseniz ETOL ’ü kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:   
NOBEL İLAÇ SANAY İİ VE T İCARET A.Ş.  
Ümraniye 34768 İSTANBUL  
 
Üretim yeri:  
NOBEL İLAÇ SANAY İİ VE T İCARET A.Ş.  
Merkez  81100 DÜZCE   
 
 
Bu kullanma talimatı 15/03/2024  tarihinde onaylanmıştır.  
