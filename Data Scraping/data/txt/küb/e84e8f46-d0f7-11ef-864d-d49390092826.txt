KISA ÜRÜN BİLGİSİ
1. BEŞERİ TIBBİ ÜRÜNÜN ADI
EYESTRAN 1 mg/ml+3 mg/ml göz damlası, çözelti
Steril
2. KALİTATİF VE KANTİTATİF BİLEŞİM
Etkin madde:
Dekstran 70…………………………………………………..1 mg/mL
Hipromelloz (hidroksipropil metil selüloz (E 464))…………3 mg/mL
Yardımcı madde(ler):
Sodyum klorür………………………………………………..5,2 mg/mL
Potasyum klorür……………………………………………....1,2 mg/mL
Sodyum borat dekahidrat……………………………………...3,5 mg/mL
Sodyum hidroksit………………………………………………y.m
Yardımcı maddeler için 6.1’e bakınız.
3. FARMASÖTİK FORM
Göz damlası
Renksiz, berrak çözelti
4. KLİNİK ÖZELLİKLER
4.1. Terapötik endikasyonlar
Keratokonjunktivitis sikka dahil olmak üzere orta ila şiddetli kuru gözün semptomatik
tedavisinde kullanılır.
4.2. Pozoloji ve uygulama şekli
Oküler kullanım içindir.
Pozoloji/uygulama sıklığı ve süresi:
Gerektiğinde, her 1-2 saatte bir veya hekimin önerdiği şekilde, etkilenen gözün konjuktival
kesesine 1 veya 2 damla damlatılır.
1Uygulama şekli:
Oküler kullanım içindir. Göze damlatılarak kullanılır.
Ürün, flakonun ilk açılışından sonra tekrar takılabilen kapağı sayesinde 12 saat boyunca
kullanılabilir.
Özel popülasyonlara ilişkin ek bilgiler:
Böbrek/Karaciğer yetmezliği:
Bu ürünün böbrek ve karaciğer yetmezliği olan hastalarda kullanımı ile ilgili spesifik veriler
bulunmamaktadır. Ancak uzun süreli deneyimler dikkate alındığında, bu tip hastalar için bu
ürünün formülasyonunda yer alan etkin madde ve yardımcı maddeleri içeren ve oküler
kullanıma özgü tıbbi ürünlerde doz ayarlaması gerekli değildir.
Pediyatrik popülasyon:
Bu ürünün çocuklarda kullanımı ile ilgili spesifik veriler bulunmamaktadır. Ancak uzun süreli
deneyimler dikkate alındığında, bu tip hastalar için bu ürünün formülasyonunda yer alan etkin
madde ve yardımcı maddeleri içeren ve oküler kullanım için kullanılan tıbbi ürünlerde doz
ayarlaması gerekli değildir.
Geriyatrik popülasyon:
Bu ürünün yaşlılarda kullanımı ile ilgili ayrıntılı veriler bulunmamaktadır. Ancak uzun süreli
deneyimler dikkate alındığında, bu tip hastalar için bu ürünün formülasyonunda yer alan etkin
madde ve yardımcı maddeleri içeren ve gözde kullanım için kullanılan tıbbi ürünlerde doz
ayarlaması gerekli değildir.
4.3. Kontrendikasyonlar
Etkin madde ya da yardımcı maddelerin herhangi birisine aşırı duyarlılık durumunda
kontrendikedir.
4.4. Özel kullanım uyarıları ve önlemleri
Sadece oküler kullanım içindir. Enjeksiyonu veya ağızdan alımı uygun değildir.
Eğer hastalar baş ağrısı, gözde ağrı, görmede değişme, kalıcı kızarıklık veya gözde tahriş
yaşarsa, veya durumu kötüleşir ya da 3 günden uzun sürerse, ilaç kesilmeli ve doktora
başvurulmalıdır.
2Eğer solüsyonun rengi değişirse veya “bulanıklaşırsa” ürünü kullanmayınız.
Bu ürün kontakt lensler ile birlikte uygulanabilir.
Bu tıbbi ürün her dozunda 1 mmol (23 mg) dan daha az sodyum ihtiva eder, uygulama yolu
nedeniyle sodyumla ilgili herhangi bir uyarı gerektirmemektedir.
4.5. Diğer tıbbi ürünler ile etkileşimler ve diğer etkileşim şekilleri
Klinik olarak ilişkili herhangi bir etkileşim tanımlanmamıştır.
Eğer diğer göz damlaları ile eş zamanlı kullanılacaksa, uygulamalar arasında en az 5 dakika
ara bırakılmalıdır. Göz pomadları en son uygulanmalıdır.
Özel popülasyonlara ilişkin ek bilgiler:
Pediyatrik popülasyon:
Klinik açıdan hiçbir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: A
Çocuk doğurma potansiyeli bulunan kadınlar/Doğum kontrolü (Kontrasepsiyon)
Yeterli bilgi bulunmamaktadır.
Gebelik dönemi
EYESTRAN’ın hamile kadınlarda kullanımı ile ilgili yeterli veri bulunmamaktadır. Bununla
birlikte, dekstran 70 ve hipromelloz bileşenleri yüzey koruyucu etki gösterirler ve
farmakolojik olarak aktif değildirler. Bu bileşenlerin sistemik olarak emilmeleri, sistemik
toksisite göstermeleri ya da üreme veya embriyoofetal gelişim üzerinde bir etkiye sahip
olmaları beklenmez.
İyi yönetilmiş epidemiyolojik çalışmalar dekstran 70 ve hipromelloz kombinasyonunun
gebelik üzerinde ya da fetüsün/yeni doğan çocuğun sağlığı üzerinde advers etkileri olduğunu
göstermemektedir.
EYESTRAN gebelik döneminde kullanılabilir.
3Laktasyon dönemi
EYESTRAN’ın laktasyon üzerindeki etkisi ile ilgili yeterli veri bulunmamaktadır. Dekstran
70’in, hipromellozun veya herhangi bir bileşeninin insan sütüne geçip geçmediği
bilinmemektedir. Bununla birlikte, emzirme döneminde ürün kullanımının durdurulması
gerekli görülmemektedir.
EYESTRAN emzirme süresince kullanılabilir.
Üreme yeteneği/Fertilite
EYESTRAN’ın üreme yeteneği üzerindeki etkisi ile ilgili yeterli veri bulunmamaktadır. Tüm
komponenetler farmakolojik olarak etkisizdir veya toksik olmayan ve tahriş etmeyen olarak
sınıflandırılır. Üreme yeteneği üzerine herhangi bir etki beklenmemektedir.
4.7. Araç ve makine kullanımı üzerindeki etkiler
Geçici olarak görmede meydana gelen bulanıklık veya görsel bozukluklar araç veya makine
kullanımını etkileyebilir. Eğer damlatma sırasında görmede bulanıklık meydana geliyorsa,
hastalar araç veya makine kullanmadan önce görüşün netleşmesi için beklemelidirler.
4.8. İstenmeyen etkiler
Klinik çalışmalarda en sık görülen advers etki hastaların yaklaşık %12’sinde meydana gelen
bulanık görmedir.
Dekstran 70ve hipromelloz ile yapılan klinik çalışmalarda aşağıdaki advers etkiler
raporlanmıştır ve istenmeyen etkiler şu şekilde sınıflandırılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Advers reaksiyonlar klinik çalışmalardan ve pazarlama sonrası yapılan spontan
raporlamalardan elde edilmiştir.
Bağışıklık sistemi hastalıkları
Bilinmiyor: Hipersensitivite
Sinir sistemi hastalıkları
Yaygın olmayan: Baş ağrısı
4Göz hastalıkları
Çok yaygın: Bulanık görme
Yaygın: Gözde kuruluk, göz kapağı bozuklukları, gözde hassasiyet, gözde yabancı cisim
hissi, oküler rahatsızlık
Yaygın olmayan: Fotofobi, gözde kaşıntı, gözde iritasyon, oküler hiperemi, gözde hipoestezi
Bilinmiyor: Göz kapağı eritemi, gözde ağrı, gözde şişme, göz akıntısı, göz kapağında
çapaklanma, gözyaşı salgısında artış.
Genel ve uygulama bölgesine ilişkin hastalıklar
Yaygın olmayan: Deride rahatsızlık hissi
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Bu ürünün karakteristik özellikleri nedeniyle, oküler olarak doz aşımı ile ya da bir flakon
içeriğinin kazara yutulması durumunda herhangi bir toksik etki beklenmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer oftalmolojikler, suni gözyaşları
ATC kodu: S01XA20
EYESTRAN gözyaşının iyonik bileşenleri olan kalsiyum, magnezyum, sodyum, potasyum,
çinko, bikarbonat ve klorür içeren koruyucusuz fizyolojik gözyaşı ürünüdür.
EYESTRAN, ayrıca suda çözünen iki bileşeni (dekstran 70 ve hipromelloz) içeren
DUOSORB sistemini içerir. Bu sistem, korneal ıslanmayı ve korneada doğal bir kayganlık
sağlar. EYESTRAN, doğal gözyaşı ile benzer yüzey gerilimine ve viskoziteye sahiptir.
Bir hayvan çalışması, sodyum hidrojen karbonat dahil fizyolojik elektrolitleri içeren bir
gözyaşı çözeltisinin, korneada epitel hasarın iyileşmesine yardımcı olan korneal bir ortamı
oluşturabildiğini göstermiştir. Bu durum sodyum hidrojen karbonat içeren suni gözyaşının
5kuru göz hastalarında hasar görmüş oküler yüzey epitelinin tedavisinde yararlı olabileceğini
önermektedir.
Keratokonjunktivit sikka sahibi 14 hasta, açık uçlu, randomize edilmemiş bir paralel grup
çalışması ile dekstran 70 ve hipromelloz tedavisi görmüştür. Dekstran 70 ve hipromellozun
bikarbonat içermeyen bir kontrol formülasyonuna kıyasla, oküler yüzeyde kuruma, hücre
patolojisi ve semptomatik şikayetlerde objektif bir iyileşme sağladığını ortaya koymuştur. Her
ne kadar istatistiksel karşılaştırmalar tedaviler arasında veya tedaviler dahilinde
gerçekleştirilmemiş olsa da, sonuçlar klinik olarak anlamlı kabul edilmiştir.
5.2. Farmakokinetik özellikler
Dekstran 70 ve hipromellozun farmakokinetiği bu ürün için çalışılmamıştır. Bu polimerlerin
yüksek molekül ağırlıklarına bağlı olarak, kornea ve konjunktivadaki emilimin düşük olması
beklenir.
5.3. Klinik öncesi güvenlilik verileri
Dekstran 70 ve hipromellozun klinik öncesi güvenliliği abartılmış bir tedavi rejimi ile
gösterilmiştir. Ürün, tavşan gözüne 5,5 saatlik periyotta 12 kez uygulanmıştır. Uygulama
öncesinde, test numuneleri açılmış ve 10 gün boyunca oda sıcaklığında saklanmıştır, sonraki
50 saatte pH değerini yaklaşık 8,8’e yükseltmek için 45˚C’de muhafaza edilmiştir. Bu
abartılmış tedavi rejimi altında, ürünün iyi tolere edildiği görülmüştür.
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Potasyum klorür
Sodyum borat dekahidrat
Sodyum hidroksit ve/veya hidroklorik asit (pH ayarı için)
Enjeksiyonluk su
6.2. Geçimsizlikler
Bulunmamaktadır.
6.3. Raf ömrü
24 ay
6Bu süreden sonra kullanmayınız.
Ürün flakonu ilk açılışından sonra tekrar takılabilen kapağı sayesinde 12 saat boyunca
kullanılabilir.
6.4. Saklamaya yönelik özel tedbirler
30˚C altındaki oda sıcaklığında saklayınız. Dondurmayınız.
Çözeltinin kirlenmesini önlemek için, flakon ucunu hiçbir yüzeye değdirmeyiniz.
Eğer rengi değişir ya da bulanıklaşırsa çözeltiyi kullanmayınız.
6.5. Ambalajın niteliği ve içeriği
Her bir kutuda 0,8 mL çözelti içeren 0,9 mL’lik ağzı bükülerek koparılıp, tekrar takılabilen
tek dozluk 32 adet flakon bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
VEM İlaç San. ve Tic. A.Ş
Maslak Mahallesi AOS 55. Sokak
42 Maslak A Blok Sit. No: 2/134
Sarıyer/İSTANBUL
8. RUHSAT NUMARASI
2024/445
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 12.11.2024
Ruhsat yenileme tarihi:
10. KÜB’ÜN YENİLENME TARİHİ
7