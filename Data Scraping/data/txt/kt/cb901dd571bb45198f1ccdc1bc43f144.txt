1  
KULLANMA TALİMATI  
 
BEVAX 400 mg/16 ml IV infüzyonluk çözelti hazırlamak için konsantre  
Damar yoluyla kullanılır. 
Steril  
• Etkin madde:  Her bir flakon 16 mL’lik çözelti içinde 400 mg  bevac izumab içerir. Her 1 
mL’si 25 mg bevac izumab içerir. Bevac izumab, Çin hamster yumurtalık hücrelerinden elde 
edilmiştir.  
• Yardımcı maddeler:  a,a-trehaloz dihidrat, s odyum fosfat (monobazik, monohidrat), sodyum 
fosfat (dibazik, anhidrus), polisorbat 20, enjeksiyonluk su 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız. 
 
 
Bu kullanma talimatında:  
 
1. BEVAX nedir ve ne için kullanılır?  
2. BEVAX’ ı kullanmadan önce dikkat edilmesi gerekenler  
3. BEVAX nasıl kullanılır?  
4. Olası yan  etkiler nelerdir?  
5. BEVAX’ı n saklanması  
 Başlıkları yer almaktadır.  
1. BEVAX nedir ve ne için kullanılır?  
 
Her bir BEVAX kutusu içinde bir adet flakon bulunur. Bu flakon 16 mL hafifçe opak, renksiz 
ila soluk kahverengi steril konsantre sıvı içerir. Konsantre damar yoluyla verilecek infüzyon 
çözeltisi hazırlamak için kullanılmadan önce seyreltilmelidir.  
BEVAX, Çin Hamsteri over hücresinde rekombinant DNA teknolojisi ile üreti len bir 
rekombinant hümanize monoklonal antikor (vücudun enfeksiyonlara ve kansere karşı 
savunmasına yardımcı, normalde bağışıklık sistemi tarafından üretilen bir tür protein) olan , 
beva cizumab etkin maddesini içeren bir biyobenzerdir. Bevac izumab seçici o larak vücutta kan 2 ve lenf damarlarının yüzeyinde bulunan insan vasküler endotelyal büyüme faktörü (VEGF) 
isimli proteine bağlanır. VEGF proteini tümörlerin içinde kan damarlarının gelişmesine neden 
olur, bu damarlar tümöre besin ve oksijen taşır. Beva cizum ab VEGF’ye bağlandığında, tümöre 
besin ve oksijen taşıyan kan damarlarının gelişimini engelleyerek tümörün büyümesini engeller.   
BEVAX yayılmış kalın bağırsak (kolon veya rektum) kanserinin tedavisinde kullanılan bir 
ilaçtır.  
BEVAX, 5-florourasil/folinik a sit veya 5 -florourasil/folinik asit/irinotekan ile kombine olarak 
metastatik kolon ve metastatik rektum kanserinin birinci basamak tedavisinde kullanılır. Daha önceki basamaklarda BEVAX’ın kullanılmadığı durumlarda 5 -florourasil/folinik asit veya 5 - 
florou rasil/folinik asit/irinotekan ile birlikte  ikinci ve sonraki basamaklarda kullanılır. 
BEVAX, daha önce adjuvant amaçlı kemoterapi almamış olan metastatik kolon veya rektum 
kanserli hastalarda, birinci basamak tedavi olarak okzaliplatin ile kapesitabin veya  5- 
fluorourasil/folinik asit ile birlikte  kullanılır.  
BEVAX ayrıca  glioblastoma adı verilen bir çeşit beyin kanserinin tedavisinde kullanılır. 
BEVAX glioblastoma tedavisinde kullanılırken, kemoterapi ile birlikte uygulanacaktır.  
BEVAX ayrıca inatçı, tekrarlayan veya metastatik (tüm örün oluştuğu yerden vücudun diğer  
bölgelerine  yayılması) serviks kanserinin (rahim ağzı kanseri) tedavisi için kullanılır. BEVAX, 
rahim ağzı kanserinin tedavisinde paklitaksel ve sisplatin veya platin içeren tedavi alamayacak hastalarda paklitaksel ve topotekan ile birlikte  uygulanacaktır.  
 
2. BEVAX’ı  kullanmadan önce dikkat edilmesi gerekenler  
 BEVAX’ı  aşağıdaki durumlarda KULLANMAYINIZ  
Eğer;    
• Bevac izumab  veya BEVAX’ı n içerdiği , bu Kullanma Talimatı’nın başında listelenen  
herhangi bir maddeye karşı alerjikseniz (aşırı duyarlıysanız),  
• Çin hamster yumurtalık hücresi ürünlerine veya diğer rekombinant insan veya hümanize 
antikorlara karşı alerjikseniz (aşırı duyarlıysanız),  
• Hamileyseniz BEVAX’ı kullanmayınız .  
 BEVAX’ı  aşağıdaki durumlarda DİKKATLİ KULLANINIZ   
Eğer;  
• BEVAX bağırsak duvarında delik oluşma riskini artırabilir. Karın içinde iltihaba neden olan 
durumlarınız (örn. divertikül iltihabı, mide ülserleri, kemoterapiyle ilişkili kolit) varsa lütfen doktorunuzla konuşunuz. 
• BEVAX, iki organ veya damar arasında anormal bağlantı veya pasaj oluşma riskini 
artırabilir. Eğer sizde inatçı, tekrarlayan veya metastatik rahim ağzı kanseri mevcutsa, 
vajina ile bağırsakların herhangi bir bölümü arasında bağlantıl arın gelişme riski daha 
yüksek olabilir. 
• BEVAX, kanama riskini artırabilir veya ameliyattan sonra yara iyileşmesiyle ilgili sorun oluşma riskini artırabilir. Ameliyat olacaksanız, son 28 gün içinde büyük bir ameliyat 3 geçirdiyseniz veya ameliyattan sonra hala iyileşmemiş bir yaranız varsa, bu ilacı 
almamalısınız.  
• Özellikle bağırsak duvarında delik veya yara iyileşmesi ile ilgili sorunlarınız varsa, BEVAX 
deride veya derinin alt katmanlarında ciddi enfeksiyonların oluşma riskini artırabilir. 
• BEVAX yüksek tansiyon riskini artırabilir. Tansiyon ilaçlarıyla kontrol altına alınamayan 
yüksek tansiyonunuz varsa lütfen doktorunuza danışınız; çünkü BEVAX tedavisine başlamadan önce tansiyonunuzun kontrol altında olduğundan emin olmanız önemlidir. 
• Özellikle e ğer yüksek tansiyonunuz varsa; bu ilaç, idrarda protein bulunma riskini artırır. 
• Anevrizmanız (bir kan damarı duvarının genişlemesi ve zayıflaması) varsa ya da geçmişte olduysa veya kan damarı duvarında bir yırtılma olduysa, 
• 65 yaşın üstündeyseniz, şeker h astasıysanız ve atardamarlarınızda (bir tür kan damarı) daha 
önceden kan pıhtıları oluşmuşsa; BEVAX ile atardamarlarınızda kan pıhtıları oluşma riski artabilir. Kan pıhtıları, kalp krizi ve felce sebep olabileceğinden lütfen doktorunuzla konuşunuz. 
• BEVAX a yrıca, toplardamarlarınızda (bir tür kan damarı) kan pıhtıları oluşma riskini 
artırabilir.  
• Siz veya ailenizde kanama sorunları varsa veya herhangi bir nedenle kan pıhtısı tedavisi için kanı incelten ilaçlar alıyorsanız, bu ilaç, özellikle tümörle ilişkili kanama olmak üzere 
kanamaya sebep olabilir.  
• BEVAX, beyninizin içerisinde ve çevresinde kanama riskini artırabilir. Eğer beyninizi 
etkileyen metastatik kanseriniz varsa, bu konuyu doktorunuzla konuşunuz.  
• BEVAX, öksürük ve kan tükürme de dahil akciğerleriniz in içinde kanama riskini artırabilir. 
Bunu daha önceden fark ederseniz lütfen doktorunuzla konuşunuz.  
• BEVAX kalbin zayıflaması riskini artırabilir. Antrasiklin almışsanız (örneğin diğer 
kanserler için kullanılan özel bir kemoterapi türü olan doksorubisin) veya göğsünüze 
radyoterapi görmüşseniz veya kalp hastalığınız varsa; bunları doktorunuzun bilmesi önemlidir.  
• Bu ilaç, enfeksiyonlara ve nötrofil (sizi bakterilere karşı koruyan bir tür kan hücresi) sayısında azalmaya sebep olabilir. 
• BEVAX aşırı duyarlılık  (anafilaktik şok dahil)  ve/veya infüzyon reaksiyonlarına (ilacın 
enjeksiyonuna bağlı olan reaksiyonlar) sebep olabilir. Eğer daha önce, enjeksiyon sonrasında baş dönmesi/bayılma hissi, nefessiz kalma, şişkinlik veya deri döküntüsü gibi problemler yaşadıysa nız, bunları doktor veya eczacınızın bilmesini sağlayınız. 
• Posterior geri dönüşümlü ensefalopati sendromu denilen nadir nörolojik (sinirsel) yan etki, BEVAX tedavisiyle ilişkili bulunmuştur. Yüksek tansiyonun eşlik ettiği veya etmediği baş ağrısı, görme bozukluğu, zihin karışıklığı veya nöbet ile karşılaştığınızda lütfen doktorunuzu bilgilendiriniz. 
Diğer tüm terapötik proteinlerde olduğu gibi BEVAX için de potansiyel immunojenesite riski söz konusudur.  
Biyobenzer tıbbi ürünlerin takip edilebilirliğinin sağ lanması için uygulanan ürünün ticari ismi 
ve seri numarası mutlaka hasta dosyasına kaydedilmelidir.  
BEVAX ile tedavi edilmeden önce veya BEVAX ile tedavi edilirken:  
• Ağızda, dişlerde ve/veya çenede ağrı, ağız içinde şişlik veya yaralar, çene kemiğinde uyuşma 
veya ağırlık hissi veya diş kaybı ile karşılaşırsanız doktorunuzu veya diş hekiminizi hemen 
bilgilendiriniz.  
• Girişimsel diş tedavisi veya diş ameliyatı geçirecekseniz, özellikle IV  (damar yoluyla) 
bifosfonat kull anıyorsanız veya kullandıys anız diş hekiminize BEVAX ile  tedavi 
edildiğinizi bildiriniz.   4 BEVAX tedavisine başlamadan önce diş sağlığınızın genel kontrolünü yaptırmanız 
önerilebilir.  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
BEVAX’ın yiyecek ve içecek ile kullanılması  
Uygulama yöntemi açısından yiyecek ve içeceklerle etkileşimi yoktur. 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz bu ilacı kullanmamalısınız. BEVAX doğmamış bebeğinize zarar verebilir, çünkü 
yeni kan damarlarının oluşumunu durdurabilir. Doktorunuz, BEVAX'la tedavi sırasında ve son 
BEVAX dozundan sonra en az 6 ay boyunca doğum kontrol yöntemleri kullanımı hakkında 
size tavsiyede bulunmalıdır.  
Eğer hamileyseniz, tedavi sırasında hamile kalırsanız veya yakın zamanda hamile kalmayı 
planlıyorsanız doktorunuza bilgi veriniz.  
 
BEVAX kadın doğurganlığına zarar verebilir. Daha fazla bilgi için lütfen doktorunuza 
danışınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız.  
 BEVAX'la tedavi sırasında ve son BEVAX dozundan sonra en az 6 ay boyunca bebeğinizi 
emzirmemelisiniz, çünkü bu ilaç bebeğinizin büyümesi ve gelişimini engelleyebilir. 
 
Araç ve makine kullanımı  
BEVAX'ın araç veya herhangi bir alet veya makine kullanma becerisini zayıflattığı 
gösterilmemiştir.  Bununla birlikte, beva cizuma b kullanımı ile uyku hali ve bayılma 
bildirilmiştir. Görüşünüzü, konsantrasyonunuzu ya da tepki verme yeteneğinizi etkileyen belirtiler gösterirseniz, belirtiler kayboluncaya dek araç ve makine kullanmayınız.  BEVAX’ın içeriğinde bulunan bazı yardımcı maddeler hakkında önemli bilgiler  
BEVAX'ın her bir flakonu 1 mmol (23 mg)'dan daha az sodyum ihtiva eder; yani esasında "sodyum  içermez".  
 
Diğer ilaçlar ile birlikte kullanımı  
BEVAX’ın, başka bir ilaç olan sunitinib malat (böbrek ve gastrointestinal kanser için 
reçetelenir) ile kombinasyonu ciddi yan etkilere sebep olabilir. B u ilaçları birlikte 
almadığınızdan emin olmak için doktorunuzla konuşunuz. 5 Akciğer veya metastatik meme kanseri için platin veya taksan içeren tedaviler görüyors anız 
doktorunuza bildiriniz. Bu tedavilerin BEVAX ile birlikte kullanımı ciddi yan etki görülme 
riskini artırabilir.  
 
Son zamanlarda radyoterapi aldıysanız veya radyoterapi alıyorsanız lütfen doktorunuza 
söyleyiniz. 
Eğer reçeteli ya da reçetesiz herhangi b ir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. BEVAX nasıl kullanılır?  
 
Uygun kullanım ve doz/uygulama sıklığı için talimatlar:  
Gerekli olan BEVAX dozu, vücut ağırl ığınıza ve tedavi edilecek kanserin türüne bağlıdır. 
Önerilen doz, vücut ağırlığınızın kilogramı başına 5 mg, 7,5 mg, 10 mg veya 15 mg'dır. 
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
 
BEVAX'la her 2 veya 3 haftada bir tedavi edileceksiniz. Tedaviniz bitene kadar alacağınız 
damardan verilen BEVAX adedi tedaviye nasıl yanıt verdiğinize bağlı olacaktır; BEVAX 
tümörünüzün büyümesini durdurmada başarısız oluncaya kadar bu ilacı almaya devam etmelisiniz. Do ktorunuz bu konuyu sizinle görüşecektir.  
Uygulama yolu ve metodu:  
BEVAX, damardan verilen ilaç çözeltisi hazırlamak için konsantre bir üründür. Sizin için yazılan doza bağlı olarak, BEVAX flakonunun bir kısmı veya tamamı kullanmadan önce salin çözeltisiyle  (sodyum klorür ) seyreltilecektir. Bir doktor veya hemşire bu seyreltilmiş BEVAX 
çözeltisini damar yoluyla infüzyon şeklinde verecektir. İlk infüzyon, kemoterapi ilaçlarınızın uygulanmasından sonraki 90 dakikanın üzerinde bir süre boyunca verilecektir. Bu infüzyon iyi 
tolere edilirse ikinci damardan infüzyon 60 dakikanın üzerinde bir süre boyunca verilebilir. Sonraki damardan infüzyonlar, 30 dakika boyunca size verilebilir.  
 Bu ilacı aldığınız sırada:  
BEVAX uygulaması aşağıdaki durumlarda geçici olarak kesi lmelidir: 
• Tansiyon ilaçlarıyla tedavi gerektiren şiddetli yüksek tansiyon geliştirirseniz , 
• Ameliyattan sonra yara iyileşmesinde sorunlar yaşarsanız , 
• Ameliyat olursanız . 
 
BEVAX uygulaması aşağıdaki durumlar geliştiği takdirde sürekli olarak kesilmelidir:  
• Tansiyon ilaçlarıyla kontrol edilemeyen ciddi yüksek tansiyon veya tansiyonda ani bir ciddi 
artış, 
• İdrarınızda protein varlığıyla birlikte vücudunuzun şişmesi , 
• Bağırsak duvarınızda bir delik, 
• Doktorunuz tarafından ciddi olarak tanımlanan, nefes borusu ve gırtlak arasında, iç organlarla deri veya normalde bağlantısı olmayan diğer dokular arasında, vajina ve bağırsakların herhangi bir bölümü arasında anormal tüp benzeri bağlantı veya pasaj (fistül) , 
• Deriniz üzerinde veya daha derin kısımlarında ciddi enfeksiyonlar , 
• Atardamarlarınızda bir kan pıhtısı , 6 • Akciğerinizin toplardamarlarında bir kan pıhtısı , 
• Herhangi bir şiddetli kanama . 
 
Değişik yaş grupları:  
 
Çocuklarda ve ergenlik dönemindeki gençlerde (18 yaş altı) kullanımı:  
Çocuklarda ve ergenlik dönemindekilerde güvenliliği ya da etkililiği tespit edilmediğinden, 
BEVAX’ın bu yaş grubundaki hastalarda kullanımı önerilmemektedir.  
18 yaşın altındaki hastalarda beva cizumab  ile tedavi edildiğinde çene dışındaki kemiklerdeki 
kemik dokusunun ölümü (osteonekroz) bildirilmiştir.  
 
Yaşlılarda kullanımı:  
Yaşlı hastalarda doz ayarlamasına gerek yoktur.  
 Özel kullanım durumları:  
Böbrek/karaciğer yetmezliği:  
Böbrekler ve karaciğer BEVAX’ın vücuttan atılması için önemli organlar olmadığından, böbrek ve karaciğer yetmezliği olan hastalar da BEVAX’ın güvenliliği ya da etkililiği 
incelenmemiştir.  
 
Eğer BEVAX’ın etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
Kullanmanız gerekenden daha fazla BEVAX uygulanmışsa:  
Kullanmanız gerekenden daha fazla BEVAX uygulanmışsa şiddetli migren yaşayabilirsiniz.  
 
BEVAX’tan kullanmanız gerekenden fazlasını kullanmışsanız bir doktor veya eczacı ile 
konuşunuz.  BEVAX’ı kullanmayı unutursanız:  
İlacınız bir sağlık personeli tarafında n uygulanacağından kullanmanız gereken dozun 
unutulması beklenmez. Sonraki BEVAX dozunun ne zaman verileceğine doktorunuz karar verecektir. Bu konuyu doktorunuzla görüşmelisiniz.  
BEVAX ile tedavinizi sonlandırdığınızda oluşabilecek etkiler:  
BEVAX ile tedavinizi sonlandırmanız, tümör büyümesi üzerindeki etkiyi de durdurabilir. 
Doktorunuzla bu konuyu tartışmadıkça BEVAX ile tedavinizi sonlandırmayınız. 
Bu ürünün kullanımı hakkında herhangi başka sorunuz varsa doktorunuz veya eczacınıza 
sorunuz. 
 
4. Olası yan etkiler nelerdir?   
 Tüm ilaçlar gibi BEVAX’ ın içeriğinde bulunan maddelere duyarlı olan kişilerde yan etkiler 
olabilir.   
Aşağıda listelenen yan etkiler, BEVAX kemoterapiyle birlikte verildiğinde görülmüştür. Bu 7 durum bu yan etkilere kesinlikle BE VAX'ın neden olduğu anlamına gelmez. 
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1'inden fazlasında görülebilir. 
Yaygın: 10 hastanın birinden az, fakat 100 hastanın birinden fazla görülebilir. Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir. Çok seyrek: 10.000 hastanın birinden az görülebilir. Bilinmiyor: E ldeki verilerden hareketle tahmin edilemiyor. 
 Aşağıdakilerden biri olursa, BEVAX’ı kullanmayı durdurunuz ve DERHAL doktorunuza bildiriniz veya size en yakın hastanenin acil bölümüne başvurunuz:  
 Alerjik reaksiyonlar : 
Eğer alerjik reaksiyon meydana gelirse hemen doktorunuza veya bir tıbbi personele haber 
veriniz. Alerjik reaksiyon belirtileri şunlar olabilir: nefes almada zorluk veya göğüs ağrısı. Ayrıca kızarıklık ya da deri döküntüsü, ürperme ve titreme, bulantı veya kusma , şişlik, baş 
dönmesi, kal p atışının hızlanması ve bilinç kaybı  meydana gelebilir.  
 Eğer bunlardan birisi sizde mevcut ise, sizin BEVAX’a karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
Çok yaygın:  
• Yüksek tansiyon 
• Eller veya ayaklarda uyuşukluk veya karıncalanma hissi  
• Enfeksiyonlara karşı savaşmaya yardımcı olan beyaz kan hücreleri (birlikte yüksek ateş de  
      görülebilir) ve kanın pıhtılaşmasına yardımcı olan hücreler dahil kan hücrelerinin sayısında 
azalma  
• Güçsüzlük ve halsizlik 
• Yorgunluk 
• Bulantı, kusma, ishal ve karın ağrısı  
 
Yaygın:  
• Bağırsak delinmesi 
• Küçük hücreli dışı akciğer kanseri hastalarında karşılaş ılan akciğer kanamaları da dahil 
olmak üzere kanama  
• Atardamarların kan pıhtısıyla tıkanması  
• Toplardamarların kan pıhtısıyla tıkanması  
• Akciğerlerdeki toplardamarların kan pıhtısıyla tıkanması  
• Bacak damarlarının kan pıhtısıyla tıkanması  
• Kalp yetmezliği  
• Cerrahi sonrası yara iyileşmesiyle ilgili sorunlar  
• Parmak veya ayaklarda kızarıklık, soyulma, hassaslık, ağrı veya kabarıklık 8 • Kırmızı kan hücrelerinin sayısında azalma  
• Enerji eksikliği  
• Mide ve bağırsak bozukluğu 
• Kas ve eklem ağrısı, kas güçsüzlüğü  
• Ağız kuruluğuyla birlikte susama ve/veya azalmış veya koyu idrar  
• Ağız ve  bağırsak , akciğer, havayolları, üreme sistemi ve idrar yolları mukozasının 
enflamasyonu 
• Ağız içerisinde ve yemek borusunda ağrıya ve yutma güçlüğüne neden olan yaralar  
• Baş ağrısı, sırt ağrısı ve pelvis ile anal bölgelerde ağrı  dahil olmak üzere ağrı  
• Bölgesel iltihaplanma  
• Enfeksiyon, özellikle kanda veya idrar torbasında enfeksiyon  
• Beyne az kan gitmesi veya felç  
• Uyuklama 
• Burun kanaması  
• Kalp hızında (nabız) artış  
• Bağırsakta tıkanma  
• Anormal idrar testi (idrarda protein varlığı)  
• Nefes darlığı veya kanda düşük oksijen seviyeleri  
• Deride veya derinin alt katmanlarında ciddi enfeksiyonlar  
• Fistül: iç organlarla deri veya normalde bağlantısı olmayan diğer dokular arasında anormal 
tüp benzeri bağlantı; rahim ağzı kanseri hastalarında vajina ve bağırsakların herhangi bir 
bölümü arasındaki bağlantı dahil  
• Alerjik reaksiyonlar (belirtiler solunum güçlüğü, yüzde kızarma, döküntü, düşük veya 
yüksek tansiyon, kanda düşük oksijen oranı, göğüs ağrısı ya da bulantı/kusmayı içerebilir)  
 
Seyrek yan etkiler:  
• Nefes almada zorluk, şişlik, baş dönmesi, kalp atışının hızlanması, terleme ve bilinç kaybı  
(anafilaktik şok) ile ani, ciddi alerjik reaksiyon.  
 
 
Bilinmiyor : 
• Özellikle bağırsak duvarında delinme veya yaralarda iyileşme güçlüğü varsa, cildin veya cilt  
• Kadınların üreme yeteneği üzerinde olumsuz etkiler (diğer öneriler için yan etkiler listesinin 
altındaki paragraflara bakınız)  
• Nöbet (sara), baş ağrısı, bilinç bulanıklığı (konfüzyon) ve görmede değişiklik gibi belirtileri de içeren beyin rahatsızlığı (posterior geri dönüşümlü ensefalopati sendromu veya PRES) 
• Normal beyin fonksiyonunda değişikliği düşündüren semptomlar (baş ağrısı, görme değişiklikleri, bilinç bulanıklığı (konfüzyon) veya nöbetler) ve yüksek tansiyon 
• Böbrekteki kılcal bir damarda (veya damarlarda) tıkanıklık  
• Akciğerlerin kan damarlarındaki kan basıncının, kalbin sağ tarafının normalden daha fazla çalışmasına neden olan anormallikteki artışı  
• Burun deliklerini ayıran kıkırdak duvarda delinme  
• Mide veya bağırsaklarda delinme  
• Mide zarında veya ince bağırsak açık yara veya delik (belirtiler karın ağrısı, şişkinlik, kahve 9 telvesi kıvamında s iyah dışkı veya dışkıda (gaita) ya da kusmukta kan gibi semptomları da 
içerebilir)  
• Kalın barsağın alt bölümünde kanama  
• Diş etlerinde ve çene kemiğinde iyileşmeyen ve çevre dokunun ağrı ve enflamasyonunun 
eşlik ettiği lezyonlar (diğer öneriler için  yan etki lerin listesinin altındaki paragraf lara 
bakınız)  
• Safra kesesinde delinme (belirti ve emareler karın ağrısı, yüksek ateş ve bulantı/kusmayı da içerebilir)  
• Kan damarı duvarında bir yırtık (anevrizmalar ve arter diseksiyonları) veya kan damarının zayıflaması ve genişlemesi  
Aşağıdakilerden herhangi birini fark ederseniz, hemen doktorunuza bildiriniz veya size en yakın hastanenin acil bölümüne başvurunuz:  
Çok yaygın:  
• Kabızlık  
• İştah kaybı  
• Ateş 
• Göz ile ilgili problemler (göz yaşarması dahil)  
• Konuşma değişiklikleri 
• Tat alma duyusunda değişiklik  
• Burun akıntısı  
• Cilt kuruluğu, deride pullanma ve enflamasyon, cilt renginde değişiklik 
• Kilo kaybı  
• Burun kanaması  
Yaygın:  
• Ses değişikliği ya da boğukluğu 
 
65 yaşın üzerindeki hastaların aşağıdaki yan etkilerle karşılaşma riski daha yüksektir:  
• Atardamarlarda inme veya kalp krizine neden olabilecek kan pıhtısı  
• Kandaki beyaz hücrelerin ve kanın pıhtılaşmasına yardımcı hücrelerin sayısında azalma riski  
• İshal  
• Mide bulantısı  
• Baş ağrısı  
• Halsizlik  
• Yüksek tansiyon 
 
Ayrıca, BEVAX aşağıda belirtilen laboratuvar testlerinde de değişikliklere neden olabilir:  
• Kandaki beyaz hücre sayısının azalması, özellikle nötrofillerin azalması (enfeksiyonlara 
karşı korumaya yardım eden bir tür beyaz kan hücresi)  
• İdrarda prot ein varlığı  
• Kanda azalmış  mineral  (magnezyum, potasyum, sodyum veya fosfor ) düzeyleri   
• Artan kan şekeri  10 • Artan kan alkalin fosfataz (bir enzim)  düzeyi  
• Artan serum kreatinin (böbreklerinizin ne kadar iyi çalıştığını ölçmek için kanda bakılan bir 
protein) düzeyi  
• Şiddetli olabilecek azalan hemoglobin (oksijen taşırlar ve kırmızı kan hücrelerinde bulunurlar) 
Aşağıdakiler, dişetinde kemik hasarının (osteonekroz) işaret ve belirtileri olabilir:  
• Ağızda, dişlerde ve/veya çene kemiğinde ağrı, ağız içinde şişlik veya yaralar, çene 
kemiğinde uyuşma veya ağırlık hissi veya diş kaybı. Bunlar  dişetinde kemik hasarının 
(osteonekroz) işaret ve belirtileri olabilir. Bu belirtilerden herhangi biri ile karşılaşırsanız doktorunuzu veya diş hekiminizi hemen bilgilendiriniz. 
 Menopoz öncesi dönemdeki (adet gören) kadınlar periyodlarında bir düzensizlik veya atlama 
farkedebilirler ve doğurganlıkta azalma yaşayabilirler. Eğer çocuk sahibi olmayı 
düşünüyorsanız tedavinize başlamadan önce bu konuyu doktorunuzla görüşünüz. 
 
Eğer bu kullanma talimatında bahsi geçmeyen herhangi bir yan etki ile karş ılaşırsanız 
doktorunuzu veya eczacınızı bilgilendiriniz . 
 
Yan etkilerin raporlanması  
Kullanma Talimatında yer alan veya almayan herhangi  bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz.  Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. BEVAX’ ın saklanması  
BEVAX’ı çocukların göremeyeceği, erişemeyeceği yerlerde ve ambalajında saklayınız.  
 
Flakonları, 2- 8°C’de buzdolabında saklayınız.  
 DONDURMAYINIZ. ÇALKALAMAYINIZ.  
 Flakonları ışıktan korumak için orijinal ambalajında saklayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra BEVAX’ı kullanmayınız. 
 Mikrobiyolojik açıdan, hazırlanan çözelti  hemen kullanılmalıdır. İlacın kullanılmayan kısmı 
atılmalıdır.  
 
Hazırlandıktan sonra hemen kullanılmadığı durumda, hazırlanan ilaç 2 -8°C’de saklanmalı ve 
24 saat içinde kullanılmalıdır.  
 11 BEVAX kullanıldıktan sonra, flakon doktorunuz veya hemşireniz tarafından gerektiği şekilde 
imha edilecektir.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi:  
Abdi İbrahim İlaç San. ve Tic. A.Ş.  
Reşitpaşa Mahallesi, Eski Büyükdere Caddesi No: 4 
34467 Maslak / Sarıyer / İstanbul  
 Üretim Yeri:  
Sinergium Biotech S.A. Ruta 9 Km 38.7 Garin, Buenos Aires  / Arjantin  
 
Bu kullanma talimatı  ../../…. tarihinde onaylanmıştır.  
 