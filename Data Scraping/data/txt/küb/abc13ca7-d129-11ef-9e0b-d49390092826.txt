KISA ÜRÜN BİLGİSİ
1. BEŞERİ TIBBİ ÜRÜNÜN ADI
LEUNASE 10000 IU IV İnfüzyon İçin Liyofilize Toz İçeren Flakon
Steril
2. KALİTATİF VE KANTİTATİF BİLEŞİM
Etkin madde: L-Asparaginaz 10.000 IU
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
Kullanılmadan önce rekonstitüe edilen liyofilize toz.
Beyaz toz veya hafif porlu kütle (Liyofilize preparat)
Bu ürün 6.5-7.5 pH değeri ve 0.02 ozmotik basınç değeri gösterir [1 ml enjeksiyonluk su ile
rekonsistüsyonun ardından (JP)].
4. KLİNİK ÖZELLİKLER
4.1. Terapötik endikasyonlar
LEUNASE, L-Asparoginaz çoklu kemoterapi şemalarının bir bileşeni olarak çocuk ve
erişkinde akut lenfoblastik lösemi (kronik miyeloid löseminin lenfoblastik dönüşümü dahil) ve
çocuklarda non-Hodgkin lenfomanın tedavisinde endikedir.
4.2.Pozoloji ve uygulama şekli
Pozoloji/uygulama sıklığı ve süresi:
Normal dozaj, 50-200 IU/kg her gün veya günaşırı uygulanır. Uygulanan doz hastanın yaşına
ve durumuna göre ayarlanabilir.
Uygulama şekli:
Damla infüzyon şeklinde intravenöz yolla uygulanır.
Hazırlama talimatları için, Bölüm 6.6’ya bakınız.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ve karaciğer yetmezliğinde doz ayarı çok dikkatli yapılmalı ve hastalar LEUNASE ile
tedavi süresince sürekli gözetim altında bulundurulmalıdır.
Pediyatrik popülasyon:
Çocuklarda kullanımında advers reaksiyonlar artabileceğinden, uygulama sırasında uygun
önlemler alınmalı ve çok dikkatle uygulanmalıdır.
Geriyatrik popülasyon:
Yaşlı hastaların fizyolojik fonksiyonları azaldığından ve bu nedenle özellikle karaciğer
hastalıklarından şüphelenilmesi durumunda, yaşlı hastalara uygulama, LEUNASE’ın dozu ve
hastanın durumu göz önünde bulundurularak çok dikkatli şekilde yapılmalıdır.
4.3. Kontrendikasyonlar
• LEUNASE’ın etkin maddesi olan L-Asparaginaz’a ya da ürün içeriğindeki herhangi bir
bileşiğe karşı aşırı duyarlılığı olduğu bilinen hastalarda kontrendikedir.
1/10• Pankreas iltihabı olan veya geçmişinde pankreas iltihabı geçirmiş olan hastalarda (pankreas
iltihabında alevlenme veya nüksetme olabilir) kullanılmamalıdır.
4.4. Özel kullanım uyarıları ve önlemleri
L-asparaginaz tedavisi boyunca aşağıdaki hayatı tehdit eden durumlar ortaya çıkabilir:
- Anafilaksi,
- İnsülin ile tedavi edilebilecek hiperglisemik durumlar,
- Kanama riskini azaltmak için taze plazma ile potansiyel ikame gerektiren pıhtılaşma
bozuklukları.
Bu ürün aşağıda belirtilen durumlarda dikkatli bir şekilde uygulanmalıdır;
• Karaciğer fonksiyon bozukluğu olan hastalar (Hiperammonyemi meydana
gelmesinden sorumludur.)
• Böbrek fonksiyon bozukluğu olan hastalar (Azotemi meydana gelebilir)
• Kemik iliği depresyonu olan hastalar (Kemik iliği depresyonu şiddetlenebilir)
• Enfeksiyonlu hastalar (Kemik iliği depresyonu sonucu enfeksiyon kötüleşebilir.)
• Varicellalı hastalar (ölümcül sistemik bozukluklar meydana gelebilir)
• Hamileler ve emziren anneler
Serebral hemoraji, serebral enfarktüs ve pulmoner hemoraji gibi çeşitli pıhtılaşma
bozuklukları oluşabileceğinden hastalar tedavi süresince sık sık tekrarlanacak fibrinojen,
plazminojen, AT-III, protein C vb. testleri ile gözlem altında tutulmalı ve herhangi bir
anormallik tespit edilmesi durumunda gerekli önlemler alınmalı, tedaviye ara verilmeli ya da
durdurulmalıdır.
Ciddi akut pankreas iltihabı oluşabileceğinden, hastalar tedavi süresince dikkatle izlenmeli;
karın ağrısı, kusma ve amilaz da dahil olmak üzere pankreas enzimlerinde artış gibi belirtiler
görülmesi halinde tedaviye son verilmeli ve uygun önlemler alınmalıdır.
Ciddi diyabet de oluşabileceğinden, tedavi süresince hastalar dikkatle incelenmeli ve
susuzluk, polidipsi ve poliüri gibi belirtiler gözlenmesi halinde tedaviye ara verilmeli veya
durdurulmalı ve uygun önlemler alınmalıdır.
Kemik iliği depresyonu gibi ciddi advers reaksiyonlar ortaya çıkabileceğinden, periyodik
olarak yapılacak laboratuvar testleri ile (kan testi, karaciğer fonksiyon testi ve böbrek
fonksiyon testi, vb) hastanın durumu gözlem altında tutulmalıdır. Herhangi bir anormallik
görülmesi halinde, tedaviye ara verilmesi gibi uygun önlemler alınmalıdır. Ek olarak, ilacın
uzun süreli kullanımı advers etkilerin şiddetinin artmasına neden olabileceğinden, LEUNASE
uygulaması dikkatli yapılmalıdır.
Enfeksiyon oluşumu ya da kanama eğiliminde artışa karşı özel dikkat gösterilmelidir.
LEUNASE, irritasyona neden olabileceği için dikkatle hazırlanmalı, deri ve mukoz
membranlara temasından ve inhalasyonundan kaçınılmalıdır. Temas halinde bol su ile en az
15 dakika süre ile yıkanmalıdır.
LEUNASE, advers reaksiyonların ortaya çıkışına özel dikkat gösterilerek, çocuklarda dikkatle
uygulanmalıdır. Çocuklardaki uygulama özellikle büyük bir dikkatle yapılmalı ve yan etkilere
dikkat edilmelidir.
2/10LEUNASE’ın çocuklarda ve çocuk doğurma olasılığı bulunan hastalarda kullanıldığında,
üreme üzerindeki potansiyel etkisi göz önünde bulundurulmalıdır.
LEUNASE uygulandığında anafilaktik şok meydana getirebileceğinden, LEUNASE
uygulamasından önce intradermal test önerilir.
İntradermal test çözeltisinin hazırlanması:
1. LEUNASE 10.000 IU, 4 ml enjeksiyonluk su ile rekonstitüe edilir.
2. Rekonstitüe edilen LEUNASE çözeltisi izotonik sodyum klorür çözeltisi ile 10 ml’ye
tamamlanır.
3. Sonra bu çözeltiden 0,1 ml çekilir ve izotonik sodyum klorür ile 1 ml’ye tamamlanır
(çözelti yaklaşık olarak 10 IU/ml etkin madde içerir).
4. Hazırlanan çözelti intrakütanoz olarak enjekte edilir.
5. Uygulandığı bölgede ağrı, kızarıklık ve enjeksiyon bölgesinde şişme gibi anormallik
meydana gelip gelmediğinden emin olmak için hasta 15 ile 30 dakika gözlem altında
tutulur.
LEUNASE, rekonstitiüsyonun ardından derhal kullanılmalıdır.
LEUNASE uygulaması ağrı, kızarıklık ve enjeksiyon bölgesinde şişme gibi cilt
reaksiyonlarına yol açabilir. Bu semptomların ortaya çıkması durumunda LEUNASE
uygulaması derhal durdurulmalı ve gerekli önlemler alınmalıdır.
LEUNASE’ın diğer L-asparaginaz preperatlarından daha yüksek potense sahip olduğu rapor
edilmiştir. Bu nedenle diğer L-asparaginaz preparatlarının uygulandığı tedavilerde kullanılan
etkili dozlar göz önünde bulundurularak LEUNASE’ın dozu belirlenmelidir.
4.5. Diğer tıbbi ürünler ile etkileşimler ve diğer etkileşim şekilleri
Vinkristin
L-Asparaginaz ile eşzamanlı olarak ya da hemen öncesinde yapılan vinkristin uygulaması,
toksisite artışı ve anaflaktik reaksiyon riskinde artışla ilişkilendirilmiştir.
Prednison
L-Asparaginaz ile eşzamanlı olarak prednison kullanılması pıhtılaşma değerlerinde değişme
riskinde artışa neden olabilmektedir (örn. fibrinojen ve ATTIII seviyelerinde düşme).
Metotreksat, sitarabin
Metotreksat ve sitarabin farklı yollarla etki gösterebilir; bu ilaçların öncesinde
uygulanmasıyla L-Asparaginazın etkisinde sinerjik artış meydana gelebilir. Sonrasında
uygulanmasıyla ise bu etkin maddeler L-Asparaginazın etkisinde antagonist şekilde azalmaya
yol açabilirler.
Genel
L-Asparaginaz, diğer ilaçların karaciğer fonksiyonu üzerindeki toksisite artışına neden
olabilir.
Antikoagülanlar
L-asparaginaz kullanılması, koagülasyon faktörlerinde dalgalanmaya yol açabilir. Bu durum,
kanama ve/veya tromboza eğilimi arttırabilir.
3/10Kumarin, varfarin gibi antikoagülanlar ve dipiridamol, asetilsalisilik gibi non-steroid
antienflamatuvarların L-asparaginaz ile eş zamanlı kullanılmasının gerektiği durumlarda çok
dikkat edilmelidir.
Aşılama
Kemoterapi ve altta yatan hastalık ile birlikte en çok kullanılan kombinasyonlar
değerlendirildiğinde genel bir sonuç olarak, canlı aşılarla aşılama ciddi enfeksiyon riskinde
artışa neden olmaktadır. Bu nedenle canlı aşılar ile aşılama, lösemi tedavisinin
tamamlanmasının ardından en erken 3 ay sonra yapılmalıdır.
Özel popülasyonlara ilişkin ek bilgiler
Mevcut veri bulunmamaktadır.
Pediyatrik popülasyon:
Hiçbir ilaç etkileşimi rapor edilmemiştir.
4.6.Gebelik ve laktasyon
Genel tavsiye
Gebelik Kategorisi D’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hamile olma olasılığı olan kadınlar bu ilacı kullanırken etkili bir doğum kontrol yöntemi
kullanmalıdır. Bu ilacı kullanan kadınlar, kullanım bittikten sonra en az 3 ay hamile
kalmaması konusunda uyarılmalıdır.
Gebelik dönemi
LEUNASE gebelik döneminde kullanılmamalıdır.
Fare ve sıçanlarla yapılan hayvan çalışmalarında LEUNASE’ın, eksensefali, göğüs vertebra
ve kaburgalarında anomali ve kemik oluşumunun gecikmesi şeklinde teratojenik etki
göstermiştir.
Laktasyon dönemi
Emziren anneler tedavi boyunca emzirmeyi bırakmalıdır. Emziren annelerde LEUNASE’ın
güvenliliği kanıtlanmamıştır.
Üreme yeteneği /Fertilite
LEUNASE çocuk doğurma olasılığı bulunan kadınlarda kullanıldığında, üreme üzerindeki
potansiyel etkisi göz önünde bulundurulmalıdır.
4.7. Araç ve makine kullanımı üzerindeki etkiler
LEUNASE belirtildiği şekilde kullanıldığında bile, bu tıbbi ürün araç ve makine kullanım
yeteneğinin bozulduğu bir ölçüde, tepki olarak hastanın yeteneğini değiştirebilir. Bu alkol ile
birlikte daha çok geçerlidir.
4.8. İstenmeyen etkiler
Rapor edilen istenmeyen etkiler aşağıdaki sıklık derecesine göre listelenmiştir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
4/10Aşağıda listelenen advers reaksiyonlar meydana gelebilir. Hastalar tedavi sırasında dikkatli
şekilde gözetim altında tutulmalı ve herhangi bir anormal durum ortaya çıkması durumunda
uygulamaya ara verilmesi ya da durdurulması gibi uygun önlemler alınmalıdır.
Enfeksiyonlar ve enfestasyonlar
Bilinmiyor: Enfeksiyonlar
Kan ve lenf sistemi hastalıkları
Yaygın: Araştırılan üç hücre dizisinde de hafiften orta dereceye kadar kemik iliği
baskılanması. Protein sentezinin bozulmasından kaynaklanan koagülasyon bozuklukları:
kanama, disemine intravasküler koagülasyon (DIK) ya da tromboz. Felç eğilimli inme,
nöbetler, bilinç kaybı gibi serebral belirtiler.
Çok seyrek: Hemolitik anemi
Bağışıklık sistemi hastalıkları
Çok yaygın: Allerjik reaksiyonlar (lokal eritem, ürtiker, nefes almanın zorlaşması gibi)
Yaygın: Anaflaktik şok, bronkospazm
Endokrin hastalıkları
Yaygın: Diyabetik ketoasidoz, hiperosmolar hiperglisemi ile birlikte pankreas fonksiyon
bozukluğu
Çok seyrek: Geçici sekonder hipotiroidizm, tiroksin bağlayan globülin azalması,
hipoparatiroidizm
Metabolizma ve beslenme hastalıkları
Çok yaygın: Kan lipid değerlerinde değişiklikler (örn: kolesterol yükselmesi ya da düşmesi,
trigliseridlerin yükselmesi, VLDL (çok düşük yoğunluklu lipoprotein) fraksiyon artışı ya da
LDL (düşük yoğunluklu lipoprotein) azalması, lipoprotein lipaz aktivitesinde artış) klinik
semptomlar olmaksızın çoğu vakalarda; prerenal metabolik dengesizlik nedeniyle kan üre
artışı
Yaygın olmayan: Kanda ürik asit değerinde yükselme (hiperürisemi), hiperammonyemi.
Sinir sistemi hastalıkları
Yaygın: Ajitasyon, depresyon, halüsinasyon, konfüzyon ve somnolans (hafif bilinç
bozukluğu) şeklinde MSS (merkezi sinir sistem) disfonksiyonu; muhtemel
hiperammonyemiden dolayı EEG değişiklikleri (alfa dalga aktivitesinde azalma, teta ve delta
dalga aktivitesinde artma).
Seyrek: Komayı içeren, nöbetler ve ciddi bilinç bozuklukları oraya çıkabilir (Reversible
Posterior Leukoencephalopathy Syndrome (RPLS)).
Çok seyrek: Parmaklarda hafif titreme
Gastrointestinal hastalıkları
Çok yaygın: İştah kaybı, bulantı, kusma, abdominal kramplar, diyare ve kilo kaybı gibi
hafiften orta dereceye kadar gastrointestinal belirtiler
Yaygın: Akut pankreatit, diyare ile birlikte görülen pankreas bozuklukları.
Seyrek: Hemorajik ya da nekrolize pankreatit, parotit
Çok seyrek: Pankreas psödokistleri, ölümle sonuçlanan pankreatit, akut parotitle eş zamanlı
pankreatit
5/10Hepato-bilier hastalıkları
Çok yaygın: Karaciğer değerlerinde değişiklik (örn. alkalin fosfataz, serum transaminazları,
amonyak, LDH ve serum bilirubin seviyelerinde yükselme), karaciğer yağlanması,
hipoalbüminemi (ödemi de kapsayan)
Seyrek: Kolestaz, sarılık, ölümle sonuçlanabilen karaciğer hücre nekrozu ve karaciğer
yetmezliği.
Deri ve deri altı doku hastalıkları
Çok yaygın: Ciltte aşırı duyarlılık reaksiyonları
Çok seyrek: Bir vakada toksik epidermal nekroliz (Lyell’s sendromu)
Böbrek ve idrar yolu hastalıkları
Yaygın: Akut böbrek yetmezliği
Genel bozukluklar ve uygulama bölgesine ilişkin hastalıkları
Çok yaygın: Enjeksiyon bölgesinde ağrı, ödem
Yaygın: Vücut sıcaklığında yükselme, ağrı (sırt ağrısı, eklem ağrısı, abdominal ağrı)
Seyrek: Yaşamı tehdit eden yüksek ateş (hiperpireksi)
Araştırmalar
Yaygın: Kan amilazında yükselme
Klinik çalışma verileri ve Japonya’da ilaç kullanım sonuçlarının anket verileri
Ruhsatlandırma öncesinde LEUNASE ile tedavi edilen 188 hastanın 128’inde (% 68.1)
laboratuvar verilerinde anormallikler de dahil olmak üzere advers reaksiyonlar rapor
edilmiştir. Ruhsatlandırma öncesi, ruhsatlandırma aşaması ve 1 Mayıs 1976 arasındaki
dönemde toplam 302 hasta incelenmiştir. Rapor edilen başlıca advers reaksiyonlar: 103
hastada mide bulantısı (% 34.1), 89 hastada kusma (% 29.5), 63 hastada anoreksi (% 20.9), 43
hastada ateş (% 14.2), 96 hastanın 12’sinde hiperamonemi (%12.5) ve 6 hastada şok (% 2.0)
görülmüştür.
Klinik bakımdan önemli advers reaksiyonlar
• Şok veya anaflaktik semptomlar meydana gelebilir. Hastalar tedavi sırasında dikkatli
şekilde gözetim altında tutularak ve ürtiker, anjiyödem, üşüme, kusma, dispne, bilinç
bulanıklığı, konvülsiyon ve kan basıncının düşmesi gibi semptomlar gözlenmesi
durumunda ilaç uygulaması derhal durdurularak ve uygun önlemler alınmalıdır.
• Serebral hemoraji, serebral enfarktüs ve pulmoner hemoraji (fibrinojen, plazmin, AT-III,
protein C değerlerinde düşme) gibi ciddi pıhtılaşma bozuklukları gelişebilir. Hastalar
tedavi süresince sıklıkla yapılacak testlerle gözlem altında tutulmalı ve herhangi bir
anomali tespit edildiği taktirde, tedaviye ara verilmesi veya durdurulması gibi, gerekli
önlemler alınmalıdır.
• Şiddetli akut pankreas iltihabı oluşabilmektedir. Tedavi süresince hastalar dikkatli şekilde
gözetim altında tutulmalı; karın ağrısı, kusma ve amilaz da dahil olmak üzere pankreas
enzimlerinde yükselme gibi belirtiler görülmesi halinde tedaviye durdurulmalı ve gerekli
önlemler alınmalıdır. Pankreas endokrinopatisi nedeniyle diabetes mellitus (Langerhans
adacıklarının inflamasyonu) da meydana gelebilir. Hastalar tedavi sırasında dikkatli şekilde
gözetim altında tutulmalı ve susuzluk, polidipsi ve poliüri gözlenirse uygulamaya ara
verilmeli ya da durdurulmalı ve uygun önlemler alınmalıdır.
6/10• Bilinç bozukluğu ile birlikte hiperammonyemi meydana gelebilir. Hastalar sık yapılacak
testlerle dikkatle incelenmeli ve eğer bir anormallik gözlenirse, tedaviye ara verilmesi veya
durdurulması gibi uygun önlemler alınmalıdır.
• Koma, bilinç bozukluğu ve dezoryantasyon gibi semptomlar oluşabilir. Hastalar dikkatle
gözlenmelidir, eğer bir anormallik gözlenirse, tedaviye ara verilmesi veya durdurulması
gibi uygun önlemler alınmalıdır.
• Karaciğer yetmezliği gibi ciddi karaciğer hasarı meydana gelebilir. Hastalar karaciğer
fonksiyon testiyle dikkatle izlenmelidir ve herhangi bir anormallik tespit edilmesi
durumunda uygulama kesilmelidir ve uygun önlemler alınmalıdır.
• Ölümle sonuçlanan, geniş yayılımlı organik beyin bozukluğu rapor edilmiştir.
4.9. Doz aşımı ve tedavisi
Aşırı doz ile ilgili deneyim bulunmamaktadır. LEUNASE’ın özel bir antidotu yoktur. Doz
aşımı durumunda semptomatik ve destek tedavisi uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: L- Antineoplastik ve İmmünomodülatör Ajanlar
ATC Kodu: L01XX02
L-Asparaginaz, L-Asparagin hidrolizini L-aspartik asit ve amonyağa katalizler. Maksimum
inhibisyon etki postmitotik G1 fazındadır.
Tümör hücresindeki L-Asparagin seviyesinin düşmesi, L-Asparaginaz etki mekanizması
olarak kabul edilmelidir. Asparaginaz uygulanmasının sonucu olarak, tümör hücresi için
gerekli olan amino asit L-asparagin, giderek L-aspartik asit ve amonyağa dönüşür. Bunun
sonucu olarak asparagin eksikliğine bağlı olarak bu hücrelerde protein sentezi durma
noktasına gelir.
Japonya’da 36 enstitüde ağırlıklı olarak hematopoietik organlarında tümör bulunan hastalar
ile yürütülen klinik çalışma sonuçları aşağıda özetlenmiştir.
Vakalar Japon çoklu değerlendirme kriterleri tarafından akut lösemi ve malign lenfomada
terapötik etkilerin “tam remisyon” ve “kısmi remisyon” olarak verilen cevap şeklinde
değerlendirilmiştir.
Hastalık Tipi Cevap oranı
(cevaplanan/tedavi edilen)
Lenfotik lösemi % 75.0 (51/68)
Akut lösemi Miyeloid lösemi % 40.8 (29/71)
Diğerleri % 44.4 (4/9)
Hodgkin’s hastalığı % 36.4 (4/11)
Malign lenfoma Retikülosarkom % 53.8 (7/13)
Lenfosarkom % 68.9 (13/19)
Toplam % 56.5 (108/191)
7/105.2.Farmakokinetik özellikler
Genel özellikler
Emilim:
L-Asparaginaz gastrointestinal sistemden emilmez, parenteral yolla verilir. Plazma seviyeleri
doza bağlı olmakla birlikte, plazma yarılanma ömrü 8-30 saat arasında değişir ve doz, yaş,
cinsiyet, vücut yüzey alanı, böbrek ve karaciğer fonksiyonları ve hastalığın yayılımından
bağımsızdır.
L-Asparaginazın, lenfosarkoma hastalarında 11,000 IU (200 IU/ kg)’luk dozda, birbirini
izleyen 6 gün boyunca intravenöz uygulanması ile meydana gelen kan konsantrasyonu
değişimleri aşağıda gösterilmiştir.
(U/ıTt)
s o:::::ı 6 LV. !LV .
>-. !
... 5
~
aı-
4
s0:0:
3
o
~
2
s::
aj 1
~
o
o 2 3 4 5 6 ? 8 9 10 12 (gün)
Dağılım:
Sıçanlarda 2,500 IU/ kg L-Asparaginazın intravenöz uygulanmasından 15 dakika sonra en
yüksek konsantrasyon karaciğerde, sonrasında sırasıyla dalak, akciğer, böbrek, mide, ve en
son ince bağırsakta saptanmıştır. Arka arkaya 6 gün süre ile günde 200 IU/kg dozda
intravenöz L-Asparaginaz uygulanan lenfomalı hastalarda serum seviyeleri 4. günde
maksimuma ulaşır ve 12. güne kadar gittikçe azalır. Verilen dozun % 20’si lenfatik sisteme
geçer. Serebrospinal sıvıda plazmadakinin %1’inden daha az oranda bulunur. İdrarda sadece
eser miktarda görülür.
Biyotransformasyon:
L-Asparaginaz vücutta asparaginaz enzimi ile aspartik asit ve amonyak’a dönüşür.
Eliminasyon:
Sıçanlarda L-Asparaginaz’ın intravenöz olarak 50,000 ila100,000 IU/kg’a kadar yüksek dozda
uygulanmasından 24 saat sonra, uygulanan dozun sadece % 0.014 ila % 0.032’si değişmemiş
etkin madde olarak idrarda saptanmıştır. Düşük doz uygulamasından sonra idrarda etkin
maddeye rastlanmamıştır.
Doğrusallık/doğrusal olmayan durum:
Mevcut bilgi bulunmamaktadır.
8/105.3.Klinik öncesi güvenlilik verileri
Tek doz toksisitesi (LD mg / kg)
50
Uygulama yolu
~ IV IP SC
(Intravenöz) (Intraperitoneal) (Subkutan)
Hayvan türleri
Fare 95.7 240.0 210.0
Sıçan 33.3 36.1 36.1
Tekrarlı doz toksisitesi
L-Asparaginazın sıçanlara intraperitoneal yoldan 500 – 91.000 IU / kg dozlarında 6 ay süre ile
uygulandığında, dozdan bağımsız olarak; çalışmanın başlangıç safhalarında beslenmede hızlı
bir düşüş ve kilo almanın baskılandığı ve histolojik açıdan safra kesesinde konjesyon, ödem,
yağ dejenerasyonu, karaciğerde ve böbrekte konjesyon, nefroz ve testiste spermiogenez
bozukluğu gözlenmiştir.
Teratojenite
L-Asparaginaz, farelere intravenöz ve sıçanlara intraperitoneal olarak 1000 IU/kg veya daha
yüksek dozlarda uygulandığında, büyümenin baskılandığı, ölümcül sorpsiyon, beyin fıtığı,
göğüs vertebra ve kaburgalarında anomali ve kemik oluşumunun gecikmesi şeklinde
teratojenik etki göstermiştir.
6. FARMASÖTİK ÖZELLİKLER
6.1. Yardımcı maddelerin listesi
Bulunmamaktadır.
6.2. Geçimsizlikler
Bu ürün başka ürünlerle karıştırılmamalıdır.
6.3. Raf ömrü
24 ay
6.4. Saklamaya yönelik özel tedbirler
2-80C arasında buzdolabında saklayınız.
6.5. Ambalajın niteliği ve içeriği
Karton kutuda, içinde 10.000 IU L-Asparaginaz bulunan, kauçuk tıpa ve ‘flip off’ alüminyum
kapak ile kapatılmış, saydam, tip I cam flakon şeklindedir.
Her karton kutu bir flakon içermektedir.
6.6. Beşeri tıbbi üründen arta kalan maddelerin imhası ve diğer özel önlemler
Hazırlama talimatları
• LEUNASE öncelikle, 2 ila 5 ml enjeksiyonluk su ile rekonsitiüe edilir.
• Rekonstitüe çözelti, % 0.9 izotonik sodyum klorür çözeltisi ile 200 ila 500 ml’ye
seyreltilir.
• Hazırlandıktan sonra hemen kullanılmalıdır.
9/10Rekonstitüsyon için enjeksiyonluk su yerine izotonik sodyum klorür çözeltisi
kullanılmamalıdır; çünkü bu durum tuz açığa çıkışına bağlı olarak çözeltinin
bulanıklaşmasına sebep olabilir.
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7.RUHSAT SAHİBİ
Onko İlaç Sanayi ve Ticaret A.Ş.
Koşuyolu Cad. No:34
34718 Kadıköy – İSTANBUL
Tel: (0216) 544 90 00 (Pbx)
Faks: (0216) 545 59 99
8.RUHSAT NUMARASI
101/42
9.İLK RUHSAT TARİHİ/RUHSAT YENİLEME TARİHİ
İlk ruhsat tarihi: 02.07.1997
Ruhsat yenileme tarihi: 09.10.2001, 30.11.2010
10.KÜB’ÜN YENİLENME TARİHİ
10/10