KISA ÜRÜN BİLGİSİ
1. BEŞERİ TIBBİ ÜRÜNÜN ADI
ALLERGODİL® 0.14 mg burun spreyi, çözelti
2. KALİTATİF VE KANTİTATİF BİLEŞİM
Etkin madde:
Her sprey püskürtmesi (0.14 ml) 0.14 mg azelastin hidroklorür içerir.
Yardımcı maddeler:
Yardımcı maddeler için bakınız bölüm 6.1.
3. FARMASÖTİK FORM
Burun spreyi
Berrak, Renksiz çözelti
4. KLİNİK ÖZELLİKLER
4.1. Terapötik endikasyonlar
ALLERGODİL® antialerjik / antihistaminik bir ajandır.
Yetişkinler, adolesanlar ile 6 yaş ve üstü çocuklarda mevsimsel alerjik rinit (saman
nezlesi) ve yıl boyu süren (perenial) alerjik rinit semptomatik tedavisinde endikedir.
4.2. Pozoloji ve uygulama şekli
Pozoloji/Uygulama sıklığı ve süresi
Doktor tarafından başka şekilde önerilmediği takdirde;
Her bir burun deliğine, günde 2 defa bir sprey püskürtülür (sabah ve akşam; günlük
toplam doz 0.56 mg azelastin hidroklorüre eşdeğer).
ALLERGODİL® ile tedavi süresi semptomların tipine, şiddetine ve gelişimine bağlıdır.
ALLERGODİL® uzun dönem tedavide kullanılabilir; kullanım süresi ile ilgili bir
kısıtlama yoktur.
Uygulama şekli
Burun içerisine püskürtülerek uygulanır.
Kullanırken sprey ve baş dik olarak tutulmalıdır.
Özel popülasyonlara ilişkin ek bilgiler
Böbrek/Karaciğer yetmezliği:
Normal dozlarda kullanılabilir. Doz ayarlanmasına gerek yoktur.
1 / 7Pediyatrik popülasyon:
Mevsimsel alerjik rinitte ve Perenial (yıl boyu süren) alerjik rinitte 6 yaşından küçük
çocuklarda güvenliliği ve etkililiği belirlenmemiştir. 6 yaş ve üstü çocuklar için önerilen
dozlarda kullanılır; doz ayarlanmasına gerek yoktur.
Geriyatrik popülasyon:
Normal erişkin dozunda kullanılabilir. Doz ayarlanmasına gerek yoktur.
4.3. Kontrendikasyonlar
• Azelastin veya ALLERGODİL®’in içerdiği yardımcı maddelerden (bkz. bölüm 6.1)
herhangi birine karşı aşırı duyarlılığı olanlarda
• 6 yaşın altındaki çocuklarda kontrendikedir.
4.4. Özel kullanım uyarıları ve önlemleri
Bildirilmemiştir.
4.5. Diğer tıbbi ürünler ile etkileşimler ve diğer etkileşim şekilleri
ALLERGODİL® ile herhangi bir etkileşim bildirilmemiştir.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlara verilirken tedbirli olunmalıdır.
Gebelik dönemi
ALLERGODİL®’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-
veya/doğum /ve-veya/ doğum sonrası gelişim üzerindeki etkiler bakımından yetersizdir
(bkz. bölüm 5.3). İnsanlara yönelik potansiyel risk bilinmemektedir.
ALLERGODİL®, gerekli olmadıkça gebelik döneminde kullanılmamalıdır.
Laboratuvar hayvanlarında test edilen terapötik doz aralığının çok üzerindeki dozlarda
herhangi bir teratojenik etki kanıtı oluşmamasına rağmen, mevcut terapötik yaklaşım
ALLERGODİL®’in gebeliğin ilk üç ayında kullanımını önermemektedir.
Laktasyon dönemi
Emzirme döneminde güvenliliğine dair kanıtlar yetersiz olduğundan ALLERGODİL®
emziren annelerde kullanılmamalıdır.
2 / 7Üreme yeteneği/Fertilite
Hayvanlar üzerinde yapılan çalışmalarda oral uygulama sonrası fertilite üzerine etkiler
gözlenmiştir (bkz. bölüm 5.3)
4.7. Araç ve makine kullanımı üzerindeki etkiler
Çok nadiren, ALLERGODİL® kullanılırken, hastalığın kendisinin de neden olabileceği
bitkinlik (yorgunluk, halsizlik), baş dönmesi veya güçsüzlük hissi görülebilir. Bu
vakalarda araç ve makine kullanım yeteneği etkilenebilir. Bu etkiler, alkol ve reaksiyon
zamanı üzerine negatif etkisi olan diğer ilaçlar ile birlikte kullanım durumunda
artabileceği için, özel dikkat gösterilmelidir.
ALLERGODİL® tedavisi sırasında, hastalara araç ve makine kullanırken dikkatli olmaları
söylenmelidir.
4.8. İstenmeyen etkiler
Şu terimler ve sıklık dereceleri kullanılmıştır:
Çok yaygın (≥1/10); yaygın (≥1/100 ila < 1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000); bilinmiyor (eldeki verilerden
hareketle tahmin edilemiyor)
ALLERGODİL® için bildirilen istenmeyen etkiler:
Bağışıklık sistemi hastalıkları
Çok seyrek: Aşırı duyarlık reaksiyonları
Sinir sistemi hastalıkları
Yaygın: Uygun olmayan uygulama (başın geriye yaslanması, bkz. bölüm 4.2) bazen
bulantıya neden olabilen bir acı tat duyusu oluşturabilir.
Çok seyrek: Vertigo
Solunum, göğüs bozuklukları ve mediastinal hastalıklar
Yaygın olmayan: Sprey uygulanması ile inflamasyonlu nazal mukozada iritasyon (örn.
yanma, karıncalanma), hapşırma ve burun kanaması.
Gastrointestinal hastalıklar
Seyrek: Bulantı
Deri ve deri altı doku hastalıkları:
Çok seyrek: Deri döküntüsü, kaşıntı, ürtiker
3 / 7Genel bozukluklar ve uygulama bölgesine ilişkin hastalıklar
Çok seyrek: Hastalığın kendisinin de neden olabileceği halsizlik (yorgunluk, bitkinlik),
baş dönmesi veya güçsüzlük hissi
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e-posta: tufam@titck.gov.tr; tel:0 800 314 00 08; faks:0 312 218 35
99).
4.9. Doz aşımı ve tedavisi
İnsanlarda toksik dozda azelastin hidroklorür uygulanmasına ait herhangi bir deneyim
bulunmamaktadır. Doz aşımı veya intoksikasyon durumunda, hayvan deneylerinin
sonuçlarına dayalı olarak merkezi sinir sistem rahatsızlıkları (sersemlik, konfüzyon, koma,
taşikardi ve hipotansiyon) beklenebilir.
Önerilen tedavi
Gelişen rahatsızlıkların tedavisi semptomatiktir. Bilinen bir antidotu yoktur. Doz aşımı
çok yeni gerçekleşmiş ise gastrik lavaj önerilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Topikal kullanım için dekonjestanlar ve diğer nazal preparatlar;
antialerjik ilaçlar, kortikosteroidler hariç.
ATC Kodu: R01AC03
Azelastin hidroklorür, bir H -antagonisttir ve dolayısıyla anti-alerjik etkili nispeten uzun
1
yarı ömürlü (t ≅20 saat) bir maddedir.
1/2
Kobaylarda yürütülen in vivo çalışmalar, insanlardaki tedavi dozlarında azelastin
hidroklorürün lökotrienler ve platelet aktive edici faktör ile oluşturulan bronşial
konstriksiyonu da inhibe ettiğini göstermiştir.
Hayvan deneylerindeki bu özelliklerinden dolayı, azelastin hidroklorür solunum
yollarında aşırı tepkiye neden olan inflamasyonu da baskılamaktadır. Hayvanlarda elde
edilen bu bulgular insanlarda azelastin hidroklorürün terapötik uygulaması için bir
açıklama getirmemektedir.
5.2. Farmakokinetik özellikler
Emilim
Alerjik rinitli hastalarda toplam günlük 0.56 mg azelastin hidroklorür dozundan (örn. her
bir burun deliğine günde iki kez bir sprey) 2 saat sonra gözlenen azelastin hidroklorürün
kararlı durum ortalama plazma konsantrasyonları yaklaşık 0.65 ng/ml olmuştur, ancak
4 / 7klinik olarak anlamlı yan etkilerle sonuçlanmamıştır. Eğer günlük doz artırılırsa, doz-
lineer etkiden dolayı ortalama plazma düzeylerinde bir yükselme beklenebilir.
Oral uygulamadan sonra hayvan ve insanlarda azelastin hidroklorür hızla ve tama yakın
emilmektedir.
Dağılım
Başlıca periferal organlara, özellikle akciğerlere, deri, kas, karaciğer ve böbreklere
dağılmaktadır, ancak beyne çok az miktarda geçmektedir.
Biyotransformasyon
En önemli metabolik yolakları, azepin halkasının hidroksilasyonu, N-dimetilasyon ve
azepin halkasının oksidatif açılmasıdır.
Eliminasyon
Azelastin hidroklorür ve metabolitleri yaklaşık olarak %75 feçes ile ve %25’i böbrekler
yoluyla atılmaktadır. Yarılanma ömrü yaklaşık 20 saattir.
Doğrusallık /Doğrusal Olmayan Durum
Farmakokinetiği doğrusaldır.
5.3. Klinik öncesi güvenlilik verileri
Tekrarlanan uygulama ile toksisite: Azelastin hidroklorürün sıçanlarda ve köpeklerde
tekrarlanan oral uygulaması ile ilk toksik semptomlar, insanlar için kullanılan maksimum
dozun 75 katını aşan dozlarda gözlenmiştir.
İnsanlarda kullanılan oral günlük terapötik doz 200 kattan fazla aşılınca, vücut ağırlığına
bağlı olarak sıçanlarda karaciğer (AST, ALT ve AP serum enzim aktiviteleri artışı, organ
ağırlığı artışı, sellüler hipertrofi, yağ infiltrasyonu) ve böbrekler (üre azotu artışı, idrar
volümü artışı, sodyum/potasyum ve klor sekresyonu artışı yanı sıra organ ağırlığı artışı)
hedef organ olarak gözlenmişlerdir.
Genç ve erişkin hayvanlarda toksik olmayan doz, insanlarda kullanılan maksimum oral
günlük terapötik dozun en az 30 katıdır.
ALLERGODİL®’in mümkün olan maksimum dozlarına kadar (vücut ağırlığına göre insan
intranazal terapötik dozunun sıçan: yaklaşık 130 katı; köpek: yaklaşık 25 katı) sıçan ve
köpeklerde 6 ay boyunca intranazal uygulaması lokal veya organa spesifik hiçbir toksisite
bulguları göstermemiştir.
Duyarlılaşma: Azelastin hidroklorür kobaylarda yapılan çalışmalarda duyarlılaştırıcı
özellikler göstermemiştir.
Mutajenite/Karsinojenite: Azelastin hidroklorür fare ve sıçanlarda yapılan in vivo ve in
vitro mutajenite çalışmaları ve karsijonite çalışmalarında herhangi bir mutasyon veya
tümör oluşturma potansiyeli göstermemiştir.
Üreme toksisitesi: Hayvan deneylerinde azelastin hidroklorürün küçük miktarlarının
plesentaya geçtiği ve anne sütünde küçük miktarlarda bulunduğu bildirilmiştir.
Sıçanlarda, farelerde ve tavşanlarda oral uygulamadan sonra yapılan embriyotoksisite
çalışmaları, teratojenik etki bulgularının maternal toksik doz aralığında (68.6 mg/kg/gün)
sadece farelerde olduğunu göstermiştir.
Her üç türe verilen en küçük embriyotoksik doz, 30mg/kg/gün idi.
5 / 7Dişi sıçanlarda fertilite bozuklukları 3mg/kg/gün ya da üzerindeki dozların oral
uygulanmasını takiben gözlenmiştir.
6. FARMASÖTİK ÖZELLİKLER
6.1 Yardımcı maddelerin listesi
Disodyum edetat,
Hipromelloz,
Disodyum fosfat dodekahidrat,
Sitrik asit anhidr,
Sodyum klorür,
Saf su.
6.2 Geçimsizlikler
Uygulanabilir değildir.
6.3 Raf ömrü
36 ay
Şişenin ağzının açılmasından sonra 6 aydan daha uzun süre ile kullanılmamalıdır.
6.4 Saklamaya yönelik özel uyarılar
25°C altındaki oda sıcaklığında saklayınız. Buzdolabında (+8°C’nin altında) saklamayınız.
6.5 Ambalajın niteliği ve içeriği
Bir defada 0,14 ml çözelti püskürten Valois V3 ile kapatılmış PP dozaj pompalı
kahverengi cam şişe. Bir şişe 10 ml solüsyon içerir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Ürünlerin Kontrolü
Yönetmeliği” ve “Ambalaj Atıklarının Kontrolü Yönetmelikleri”ne uygun olarak imha
edilmelidir.
7. RUHSAT SAHİBİ
Meda Pharma İlaç San. ve Tic. Ltd. Şti
Sarıyer- İstanbul
8. RUHSAT NUMARASI
130/84
6 / 79. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 01.02.2011
Ruhsat yenileme tarihi:
10. KÜB’ÜN YENİLENME TARİHİ:
7 / 7