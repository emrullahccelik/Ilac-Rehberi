 
 
1 
 KULLANMA TALİMATI  
 
NEXTELLE 30 mg tablet  
Ağızdan alınır.  
• Etkin madde:  Bir tablet 30 mg ulipristal asetat içerir.   
• Yardımcı maddeler:  Laktoz monohidrat ( sığır sütünden elde edilen) , povidon K30, 
kroskarmelloz sodyum, sodyum stearil fumarat, polietilen glikol 6000.  
 
 
Bu Kullanma Talimatında:  
1. NEXTELLE  nedir ve ne için  kullanılır?  
2. NEXTELLE ’yi kullanmadan önce dikkat edilmesi gerekenler  
3. NEXTELLE  nasıl  kullanılır?  
4. Olası yan etkiler  nelerdir?  
5. NEXTELLE ’nin saklanması  
Başlıkları yer almaktadır. 
1.   NEXTELLE nedir ve ne için  kullanılır?  
NEXTELLE, beyaz- hemen hemen beyaz yuvarlak tablettir.  
NEXTELLE, bir acil doğum kontrol hapıdır. Yani, bu ilaç, korunmasız cinsel ilişkiden veya 
kullandığınız koruyucu yöntemin başarısız olmasından sonra hamileliği önlemek için 
kullanılabilir. Örneğin, 
− Korunmasız cinsel ilişkiye girdiyseniz,  
− Partnerinizin  prezervatifi yırtıksa, kaymışsa veya çıkmışsa ya da cinsel ilişki esnasında 
prezervatif kullanmayı unutmuşsanız veya  
− Doğum  kontrol hapınızı zamanında (bu konuda bilgi almak için, doğum kontrol hapı Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  
 
2 
 ambalajıyla birlikte gelen kullanım talimatının bilgilendirici bölümüne bakınız) almayı 
unutmuşsanız bu ilacı kullanabilirsiniz. 
 NEXTELLE ilacını, korunmasız cinsel ilişkiden veya bir koruyucu yöntemin başarısız 
olmasından sonraki 120. saate (5. gün) kadar mümkün olan en kısa sürede kullanabilirsiniz. Bunun nedeni, korunmasız cinsel ilişkiden sonra mümkün olan en kısa sürede alırsanız daha etkili olmasıdır.   
 
NEXTELLE ergenlik dahil çocuk doğurma yaşındaki bütün kadınlar için uygundur.  
 NEXTELLE adet döngüsünün herhangi bir zamanında alınabilir.  
Gebeyseniz NEXTELLE  işe yaramaz.  
 Adetiniz geciktiyse, gebe kalmış olabilirsiniz. Adet döneminiz gecikmişse veya gebelik belirtileriniz varsa (göğüslerde şişme, sabah bulantısı) NEXTELLE almadan önce doktorunuza 
veya sağlık yetkilinize danışmalısınız.  
 NEXTELLE aldıktan sonra korunmasız cinsel ilişki yaşarsanız, gebe kalmanızı önlemez.  
 
Adet döngüsünün herhangi bir zamanında korunmasız cinsel ilişki gebeliğe yol açabilir.  
 
NEXTELLE uygulamasının normal bir doğum kontrol yöntemi olarak kullanılması uygun 
değildir. Düzenli bir doğum kontrol yöntemi kullanmıyorsanız, size uygun olanı seçmesi için bir doktora veya sağlık yetkilisine danışınız. 
 
NEXTELLE etkin madde olarak ulipristal asetat içerir, bu madde doğal olarak vücutta bulunan 
ve yumurtlamanın ortaya çıkması için gerekli bir hormon olan progesteronun etkinliğini değiştirerek işlev gösterir. Sonuç olarak, NEXTELLE yumurtlamayı erteler.  
 NEXTELLE her durumda etkin değildir. Korunmasız cinsel ilişkiden 5 gün sonrasına kadar 
NEXTELLE alan 100 kadının yaklaşık 2 tanesi hamile kalabilir.  
NEXTELLE gebeliğin oluşmasını önlemek için kullanılan bir doğum kontrol yöntemidir. 
Gebeyseniz, mevcut gebeliği sonlandırmaz.  
 
Acil doğum kontrolü cinsel yolla bulaşan diğer herhangi bir hastalığa karşı koruma sağlamaz.  
 Cinsel yolla bulaşan hastalıklara karşı korunmayı sadece prezervatifler sağlar. NEXTELLE 
ilacı,  sizi HIV enfeksiyonuna (AIDS) veya cinsel yolla bulaşan diğer herhangi bir hastalığa 
(örneğin, klamidya (mantar), genital uçuk, genital siğiller, frengi (cinsel yolla bulaşan bir 
hastalık), bel soğukluğu, hepatit B) karşı korumayacaktır. Bu konuda endişeli yseniz, tavsiyeleri  
 
3 
 için doktorunuzla veya sağlık uzmanınızla irtibat kurunuz.  
 
2. NEXTELLE’yi  kullanmadan önce dikkat edilmesi gerekenler  
NEXTELLE’yi  aşağıdaki durumlarda KULLANMAYINIZ  
Eğer;  
- Ulipristal asetat veya NEXTELLE  ilacında kullanılan diğer herhangi  bir bileşene karşı 
alerjiniz varsa (aşırı duyarlı iseniz)  
 
NEXTELLE’yi  aşağıdaki durumlarda DİKKATLİ KULLANINIZ  
Aşağıdaki durumlarda NEXTELLE  almadan önce bir doktora veya sağlık yetkilisine danışınız:  
• Adetiniz gecikmişse, gebeyseniz veya gebelik belirtileriniz varsa (mem elerde büyüme, 
sabah bulantısı), 
• Şiddetli astımınız varsa,  
• Şiddetli karaciğer hastalığınız varsa.  
 Tüm kadınlarda, acil doğum kontrolü korunmasız cinsel ilişkiyi takiben bir an önce uygulanmalıdır. Bazı kanıtlara göre, vücut ağırlığı veya vücut kitle indeksi (VKİ) arttıkça 
NEXTELLE  etkisi azalabilir. Ancak bu veriler kısıtlıdır ve kapsayıcı değildir. Bu nedenle, 
ağırlığına veya VKİ durumuna bakılmaksızın NEXTELLE  tüm kadınlara önerilmektedir.  
 
Acil doğum kontrolü almak konusunda herhangi bir endişeniz varsa bir doktora ve ya sağlık 
yetkilisine danışınız.  
 
NEXTELLE  almanıza rağmen gebe kalırsanız, doktorunuza danışmanız önemlidir. Daha fazla 
bilgi için bakınız Bölüm “gebelik, emzirme ve fertilite”.  
NEXTELLE , normal doğum kontrol ilaçlarının (haplar ve bantlar gibi) etkililiğini azaltabilir. 
Eğer halihazırda başka bir doğum kontrol ilacı kullanıyorsanız, NEXTELLE  alımını takiben, 
bu ilaçları kullanmaya devam edin ancak bir sonraki adetinize kadar her cinsel ilişkinizde 
prezervatif kullandığınızdan emin olun. 
 NEXTELLE  fertiliteyi (üreme yeteneği) etkilemez. Eğer korunmasız cinsel ilişki sonrasında 
NEXTELLE  aldıysanız, hamile kalmanızı engeller.  
 NEXTELLE , levonorgestrel içeren acil doğum kontrol ilaçları ile birlikte kullanılmamalıdır. 
Birlikte kullandığınızda NEXTELLE  etkisi azalabilir.  
Eğer başka bir hastalığınız varsa, bünyeniz alerjikse ve başka herhangi bir ilaç alıyorsanız 
doktorunuzu bilgilendiriniz.  Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
4 
  
NEXTELLE’ni n yiyecek ve içecek ile kullanılması  
NEXTELLE , aç ya da tok karnına alınabilir. 
Hamilelik  
İlacı kullanmadan önce doktorunuza veya eczacınıza danışınız.  
NEXTELLE  almadan önce, adet döneminiz gecikmişse, eczacınıza, doktorunuza veya sağlık 
yetkilinize danışmalısınız veya gebelik testi yaparak gebe olmadığınızdan emin olmalısınız (bkz. Bölüm “Dikkatli Kullanınız”).  
 
NEXTELLE  gebeliğin oluşmasını önlemek için kullanılan bir doğum kontrol yöntemidir. 
Gebeyseniz, mevcut gebeliği sonlandırmaz.  
 NEXTELLE ’yi almanıza rağmen gebe kalırsanız, NEXTELLE ’nin gebeliğinizi etkileyeceğine 
dair kanıt yoktur. Bununla beraber, doktorunuza danışmanız önemlidir. Her gebelikte olduğu 
gibi, doktorunuz, dış gebelik (bebeğin rahim dışında bir yerde geliştiği durum) olup olmadığını 
kontrol etmek isteyebilir. NEXTELLE  aldıktan sonra şiddetli karın ağrısı veya kanama 
geçiriyorsanız ya da önceden bir dış gebelik, tüplerinizin ameliyatı veya uzun- süreli (kronik) 
genital enfeksiyon geçirmişseniz bu tedbirin alınması özell ikle önemlidir.   
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
NEXTELLE  anne sütüne geçer. NEXTELLE  alımından sonraki 1 hafta boyunca bebek 
emzirilmesi önerilmemektedir.  
 
Emzirme döneminde NEXTELLE  alırsanız, bebeğinizi NEXTELLE  almadan hemen önce 
emzirmelisiniz. Bu süre boyunca sütünüzün kesilmemesi için sütünüzü pompalamalı ve 
atmalısınız.  
Araç ve makine kullanımı  
NEXTELLE  alımından sonra bazı kadınlar baş dönmesi, sersemlik ve uyuşukluk, bulanık 
görme ve/veya dikkat bozukluğundan (“Olası Yan Etkiler” bölümüne bakınız) yakındıklarını bildirmişlerdir. Eğer sizde söz konusu yakınmalar varsa, araç ya da makine kullanmayınız. 
 
NEXTELLE’ni n içeriğinde bulunan bazı yardımcı maddeler hakkında önemli bilgiler  
NEXTELLE , laktoz monohidrat içerir. Eğer daha önceden doktorunuz tarafından bazı şekerlere 
karşı intoleransınız olduğu söylenmişse bu tıbbi ürünü almadan önce doktorunuzla temasa geçiniz.   
 
5 
 Diğer ilaçlar ile birlikte kullanımı  
Aşağıda sıralanan ilaçlardan, reçetesiz satılan ilaçlardan veya bitkisel içerikli ürünlerden 
alıyorsanız ya da yakın zamanda aldıysanız, doktorunuza veya eczacınıza bunu bildiriniz.  
Bazı ilaçlar, hamileliği önleme konusunda NEXTELLE’ni n etkinliğini azaltabilirler. Eğer 
aşağıda belirtilen ilaçlardan herhangi birini son 4 hafta süresince kullandıysanız, NEXTELLE 
sizin için daha az uygun olabilir. Doktorunuz size farklı tipte bir acil kontraseptif (hormonal 
olmayan) örneğin bakırlı rahim içi araçlar reçete edebilir;  
− Epilepsi (Sara) tedavisinde kullanılan bazı ilaçlar (örneğin; primidon, fenobarbital, 
fenitoin, fosfenitoin, karbamazepin, okskarbazepin ve barbitüratlar)  
− Tüberküloz tedavisinde kullanılan ilaçlar (örneğin; rifampisin, rifabutin)  
− HIV enfeksiyonu (AIDS) tedavisinde kullanılan bazı ilaçlar (ritonavir, efavirenz, nevirapin)  
− Mantar enfeksiyonlarının tedavisinde kullanılan griseofulvin 
− Sarı kantaron ( Hypericum perforatum ) içeren bitkisel ilaçlar  
 
NEXTELLE kullanmadan önce doktorunuz veya eczacınıza yukarıda belirtilen ilaçları ne 
zaman kullandığınıza dair bilgi veriniz.  NEXTELLE ayrıca, normal doğum kontrol ilaçlarının etkinliğini azaltabilir. Bu yüzden, bir 
sonraki adetinize kadar prezervatif gibi güvenli bir bariyer kontrol yöntemi kullanmalısınız. 
 
NEXTELLE, levonorgestrel içeren acil doğum kontrol ilaçları (ertesi sabah hapı) ile birlikte 
kullanılmamalıdır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  3. NEXTELLE nasıl kullanılır?  
Uygun kullanım ve doz/uygulama sıklığı için talimatlar:  
NEXTELLE’yi  her zaman tam olarak doktorunuzun size söylediği gibi alınız.  
Emin değilseniz doktorunuza ya da eczacınıza danışınız. 
− Korunmasız cinsel ilişkiye girdikten veya cinsel ilişki sırasında kullandığınız kontraseptif yöntemde bir başarısızlık olduktan sonra mümkün olan en kısa sürede ve 
120 saat (5 gün) geçmeden ağız yoluyla bir NEXTELLE alınız. NEXTELLE’yi  almayı 
geciktirmeyiniz.  
− NEXTELLE’yi  adet döngünüzün herhangi bir anında kullanabilirsiniz. 
− Bir NEXTELLE  aldıktan sonraki 3 saat içerisinde kusarsanız, başka bir tablet almak 
için doktorunuza danışmalısınız.  
 
6 
 − NEXTELLE’yi  aldıktan sonra hamile kalırsanız, doktorunuzla, sağlık uzmanınızla veya 
eczacınızla irtibat kurmanız gerekmektedir (Daha fazla bilgi için “NEXTELLE’y i 
aşağıdaki durumlarda DİKKATLİ KULLANINIZ” bölümüne bakınız).  
− NEXTELLE aldıktan sonra korunmasız cinsel ilişki yaşarsanız, gebe kalmanızı 
önlemez. NEXTELLE aldıktan sonra, bir sonraki adetinize kadar prezervatif gibi 
güvenli bir bariyer kontrol yöntemi kullanmalısınız. 
− NEXTELLE aldıktan sonra, bir sonraki adetin birkaç gün gecikmesi normaldir. Ancak, 
bu gecikme 7 günü aşarsa, her zamankinden az veya fazlaysa, karın ağrısı, meme 
hassasiyeti, kusma veya bulantı gibi belirtiler yaşıyorsanız gebe olabilirsiniz. Hemen 
gebelik testi y apmanız gerekir. Gebeyseniz, doktorunuza danışmanız önemlidir. 
− Eğer NEXTELLE ’nin etkinliğini azaltabilecek ilaçlar (“Diğer ilaçlar ile birlikte 
kullanımı” bölümüne bakınız) alıyorsanız ya da geçmiş 4 haftada aldıysanız, 
NEXTELLE sizin için uygun olmayabilir. NEXTELLE kullanmadan önce doktorunuz 
veya eczacınızla konuşunuz. Doktorunuz size farklı tipte bir acil kontraseptif (hormonal 
olmayan) örneğin bakırlı rahim içi araçlar reçete edebilir. 
 
NEXTELLE için önerilen doz aşılmamalıdır.  
 
Uygulama yolu ve metodu:  
NEXTELLE, bir bardak su ile, aç ya da tok karnına alınabilir. 
 
Değişik yaş grupları:  
Çocuklarda kullanımı:  
Ergenlik öncesi çocuklarda acil kontraseptif yöntemler gerekmeyeceğinden NEXTELLE  
endikasyonu bulunmamaktadır. 
 
NEXTELLE ergenler dahil çocuk doğurma çağındaki her kadın için uygundur. 
 
Yaşlılarda kullanımı:  
Yaşlılarda kullanımına dair özel bir bilgi bulunmamaktadır. 
Özel kullanım durumları:  
Böbrek Yetmezliği:  
Doz ayarlamasına gerek yoktur. 
 
Karaciğer Yetmezliği:  
Spesifik çalışma bulunmamasından dolayı, karaciğer yetmezliği olan hastalarda NEXTELLE  
için spesifik doz ayarlamaları yapılamaz.  
 Şiddetli Karaciğer Yetmezliği:  
Spesifik çalışma bulunmamasından dolayı, şiddetli karaciğer yetmezliğinde kullanımı tavsiye edilmemektedir.   
 
7 
  
Eğer NEXTELLE ’nin etkisinin çok güçlü veya zayıf olduğuna dair bir izleniminiz var ise 
doktorunu z veya eczacınız ile konuşunuz.  
 
Kullanmanız gerekenden daha fazla NEXTELLE kullandıysanız:  
NEXTELLE’de n kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
NEXTELLE’yi  kullanmayı unutursanız  
Unutulan dozları dengelemek için çift doz almayınız. 
 NEXTELLE ile tedavi sonlandırıldığında ki oluşabilecek etkiler  
NEXTELLE tedavisi sonlandırıldığında, herhangi bir olumsuz etki oluşması beklenmez.  
 4. Olası yan etkiler nelerdir? 
Tüm ilaçlar gibi, NEXTELLE’ni n içeriğinde bulunan maddelere duyarlı olan kişilerde yan 
etkiler olabilir. Tavsiye edilen dozlarda aşağıdaki yan etkiler bildirilmiştir.  
 
Meme hassasiyeti, abdominal (mide) ağrı, kusma, bulantı gibi semptomlar aynı zamanda olası 
bir hamileliğin belirtileridir. Eğer adet döneminiz geciktiyse ve NEXTELLE aldıktan sonra bu 
tip semptomlar yaşadıysanız, bir hamilelik testi yapmalısınız ( bkz. Bölüm 2. NEXTELLE’yi  
kullanmadan önce dikkat edilmesi gerekenler).  
 
Yan etkiler aşağıdaki kategorilerde gösterildiği şekilde sınıflandırılmıştır:  
 
Çok yaygın : 10 hastanın en az birinde görülebilir.  
Yaygın : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek  : 1.000 hastanın birinden az, 10.000 hastanın birinden fazla görülebilir.  
Çok seyrek  : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor. 
 
Aşağıdakilerden biri olursa, NEXTELLE’y i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Döküntü, kurdeşen veya yüzde şişme gibi alerjik reaksiyonlar  
 Yaygın  
− mide bulantısı,  karın ağrısı, karında rahatsızlık hissi, kusma  
− baş ağrısı, baş dönmesi   
 
8 
 − ağrılı adet kanaması, alt karın ve kalça bölgesinde ağrı, meme hassasiyeti  
− halsizlik  
− duygu durumunda ani değişimler  
− kas ağrısı, sırt ağrısı  
 
Yaygın olmayan  
− ishal, ağız kuruluğu, mide yanması, bağırsak gazları  
− anormal vajinal kanama ve menstrual bozukluklar (periyotlarda uzama, hafif düzeyde 
beklenmeyen vajinal kanama, ağır düzeyde / normalden uzun düzensiz periyotlar, adet kanaması öncesinde gerginlik, sinirlilik, baş ağrısı, yorgunluk gibi çeşitli belirtilerin  gözlenmesi)  
− vajina ve çevresinde iltihabi durum, vajinal akıntı  
− sıcaklık basması  
− iştah durumunda değişimler, duygusal bozukluklar, aşırı endişe hali, huzursuzluk, uyumada güçlük, uykusuzluk, cinsel istekte artma / azalma  
− influenza (grip) 
− akne, cilt lezyonu, kaşıntı  
− migren  
− görme bozuklukları  
− keyifsizlik, ateş, üşüme  
− uykuya eğilim durumu (somnolans)  
 
 
Seyrek  
− genital  bölgede kaşıntı, cinsel ilişki sırasında ağrı, önceden var olan bir yumurtalık 
kistinin patlaması, anormal düzeyde hafif geçen adet kanaması  
− konsantrasyon kaybı, baş dönmesi, titreme, yer ve zaman kavramını yitirme, tat 
alımında bozukluk, baygınlık 
− gözlerde anormal hisler, göz kızarıklığı, gözlerde ışığa duyarlılık  
− boğaz kuruluğu  
− susama hissi  
Eğer bu kullanma talimatında bahsi geçmeyen herhangi bir yan etk i ile karşılaşırsanız  
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın  
 
9 
 güvenliliği hakkında daha fazla bilgi edinilmesine katkı sağlamış olacaksınız. 
 5. NEXTELLE’ni n Saklanması  
NEXTELLE’yi  çocukların göremeyeceği, erişemeyeceği yerlerde ve ambalajında saklayınız.  
 
25ºC’nin altındaki oda sıcaklığında ve orijinal ambalajında saklayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra NEXTELLE’yi  kullanmayınız. 
Eğer üründe ve/veya ambalajında bozukluklar fark eder seniz NEXTELLE’y i kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 Ruhsat Sahibi:  
Berko İlaç ve Kimya Sanayi A.Ş.  
Yenişehir Mah.Özgür Sok. No:16-18  Ataşehir/İstanbul  
 0 216 456 65 70 (Pbx)  
 0 216 456 65 79 (Faks)  
 info@berko.com.tr
 
 Üretim Yeri:  
Biofarma İlaç San. ve Tic. A.Ş. 
Akpınar Mah. Osmangazi Cad. No: 156  
Sancaktepe / İSTANBUL  
Telefon: (0216) 398 10 63 
Faks: (0216) 398 10 20  
 
Bu kullanma talimatı 14/06/2024 tarihinde onaylanmıştır.  