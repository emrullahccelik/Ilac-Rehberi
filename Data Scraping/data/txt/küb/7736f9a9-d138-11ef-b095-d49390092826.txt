KISA ÜRÜN BİLGİSİ
1. BEŞERİ TIBBİ ÜRÜNÜN ADI
Actiq 400 mikrogram
2. KALİTATİF VE KANTİTATİF BİLEŞİM
Her pastil 400 mikrogram fentanil (sitrat olarak) içerir.
Her pastil dekstratlar (yaklaşık olarak 2 gram glukoza eşdeğer), sukroz (yaklaşık olarak 30
miligram pudra şekeri) ve propilen glikol (yapay çilek aroması ve baskı mürekkebinin bir
bölümü olarak) içerir.
Yardımcı maddeler için bölüm 6.1’e bakınız.
3. FARMASÖTİK FORM
İntegral oromukozal aplikatörlü sıkıştırılmış pastil.
Beyaz-kirli beyaz renkte, yenebilir yapıştırıcıyla, üzerinde dozu yazılı olan kırılmaya
dayanıklı radyo opak aplikatöre yapıştırılmış, sıkıştırılmış ilaç tozundan ilaç matriksi şeklinde
formüle edilmiştir.
4. KLİNİK ÖZELLİKLER
4.1 Terapötik endikasyonlar
Actiq, kronik ağrıları için opioid idame tedavisi uygulanmakta olan kanser vakalarında,
aniden ortaya çıkan şiddetli ağrıların (kaçak ağrı; breakthrough pain) kontrol altına
alınmasında endikedir. Bu ağrılar, normalde kontrol altına alınabilen inatçı ağrıların geçici
alevlenmesidir.
4.2 Pozoloji ve uygulama şekli
Pozoloji, uygulama sıklığı ve süresi:
Opioide bağlı yan etkilerin riskini azaltmak ve “en uygun” dozu belirlemek için titrasyon
işlemi sırasında hastanın profesyonel sağlık personeli tarafından yakından izlenmesi gerekir.
Preparatın kullanılmayan bölümü uygun bir şekilde atılmalıdır. Hastalar, Actiq’in çocukların
ulaşamayacağı bir yerde saklanması gerektiği konusunda uyarılmalıdır.
Uygulama şekli:
Actiq, oromukozal kullanım için tasarlanmıştır; aplikatörü aracılığıyla ağızda dolaştırılarak
emilmelidir. Böylelikle mukozal temas maksimize edilmiş olur. Preparat çiğnenmemelidir,
emilmelidir, çünkü fentanilin bukkal mukoza tarafından emilimi, gastrointestinal yoldan
sistemik emilimine oranla daha hızlıdır. Ağzı kuru olan hastalarda bukkal mukozanın
nemlendirilmesi için su kullanılabilir.
Preparat 15 dakikalık bir süre içinde tüketilmelidir. Ağız içindeki preparat tamamen bitmeden
aşırı opioid etki gözlenmesi durumunda hemen çıkarılmalı ve daha sonraki dozların
azaltılması konusu dikkate alınmalıdır.
1Doz titrasyonu
Yeterli analjezi ve minimum yan etkiyi sağlayan “en uygun” dozu belirlemek için dozaj
bireysel olarak titre edilmelidir. Klinik deneylerde, ani şiddetli ağrılar için en uygun Actiq
dozu belirlemede, hastada kullanılan günlük opioid idame dozundan faydalanılmamıştır.
Actiq ile titre edilmeden önce, hastaların sürekli ağrıları opioid tedavi yoluyla kontrol altında
tutuluyor olmalı ve günde 4 kezden fazla ani ağrı krizi yaşamamış olmalıdır.
Tedavide başlangıç dozu 200 mikrogram olmalıdır; gerektiğinde mevcut formlar (200, 400 ve
800 mikrogram) kullanılarak, dozaj ayarlanır. Hastalarda dozaj, ani ve şiddetli bir ağrı krizine
karşı, belirli bir dozda kabul edilebilir yan etkilerde uygun analjezi sağlanana kadar dikkatle
izlenerek düzeltilmelidir. Bu doz, “en uygun” doz olarak tanımlanır.
Titrasyon sırasında, hastanın bir doz Actiq kullanmasında 15 dakika sonra uygun analjezi elde
edilemezse, aynı doz bir kez daha verilebilir. Ancak tek bir ağrı krizi için iki defadan fazla
doz Actiq kullanılmamalıdır.
1600 mikrogramlık uygulama ile sadece hastaların azında nadiren ikinci bir doza ihtiyaç
duyulur.
Birbirini takip eden ani ve şiddetli ağrı krizlerinde, kriz başına birden fazla doza ihtiyaç
duyuluyorsa dozun arttırılarak, bir yüksek dozdaki preparatın kullanılması gerekebilir.

Actiq Doz Titrasyonu
Başlangıç dozu 200 mikrogram
↓
1. Hasta 15 dakika içinde 200 mcg’lık Actiq
kullanır.
2. Kullanım sonrası 15 dakika beklendiğinde
analjezi yetersiz kalırsa hasta aynı dozda
bir Actiq daha kullanır. ←
3. Hasta bu Actiq dozunu birbirini takip eden
ani ve şiddetli ağrı krizlerinde kullanır
↓
Tek bir Actiq dozuyla hastanın ağrıları
yeterli ölçüde kesildi mi?
↓ ↓
Evet Hayır
↓ ↓
En uygun doz Bir yüksek doz
belirlenmiştir denenir*
* Türkiye’de mevcut dozaj formları: 200, 400 ve 800 mikrogram
2İdame
Uygun bir doz belirlendikten sonra (ortalama olarak, bir kriz tek bir dozaj formuyla tedavi
edilebildiğinde), hasta bu dozla devam etmelidir ve günlük Actiq tüketimini en fazla dört doz
ile sınırlamalıdır.
Hastaların günde maksimum dört ünite Actiq limitini aşmadıklarından emin olunması için
profesyonel sağlık personeli tarafından izlenmesi gerekir.
Dozun yeniden ayarlanması
Birbirini takip eden dört günden uzun bir süre boyunca günde dört ani ve şiddetli ağrı krizi
yaşandığında, kalıcı ağrı için kullanılan uzun etkili opioid dozu tekrar değerlendirilmelidir.
Uzun etkili opioid dozu arttırılırsa ani, şiddetli ağrıları tedavi etmek için kullanılan Actiq
dozunun da tekrar gözden geçirilmesi gerekebilir.
Her türlü analjezik doz yeniden ayarlanırken profesyonel bir sağlık personeli tarafından
izlenmelidir.
Tedavinin kesilmesi
Kalıcı ağrıları için kronik opioid tedavisine devam eden hastaların ani ve şiddetli ağrıları için
Actiq’e gerek duyulmadığında, Actiq tedavisi hemen kesilebilir.
Opioid tedavisinin tamamen kesilmesinin gerektiği durumlarda, ani geri-çekilme
görülmemesi için opioid dozunun azaltılarak kesilmesi sırasında kullanılan Actiq dozu da
dikkate alınmalıdır.
Özel popülasyonlara ilişkin ek bilgiler:
Böbrek /Karaciğer yetmezliği:
Böbrek veya karaciğer yetmezliği olan hastalarda doz ayarlama işleminin özellikle dikkatle
gerçekleştirilmesi gerekir.
Pediyatrik popülasyon:
Actiq’in, çocukluk ve adölesan dönemde kullanımıyla ilgili uygun pozoloji ve güvenlilik
bilgisi bulunmamaktadır.
Geriyatrik popülasyon:
Yaşlı hastaların intravenöz yoldan uygulanan fentanilin etkilerine karşı daha hassas oldukları
gözlenmiştir. Bu nedenle yaşlılarda doz titrasyonunda özellikle dikkat edilmesi gerekir.
Yaşlılarda fentanil eliminasyonu daha yavaştır ve terminal eliminasyon yarılanma süresi daha
uzundur; bu nedenle etkin madde birikimi olabilir ve bu da istenmeyen yan etki riskini
arttırabilir.
Yaşlılarda Actiq kullanımını araştırmak amacıyla klinik araştırmalar gerçekleştirilmemiştir.
Ancak, klinik araştırmalarda 65 yaş üzeri hastalarda, ani başlangıçlı şiddetli ağrıların başarılı
bir şekilde dindirilmesi için daha düşük dozlarda Actiq’in yeterli olduğu gözlenmiştir.
4.3. Kontrendikasyonlar
Bileşimindeki etkin madde veya yardımcı maddelerden herhangi birine karşı aşırı duyarlılık
durumunda.
3Monoamin-oksidaz (MAO) inhibitörlerinin eşzamanlı kullanımı veya MAO inhibitörlerinin
kullanımının bırakılmasından sonraki iki hafta içerisinde.
İleri derecede solunum depresyonu veya şiddetli obstrüktif akciğer hastalığında
kontrendikedir.
4.4 Özel kullanım uyarıları ve önlemleri
Actiq tedavisine başlamadan önce, hastanın kalıcı sürekli ağrısını tedavi etmek için kullanılan
uzun süreli opioid tedavisinin stabilize edilmesi önemlidir.
Fentanil gibi opioidlerin tekrar tekrar uygulanması sonucunda tolerans ve fiziksel ve/veya
psikolojik bağımlılık oluşabilir. Ancak tedavi amaçlı opioid kullanımı sonrasında iatrojenik
bağımlılık nadirdir.
Tüm opioidlerde olduğu gibi Actiq kullanımı ile ilgili olarak da klinik açıdan önemli solunum
depresyonu riski mevcuttur. Özellikle ileri derecede olmayan kronik akciğer yetmezliği veya
kendilerini solunum depresyonuna iten başka bir rahatsızlığı olan hastalarda Actiq titrasyonu
dikkatle yapılmalıdır, çünkü normal terapötik dozdaki Actiq bile solunum işlevlerini solunum
yetmezliği noktasına kadar düşürebilir.
Ürün, hiç opioid kullanmamış hastalara verilmemelidir, çünkü solunum depresyonu riski
yüksektir ve bu hasta popülasyonu için en uygun doz henüz belirlenmemiştir.
Preparat, intrakranial basıncı yüksek hastalar veya bilinç kaybı olan hastalar gibi CO
2
retansiyonunun intrakranial etkilerine karşı duyarlılık gösterme ihtimali olan hastalarda çok
dikkatli uygulanmalıdır. Opioidler kafa travmalı hastalarda klinik seyri saptırabilir ve bu
hastalarda yalnızca klinik durumun gerektirdiği zaman kullanılmalıdır.
İntravenöz fentanil bradikardiye neden olabildiğinden, preparatın bradiaritmisi olan hastalarda
dikkatle kullanılması önerilir.
Actiq, karaciğer veya böbrek yetmezliği olan hastlarda dikkatle kullanılmalıdır. Karaciğer ve
böbrek yetmezliğinin ilacın farmakokinetiği üzerindeki etkisi değerlendirilmemiştir, ancak
hepatik ve renal hastalık durumunda intravenöz olarak uygulandığında, metabolik klerens ve
plazma proteinlerindeki değişikliklerden dolayı klerensinin değiştiği gözlenmiştir. Yetersiz
karaciğer ve böbrek fonksiyonu, fentanilin biyoyararlanımını arttırıp sistemik klerensini
düşürebilir, bu da arttırılmış ve daha uzun opioid etkiye yol açabilir. Bu nedenle orta ve ileri
derecede hepatik veya renal hastalarda doz titrasyon işlemleri dikkatle yapılmalıdır.
Hipovolemisi ve hipotansiyonu olan hastalarda özellikle dikkat edilmelidir.
Diyabetik hastalar preparatın karbonhidrat içeriği konusunda uyarılmalıdır (%93 dekstroz
monohidrat ve %7 maltodekstrin; Bir pastil yaklaşık 2 gram glukoz yükü oluşturur Glukoz
galaktoz malabsorbsiyonu gibi nadir kalıtsal problemi olan hastalar bu ilacı kullanmamalıdır.
Dişlere herhangi bir zarar gelmemesi için normal oral hijyen önerilmektedir.
Hasta olmayanların, örneğin kaza sonucu çocukların ilaca maruz kalması olasılığı göz önünde
bulundurulmalıdır.
Preparat kullanımdan önce ve sonra daima çocukların ve hasta olmayanların görüş alanı
dışında ve ulaşamayacakları yerlerde saklanmalıdır. Ürünün kullanımı ve atımı ile ilgili
direktifler için bkz. bölüm 6.6.
44.5 Diğer tıbbi ürünler ile etkileşimler ve diğer etkileşim şekilleri
Fentanil karaciğerde ve intestinal mukozada CYP3A4 izoenzimi tarafından metabolize edilir.
Makrolid antibiyotikler gibi, CYP3A4’e karşı etkili inhibitörler, örneğin eritromisin, azol
antifungaller, (ketokonazol, itrokanazol, flukanazol)), ve belirli proteaz inhibitörleri, örneğin
ritonavir, oral yoldan alınan fentanilin biyoyararlanımını artırabilir ve sistemik klerensini
düşürebilir, bu da daha fazla ve uzun opioid etkilere yol açabilir. Benzer bir etki CYP3A4’ü
inhibe ettiği bilinen greyfurt suyunun birlikte tüketilmesi sonucunda da görülebilir. Bu
nedenle fentanil’ in CYP3A4 inhibitörleriyle aynı anda verilmesi konusunda dikkatli
davranılması önerilmektedir.
Diğer opioidler, sedatifler veya hipnotikler, genel anestezikler, fenotiyazinler, sakinleştiriciler,
çizgili kas gevşeticileri, sedatif etkili antihistaminikler dahil olmak üzere başka merkezi sinir
sistemi depresanları ve alkolün kullanımı daha fazla depresan etki oluşmasına neden olabilir.
Geri-çekilme bulguları, nalokson gibi opioid antagonist etkisi olan ilaçların veya
agonist/antagonist karışımı analjeziklerin (örneğin pentazosin, butorfanol, buprenorfin,
nalbufin) uygulanmasıyla bastırılabilir.
4.6 Gebelik ve laktasyon
Genel tavsiye:
Gebelik Kategorisi: C
Çocuk doğurma potansiyeli bulunan kadınlar / doğum kontrolü (kontrasepsiyon)
Gebelik dönemi
Fentanilin hamile kadınlarda kullanımı konusunda yeterli veri mevcut değildir. Opioid
analjezik ajanlar neonatal solunum depresyonuna yol açabilir. Hamilelik sırasında uzun süreli
kullanımda neonatal geri-çekilme bulguları riski mevcuttur. Actiq, kesin gerekli olmadığı
sürece hamilelerde kullanılmamalıdır.
Doğum esnasında fentanil kullanımı önerilmemektedir çünkü fentanil plasentadan geçer ve
fetüste solunum depresyonuna yol açabilir. Plasenta yoluyla transfer oranı 0.44’tür
(fetal:maternal oran = 1:2.27).
Laktasyon dönemi
Fentanil anne sütüne geçmektedir, bu nedenle çocuklarını emziren anneler, çocukta sedasyon
ve/veya solunum depresyonu oluşma ihtimaline karşı Actiq kullanmamalıdır. Son fentanil
kullanımının üzerinden en az 24 saat geçmeden emzirme işlemi tekrarlanmamalıdır.
Üreme yeteneği / Fertilite
Hayvanlarla yapılan çalışmalarda fentanilin üremeye bağlı toksisiteye neden olduğu
gözlenmiştir (bkz. Bölüm 5.3).
4.7 Araç ve makine kullanımı üzerindeki etkiler
Araç ve makina kullanmaya etkisi konusunda herhangi bir çalışma gerçekleştirilmemiştir.
Ancak opioid analjezikler, araç veya makina kullanımı gibi gerçekleştirmesi potansiyel
tehlike taşıyan işler için gerekli olan zihinsel ve/veya fiziksel gücü olumsuz etkileyebilir.
5Hastalar, Actiq kullandıklarında uyku baş dönmesi ve görmede değişiklikler (bulanık görme,
çift görme) hissederlerse araç veya makina kullanmamaları konusunda uyarılmalıdır.
4.8 İstenmeyen etkiler
Actiq kullanımıyla gözlenen advers etkiler tipik opioid yan etkilerdir. Sıklıkla bu opioid yan
etkiler, preparatın kullanımına devam edildiği süre içinde ve hastaya en uygun doz ayarlaması
yapıldığında yok olur veya şiddeti azalır. Buna rağmen en ciddi advers etkiler arasında apne
ve soulunum durmasına yol açabilen solunum depresyonu, dolaşım depresyonu, hipotansiyon
ve şok bulunmaktadır ve tüm hastalar bu nedenle yakından izlenmelidir.
Pazarlama sonrası ilacın uygulama yeriyle ilgili aralarında dişeti kanamaları ve tahrişinin de
bulunduğu yan etkiler bildirilmiştir.
Preparatın etkinlik ve emniyet profilini belirlemek için gerçekleştirilen klinik araştırmalar,
preparatın ani başlayan şiddetli ağrılara karşı etkinliği değerlendirmek amacıyla tasarlandığı
için, tüm hastalar sürekli kalıcı ağrıları için modifiye salımlı morfin veya transdermal fentanil
gibi opioidler kullanmaktaydı. Bu nedenle advers etkilerin yalnızca Actiq ile ilişkili
olduklarını söylemek zordur.
Görülen advers ilaç reaksiyonlarının sıklık sınıflandırması şu şekildedir: Çok yaygın (≥1/10);
yaygın (≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila
<1/1.000), çok seyrek, izole raporlar dahil (<1/10.000); bilinmiyor (eldeki verilerden
hareketle tahmin edilemiyor).
Sinir sistemi hastalıkları:
Çok yaygın: Uykuya meyil, sersemlik hali.
Yaygın: Başağrısı, miyoklonus, tat algılama bozuklukları.
Yaygın olmayan: Parestezi (hiperestezi ve ağız çevresi parestezi dahil), anormal
yürüyüş/inkoordinasyon.
Göz hastalıkları:
Yaygın olmayan: Anormal görme (bulanık görme, çift görme).
Solunum, göğüs bozuklukları ve mediastinal hastalıkları:
Yaygın olmayan: Dispne.
Gastrointestinal hastalıkları:
Çok yaygın: Bulantı, kabızlık.
Yaygın: Kusma, ağızda kuruma, karın ağrısı, idpepsi, ağızda ülserler/stomatit,
dil hastalıkları (örneğin dilde yanma hissi, ülserler)
Yaygın olmayan: Flatulans, karında şişkinlik.
Böbrek ve idrar hastalıkları:
Yaygın olmayan: Üriner retansiyon.
Deri ve deri altı doku hastalıkları:
Yaygın: Kaşıntı, terleme.
Yaygın olmayan: Döküntü.
6Metabolizma ve beslenme hastalıkları:
Yaygın olmayan: Anoreksi.
Yaralanma ve zehirlenme:
Yaygın: Kazayla yaralanma (örneğin düşme)
Vasküler hastalıklar:
Yaygın: Vazodilatasyon
Genel bozukluklar ve uygulama bölgesine ilişkin hastalıklar:
Yaygın: Asteni:
Yaygın olmayan: Kırıklık.
Psikiyatrik hastalıklar:
Yaygın: Konfüzyon, anksiyete, halüsinasyon, anormal düşünce.
Yaygın olmayan: Anormal rüya görme, depersonalizasyon, depresyon, emosyonel
labilite, öfori
4.9 Doz aşımı ve tedavisi
Fentanil doz aşımının semptomlarının intravenöz fentanil ve diğer opioidlerle özellikleri
açısından benzer olacağı beklenmektedir ve bu semptomlar farmakolojik etkilerinin bir
uzantısı olup en ciddi olanı solunum depresyonudur.
Opioid doz aşımının hemen kontrol altına alınması için, preparat hemen aplikatörü yoluyla
uzaklaştırılır, temiz hava gelmesi sağlanır, hasta fiziksel ve sözle uyarılır, bilinç seviyesi,
nefes ve dolaşım durumu değerlendirilir ve gerekirse solunum desteği verilir.
Opioid kullanmamış kişide (kaza sonucu) gerçekleşen doz aşımının tedavisi için, klinik
açıdan önerildiği üzere, intravenöz yoldan nalokson veya diğer bir opioid antagonisti
kullanılmalıdır. Doz aşımını takip eden solunum depresyonunun etkisi opioid antagonistinin
etkisinden uzun olabilir (örneğin, naloksonun yarılanma süresi 30 - 81 dakika arasındadır), bu
nedenle tekrar tekrar uygulanması gerekebilir. Bu tür bir kullanım ile ilgili olarak ayrıntılı
bilgi için kullanılan opioid antagonistinin Kısa Ürün Bilgisi’ne başvurulmalıdır.
Opioid kullanıcısı olan hastalarda doz aşımının tedavisi için intravenöz yoldan müdahele
gereklidir. Nalokson veya bir başka opioid antagonistinin kullanımı bazı durumlarda mantıklı
olabilir, ancak bir akut geri-çekilme sendromuyla karşılaşma riski mevcuttur.
Actiq kullanımından sonra kas sertleşmesine bağlı solunum güçlüğü gözlenmemiştir ancak bu
durum fentanile benzer şekilde diğer opioidlerle de görülebilir. Böyle bir durum ile
karşılaşılırsa, solunum desteği, bir opioid antagonisti ve son alternatif olarak bir nöromüsküler
blokerle kontrol altına alınabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Opioid analjezik, fenilpiperidon türevi
ATC kodu: N02A B03.
7Saf bir opioid agonisti olan fentanil beyin, omuriliği ve düz kas dokusunda yer alan mü-
opioid reseptörlerine bağlanarak etki eder. Terapötik etkisi, esas olarak merkezi sinir sistemi
(MSS) üzerindendir. Fentanilin mü-opioid reseptörleriyle etkileşiminin klinik açıdan en
faydalı farmakolojik etkisi analjezidir. Fentanilin analjezik etkisi etken maddenin, merkezi
sinir sistemine girişi için uygun düzey sağlayan kan düzeyleriyle ilişkilidir. Opioid
kullanmamış bireylerde analjezi, kandaki seviye 1-2ng/mL olduğunda gerçekleşirken, kandaki
seviye 10-20 ng/mL olduğunda cerrahi anestezi ve ileri derecede solunum depresyonu oluşur.
Actiq, sürekli kalıcı ağrılarının kontrolü için düzenli bir program kapsamında sabit bir dozda
opioid kullanılan kronik kanser ağrılı hastalarda, plasebo ile karşılaştırıldığında, uygulamadan
15, 30, 45 ve 60 dakika sonra ani başlayan şiddetli ağrılara karşı çok daha etkili bulunmuştur.
Fentanilin ikincil etkileri arasında gastro-intestinal düz kasların tonusunu arttırması ve
kasılmalarını azaltması ile gastro-intestinal transit süresini uzatması yer almaktadır. Bu etkiler
opioidlerin kabızlığa neden olmalarını açıklayabilir.
Opioidler çoğunlukla idrar yollarının düz kaslarının tonusunu arttırmasına rağmen bunun idrar
yapma üzerindeki etkisi değişkendir: bazı durumlarda sık idrar ihtiyacı yaratırken bazen de
idrar güçlüğüne neden olabilir.
Fentanil dahil tüm mü-reseptörü agonistleri doza bağlı solunum depresyonuna yol açar.
Solunum depresyonu riski, ağrısı olan ve kronik opioid tedavisi altında olup solunum
depresyonuna ve diğer opioid etkilerine karşı direnç kazanmış olan hastalarda daha azdır.
Dirençsiz vakalarda, Actiq uygulamasından 15-30 dakika sonra tipik pik solunum etkileri
gözlenir ve birkaç saat devam edebilir.
5.2 Farmakokinetik özellikler
Fentanil ileri derecede lipofiliktir ve oral mukoza tarafından çok hızlı absorbe edilir. Gastro-
intestinal yoldan daha yavaş absorbe edilir, bu yoldan alındığında hepatik ilk-geçiş etkisine ve
intestinal metabolizamaya uğrar ve oluşan metabolitler fentanilin terapötik etkisine katkıda
bulunmaz.
Emilim:
Actiq preparatındaki fentanilin absorbsiyon farmakokinetiği, hızlı oromukozal absorbsiyon ile
mide-barsak sisteminden emilen fentanilin yavaş gastro-intestinal absorbsiyonunun bir
kombinasyonudur. Uygulanan toplam dozun yaklaşık %25’i bukkal mukoza tarafından hızla
absorbe edilir. Dozun geri kalan %75’i mide-barsak sistemine giderek buradan yavaşça
absorbe edilir. Bu miktarın yaklaşık 1/3’ü (total dozun %25’i) hepatik ve intestinal ilk geçiş
eliminasyonunu aşar ve sistemik terapötik etkiden sorumludur. İntravenöz fentanil ile
karşılaştırıldığında nihai biyoyararlanım yaklaşık %50’dir; bunun yarısı hızlı oromukozal
yarısı da yavaş gastro-intestinal absorbsiyon şeklindedir. 200-1600 mikrogram Actiq
alımından sonra 0.39-2.51 ng/mL düzeyindeki Cmax değerlerine ulaşılır. Tmax süresine; bir
Actiq dozunun alınmasında yaklaşık 20-40 dakika sonra (20-480 dakika) ulaşılır.
Dağılım
Hayvan deneyleri fentanilin hızla beyin, kalp, akciğerler, böbrek ve dalağa dağıldığını ve
sonra daha yavaş bir şekilde kas ve yağ dokusuna dağıldığını göstermiştir. Fentanilin plazma
proteine bağlanma oranı %80-85’tir. Ana bağlanma proteini alfa-1-asit glikoproteinidir, ancak
albumin ve lipoproteinler de belirli bir oranda katkıda bulunmaktadır. Fentanilin serbest
fraksiyonu asidozla birlikte artmaktadır. Sabit plazma düzeylerine ulaşıldığında ortalama
dağılım hacmi (V ) 4 litre/kg’dır.
SS
8Biyotransformasyon
Fentanil karaciğer ve intestinal mukozada CYP3A4 isoform tarafından norfentanile
metabolize edilir. Hayvan çalışmalarında norfentanil farmakolojik açıdan aktif değildir.
Uygulanan fentanil dozunun %90’ından fazlası biyotransformasyon yoluyla N-dealkile
edilmiş ve hidroksile edilmiş aktif olmayan metabolitlere dönüştürülerek elimine edilmiştir.
Eliminasyon
Dozun %7’sinden azı değişmeden idrarla atılır; değişmeden feçes ile atılan bölümü yalnızca
%1 kadardır. Metabolitler çoğunlukla idrar ile atılırken feçes ile atılan miktarlar daha azdır.
Fentanilin toplam plazma klerensi 0.5 litre/saat/kg’dır (0.3-0.7 litre/saat/kg aralığı). Nihai
eliminasyon yarılanma süresi Actiq uygulamasından yaklaşık 7 saat sonradır.
Doğrusallık / doğrusal olmayan durum
Actiq’in mevcut farmasötik dozaj şekilleri ile dozaj arasında (200 mikrogram-1600
mikrogram) doğru orantı olduğu gösterilmiştir.
5.3 Klinik öncesi güvenlilik verileri
Klasik güvenlilik farmakolojisi, tekrarlayan doz toksisitesi ve genotoksisite çalışmalarından
elde edilen klinik öncesi veriler insanlara yönelik özel bir zararın bulunmadığını
göstermektedir.
Dişi sıçanlarda yapılan çalışmalarda fertilitede azalma ve embryo mortalitesinde artış
gösterilmiştir. Daha yakın zamanda yapılan çalışmalar embryo üzerindeki etkilerin, maddenin
gelişmekte olan doğrudan etkisine bağlı olarak değil, maternal toksisiteyle ilişkili olduğunu
göstermiştir. Pre ve postnatal gelişimle ilgili yapılan bir çalışmada, maternal ağırlığı hafifçe
azaltan dozların, yavrulardaki sağkalım oranlarını anlamlı olarak düşürdüğü gösterilmiştir. Bu
etki ya değişen maternal şartlara ya da fentanilin annelerdeki doğrudan etkisine bağlı olabilir.
Yavruların somatik gelişiminde ve davranışlarında etki gözlenmemiştir. Teratojen etki
gösterilmemiştir.
Uzun dönem karsinojenite çalışmaları yapılmamıştır.
6. FARMASÖTİK ÖZELLİKLERİ
6.1 Yardımcı maddelerin listesi
Dekstratlar (glukoz içeren)
Susuz sitrik asit
Susuz disodyum fosfat
Yapay çilek aroması (maltodekstrin, propilen glikol, yapay aromalar ve trietilsitrat)
Magnezyum stearat
Pastili çubuğa tutturmak için kullanılan yenebilir yapıştırıcı:
Modifiye gıda mısır nişastası (E1450)
Şekerleme şekeri (sukroz ve mısır nişastası)
Saf su
9Baskı için kullanılan mürekkep:
Deiyonize su
De-waxed beyaz shellac
Propilen glikol
Sentetik mavi kömür zifti boyası (E133)
6.2 Geçimsizlikler
Bulunmamaktadır.
6.3 Raf ömrü
3 yıl.
6.4 Saklamaya yönelik özel tedbirler
30 °C üzeri sıcaklıklarda saklanmamalıdır.
6.5 Ambalajın niteliği ve içeriği
Her bir dozdaki Actiq, folyo kaplı kağıt ve ısı ile şekillendirilmiş PVC/Aclar’ ın yine ısı ile
birleştirilmesinden oluşan blister ambalajlarda bulunmaktadır ve 3 ünite içeren karton
kutularda sunulmaktadır.
6.6 Tıbbi üründen arta kalan maddelerin imhası ve diğer özel önlemler
(Ayrıntılı kullanım bilgileri için bkz. 4.2)
Hastalar ve bakıcıları Actiq’de bulunan aktif maddenin bir çocuk için fatal olabilecek
miktarda olduğu konusunda uyarılmalıdır. Hastalar ve bakıcıları, tüm ünitelerin çocukların
ulaşamayacakları yerlerde saklanması ve açılmış olan preparatın uygun şekilde atılması
konusunda uyarılmalıdır.
Üzerinde aktif madde kalıntısı olan pastil hiç bir zaman atılmamalı veya yanlış bir yere
konmamalıdır. Kullanılmış olan ürün veya ürün ile ilgili herhangi bir artık madde yerel
uygulamalar doğrultusunda imha edilmelidir.
7. RUHSAT SAHİBİ
Adı: Genesis İlaç ve Sağlık Ürünleri A.Ş.
Adresi: Ömer Avni Mah. İnebolu Sokak. Sümbül Konak Apt. No: 85 K:2 D:3
34427 Beyoğlu, İstanbul
Tel. No.: (+90) 212 – 245 55 80
Faks No.: (+90) 212 – 245 57 33
Üretim yeri: Cephalon Corporation, Salt Lake City, Utah 84116 ABD
108. RUHSAT NUMARASI
119/80
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 03.04.2006
Ruhsat yenileme tarihi:
10. KÜB’ÜN REVİZYON TARİHİ
-------
11