 
1/20 KISA ÜRÜN BİLGİ Sİ 
 
1. BEŞERİ  TIBBİ ÜRÜNÜN ADI 
NİNAX 25 mg/10 m L IV infüzyon için konsantre çözelti içeren ampul  
Steril 
 
2. KALİTATİF VE KANTİTATİF BİLEŞİM  
Her 10 mL’lik ampul içeriğinde  
Etkin  madde:  
Nikardipin Hidroklorür    25 mg 
 
Yardımcı  maddeler:  
Sorbitol  ............................................   480 mg 
Sitrik asit monohidrat  ......................   5,25 mg 
Sodyum hidroksi t……… …………   0,9 mg  
 
Yardımcı  maddeler  için 6.1’e  bakınız.  
 
Seyreltildikten sonra her 1 m L’sinde 0,1 mg/m L nikardipin hidroklorür içerir. 
 
3. FARMASÖTİK  FORM  
İnfüzyonluk çözelti içeren ampul  
Berrak, sarı çözelti  
 
4. KLİNİK  ÖZELLİKLER  
4.1. Terapötik  endikasyonlar  
NİNAX oral tedavinin uygun olmadığı veya arzu edilmediği kısa süreli hipertansiyon 
tedavisinde , özellikle aşağıdaki durumlarda akut yaşamı tehdit eden hipertansiyonun tedavisi 
için endikedir:  
• Malign arteriyel hipertansiyon/Hipertansif ensefalopati  
• Kısa etkili beta bloker tedavisinin uygun olmadığı durumlarda veya tek başına beta blokör 
etkili olmadığında bir beta bloker  ile kombinasyon halinde aort diseksiyonu  
• Diğer intravenöz antihipertansif ajanlar önerilmediğinde veya kontrendike olduğunda  
şiddetli preeklampsi durumunda  
 
NİNAX ayrıca ameliyat sonrası hipertansiyon tedavisi için endikedir.  
 
Kan basıncının uzun süreli kontrolünü sağlamak için, hastalar klinik durumları düzeldiği anda  
oral ilaç tedavisi ile devam ettirilir ( Bkz. Bölüm  4.2 ).  
 
2/20 4.2. Pozoloji ve uygulama şekli  
UYARI: AMPULLER İNFÜZYON ÖNCESİNDE SEYRELTİLMELİDİR.  
NİNAX intravenöz  kullanım içindir. Kan basıncında istenilen düşmeyi sağlamak için dozu titre 
ediniz.  
 
NİNAX, kan basıncının sürekli olarak izlendiği hastaneler ve yoğun bakım üniteleri gibi iyi 
kontrol edilen ortamlarda yalnızca uzmanlar tarafından uygulanmalıdır. Uygulam a hızı, 
elektronik bir şırınga pompası  veya bir infüzyon pompa sı kullanılarak doğru bir şekilde kontrol 
edilmelidir. Kan basıncı ve kalp hızı, infüzyon sırasında en az 5 dakikada bir ve daha sonra 
yaşamsal belirtiler stabil olana kadar  izlenmelidir; bu izleme NİNAX uygulamasının bitiminden 
sonra da en az 12 saat boyunca  devam edilmelidir.   
 
Antihipertansif etki, uygulanan doza bağlı olacaktır. İstenilen kan basıncını elde etmek için 
dozaj rejimi, hedeflenen kan basıncına, hastanın yanıtına ve hastanın yaşına veya durumuna 
bağlı olarak değişebilir.  
 Santral venöz hat tan verilmediği sürece, kullanımdan önce 0,1 – 0,2 mg/m L'lik bir 
konsantrasyonda seyreltiniz  (uyumlu çözeltilerin  ayrıntıları için Bkz. B ölüm 6.2) . 
 
Pozoloji /uygulama sıklığı ve süresi  
Erişkinler  
Başlangıç dozu:  Tedaviye 15 dakika süreyle 3- 5 mg/saat’lik bir başlangıç dozunun sürekli 
infüzyonu ile başlanmalıdır. Doz her 15 dakikada bir 0,5 veya 1 mg arttırılabilir. İnfüzyon hızı saatte 15 mg’ı aşmamalıdır.  
 İdame dozu:  Hedef kan basıncın a ulaşılınca, doz terapötik etkinliğin devamını sağlayacak 
şekilde genellikle saatte 2 -4 mg olacak şekilde giderek düşürülmelidir.  
 
Oral bir antihipertansif ajana geçiş: Uygun bir oral tedavinin etkisi görülene kadar nikardipin 
tedavisini kesiniz ya da doz u azaltınız. Oral bir antihipertansif kullanılacaksa, bu ilacın etkisinin 
görülmesi için gereken süreyi dikkate alınız. Arzulanan etki görülene kadar kan basıncı 
izlemine devam ediniz.  
 İzlem : 
Kan basıncının azalması için geçen süre infüzyonun başlangıç hızına ve dozun ayarlanma sıklığına bağlıdır. Sabit infüzyon ile kan basıncı dakikalar içerisinde düşmeye başlar. Yaklaşık 45 dakika içerisinde nihai düşüşünün %50’sine ulaşı lır. 
 İnfüzyon sırası nda kan basıncı ve kalp hızı sürekli takip edilmelidir ve tedavi boyunca hızlı 
veya aşırı kan basıncı düşmesinden kaçınılmalıdır. Eğer, hipotansiyon veya taşikardi görülme endişesi varsa infüzyon sonlandırılmalıdır. Daha sonra, kan basıncı stabil olduğunda , IV 
nikardipin 30- 50 mL/sa at (3-5 mg/sa at) gibi düşük dozlarla yeniden başlanabilir ve arzu edilen 
 
3/20 kan basıncının devamlılığını sağlamak için doz ayarlanır ( Bkz. Bölüm 4.4).  
 
Uygulama talimatları  
Görsel inceleme:  
Tüm parenteral  ilaçlarda olduğu gibi, NİNAX Ampul kullanılmadan önce içindeki çözelti 
partikül ve renk değişikliği açısından görsel olarak incelenmelidir. NİNAX Ampul çözeltisi 
normalde berrak ve açık- sarı çözeltidir.  
 
Seyreltme:  
NİNAX ampul 0,1 mg/mL konsantrasyonunda yavaş sürekli infüzyon şeklinde 
uygulanmaktadır. Her ampul (25 mg), 0,1 mg/mL konsantrasyonda toplam 250 mililitrelik 
çözelti elde edecek şekilde 240 mL geçimli bir intravenöz sıvı ile (aşağıda  listelenmiştir ) 
seyreltilmelidir.  
 
Nikardipin hidroklorür, cam veya polivinil klorür kaplar içerisindeki aşağıdaki çözeltiler ile oda 
sıcaklığında 24 saat süreyle geçimli ve stabil bulunmuştur:  
− %5 Dekstroz Enjeksiyonu, USP  
− %5 Dekstroz ve %0,45 Sodyum Klorür Enjeksiyonu, USP  
− %5 Dekstroz ve %0,9 Sodyum Klorür Enjeksiyonu, USP  
− %5 Dekstroz ile 40 mEq Potasyum, USP  
− %0,45 Sodyum Klorür Enjeksiyonu, USP  
− %0,9 Sodyum Klorür Enjeksiyonu, USP  
 
NİNAX ampul, “%5 Sodyum Bikarbonat Enjeksiyonu, USP” ya da “Laktatlı Ringer  
Enjeksiyonu, USP” ile GEÇİMSİZDİR.  
Seyreltilmiş NİNAX çözeltisini aynı intravenöz yoldan veya aynı ambalaj içinde diğer ürünler 
ile birlikte karıştırmayınız.  
 SEYRELTİLMİŞ ÇÖZELTİLER ODA SICAKLIĞINDA 24 SAAT STABİLDİR.  
 
Özel popülasyonlara ilişkin ek bilgiler  
Böbrek/Karaciğer yetmezliği:  
Karaciğer ya da böbrek fonksiyon bozukluğu olan hastalarda IV nikardipini yavaşça titre ediniz 
(Bkz. Bölüm 4.4) . 
 
Karaciğer yetmezliği:  
NİNAX bu hastalarda özellikle dikkatli kullanılmalıdır. NİNAX karaciğerde metabolize 
edildiğinden, karaciğer fonksiyon bozukluğu veya hepatik kan akımı azalmış hastalarda yaşlı 
hastalarda kullanılan doz rejimlerinin aynısının kullanılması tavsiye edilir.  
 
4/20 Böbrek yetmezliği : 
NİNAX bu hastalarda özellikle dikkatli kullanılmalıdır. Orta derecede böbrek yetmezliği olan 
bazı hastalarda, önemli ölçüde daha düşük sistemik klirens ve daha yüksek  eğri altında kalan  
alan (EAA) gözlenmiştir. Bu nedenle, böbrek yetmezliği olan hastalarda  yaşlı hastalarla aynı 
doz rejimlerinin kullanılması tavsiye edilir.  
 
Pediyatrik popülasyon:  
Düşük doğum ağırlıklı bebeklerde, yenidoğanlarda, emzirilen bebeklerde, bebeklerde ve 
çocuklarda güvenlik ve etkinliği gösterilememiştir.  
 
NİNAX, pediyatrik popüla syonda yalnızca pedi yatrik yoğun bakım veya ameliyat sonrası 
yaşamı tehdit eden hipertansiyon için kullanılmalıdır. 
 
Başlangıç dozu: Acil durumlarda, dakikada 0,5 ila 5 mcg/kg'lık bir başlangıç dozu önerilir.  
İdame dozu: Dakikada 1 ila 4 mcg/kg’lık idame dozu önerilir.  
NİNAX, böbrek yetmezliği olan çocuklarda özellikle dikkatli kullanılmalıdır. Bu durumda 
sadece en düşük doz kullanılmalıdır. 
 
Gebelik:  
Kan basıncına ve klinik duruma bağlı olarak, 1 ila 5 mg/ saat’ten  başlayarak sürekli bir 
nikardipin i nfüzyonu önerilir.  30 dakika sonra, gözlemlenen etkiye bağlı olarak doz 0,5 
mg/saat’lik artışlarla artırılabilir veya azaltılabilir.  
 
Preeklampsi  tedavisinde genellikle 4 mg/saatin üzerindeki dozlar aşılmaz, ancak  uygulama hızı  
her durumda 15 mg/saati geçmemelidir. (Bkz. Bölüm 4.4, 4.6 ve 4.8)  
 
Geriyatrik popülasyon:  
Nikardipin’in klinik çalışmalarına yaşlı hastaların gençlerden daha farklı bir yanıt oluşturup 
oluşturmadıklarını anlamak için yeterli sayıda 65 ve üzeri yaşta hasta dahil edilmemiştir. 
 
Yaşlı hastalar bozulmuş renal ve/veya hepatik fonksiyonlar nedeniyle nikardipinin etkilerine 
daha duyarlı olabilirler. Kan basıncı ve klinik duruma gör e tedaviye 1- 5 mg/saat’lik bir sürekli 
infüzyon ile başlanmalıdır. 30 dakika sonra, gözlenen etkiye bağlı olarak doz 0,5 mg/saat’lik 
doz artırım ya da azaltmalarıyla uygulamaya devam edilir. İnfüzyon hızı saatte 15 mg’ı 
aşmamalıdır.  
 
Uygulama yöntemi: 
Nikardipin yalnızca sürekli intravenöz infüzyon yoluyla uygulanmalıdır. 
 
4.3. Kontrendikasyonlar  
NİNAX, nikardipine  veya preparatta bulunan yardımcı maddelerden herhangi birine aşırı 
duyarlılığı olanlarda kullanılmamalıdır.   
 
5/20 NİNAX, art -yükü azaltan etkisi nedeniyle ileri aort stenozu olan hastalarda kontrendikedir. Bu 
hastalarda diyastolik basıncın azalması myokardiyal  oksijen dengesini kötüleştirebilir. 
 
Kompansatuvar hipertansiyonda, örneğin arteriyovenöz şant veya aort koarktasyonu 
durumunda  kontrendikedir. 
 
Myokard enfarktüsünden sonraki 8 gün içinde  kontrendikedir.  
 
Kararsız anjina  durumunda  kontrendikedir.  
 
Nadir kalıtsal fruktoz intoleransı sorunları olan hastalar bu ilacı almamalıdır. 
 
4.4. Özel kullanım uyarıları ve önlemleri  
Uyarılar  
Kan basıncındaki hızlı farmakolojik düşüşler sistemik hipotansiyon ve refleks taşikardiye 
neden olabilir. Nikardipin ile sistemik hipo tansiyon ya da refleks taşikardi ortaya çıkarsa, dozu 
yarı yarıya azaltmayı veya infüzyonu durdurmayı düşünün.  
Elektronik şırınga pompası veya infüzyon  pompa sı kullanımıyla kontrol edilmeyen bolus 
uygulama veya intravenöz uygulama önerilmez ve özellikle yaşlılarda, çocuklarda, böbrek veya 
karaciğer yetmezliği olan hastalarda ve hamilelikte ciddi hipotansiyon riskini artırabilir.  
Kalp yetmezliği olan hastalar  
Nikardipin, konjestif kalp yetmezliği veya pulmoner  ödemi olan hastalarda, özellikle bu 
hastalar eşzamanlı beta- bloker alıyorsa, kalp yetmezliğinin kötüleşmesine neden 
olabileceğinden dikkatli kullanılmalıdır ( Bkz. Bölüm 4.5)  
 
İskemik kalp hastalığı  
Nikardipin’in kararsız anjina durumunda ve myokard enfark tüsünden hemen sonra kullanımı 
kontrendikedir (Bkz. Bölüm 4.3). 
 
Nikardipin koroner iskemi şüphesi olan hastalarda dikkatli kullanılmalıdır. Nadiren, hastalarda 
nikardipin dozu başlatıldığında veya artırıldığında veya tedavi sırasında anjina sıklığı, süres i 
veya ciddiyeti artmıştır.  
 Gebelik  
Şiddetli maternal hipotansiyon ve potansiyel olarak ölümcül fetal hipoksi riski nedeniyle, kan basıncındaki düşüş basamaklı  olmalı ve her zaman yakından izlenmelidir. Olası pulmoner ödem 
veya kan basıncında aşırı düşüş riski nedeniyle, magnezyum sülfatın birlikte kullanılması 
durumunda dikkatli olunmalıdır.  
 
6/20 Karaciğer fonksiyon bozukluğu veya karaciğer fonksiyon bozukluğu öyküsü olan hastalar  
Nadiren nikardipin kullanımı ile ilişkili anormal karaciğer fonksiyonu vakaları  bildirilmiştir. 
Potansiyel risk grupları, nikardipin tedavisinin başlangıcında karaciğer fonksiyon bozukluğu 
öyküsü olan veya karaciğer fonksiyon bozukluğu olan hastalardır.  
 
Portal hipertansiyonu olan hastalar  
Yüksek dozlarda intravenöz nikardipinin sirotik hastalarda portal ven hipertansiyonunu ve 
portal -sistemik kollateral kan akış indeksini kötüleştirdiği bildirilmiştir.  
 
Önceden kafa içi basıncı yüksek olan hastalar  
Serebral perfüzyon basıncının hesaplanmasına izin vermek için kafa iç i basınç izlenmelidir.  
 
İnmeli Hastalar  
Akut serebral enfarktüslü hastalarda nikardipin dikkatli kullanılmalıdır. İnmeye sıklıkla eşlik 
eden bir hipertansif epizot , acil antihipertansif tedavi için bir endikasyon değildir. Akut 
hipertansiyon yeterli bir te davinin (örn. tromboliz) uygulanmasını engellemedikçe veya kısa 
vadede yaşamı tehdit eden başka bir son organ hasarı olmadıkça, iskemik inmeli hastalarda 
antihipertansif ilaçların kullanımı önerilmez.  
 Önlemler  
Genel  
Beta blok erlerle  kombinasyon 
Kardiyak fonksiyonu azalmış hastalarda nikardipin bir beta bloker ile kombinasyon halinde kullanılırken dikkatli olunmalıdır. Böyle bir durumda, beta blokerin pozolojisi klinik duruma 
göre kişiselleştirilmelidir. (Bkz. Bölüm 4.5).  
 
Enjeksiyon bölgesi reaksiyonları  
İnfüzyon bölgesi reaksiyonları, özellikle uzun süreli uygulama ile ve periferik damarlarda 
meydana gelebilir. Herhangi bir infüzyon bölgesi tahrişi şüphesi olması durumunda infüzyon  
bölgesinin değiştirilmesi tavsiye edilir. Santral venöz hattın kullanılması veya çözeltinin daha 
fazla seyreltilmesi, infüzyon bölgesi reaksiyonunun meydana gelme riskini azaltabilir.  
 
Venöz tromboz, flebit, lokal iritasyon, şişme, ekstravazasyon ve vasküler hasar olasılığını azaltmak için; bileğin veya elin sırtında (dorsum) bulunan geniş periferal ven veya santral 
venlere (arter veya küçük periferal ven yerine) ilacı uygulayınız. Periferal venöz tahriş riskini 
en aza indirmek için, her 12 saatte bir ilac ın infüzyon uygulama bölgesini değiştiriniz. 
 Pediatrik popülasyon İntravenöz nikardipinin güvenliliği ve etkililiği bebeklerde veya çocuklarda kontrollü klinik 
çalışmalarda test edilmemiştir, bu nedenle bu popülasyonda özel dikkat gösterilmesi gerekmekted ir (Bkz. B ölüm 4.2).  
 
7/20 Bu tıbbi ürün her 10 mililitresinde 1 mmol (23 mg)’dan daha az sodyum ihtiva eder; yani 
sodyum içermediği kabul edilebilir. 
 
NİNAX içeriğinde hayvansal ürün bulunmamaktadır. 
 
Bu tıbbi ürün her 10 mililitresi 480 mg sorbitol ihtiva ede r. Nadir kalıtımsal fruktoz intolerans 
problemi olan hastaların bu ilacı kullanmamaları gerekir.  
 
4.5. Diğer tıbbi ürünler ile etkileşimler ve diğer etkileşim şekilleri  
Beta-blokerler (Negatif inotropik etkinin arttırılması)  
Nikardipin, beta blokerlerin negatif inotropik etkisini artırabilir ve latent veya kontrolsüz kalp 
yetmezliği olan hastalarda kalp yetmezliğine neden olabilir (Bkz. Bölüm 4.4).  
Dantrolen 
Hayvan  çalışmalarında, verapamil ve intravenöz dantrolen uygulaması ölümcül ventrikül er 
fibrilasyona neden olmuştur. Bir kalsiyum kanalı inhibitörü ve dantrolen kombinasyonu bu nedenle potansiyel olarak tehlikelidir. 
 
Magnezyum  
Olası pulmoner  ödem veya kan basıncında aşırı düşüş riski nedeniyle, birlikte magnezyum 
sülfat kullanılıyorsa dikkatli olunmalıdır  (Bkz. Bölüm 4.4). 
 
CYP3A4 indükleyicileri ve inhibitörleri  
Nikardipin, sitokrom P4503A4 tarafından metabolize edilir. CYP 3A4 enzimini indü kleyen 
ajanların (örn. karbamazepin, fenobarbital, fenitoin, fosfenitoin, primidon ve rifampisin) 
birlikte uygulanması, nikardipinin plazma konsantrasyonlarında azalmaya neden olabilir.  
 
CYP3A4 enzimini inhibe eden ajanların (örn. simetidin, itrakonazol ve  greyfurt suyu) birlikte 
uygulanması, nikardipinin plazma konsantrasyonlarında artışa neden olabilir. Kalsiyum kanal 
blokerlerinin itrakonazol ile birlikte uygulanması, özellikle karaciğerde kalsiyum kanal 
blokerinin metabolizmasındaki azalmaya bağlı ödem olmak üzere advers olay riskinin arttığını 
göstermiştir.  
 
Siklosporin, takrolimus ve sirolimus:  
Nikardipin ve siklosporin, takrolimus veya sirolimusun birlikte uygulanması, plazma 
siklosporin, takrolimus veya sirolimus düzeylerinin yükselmesine neden olur. Siklosporin, 
takrolimus veya sirolimus düzeyi izlenmeli ve gerekirse immünosupresan ve/veya nikardipin dozu azaltılmalıdır.  
 
Digoksin 
Nikardipinin farmakokinetik çalışmalarda plazma digoksin düzeylerini arttırdığı bildirilmiştir. 
Nikardipin ile eş zamanlı  tedavi başlatıldığında digoksin seviyeleri izlenmelidir.  
 
8/20 Tedaviye eklenen diğer ilaçların antihipertansif etki ye katkısı  
Nikardipinin antihipertansif etkisini güçlendirebilecek eşzamanlı ilaçlar arasında baklofen, alfa 
blokerler, trisiklik antidepresanla r, nöroleptikler, opioidler  ve amifostin bulunur. 
 Antihipertansif etkinin azalması  
Nikardipin, intravenöz kortikosteroidler ve tetrakosaktid ile kombinasyon halinde (Addison 
hastalığında replasman tedavisi olarak kullanılan hidrokortizon hariç) antihipert ansif etkide 
azalmaya neden olabilir.  
 
İnhalasyon anestezikleri  
Nikardipinin inhalasyon anestezikleriyle birlikte uygulanması, potansiyel bir aditif veya 
sinerjistik hipotansif etkinin yanı sıra periferik vazodilatörlerle bağlantılı barorefleks  kalp hızı 
artışının anestezikler tarafından inhibisyonuna neden olabilir. Sınırlı klinik veriler, inhale 
anesteziklerin (örn. izofluran, sevofluran ve enfluran) nikardipin üzerindeki etkilerinin orta 
düzeyde olduğunu göstermektedir. 
 
Kompetetif nörom uskül er blokerler  
Sınırlı veriler, nikardipinin, diğer kalsiyum kanal blokerleri gibi, muhtemelen post -junctional 
bölgede etki ederek nörom usküler bloğu artırdığını göstermektedir. Vekuronyum infüzyon 
dozu gereksinimleri, nikardipin ile birlikte kullanıldığında  azaltılabilir. Neostigmin ile 
nöromüsküler bloğun tersine çevrilmesi, nikardipin infüzyonundan etkilenmemiş gibi 
görünmektedir. Ek izleme gerekli değildir.  
 Özel popülasyonlara ilişkin ek bilgiler  
Pediatrik popülasyon:  
Hiçbir etkileşim çalışması yapılmamıştır.  
 
4.6. Gebelik ve Laktasyon  
Genel tavsiye  
Gebelik kategorisi C ’dir. 
 
Gebe kadınlarda nikardipin kullanımı ile ilişkili yeterli ve iyi kontrollü araştırmalar  
bulunmamaktadır. Bununla birlikte, preeklampsisi  olan gebe kadınlarda veya zamanından  önce 
(prematüre) doğum ile ilişkili sınırlı sayıda veri bulunmaktadır. 
 
Hayvanlar üzerinde yapılan çalışmalar, gebelik/ve- veya/embriyonal/fetal gelişim/ve  
veya/doğum ve/veya doğum sonrası gelişim üzerindeki etkiler bakımından yetersizdir.  
 
İnsanlara yönelik potansiyel risk bilinmemektedir. 
 
Gebelik dönemi  
NİNAX’ın gebe kadınlarda kullanımına ilişkin yeterli veri mevcut değildir.  Sınırlı 
 
9/20 farmakokinetik veriler intravenöz nikardipinin birikmediğini ve plasenta ile geçişinin düşük 
olduğunu göstermiştir. 
 
Klinik uygulamada, sınırlı sayıda gebelikte ilk iki trimesterde nikardipin kullanımı bugüne 
kadar herhangi bir malformatif veya  fetusa özel bir toksik etki göstermemiştir.  
 
Gebeliğin üçüncü trimesterinde şiddetli preeklamps i için nikardipin kullanımı, potansiyel 
olarak spontan doğum indüksiyonuna müdahale edebilecek istenmeyen bir tokolitik etki 
üretebilir.  
 
Nikardipin gebelik sırasında tokolitik olarak kullanıldığında ( Bkz. Bölüm 4.8), özellikle çoğul 
gebelik vakalarında (i kiz veya daha fazla), intravenöz yol ve/veya beta- 2 agonistlerinin birlikte 
kullanımı sırasında akut pulmoner ödem gözlenmiştir. Nikardipin, kabul edilebilir başka bir 
alternatif olmadığı sürece, çoğul gebeliklerde veya kardiyovasküler rahatsızlığı olan ha mile 
kadınlarda kullanılmamalıdır.  
 
Emzirme  
Nikardipin ve metabolitleri çok düşük konsantrasyonlarda insan sütüne geçer. 
Yenidoğanlarda/bebeklerde nikardipinin etkileri hakkında yeterli bilgi yoktur. Nikardipin 
emzirme döneminde kullanılmamalıdır.  
 Doğurganlık  
Veri yok  
 Çocuk doğurma potansiyeli bulunan kadınlar/Doğum kontrolü (Kontrasepsiyon)  
Hayvanlarda yapılan çalışmalarda IV nikardipin ile embriyotoksisite görülmüş fakat 
teratojenite görülmemiştir; oral yol ile nikardipin  verildiğinde ise embriyotoksisite ya da 
teratojenite ile ilgili herhangi bir kanıt bulunmamıştır. Bununla birlikte, distosi, düşük doğum 
ağrılığı, yeni doğanlarda düşük yaşama oranı, yeni doğanlarda yavaş kilo alımı belirtilmiştir. 
(Bkz. Bölüm 5.3). 
 Nika rdipin hidroklorürün gebelik ve/veya fetüs/yenidoğan üzerinde zararlı farmakolojik 
etkileri bulunmaktadır. 
 
Gebelik süresince hipertansiyon nedeniyle intravenöz nikardipin ile tedavi edilen gebe 
kadınlarda hipotansiyon, refleks taşikardi, postpartum hemora ji, tokolizis, baş ağrısı, bulantı, 
baş dönmesi ve yüz kızarması meydana geldiği bildirilmiştir. Geçici fötal kalp hızında yavaşlama ile hiçbir  yan etkinin görülmediğinin bildirildiği farklı fötal güvenlilik sonuçları 
bulunmaktadır. 
 
Yeni doğanlardaki güve nlilik verileri hipotansiyon ve herhangi bir advers olayın gelişmediği 
aralıkta bildirilmiştir.   
 
10/20 Pre-term doğum sırasında IV nikardipin ile tedavi edilen kadınlardaki advers etkiler arasında; 
pulmoner ödem, dispne, hipoksi, hipotansiyon, taşikardi, baş ağr ısı ve injeksiyon bölgesinde 
flebit bulunmaktadır. Neonatal advers etkiler arasında asidoz (pH <7,25) bulunmaktadır. 
 
Hayvan çalışmalarına göre fötal hasara neden olabilir. Olası yararlar ve riskler göz önüne 
alınarak uygulanmalıdır.  
 
Vücut yüzey alanı (mg/m2)’na göre önerilen maksimum insan dozunun (MRHD) 8 katı oral 
dozlar ile ratlarda yürütülen hayvan çalışmalarında, embriyotoksisite meydana gelmemiştir, 
ancak vücut yüzey alanı (mg/m2)’na göre MRHD’nin 24 katı oral dozlar ile tavşanlarda 
yürütülen çalışm alarda IV nikardipin ile embriyotoksisite görülmüştür. IV nikardipinin gebelik 
süresince sadece annenin sağlayacağı yarar açıkça fetüsun maruz kalacağı risklerden fazla 
olduğu durumlarda kullanılmalıdır.  
 Embriyofötal toksisite çalışmalarında, nikardipin intravenöz olarak gebe rat ve tavşanlara organogenesis sırasında vücut yüzey alanı esasına göre (mg/m
2) MHRD 0,14 katı (5 
mg/kg/gün) (ratlara) ve vücut yüzey alanı esasına göre (mg/m2) MHRD 0,03 katı (0,5 
mg/kg/gün) (tavşanlara) dozlarına kadar uygulanmıştı r. Bu dozlarda embriyotoksisite veya 
teratojenite görülmemiştir. Ratlarda vücut yüzey alanı esasına göre (mg/m2) MHRD 0,27 katı (10 mg/kg/gün) ve tavşanlarda vücut yüzey alanı esasına göre (mg/m
2) MHRD 0,05 katı (1 
mg/kg/gün) dozlarda embriyotoksisite görülmüş ancak teratojenite görülmemiştir.  
 
Diğer hayvan çalışmalarında, gebe Japon Beyaz tavşanlara oral nikardipin organogenesis 
sırasında vücut yüzey alanı esasına göre (mg/m2) MHRD’nin  8 ve 24 katı (50 ve 150 
mg/kg/gün) dozlarda verilmiştir. Yüksek dozlarda embriyotoksisite maternal toksisite işaretleri ile görülmüştür (maternal kilo alımı belirgin olarak baskılanmıştır). Organogenesis sırasında 
vücut yüzey alanı esasına göre (mg/m
2) MH RD’nin 16 katı (100 mg nikardipin/kg/gün) oral 
nikardipin Yeni Zelanda albino tavşanlara verilmiştir. Anlamlı maternal mortalite görülürken, 
fetus üzerine hiçbir advers etki gözlenmemiştir. Gestasyonun 6. gününden 15. gününe kadar vücut yüzey alanı esasına  göre (mg/m
2) MHRD’nin 8 katı (100 mg /kg/gün) dozlarda oral 
nikardipin alan ratlarda embriyotoksisite veya teratojenite olduğuna dair herhangi bir kanıt bulunmamıştır ancak, distosi, azalmış doğum ağırlığı, azalmış hayatta kalan neonat ve azalmış neonatal  kilo alımı kaydedilmiştir.  
 
Laktasyon dönemi  
Nikardipin az miktarda insan sütüne geçmektedir. Postpartum dönemde anne sütü ile 
nikardipine maruz kalan 18 infantta, günlük infant dozu 0,3 mcg’dan daha az olarak 
hesaplanmıştır ve hiçbir advers etki gözlenme miştir. Emziren annelerde nikardipin 
kullanılırken bebeklerin olası maruziyetleri göz önüne alınmalıdır. Doğum sonrası 4 ila 14 
günleri arasında oral nikardipin alan 11 kadın ile yapılan bir çalışmada; 4 kadın 40- 80 mg/gün 
hemen -salınımlı nikardipin, 6 kadın 100- 150 mg/gün sürekli -salınımlı nikardipin ve bir kadın 
günlük 120 mg intravenöz nikardipin almıştır. Pik süt konsantrasyonları 7,3 mcg/l (1 ,9-18,8 
 
11/20 aralığında) ve ortalama süt konsantrasyonu 4,4 mcg/L 9 (1,3- 13,8 aralığında) bulunmuştur. 
İnfantlar kilo ya göre maternal oral dozun ortalama %0 ,073’ünü ve kiloya göre göre maternal 
intravenöz dozun ortalama %0,14’ünü almaktadır.  
 
Bir diğer çalışmada, preeklampsi tedavisi gibi acil postpartum dönemde ortalama 1,9 gün 
süreyle intravenöz nikardipin alan 7 kadında, spesifik olmayan zamanlarda 34 süt numunesi 
elde edilmiştir ve nikardipin numunelerin %82’sinde belirlenememiştir (<5 mcg/L). 1 – 6,5 
mg/saat dozlarda nikardipin alan dört kadının 6 süt numunesinde nikardipinin tespit edilebilir 
düzeylerde (5,1 – 18,5 mcg/L aralığında) olduğu görülmüştür. En yüksek konsantrasyon 18.,5 
mcg/L, 5,5 mg/saat nikardipin alan bir kadında bulunmuştur. Anne sütü ile beslenen infantlarda 
yaklaşık maksimum doz <0,3 mcg/gün ya da 1 kg bir bebekte terapötik dozun %0,015 – 0,004’ü 
arasındadır.  
 
Üreme yeteneği (fertilite)  
İnsanlarda üreme yeteneği üzerindeki etkisi bilinmemektedir. Nikardipin ile yapılan hayvan 
çalışmalarında fertilite bozukluğu görülmemiştir ( Bkz. Bölüm 5.3). 
 4.7. Araç ve makine kullanımı üzerindeki etkiler  
Bu ilaç sadece tıbbi gözetim altında sağlık kuruluşlarında ve intravenöz yol ile uygulanmaktadır. Baş dönmesi olası yan etkileri arasındadır.  
 4.8. İstenmeyen etkiler  
Güvenlilik profilinin özeti  
Nikardipin uygulaması ile deneyimlenen advers etkiler nikardi pinin vazodilatör etkilerine 
bağlıdır. En sık görülen etkiler baş ağrısı, baş dönmesi, periferik ödem, çarpıntı ve flushing 
şeklindedir. 
 
Klinik çalışmalarda ve/veya pazarlama sonrası ya da literatürde nikardipin uygulaması ile  
ilişkilendirilmiş raporlanan  advers etkiler aşağıdaki şekilde gruplandırılmıştır: Çok yaygın 
(≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 
ila <1/1000); çok seyrek (<1/10.000), bilinmiyor (eldeki verilerden hareketle tahmin 
edilemiyor).  
 
Kan ve lenf sistemi bozuklukları  
Bilinmiyor   : Trombositopeni  
 Bağışıklık sistemi bozuklukları Bilinmiyor   : Anafilaktik reaksiyonlar  
 
Sinir sistemi bozuklukları  
Çok yaygın  : Baş ağrısı  
Yaygın   : Baş dönmesi  
 
12/20 Bilinmiyor   : Konfüzyon, hipertoni  
 
Kardiyak bozukluklar  
Yaygın : Alt ekstremite ödemi, çarpıntı, hipotansiyon, taşikardi  
Bilinmiyor  : Atriyoventriküler blok, a njina  pektoris  
Vasküler bozukluklar  
Yaygın   : Ortostatik hipotansiyon  
 
Solunum, göğüs bozuklukları ve mediastinal bozuklukları  
Bilinmiyor   : Pulmoner ödem  * 
 
Gastrointestinal bozukluklar  
Yaygın   : Bulantı, kusma  
Bilinmiyor   : Paralitik ileus  
 
Deri ve deri altı doku bozuklukları  
Yaygın   : Flushing 
Bilinmiyor   : Eritem 
 
Genel  bozukluklar ve uygulama bölgesine ilişkin hastalıklar  
Bilinmiyor   : Filebit 
 
Araştırmalar  
Bilinmiyor   : Karaciğer enzimlerinde yükselme 
* gebelikte tokolitik olarak kullanım sırasında bildirilen vakalar da vardır (Bkz. Bölüm 4.6)  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk de ngesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye  
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; eposta:tufam@titck.gov.tr; tel: 0 800 314 00 08;  faks: 0 312 218 35 99). 
 4.9. Doz aşımı ve tedavisi  
Belirtiler  
Nikardipin hidroklorür ile doz aşımı potansiyel olarak belirgin hipotansiyon, bradikardi, çarpıntı, al basması, uyuşukluk, kollaps, periferik ödem, konfüzyon, geveleyerek konuşma ve 
hiperglisemi ile sonuçlanabilir. Laboratuvar  hayvanlarında doz aşımı ayrıca geri dönüşümlü 
karaciğer fonksiyon anormallikleri, sporadik fokal hepatik nekroz ve ilerleyici atriyoventriküler 
iletim bloğu ile sonuçlanmıştır.   
 
13/20 Oral nik ardipin ile birkaç doz aşımı bildirilmiştir. Yetişkin bir hasta belirtildiğine göre 600 mg 
hemen -salımlı oral nikardipin ve diğer hasta 2160 mg sürekli salımlı nikardipin formülasyonu 
almıştır. Semptomlar arasında belirgin hipotansiyon, bradikardi, çarpınt ı, kızarma, uyku hali, 
konfüzyon ve konuşma bozukluğu bulunmaktadır. Tüm semptomlar sekel bırakmaksızın 
çözülmüştür. 1 yaşındaki bir hasta standart 30 mg nikardipin kapsül içerisindeki tozun yarısını 
içmiş ve doz aşımı görülmüştür. Çocuk asemptomatik olara k izlenmiştir.  
 
Laboratuvar hayvanlarından elde edilen sonuçlara göre, letal doz aşımı sistemik hipotansiyon,  
bradikardi (taşikardi başlamasını takiben) ve progresif atrioventriküler iletim bloğuna neden 
olabilir. Çok yüksek doz nikardipin alan bazı hayvan türlerinde geri dönüşümlü hepatik 
fonksiyon anormallikleri ve sporadik fokal hepatik nekroz kaydedilmiştir. 
 
Tedavi  
Doz aşımı durumunda, kalp ve solunum fonksiyonunun izlenmesi dahil olmak üzere rutin 
önlemlerin kullanılması tavsiye edilir. Genel destekle yici önlemlere ek olarak, kalsiyum giriş 
blokajının etkilerini sergileyen hastalarda intravenöz kalsiyum preparatları ve vazopresörler klinik olarak endikedir. Majör hipotansiyon, herhangi bir plazma hacmi genişleticinin 
intravenöz infüzyonu ve bacaklar yükseltilmiş olarak sırtüstü pozisyon ile tedavi edilebilir.  
Nikardipin diyalize edilemez.  
 
5. FARMAKOLOJİK ÖZELLİKLER  
5.1. Farmakodinamik özellikler  
Farmakoterapötik grup:  Selektif Kalsiyum- Kanal Blokörleri ( Daha çok vasküler etki 
gösteren ) /Dihidropiridin türevler i 
ATC kodu : C08CA04  
 
Etki mekanizması  
Nikardipin, ikinci nesil bir yavaş kalsiyum kanalı inhibitörüdür ve fenil -dihidropiridin grubuna 
aittir. Nikardipin, vasküler  düz kastaki L -tipi kalsiyum kanalları için kardiyak miyositlerden 
daha fazla seçiciliğe sahiptir. Çok düşük konsantrasyonlarda kalsiyumun hücre içine girişini 
engeller. Etkisi esas olarak arter düz kasında üretilir. Bu, kardiyak fonksiyonda minimal 
inotropik değişiklikler  ve kan basıncında nispeten büyük ve hızlı değişikliklerle (barorefleks 
etkisi) yansıtılır.  
 
Farmakodinamik etkiler  
Sistemik yolla uygulanan nikardipin, toplam periferik direnci azaltan ve kan basıncını düşüren 
güçlü bir vazodilatördür. Kalp atış hızı geçici olarak artar; art yükteki azalmanın bir sonucu  
olarak, kalp debisi belirgin ve kalıcı bir şekilde artar.  
 
İnsanlarda vazodilatör etki hem akut doz uygulamasında hem de büyük ve küçük arterlerde  
kronik uygulamada meydana gelerek  kan akışını arttırır ve arteriyel kompliyansı  iyileştirir. 
Renal vasküler direnç azalır.  
 
14/20 Hemodinamik  
İntravenöz nikardipin sistemik vasküler  direnci anlamlı olarak azaltmaktadır. IV nikardipinin 
intra-arterial olarak uygulandığı bir çalışmada, kan basıncında oluşan azalmanın ve 
vazodilatasyonun derecesi hipertansif hastalarda normotansif gönüllülere göre daha belirgindir. 
IV nikardipin, normot ansif gönüllülere 0,25- 3,0 mg/saat dozlarında 8 saat süreyle 
uygulandığında sistolik kan basıncında <5 mmHg ve diyastolik kan basıncında <3 mmHg 
değişiklikler meydana getirmiştir.  
 
Kalp hızındaki artış, vazodilatasyona ve kan basıncındaki azalmaya karşı normal bir tepkidir; 
bazı hastalarda kalp hızındaki bu artışlar daha belirgin olabilmektedir. Plasebo- kontrollü 
çalışmalarda, idame tedavi sonundaki kalp hızındaki ortalama artışlar, postoperatif hastalarda  
7 ± 1 bpm, şiddetli hipertansiyonu olan hastalarda bakım dönemi sonunda 8 ± 1 bpm olmuştur.  
 
Koroner arter hastalığı olan ve normal veya orta derece anormal sol ventrikül fonksiyonu olan 
kişilerde, intravenöz uygulamaları takiben yapılan hemodinamik çalışmalar, ejeksiyon 
fraksiyonunda anlamlı artışlar ve k alp debisinde belirgin bir değişiklik olmadığını ya da sol  
ventriküler son- diastolik basınçta (LVEDP) küçük bir azalmanın olduğunu göstermiştir. 
 
Nikardipin’in kan akımını arttırdığına dair kanıtlar mevcuttur. IV nikardipin enjeksiyonu ile 
indüklenen koroner dilatasyon, kronik iskemili olanlarda perfüzyon ve aerobik metabolizmayı 
iyileştirir, bunun sonucunda azalmış laktat oluşumu ve oksijen tüketiminde artış görülür. 
Koroner arter hastalığı olanlarda, beta reseptör blokajı  sonrası uygulanan IV nikardipin, anlamlı 
olarak sistolik ve diyastolik sol ventriküler fonksiyonunu iyileştirir. Sol ventriküler fonksiyon bozukluğu ile birlikte konjestif kalp yetmezliği olan hastalarda, IV nikardipin hem dinlenme 
hem de egzersiz sırasında kalp debisini artırmıştır. Sol ventriküler son- diyastolik basınçta 
azalmalar da ayrıca gözlenmiştir. Ancak, şiddetli sol ventriküler disfonksiyonu olan bazı 
hastalarda, negatif inotropik etkileri olabilir ve hastalığı daha da kötüleştirebilir. 
 
IV nikardipin tedavisi sırasında “Koroner çalma (Coronary steal)” gözlenmemiştir. (Koroner 
çalma, koroner arter rahatsızlığı olan hastalarda koroner kan akımının, perfüzyonun düşük 
olduğu alanlardan , perfüzyonun daha yüksek olduğu alanlara  doğru yeniden dağılımıdır). IV 
nikardipin’in sistolik kısa lmayı iyileştirdiği myokard kasının normal ve hipokinetik 
segmentinin her ikisinde de gösterilmiştir. Radyonüklid anjiografi, artmış oksijen ihtiyacı 
sırasında duvar hareketinin (wall motion) korunarak iyileştiğini onaylamıştır. (Oral nikardipin 
aldıktan s onra ara sıra hastalarda artmış anjina gelişir. Bu durumun hastalarda koroner steal mi 
veya artmış kalp hızının ve azalmış diyastolik basıncın sonucu olup olmadığı belirgin değildir). 
 
Koroner arter rahatsızlığı olan hastalarda IV nikardipin erken dolum fa zı sırasında sol 
ventriküler diyastolik esnekliğini arttırır, bunun muhtemel sebebi önceden perfüzyonun düşük 
olduğu bölgelerde myokardiyal  gevşemenin hızlanmasıdır. Normal myokard üzerine çok az 
veya hiç etkisinin olmaması, iyileşmenin genel olarak azalmış iskemi ve yükleme sonrası 
redüksiyon gibi indirekt mekanizmalar ile olduğunu düşündürtmektedir. IV nikardipinin 
 
15/20 terapötik dozlarda myokardiyal  gevşeme üzerine bir etkisi bulunmamaktadır. Bu özelliğin 
klinik  yararları henüz gösterilmemiştir.  
 
Elektrofizyolojik Etkiler  
Genel olarak, IV nikardipin ile kardiyak iletim sistemi üzerine zararlı etkiler görülmemiştir. 
Akut elektrofizyolojik çalışmalar sırasında kalp hızını arttırmış ve düzeltilmiş QT aralığını hafif 
uzatmıştır. Sinüs düğümü toparlanma sına veya SA iletim süresine etki etmemiştir. PA, AH ve 
HV aralıkları* veya atriyum efektif refraktör dönem ve fonksiyonları uzamamıştır. His -
Purkinje sisteminin rölatif ve efektif refrakter süreleri hafifçe kısalmıştır. 
*PA= üstten alt sağ atriyuma ileti süresi  
AH= alt sağ atriyumdan His demeti sapmasına iletim süresi  veya AV nodal iletim süresi  
HV= His demeti ve Purkinje -lif demeti sistemi yoluyla iletim süresi 
 
Hepatik Fonksiyon  
Nikardipin yaygın olarak karaciğerde metabolize  edildiğinden, plazma konsantrasyonları 
karaciğer fonksiyon değişikliklerinden etkilenmektedir. Şiddetli karaciğer yetmezliği olan 
hastalar ile yapılan bir klinik çalışmada, oral nikardipin alan hastalarda plazma 
konsantrasyonları yükselmiş ve yarılanma öm rü uzamıştır (Bkz. Bölüm 4.4). Benzer sonuçlar 
karaciğer hastalarına 24 saat süreyle 0,6 mg/sa  intravenöz nikardipin uygulanan hastalardan da 
elde edilmiştir.  
 Renal Fonksiyon  
IV nikardipin hafif -orta hipertansiyonu ile orta derece böbrek  fonksiyon bozukluğu olan 
hastalara verildiğinde, glomerüler filtrasyon hızında (GFR) ve etkin renal plazma akışında (RPF) anlamlı azalmalar gözlenmiştir. Bu hastalarda karaciğer kan akışında anlamlı değişiklikler gözlenmemiştir. Sistemik klirenste anlamlı azalmalar ve eğri  altı alanda (EAA) 
anlamlı yükseklikler gözlenmiştir.  
 
Oral nikardipin (20 mg veya 30 mg günde 3 defa) böbrek fonksiyon bozukluğu olan hipertansif 
hastalara verildiğinde, ortalama plazma konsantrasyonu, EAA ve C
maks sağlıklı kontrol grubuna 
göre yaklaşık i ki-kat yüksek bulunmuştur. Sodyum dahil elektrolit atımında geçici artışlar 
bulunmaktadır. 
 
IV nikardipinin akut bolus uygulamaları (2,5 mg) sağlıklı gönüllülerde ortalama arterial basıncı 
ve renal vasküler direnci azaltmış; GFR, RPF ve filtrasyon fraksiyo nu değişmemiştir. 
Abdominal cerrahi altındaki hastalarda, IV nikardipin (10 mg 20 dakika süreyle) plasebo ile 
karşılaştırıldığında RPF’yi değiştirmeden GFR’yi arttırmıştır. Nefropatisi olan hipertansif tip II 
diyabet hastalarında, oral nikardipin (20 mg günde 3 defa) RPF ve GFR’yi değiştirmemiş ancak 
renal vasküler direnci azaltmıştır.   
 
16/20 Pulmoner Fonksiyon  
Obstrüktif havayolu hastalığı olan ve oral nikardipin ile tedavi edilen hastalarda yürütülen iki 
randomize kontrollü çalışmada, bronkospazmın arttığına da ir bir kanıt görülmemiştir. 
Çalışmalardan birinde, oral nikardipin metoprolol ile karşılaştırıldığında, zorlu solunum 
(ekspiratuvar) hacmini 1 saniye (FEV 1) ve zorlu yaşam kapasitesi (FVC) gelişmiştir. Sınırlı 
sayıdaki astım, reaktif havayolu hastalıkları veya obstrüktif havayolu bozuklukları olan 
hastalarda bildirilen advers deneyimler ile oral nikardipin ile tedavi edilen tüm hastalarda 
görülenler benzer olmuştur.  
Hipertansiyonda Etkileri 
Hafif -orta kronik stabil esansiyel  hipertansiyonu olan hastalarda, intravenöz nikardipin (0,5- 4 
mg/sa) doza -bağımlı olarak kan basıncında azalmalar meydana getirmiştir ancak istatiksel 
olarak sadece 4 mg/sa dozlarında plasebodan farklı bulunmuştur. 4 mg/sa dozunda 48 saatlik 
infüzyon sonunda, sistolik kan basıncında 26 mmHg (%17) ve diyastolik kan basıncında 20,7 
mmHg (%20) azalma görülmüştür. Diğer durumlarda (örneğin, şiddetli veya postoperatif hipertansiyonu olan hastalarda), intravenöz nikardipin (5- 15 mg/sa) doza -bağımlı olarak kan 
basıncında azalmalar meydana getirmiştir. Yüksek infüzyon hızları daha hızlı terapötik yanıtlar 
oluşturmuştur. Şiddetli hipertansiyon için ortalama terapötik yanıt süresi, diyastolik kan 
basıncının ≤95 mmHg veya ≥25 mmHg azalması ve sistolik kan basıncının ≤ 160 mmHg olması 
şeklinde tanımlanır ve 77±5,2 dakikadır. Ortalama idame dozu 8 mg/saattir. Postoperatif 
hipertansiyon için ortalama terapötik yanıt süresi, diyastolik veya sistolik kan basıncında ≥%15 redüksiyon şeklinde tanımlanır ve 11,5±0,8 dakikadır. O rtalama idame dozu 3,0 mg/saattir. 
 5.2. Farmakokinetik özellikler  
Genel özellikler  
Emilim:  
İntravenöz i nfüzyonunu takiben, nikardipin hızla emilir (gerçekleştirilen çalışmalarda etkisinin 
başlangıç süresinin 5 ila 15 dakika arasında değiştiği göster ilmiştir) . 24-48 saat süren devamlı 
infüzyon ile 184 ng/ml’lik maksimum plazma düzeylerine ve 157 ng/ml’lik kararlı durum plazma düzeylerine ulaşılır. 
 
Dağılım: 
İnfüzyonu takiben, nikardipin plazma konsantrasyonu hızlı erken dağılım fazı ( 2,7 dakika α-  
yarılanma ömrü), ara faz (44 ,8 dakika β -yarılanma ömrü) ve sadece uzun dönem infüzyonlardan 
sonra tespit edilebilen yavaş te rminal faz (14 ,4 saat γ -yarılanma ömrü) ile (üç) - katlanarak 
azalır. Toplam plazma klirensi (Cl) 0 ,4 L/sa.kg’dır ve kompa rtman olmayan model kullanılarak 
görülen dağılım hacmi (V d) 8,3 L/kg’dır. IV nikardipin farmakokinetikleri 0,5- 40 mg/sa doz 
aralığında doğrusaldır.  
 
Nikardipin plazma konsantrasyonlarında doza -bağımlı hızlı artışlar IV nikardipin infüzyonuna 
başladıktan sonraki ilk iki saatte görülür. Plazma konsantrasyonundaki artışlar ilk birkaç saatten 
sonra daha yavaştır ve kararlı hale 24 -48 saatte ulaşır. Nikardipin’in kar arlı hal 
 
17/20 farmakokinetikleri hipertansiyonu olan yaşlı hastalar (>65 yaş) ve genç sağlıklı yetişkinlerde 
benzerdir.  İnfüzyonun sonlandırılır sonlandırılmaz ilk 2 saat boyunca nikardipin 
konsantrasyonları en az %50 düşüş ile hızla azalır. Nikardipin’in kan basıncı üzerine etkileri 
anlamlı olarak plazma konsa ntrasyonları ile ilişkilidir. Nikardipin geniş bir konsantrasyon 
aralığında insan plazma proteinlerine yüksek oranda bağlanır (>%95).  
 
Metabolizma:  
IV nikardipinin hızla ve yaygın olarak karaciğerde metabolize edildiği gösterilmiştir. 
Nikardipin kendi metabolizmasını indüklemez veya inhibe etmez ve hepatik mikrozomal 
enzimleri indüklemez veya inhibe etmemektedir.  
 
Atılım:  
IV nikardipinin radyoaktif intravenöz dozu ile her 8 saatte verilen oral 30 mg  dozunun bir arada 
uygulanmasından sonra, 96 saat içerisinde radyoaktifin % 49’u idrarda ve %43’ü feçeste elde 
edilmiştir. Hiçbir doz değişmemiş nikardipin olarak geri kazanılmamıştır.  İntravenöz bir 
dozdan sonra ilacın eliminasyon profili şu üç yarılanma süresi ol an üç fazdan oluşur: dağılım 
6,4 dakika, eliminasyon 1,5 saat ve terminal eliminasyon 7,9 saat.  
 
Doğrusallık/Doğrusal olmayan durum:  
İntravenöz olarak 0,5 ile 40 mg/saat aralığındaki dozda uygulanan nikardipinin farmakokinetiği 
lineerdir.  
 
Böbrek yetmezliği 
İntravenöz olarak uygulanan nikardipinin farmakokinetiği, hemodiyaliz gerektiren ciddi böbrek 
fonksiyon bozukluğu (kreatinin klirensi  <10 m L/dak), hafif/orta derecede böbrek yetmezliği 
(kreatinin klirensi 10-50 m L/dak) ve normal böbrek fonksiyonu (kreatinin klirensi >50 mL/dak ) 
olan hastalarda incelenmiştir. Kararlı durumda, normal böbrek fonksiyonu olan deneklere kıyasla hafif/orta böbrek fonksiyonu olan hastalarda C
maks  ve EAA önemli ölçüde daha yüksek 
ve klirens önemli ölçüde daha düşüktü. Şiddetli böbrek fonksiyon bozukluğu ile normal böbrek 
fonksiyon bozukluğu arasında temel farmakokinetik parametrelerde anlamlı farklar yoktu (Bkz. 
Bölüm 4.4).  
5.3. Klinik öncesi güvenlilik verileri  
Nikardipinin emzirmekte olan hayvanlarda süte geçtiği gösterilmiş tir. Hayvan deneylerinde 
süte salgılandığı gösterilmiştir. Hayvan deneylerinde gebeliğin terminal döneminde yüksek 
dozlarda kullanıldığında, fötal ölümler, doğum eyleminde bozukluklar ve yavru vücut 
ağırlıklarında azalma vakalarının arttığı ve doğum sonras ı vücut ağırlığının geri alınmasında 
baskılanma bildirilmiştir. Buna rağmen üreme toksisitesi bildirilmemiştir.  
 
Karsinojenite, mutajenite ve fertilite bozukluğu  
Diyetlerinde iki yıldır nikardipin alan ratlar (günlük dozlarını 5, 15 ya da 45 mg/kg/gün olar ak 
elde etmek için hesaplanan konsantrasyonlarda) doza bağımlı olarak tiroid hiperplazisinde ve 
 
18/20 neoplazide (foliküler adenom/karsinom) artış göstermiştir. Ratlarda 1 - ve 3- aylık çalışmalara 
ait bu sonuçlar, nikardipin- kaynaklı plazma tiroksin (T4) seviyel erinde azalma sonucu tiroid 
stimülan hormonun (TSH) plazma seviyelerinde bir artış ile ilişkilendirilmiştir. Tirodin 
hiperstimülasyonuna TSH’ın kronik yükselmesinin neden olduğu bilinmektedir. İyot -eksik 
diyette olan ratlara 1 ay boyunca nikardipin. Uygula nması T4 desteği ile önlenebilen tiroid 
hiperplazisi ile ilişkilendirilmiştir. Nikardipin ile 18 aya kadar diyette (100 mg/kg/gün’e kadar 
günlük doz seviyelerini elde etmek için hesaplanan konsantrasyonlarda) olan farelerde hiçbir 
dokuda neoplazi ve tiroid değişikliklerine ait bir kanıt bulunmamıştır. Bir yıl süreyle 25 
mg/kg/gün’e kadar olan dozlar ile tedavi edilen köpeklerde nikardipinin tiroid patolojisine ve 
erkeklerde tiroid fonksiyonları (plazma T4 ve TSH) üzerindeki etkilerine ait hiçbir veri 
bulunm amaktadır.  
 
Nikardipin’in potansiyel mutajenik etkisi ile ilgili mikrobiyal indikatör organizmalarda yapılan 
bir seri genotoksisite testlerinde, fare ve hamsterlerde yapılan mikronükleus testlerinde ya da 
hamsterlerde kardeş kromatid değişimine ait hiçbir kanıt bulunmamaktadır. 
 
Nikardipin’in 100 mg/kg/gün’e  kadar oral dozlarının (eşdeğer insan dozu yaklaşık 16 
mg/kg/gün, önerilen maksimum oral dozun 8 katı) erkek ve dişi ratlara verilmesine bağlı 
fertilite bozukluğu görülmemiştir. 
 
Üreme ve gelişim toksisitesi  
IV nikardipin ile 10 mg/kg/gün dozlarıyla ratlar da ve 1 mg/kg/gün dozları ile tavşanlarda 
yürütülen çalışmalarda embriyotoksisite görülmüş fakat teratojenite görülmemiştir. Ratlara ve 
tavşanlara verilen bu dozlar insanlara verilen IV dozlara eşdeğer olup, sırasıyla yaklaşık 1,6 
mg/kg/gün ve 0,32 mg/kg/gün’dür. (Hastaya göre doz ayarlandığından, 3 ile 15 mg/kg/gün arasında değişen infüzyon hızlarının sürelerine bağlı olarak sürekli IV infüzyon yolu ile verilen 
toplam günlük insan dozu 1,2 ile 6 mg/kg/gün arasında değişmektedir.  
 
6. FARMASÖTİK ÖZELLİKLER  
6.1. Yardımcı maddelerin listesi  
Sorbitol  
Sitrik asit monohidrat (pH ayarı için)  
Sodyum hidroksit (pH ayarı için)  
Enjeksiyonluk su 
 
6.2. Geçimsizlikler  
Seyreltildikten sonra oluşan çözeltinin  pH’sının 6’dan büyük olduğu durumlarda (örneğin 
bikarbonat çözeltisi, Ringer çözeltisi , diazepam, furosemid, sodyum metohekzital, tiyopental) 
presipitasyon riski bulunur. 
 
Salin çözeltilerinin  bulunduğu infüzyonlar sırasında nikardipinin cihazların içindeki plastik 
materyallere adsorbsiyon riski bulunur.  
 
19/20 Nikardipin hidroklorür Laktatlı Ringer enjeksiyonu, %5 Sodyum bikarbonat çözeltisi ile 
geçimsizdir.  
 
Bu tıbbi ürün, Bölüm 6.6.’da belirtilenler dışında başka tıbbi ürünler ile karıştırılmamalıdır.  
 
6.3. Raf ömrü  
24 ay 
 
Açıldıktan sonra:  
Seyreltilmemiş veya polipropilen bir şırıngada %5 dekstroz çözeltisi içinde seyreltilmiş 
çözeltinin fizikokimyasal stabilitesi, +25°C sıcaklıklarda 24 saat boyunca kanıtlanmıştır. Işıktan uzak tutunuz.  
 
Bununla birlikte, mikrobiyolojik açıdan ürün hemen kullanılmalıdır.  
 
6.4. Saklamaya yönelik özel tedbirler  
25°C’nin altındaki oda sıcaklığında, ışıktan koruyarak saklanmalıdır. 
Seyreltilmiş çözeltiler oda sıcaklığında 24 saat stabildir. 
Kullanıncaya kadar orijinal ambalajında saklayınız.  
6.5. Ambalajın niteliği ve içeriği 
NİNAX 10 m L’lik amber renkli Tip 1 cam ampul içerisinde 25 mg nikardipin hidroklorür içeren 
1 veya 10 ampullük ambalajlarda sunulmuştur.  
 
6.6. Beşeri tıbbi üründen arta kalan maddelerin imhası ve diğer özel önlemler  
NİNAX ampuller tek kullanım içindir.  
 
NİNAX Ampul’ü kullanmadan önce içindeki çözeltiyi partikül ve renk değişikliği açısından 
görsel olarak inceleyiniz. NİNAX Ampul çözeltisi normalde berrak, sarı çözeltidir. 
 
Uygulamadan önce ampuller seyreltilmelidir. 
 
Seyreltme: NİNAX ampul 0, 1 mg/mL konsantrasyonunda yavaş sürekli infüzyon şeklinde 
uygulanmaktadır. Her ampul (25 mg), 0,1 mg/mL konsantrasyonda toplam 250 mililitrelik 
çözelti elde edilecek şekilde 240 mL geçimli bir intravenöz sıvı ile ( Bkz. Bölüm 4.2) 
seyreltilmelidir.  
 
NİNAX intravenöz kullanım içindir. Kan basıncında istenilen düşmeyi sağlamak için dozu titre 
ediniz.  
 
Elde edilecek kan basıncına ve hastanın yanıtına göre dozu ayarlayınız.   
 
20/20 Seyreltilmiş NİNAX çözeltisini santral yol veya geniş periferal ven aracılığıyla uygulayınız. 
Eğer periferal ven ile uygulanmışsa infüzyon bölgesini her 12 saatte bir değiştiriniz. 
 
Kullanılmamış olan ürünler ya da atık materyaller, “Tıbbi Atıkların Kontrol Yönetmeliği” ve  
“Ambalaj  Atıklarının Kontrolü Yönetmelikleri” ne  uygun olarak i mha edilmelidir.  
 
7. RUHSAT SAHİBİ  
HAVER FARMA İlaç A.Ş.  
Akbaba Mah. Maraş Cad. No:52/2/1 
Beykoz/ İSTANBUL  
 
8. RUHSAT NUMARASI  
2016/793 
 
9. İLK RUHSAT TARİHİ/RUHSAT YENİLEME TARİHİ  
İlk Ruhsat Tarihi: 25.10.2016 Ruhsat Yenileme Tarihi: 03.11.2021 
 
10. KÜB’ÜN YENİLENME TARİHİ  
