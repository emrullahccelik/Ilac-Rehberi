KISA ÜRÜN BİLGİLERİ
1. BEŞERİ TIBBİ ÜRÜNÜN ADI
LİPOTEARS % 0.2 oftalmik jel
2. KALİTATİF VE KANTİTATİF BİLEŞİM
Etkin madde: 1 g oftalmik jel etkin madde olarak 2 mg karbomer 980 içerir.
Yardımcı maddeler için 6.1’e bakınız.
3. FARMASÖTİK FORM
Damla şeklinde uygulanabilen oftalmik jel.
Beyaz, yoğun damlatılabilir jel.
4. KLİNİK ÖZELLİKLER
4.1. Terapötik endikasyonlar
LİPOTEARS, kuru gözün semptomatik tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Kuru göz tedavisi için kullanılan dozaj, kişiye göre ayarlanmalıdır.
Semptomların derecesine ve şiddetine bağlı olarak, konjonktiva kesesine günde 3 ila 5 kez 1’er
damla damlatılır. Yatma saatinden yaklaşık olarak 30 dakika önce uygulanır (göz kapaklarının
birbirine yapışmasını önlemek için).
Normalde uzun süreli veya sürekli bir tedavi gerektiren keratokonjunktivitis sicca tedavisi için,
genellikle bir göz hekimine başvurulmalıdır.
Uygulama şekli:
Damlatma sırasında, tüpün göz üzerinde dikey olarak tutulmasıyla, uygun miktarda damla
uygulanmış olur.
Özel popülasyonlara ilişkin ek bilgiler:
Böbrek/Karaciğer yetmezliği: Özel kullanımı bulunmamaktadır.
Pediyatrik popülasyon: Çocuklarda güvenlilik ve etkililiği konusunda yeterli klinik çalışma
verisi bulunmamaktadır.
Geriyatrik popülasyon: Özel kullanımı bulunmamaktadır.
14.3. Kontrendikasyonlar
İlacın bileşimindeki maddelerden herhangi birine karşı aşırı duyarlılık durumunda
kullanılmamalıdır.
4.4. Özel kullanım uyarıları ve önlemleri
LİPOTEARS, göz tahrişine ve yumuşak kontakt lenslerin renginin bozulmasına neden olabilen
setrimid içerir. İlacı uygulamadan önce kontakt lensler çıkarılmalıdır ve LİPOTEARS
damlatıldıktan 30 dakika sonra takılmalıdır.
Birlikte başka bir tedavi uygulanacak ise, bu tedavi LİPOTEARS damlatılmadan 15 dakika
önce uygulanmalıdır (bakınız 4.5).
Kuru göz, gözde ağrı, görme değişiklikleri, gözde iritasyon, geçmeyen kızarıklık meydana gelirse
veya semptomları devam eder ya da kötüleşir ise, tedavi kesilmeli ve bir göz hekimine
başvurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Bildirilmemiştir.
LİPOTEARS, topikal olarak uygulanan göz ilaçlarının temas süresini uzatabilir. Birlikte
uygulanacak olan herhangi bir göz tedavisi, LİPOTEARS damlatılmadan 15 dakika önce
uygulanmalıdır.
4.6. Gebelik ve laktasyon
Genel tavsiye
Gebelik kategorisi: C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar, LİPOTEARS tedavisi sırasında doğum kontrol
yöntemlerini kullanmalıdırlar.
Gebelik dönemi
Hayvanlar üzerinde yapılan çalışmalar, gebelik/ve-veya/embriyonal/fetal gelişim/ve-
veya/doğum/ve-veya/doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir.
LİPOTEARS gerekli olmadıkça gebelik döneminde kullanılmamalıdır.
Laktasyon dönemi
Klinik verilerin eksikliği nedeniyle, LİPOTEARS’ın laktasyonda kullanılması
önerilmemektedir.
Üreme yeteneği /Fertilite
İnsan fertilitesi ile ilgili herhangi bir klinik veri bulunmamaktadır.
24.7. Araç ve makine kullanımı üzerindeki etkiler
Kullanım koşullarına uyulduğu takdirde bile, jel uygulanmasından sonra filamentler
oluşturduğundan, yaklaşık olarak 5 dakika süreyle görme keskinliğini azaltabilir. Dolayısıyla,
araç ya da makine kullanan hastalar dikkatli olmalıdır ve görmeleri netleşinceye kadar araç ya
da makine kullanmamalıdırlar.
4.8. İstenmeyen etkiler
İstenmeyen etkiler aşağıdaki sıklık derecesine göre belirtilmiştir:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1000 ila < 1/100);
seyrek (≥1/10000 ila < 1/1000); çok seyrek (<1/10000); bilinmiyor (eldeki verilerden hareketle
tahmin edilemiyor)
Göz Hastalıkları Yanma hissi
Çok seyrek (<1/10000)
Gözde kızarıklık
Göz kapağı egzaması
Gözlerde yabancı cisim hissi
Dev papiller konjonktivit
Gözlerde kaşıntı, göz kapaklarının birbirine
yapışması
Yüzeyel noktalı keratit
Göz yaşarması
Bulanık görme
Bağışıklık sistemi hastalıkları
Bilinmiyor Aşırı duyarlılık
Bu reaksiyonlar ya içerdiği koruyucu madde (setrimid) ya da diğer bileşenlerden birine karşı
duyarlılık reaksiyonu nedeniyle meydana gelmiş olabilir.
Ürünün yüksek viskozitesinden dolayı LİPOTEARS’ı damlattıktan sonra bulanık görme
meydana gelebilir. LİPOTEARS ile yapılan klinik çalışmalarda sadece tek bir ciddi olmayan
topikal oküler advers reaksiyon tek bir gözlemde kaydedilmiştir (yanma hissi).
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımı vakası bildirilmemiştir.
3Gözde ya da oral alım yoluyla oluşacak doz aşımının herhangi bir özel klinik riski yoktur.
Ancak, gözkapaklarının birbirine yapışmasından kaçınmak için, küçük damlalar halinde
uygulamaya dikkat edilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Suni gözyaşı ve diğer ilaçlar
ATC kodu: S01XA20
LİPOTEARS, yüksek moleküler ağırlıklı hidrofilik polimer bazlı oftalmik bir jeldir. pH’ı ve
ozmolaritesi, normal gözyaşı filmine benzerdir. Fiziksel özellikleri sayesinde, oftalmik jel suyu
yakalayarak, göz yüzeyinde şeffaf, lubrikan ve ıslatıcı bir film oluşturmaktadır.
Jel yapısı, gözyaşındaki tuzlar tarafından parçalanmaktadır ve böylelikle yüzeyde hidratasyon
ve lubrikasyon sağlamaktadır. Kuru keratokonjonktivitten yakınan 54 hastada yürütülen bir
çalışma, LİPOTEARS tedavisinin 6 hafta sonra gözyaşı filmi kırılma zamanını ortalama 5.3 ila
11.2 saniye uzattığını göstermiştir. Schirmer testi değerleri, 6 hafta sonra ortalama 4.8 ila 10.7
mm artmıştır.
5.2. Farmakokinetik özellikler
Bu ürün ile hayvanlarda veya insanda kontrollü farmakokinetik çalışmalar yürütülmemiştir.
Ancak, karbomerin yüksek moleküler ağırlıklı olması nedeniyle, gözdeki dokulardan emilimi
veya birikimi söz konusu değildir. Temelde benzer olan bir ürün ile yürütülen çalışmalar,
gözde kalma süresinin yaklaşık 90 dakika olduğunu göstermiştir.
5.3. Klinik öncesi güvenlilik verileri
Tekrarlanan uygulamalardan sonra ürünün toksisite, genotoksisite, potansiyel karsinojenisite,
üreme toksisitesi ve farmakolojik toleransını araştırmak için yürütülen çalışmalara dayanan
klinik öncesi veriler, insanda herhangi bir risk göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
Setrimid
Orta zincirli trigliseritler
Sorbitol
Sodyum hidroksit
Enjeksiyonluk su
6.2. Geçimsizlikler
Bildirilmemiştir.
46.3. Raf ömrü
36 ay.
Açıldıktan sonra 28 gün içinde kullanılmalıdır.
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
Polietilen tüpte 10 g oftalmik jel.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Liba Laboratuarları A.Ş.
Otağtepe Cd. No:5 Kavacık/İstanbul
Tel: 0216 465 3885, Faks: 0216 465 3880
8. RUHSAT NUMARASI
2017/268
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 25.04.2017
Ruhsat yenileme tarihi:
10. KÜB’ÜN YENİLENME TARİHİ
5