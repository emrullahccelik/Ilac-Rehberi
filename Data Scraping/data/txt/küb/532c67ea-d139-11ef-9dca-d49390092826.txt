KISA ÜRÜN BİLGİSİ
1- BEŞERİ TIBBİ ÜRÜNÜN ADI
ENFEXİA 750 mg İ.V./İ.M. enjeksiyonluk toz içeren flakon
2- KALİTATİF VE KANTİTATİF BİLEŞİMİ
Etkin madde:
Sefuroksim sodyum.............788,88 mg
(750 mg sefuroksime eşdeğer)
Yardımcı madde:
Enjeksiyonluk su.......................6 mL
3- FARMASÖTİK FORMU
Enjeksiyonluk çözelti hazırlamak için toz ve çözücüsü.
ENFEXİA renksiz cam flakonda beyaz veya sarımsı tozdur.
4- KLİNİK ÖZELLİKLER
4.1. Terapötik endikasyonlar
ENFEXİA, beta-laktamazların çoğuna dirençli, Gram-pozitif ve Gram-negatif organizmaların
geniş bir spektrumuna etkili bakterisid bir antibiyotiktir.
Enfeksiyona neden olan organizmanın teşhisinden önce veya duyarlı organizmaların
meydana getirdiği enfeksiyonların tedavisinde endikedir. Ayrıca çeşitli operasyonlarda,
operasyon sonrası enfeksiyonlarda da etkilidir. Endikasyonları aşağıdaki enfeksiyonları
içerir:
Sayfa 1- Solunum sistemi enfeksiyonları: Akut ve kronik bronşit, kronik bronşit akut alevlenmesi,
enfekte bronşiektazi, bakteriyel pnömoni, akciğer absesi, ameliyat sonrası göğüs
enfeksiyonları.
- Kulak, burun, boğaz enfeksiyonları: Sinüzit, tonsillit, farenjit, otitis media.
- Üriner sistem enfeksiyonları: Akut ve kronik pyelonefrit, sistit, asemptomatik bakteriüri.
- Deri ve Yumuşak doku enfeksiyonları: Selülit, erizipel, peritonit, yara enfeksiyonları,
fronkül, piyoderma
- Kemik ve eklem enfeksiyonları: Osteomiyelit, septik artrit.
- Kadın Doğum enfeksiyonları: Pelvik inflamatuvar hastalıklar.
- Gonore: Özellikle penisilin kullanımının uygun olmadığı hallerde.
- Diğer enfeksiyonlar: Septisemi ve menenjit.
- Profilaksi: Abdominal, pelvik, ortopedik, kardiyak, pulmoner, özofajiyal ve vasküler
ameliyatlarda, enfeksiyonlardan ileri gelen risk artışı olduğunda kullanılır. Genellikle
ENFEXİA yalnız başına etkili olmakla birlikte, uygun görüldüğünde bir aminoglikozid
antibiyotik ile kombinasyon şeklinde veya metronidazol ile birleştirilerek (oral, supozituar
veya enjeksiyon ile) özellikle kolon ameliyatlarında ve jinekolojik ameliyatlarda profilaksi
için kullanılabilir.
4.2. Pozoloji ve uygulama şekli
Pozoloji / Uygulama sıklığı ve süresi:
Yetişkinlerde normal tedavi süresi 7-10 gündür. Normal dozu intramüsküler veya
intravenöz enjeksiyon şeklinde günde üç kez (8 saatte bir) 750 mg’dır. Birçok enfeksiyon
günde üç kez 750 mg enjeksiyona cevap verecektir. Daha ağır enfeksiyonlarda bu doz
günde 3 kez intravenöz (i.v.) yol ile 1.5 g' a kadar artırılabilir. Eğer gerekirse ağır
enfeksiyonlarda enjeksiyonlar total doz günlük maksimum 3 - 6 g olacak şekilde 6 saatlik
aralarla da yapılabilir.
Gonore: Gonorede 1.5 g tek doz olarak verilmelidir. Bu doz ikiye bölünerek farklı
yerlerden, örneğin her bir kalçadan 2 x 750 mg şeklinde yapılmalıdır.
Sayfa 2Menenjit: Enjektabl olarak verilen sefuroksim duyarlı türlerin sebep olduğu bakteriyel
menenjitin tedavisi için uygundur. Yetişkinlerde her sekiz saatte bir 3 g, çocuklarda 200-
240 mg/kg/gün üç veya dört dozda uygulanır. Üçüncü günün sonunda veya klinik durum
düzelirse bu doz 100 mg/kg’a azaltılabilir. Yeni doğanlarda 100 mg/kg/gün ile başlayıp
klinik durum düzelince 50 mg/kg/gün’e düşülebilir.
Profilaksi: Genellikle abdominal, pelvik ve ortopedik operasyonlar için doz, anestezinin
endüksiyon safhasında i.v. olarak 1.5 g' dır. Fakat 8 ve 16 saat sonra i.m. olarak iki kez
daha 750 mg' lık dozlar ilave edilebilir. Kardiyak, pulmoner, özofajiyal ve vasküler
operasyonlarda genel doz anestezinin endüksiyon safhasında i.v. olarak 1.5 g ve daha
sonraki 24 ile 48 saat içinde günde üç kez 750 mg olarak devam ettirilir.
Artroplasti (Total eklem replasmanı) ameliyatlarında: Likid monomer ilavesinden önce
kuru metilmetakrilat alçısının her paketine toplam 1.5 g sefuroksim toz ilave edilebilir
Uygulama şekli:
ENFEXİA 750 mg intramusküler ve intravenöz yolla uygulanmaktadır.
İntramüsküler: ENFEXİA 750 mg şişesine 3 mL enjeksiyonluk su ilave edilir. Opak
süspansiyon oluşana kadar çalkalanır. Süspansiyonun tümü enjektöre çekilerek
intramüsküler yoldan uygulanır.
Uygulama için hazırlandığında grimsi-beyaz süspansiyon ya da sarımtırak çözelti halini
alır. Renkteki bu değişiklikler müstahzarın yarar ve güvenirliliğini etkilemez.
İntravenöz: ENFEXİA 750 mg’ı 6 mL enjeksiyonluk su içinde çözününceye kadar
çalkalanır. Enjeksiyon 3-5 dakika içinde yapılmalıdır.
ENFEXİA yaygın olarak kullanılan birçok intravenöz sıvı ile beraber kullanılmaya
elverişlidir.
Özel popülasyonlara ilişkin ek bilgiler:
Böbrek/Karaciğer yetmezliği:
Sefuroksim böbrekler ile itrah edilir. Bundan dolayı tüm böyle antibiyotiklerde olduğu
gibi renal fonksiyon bozukluğu olan hastalarda ENFEXİA dozajı onun yavaşlayan itrahını
Sayfa 3dengeleyecek şekilde azaltılarak tavsiye edilmelidir. Kreatinin klerensi 20 mL/dak.'a veya
altına düşünceye kadar, standart dozu (750 mg-1.5g 3x1) düşürmek gerekli değildir.
Belirgin yetersizliği olan erişkinlerde (kreatinin klerens 10 ile 20 mL/dak.) günde 2 kez
750 mg tavsiye edilir. Şiddetli yetmezlikte (kreatinin klerens 10 mL/dak.) günde bir kez
750 mg yeterlidir. Hemodiyalizdeki hastalar için her diyaliz sonunda ilave 750 mg'lık doz
verilmelidir. Parenteral kullanıma ilaveten, peritoneal diyaliz sıvısına katılabilir
(Genellikle her iki litre diyaliz sıvısına 250 mg).
Pediyatrik popülasyon:
Bebek ve çocuklar: 30-100 mg/kg/günlük dozlar, vücut ağırlığına bağlı olarak üçe ya da
dörde bölünerek verilir. Çoğu enfeksiyonlar için 60 mg/kg/günlük doz yeterli olacaktır.
Yeni doğanlar: 30-100 mg/kg/günlük dozlar bebek ve çocuklardaki gibi vücut ağırlığına
bağlı iki ya da üçe bölünerek verilir. Yaşamın ilk haftalarında sefuroksim serum yarılanma
ömrü erişkinlere göre üç ile beş kez fazla olabilir. İlk üç ay süresince kullanım güvenliği
yoktur.
Geriyatrik popülasyon:
Geriyatrik hastalarda doz ayarlanmasına gerek yoktur. Ancak yaşla beraber renal
fonksiyonlarda bozulma olabileceği göz önünde bulundurulmalıdır.
4.3. Kontrendikasyonlar
Sefalosporin grubu antibiyotiklere aşırı duyarlılığı olan hastalarda ve akut porfiri’de
kontrendikedir.
4.4. Özel kullanım uyarıları ve önlemleri
Çapraz reaksiyonlar bildirilmesine rağmen, sefalosporinler genelde penisilinlere aşırı
duyarlı olanlara emniyetle verilebilir. Penisilinlere karşı bir anaflaktik reaksiyon geçirmiş
hastalarda özel dikkat gösterilmelidir.
Yüksek dozda sefalosporin antibiyotikleri ile aynı anda furosemid gibi güçlü diüretikleri
veya aminoglikozidleri alan hastalara, bu kombinasyonlarla böbrek yetmezliği
Sayfa 4bildirildiğinden dikkatli uygulanmalıdır. Bununla birlikte önerilen dozlarda bu tür
problemler beklenmemektedir. Nefrotoksisite oranı renal toksisite ihtimali olan ilaçlarla
birlikte kullanıldığında artabilir. Bu hastalarda, yaşlılarda ve daha önceden böbrek
yetmezliği olan hastalarda renal fonksiyonlar yakından kontrol edilmelidir.
Menenjit tedavisinde kullanılan diğer terapötik rejimlerde olduğu gibi sefuroksim sodyum
ile tedavi edilen az sayıda hastada hafif veya orta derecede işitme kaybı bildirilmiştir.
Diğer antibiyotik tedavilerinde olduğu gibi, sefuroksim sodyum enjeksiyonu ile 18 ve 36.
saatlerde yapılan serebrospinal sıvı kültürlerinde Haemophilus influenzae'nın pozitif
olmaya devam ettiği görülmüştür, bununla beraber bu olayın klinik ilişkisi
bilinmemektedir.
Preparat kullanılmadan önce hastanın penisilinlere, sefalosporinlere veya diğer ilaçlara
allerjisinin olup olmadığı araştırılmalıdır. ENFEXİA alınırken alerji görülürse ilaç derhal
kesilir, acil aşırı duyarlılık durumlarında epinefrin ve diğer önlemler gerekir.
Bir gram ENFEXİA 2,24 mmoL sodyum içerir. Bu durum kontrollü sodyum diyetinde
olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Probenesid sefuroksimin böbrekten eliminasyonunu yavaşlatarak, yarı-ömrünün
uzamasına neden olabilir. Birlikte kullanımında dikkatli olunmalıdır.
Nefrotoksisite oranı renal toksisite ihtimali olan ilaçlarla birlikte kullanıldığında artabilir.
Bakteriyostatik ürünlerle (kloramfenikol, tetrasiklinler, sülfamidler) birlikte
kullanılmamalıdır.
ENFEXİA enjektörde veya intravenöz infüzyon setlerinin içerisinde aminoglikozidlerle
karıştırılmamalıdır.
ENFEXİA, glukozüri için yapılan enzimatik esasa dayanan testleri bozmaz. ENFEXİA
alan hastaların kan/plazma glukoz seviyelerinin glukoz oksidaz veya heksokinaz metodları
ile tayini tavsiye edilir. Glukozüri tayininde kullanılan Benedict, Fehling, Clinitest veya
diğer bakırın indirgenmesine dayanan diğer metotları hafifçe etkileyebilir. Bununla
birlikte diğer bazı sefalosporinlerde olduğu gibi hatalı pozitif sonuçlara neden olmaz.
Alkali pitrat ile yapılan kreatinin miktar tayinini etkilemez.
Sayfa 5ENFEXİA Coomb’s testinde yalancı pozitif sonuçlara ve dolayısıyla kan analizlerinde
cross-match problemlerine sebep olabilir.
Ferrisiyanit testinde de yanlış negatif test sonucu elde edilebilir.
Özel popülasyonlara ilişkin ek bilgiler
Pediyatrik popülasyon:
Çocuklara özgü hiçbir etkileşim çalışması bildirilmemiştir.
4.6. Gebelik ve laktasyon
Genel tavsiye
Gebelik kategori B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Enjektabl olarak verilen sefuroksime atfedilebilir embriyopatik ya da teratojenik
etkilerin olduğuna dair hiçbir deneysel kanıt yoktur.
Hayvanlar üzerinde yapılan çalışmalar, gebelik / embriyonal / fetal gelisim / doğum ya
da doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. kısım 5.3).
Gebelik dönemi
Tüm ilaçlarda olduğu gibi gebeliğin ilk aylarında enjektabl olarak verilen sefuroksim
dikkatli verilmelidir.
Laktasyon dönemi
Sefuroksim insan sütüne geçer, bu nedenle emziren annelere verilirken dikkat edilmelidir.
Üreme yeteneği/Fertilite
Üreme yeteneği üzerine etkisi bulunmamaktadır.
4.7. Araç ve makine kullanımı üzerindeki etkiler
Araç ve makine kullanımı üzerine etkili olabilecek özel bir yan etki rapor edilmemiştir.
Sayfa 64.8. İstenmeyen etkiler
Enjektabl olarak verilen sefuroksime ait yan etkiler oldukça seyrektir ve genellikle hafif
ve geçici özelliktedir.
Diğer antibiyotiklerde olduğu gibi, ENFEXİA’ nın uzun süreli kullanımı duyarlı olmayan
organizmaların üremesine neden olabilir (örneğin Candida, Enterekok, Clostridium
difficile).
(Çok Yaygın (≥1/10); Yaygın (≥1/100 ila <1/10); Yaygın Olmayan (≥1/1000 ila <1/100);
Seyrek (≥1/10000 ila <1/1000); Çok Seyrek (<1/10000), bilinmiyor (eldeki verilerden
hareketle tahmin edilemiyor)
Kan ve lenf sistemi hastalıkları
Yaygın: Nötropeni, eozinofili
Yaygın olmayan: Hemoglobin konsantrasyonunda azalma, lökopeni. Sefalosporinler
eritrosit membranı yüzeyine adsorbe olabilir ve ilaca karşı oluşan antikorlarla burada
reaksiyona girebilirler. Bu durum Sefuroksim ile tedavi edilen bazı hastalarda pozitif
Coomb’s testine yol açabilir. Bu olay kanın cross-matching'ini etkileyebilir.
Seyrek: Trombositopeni
Çok seyrek: Hemolitik anemi gibi hematolojik rahatsızlıklar görülebilir.
Bağışıklık sistemi bozuklukları
Yaygın olmayan: Ürtiker
Seyrek: İlaç ateşi
Çok seyrek: İnterstisyel nefrit, anaflaksi, eritema multiforme, Stevens-Johnson sendromu
ve toksik epidermal nekroliz (egzantematik nekroliz) bildirilmiştir.
Gastrointestinal rahatsızlıklar
Çok seyrek: Tedavi sırasında ve sonrasında glossit, bulantı/kusma, diare gibi
gastrointestinal rahatsızlıklar, psödomembranöz kolit görülebilir.
Sayfa 7Hepato-bilier hastalıklar
Yaygın: Önceden karaciğer hastalığı olanlarda serum karaciğer enzimlerinde geçici
yükselme
Yaygın olmayan: Özellikle önceden karaciğer hastalığı olanlarda serum bilirubin
düzeylerinde geçici yükselmeler veya geçici hepatit, kolestatik sarılık veya azotemi
Deri ve deri altı doku hastalıkları
Yaygın olmayan: Deri döküntüleri (makülopapüler ve ürtiker tarzında), pirurit
gözlenebilir.
Böbrek ve idrar yolu bozuklukları
Çok seyrek: Serum kreatinin ve/veya kan, üre, azot değerlerinde yükselmeler ve kreatinin
klerensinde azalma gözlenmiştir.
Diğer etkiler
Yaygın: Enjeksiyonu takiben tromboflebit veya intarmüsküler enjeksiyondan sonra
enjeksiyon bölgesinde ağrı görülebilir.
4.9. Doz aşımı ve tedavisi
Sefalosporinlerin aşırı dozajı konvülziyonlara yol açan serebral irritasyona neden olabilir.
Sefuroksim serum düzeyleri hemodiyaliz veya peritoneal diyaliz ile düşürülebilir.
5. FARMAKOLOJİK ÖZELLİKLER
5.1. Farmakodinamik özellikleri
Farmakoterapötik grup: Antimikrobiyaller
ATC kodu: J01DC002
ENFEXİA (sefuroksim), çoğu beta-laktamazlara dirençli, semisentetik, geniş spektrumlu,
parenteral (İ.V./İ.M.) yoldan uygulanabilen sefalosporin grubu bir antibiyotiktir.
Sefuroksim, beyazımsı açık sarı renkler arasında bir tozdur. Yeterli miktarda su ilave
edilip intramüsküler veya intravenöz uygulama için hazırlandığında grimsi-beyaz
Sayfa 8süspansiyon ya da sarımtırak çözelti halini alır. Renkteki bu değişiklikler müstahzarın
yarar ve güvenirliliğini etkilemez.
Bakteriyolojisi: Sefuroksim, betalaktamaz üreten türler dahil sık rastlanılan birçok
bakterilere bakterisid etkili bir antibakteriyel ajandır. Sefuroksim bakteriyel
betalaktamazlara karşı dayanıklıdır ve bu nedenle ampisilin ve amoksisiline dirençli
cinslere de etkilidir. Sefuroksim bakterisid etkisini önemli hedef proteinlere bağlanmak
suretiyle hücre duvarı sentezini engelleyerek gösterir.
Sefuroksim aşağıdaki mikroorganizmalara genellikle in vitro olarak etkindir.
Aeroblar, Gram-negatif
Escherichia coli
Klebsiella türleri
Proteus mirabilis
Providencia türleri
Proteus rettgeri
Haemophilus influenzae (ampisiline dirençli suşlar dahil)
Haemophilus parainfluenzae (ampisiline dirençli suşlar dahil)
Moraxella (Branhamella) catarrhalis
Neisseria meningitidis
Neisseria gonorrhoeae (penisilinaz ve non-penisilinaz üreten suşlar dahil)
Salmonella türleri
Shigella türleri
Aeroblar, Gram-pozitif
Staphylococcus aureus ve Staphylococcus epidermidis (penisilinaz üreten türler dahil,
metisiline dirençli türler hariç)
Streptococcus pyogenes (ve diğer beta-hemolitik streptokoklar)
Sayfa 9Streptococcus pneumoniae
Streptococcus mitis (viridans grup)
Bordetella pertussis
Anaeroblar
Gram-pozitif ve Gram-negatif koklar (Peptococcus ve Peptostreptococcus türleri (dahil)
Gram-pozitif basiller (Clostridium türlerinin çoğu dahil)
Gram-negatif basiller (Bacteroides ve Fusobacterium türleri dahil)
Diğer organizmalar
Borrelia burgdorferi
ENFEXİA ve aminoglikozid antibiyotiklerinin in vitro aktiviteleri kombinasyon
tedavilerinde en azından additif ve bazen sinerjik etki gösterir.
5.2. Farmakokinetik özellikler
Genel Özellikler
Emilim: Sefuroksim intramüsküler uygulamayı takiben 30 ile 45 dakika içinde doruk
düzeylere ulaşır. İntramüsküler veya intravenöz enjeksiyon sonrası serum yarı ömrü
yaklaşık 70 dakikadır.
Dağılım: Kemik, sinovyal sıvı ve aköz hümörde genel patojenler için minimum inhibitör
düzeylerinin üstündeki konsantrasyonlara ulaşabilir. Sefuroksim meninksler iltihaplı
olduğunda kan beyin bariyerini geçer. Sefuroksim yaklaşık %50 oranında serum
proteinlerine bağlanır.
Biyotransformasyon: Sefuroksim metabolize olmaz ve glomerüler filtrasyon ve tübüler
sekresyon ile itrah edilir.
Eliminasyon: Büyük bir bölümü ilk 6 saatte elimine olarak, 24 saat içinde verilen ilacın
hemen tamamı (% 85-90'ı) değişmemiş sefuroksim şeklinde idrara geçer.
Sayfa 10Doğrusallık/Doğrusal Olmayan Durum: Yaşamın ilk haftalarında sefuroksim serum
yarılanma ömrü yetişkinlerdekinin 3-5 katı olabilir. Probenesid ile birlikte verilmesi
antibiyotiğin itrahını geciktirir ve yüksek serum düzeyleri oluşturur.
5.3. Klinik öncesi güvenlilik verileri
Hayvanlar üzerindeki karsinojenik potansiyeli değerlendirmek üzere bir çalışma
yapılmamasına rağmen, fare lenfoma deneylerinde ve bir dizi bakteri mutasyon testlerinde
sefuroksim için hiç bir mutajenik aktivite bulunmamıştır. İn vitro kromozom aberasyon
deneyinde pozitif sonuçlar elde edilmiş ancak 10 g/kg’ a kadar olan dozlarda in vivo
mikroçekirdek testinde negatif sonuçlar bulunmuştur. Farelerdeki üreme çalışmalarında
3,2 mg/kg/gün’e kadar olan dozlar (mg/m² üzerinden insanlarda önerilen maksimum
dozun 3.1 katı) doğurganlık üzerinde bir azalma göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
Enjeksiyonluk su.
6.2. Geçimsizlikler
Sefuroksim aynı şırınga veya intravenöz uygulama setleri içerisinde aminoglikozid grubu
antibiyotiklerle karıştırılmamalıdır.
Beta laktam antibiyotiklerinde olduğu gibi ENFEXİA potansiyel etkileşme nedeniyle
aminoglikozid antibiyotiklerle birlikte verilmemelidir. Birlikte kullanılması gerekiyorsa
hastaya ayrı ayrı verilmelidir.
ENFEXİA, enjeksiyonluk su ilave edilip intramüsküler veya intravenöz uygulama için
hazırlandığında sarımtırak çözelti halini alır. Renkteki bu değişiklikler müstahzarın yarar
ve güvenilirliğini etkilemez.
Enjeksiyonluk suyla (15 mL) hazırlanmış 1,5 g sefuroksim, metronidazol enjeksiyonuna
(500 mg/100 mL) ilave edilebilir. Karışım 25°C’de 24 saat aktivitesini muhafaza eder.
Sefuroksim (1.5 g) 1 (15 mL’de) veya 5 g (50 mL’de) azlosilinle 4°C’de 24 saat ve 25°C
altı ısılarda 6 saat geçimliliğini muhafaza eder.
Sayfa 11Ksilitol (% 5 a/h veya % 10 a/h) enjeksiyon sıvısı içindeki sefuroksim çözeltileri (5
mg/mL) 25°C’de 24 saat saklanabilir.
Sefuroksim intravenöz infüzyon içinde en sık kullanılan sıvılarla geçimlidir. Oda
sıcaklığında aktivitesini 24 saate kadar muhafaza eder:
Enjektabl sodyum klorür çözeltisi (% 0.9 a/h BP*)
Enjektabl glukoz çözeltisi (% 5a/h BP)
Enjektabl sodyum klorür (% 0,18 a/h) ve glukoz (% 4a/h) çözeltisi
Enjektabl sodyum klorür (% 0,9 a/vh) ve glukoz (% 5 a/h) çözeltisi
Enjektabl glukoz (% 5 a/h) ve sodyum klorür (% 0,45 a/h) çözeltisi
Enjektabl glukoz (% 5 a/h) ve sodyum klorür (% 0,225 a/h) çözeltisi
Enjektabl glukoz (% 10 a/h)
Enjeksiyonluk suda yapay şeker (% 10 a/h)
Enjektabl Ringer USP † çözeltisi
Enjektabl Ringer Laktat USP çözeltisi
Enjektabl 1/6 M sodyum laktat çözeltisi
Enjektabl sodyum laktat bileşiği BP çözeltisi (Hartmann Çözeltisi)
*BP, İngiliz farmakopesi
† USP, ABD farmakopesi
Sefuroksimin enjektabl sodyum klorür (% 0,9 a/h) ve glikoz (% 5 a/h) çözeltisindeki
stabilitesi hidrokortizon sodyum fosfat varlığından etkilenmemektedir.
Sodyum bikarbonat enjeksiyonunun (% 2,74 a/h BP) pH’ı çözeltinin rengini hatırı sayılır
derecede etkilediğinden sefuroksimi seyreltmek için sodyum bikarbonat önerilmez. Ancak
gerektiğinde sodyum bikarbonat infüzyonları uygulanan hastaların enjeksiyon seti içinden
sefuroksim verilebilir.
Sefuroksim % 1 w/v lidokain hidroklorür içeren sudaki çözeltilerle geçimlidir.
Sayfa 12Ayrıca oda sıcaklığında aşağıdaki maddelerle kombine edildiğinde intravenöz infüzyon
sıvısı içinde 24 saat boyunca geçimliliğini muhafaza ettiği gözlenmiştir:
Heparin (10 ve 50 ünite/mL): % 0,9 a/h enjektabl sodyum klorür çözeltisi içinde potasyum
klorür (10 ve 40 mEq/L) % 0,9 a/henjektabl sodyum klorür çözeltisi içinde.
6.3. Raf ömrü
24 ay (öngörülmektedir).
6.4. Saklamaya yönelik özel tedbirler
ENFEXİA 25oC’ nin altındaki oda sıcaklığında saklanmalıdır.
Doğrudan intravenöz enjeksiyonlar için sudaki çözeltiler ve intramüsküler enjeksiyon için
süspansiyonlar 25ºC’nin altında saklanırsa 5 saat, buzdolabında (2-8ºC’de) saklanırsa 48
saat süreyle etkinliğini korur.
6.5.Ambalajın niteliği ve içeriği
ENFEXİA 750 mg: Tip II renksiz camdan yapılı, Tip I bromobutil plastik tıpa kapaklı ve
geçme alüminyum kapsül başlıklı 750 mg sefuroksim içeren flakonlar ve 6 mL
enjeksiyonluk su içeren Tip I renksiz cam ampuller içinde sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da artık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıkları Kontrolü Yönetmeliği” ne uygun olarak
imha edilmelidir.
7. RUHSAT SAHİBİ
Bilim İlaç San ve Tic A.Ş.
Ayazağa Yolu Tahirağa Çeşme Sok. No: 6
34398 Maslak- İstanbul /Türkiye
Tel: 0212 365 15 00
Faks: 0212 276 29 19
Sayfa 138. RUHSAT NUMARASI
02.04.2009-218/64
9. İLK RUHSAT TARİHİ/RUHSAT YENİLEME TARİHİ
-----
10. KÜB’ÜN YENİLEME TARİHİ
-----
Sayfa 14