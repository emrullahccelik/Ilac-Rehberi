 
1/6 
 KULLANMA TALİMATI  
 
VASOSERC FORT  16 mg tablet  
Ağız yoluyla alınır.  
 
Etkin m adde:  Her bir tablet  10,42 mg betahistine eşdeğer 16 mg betahistin dihidroklorür  içerir.  
Yardımcı  maddeler: Mannitol,  mikrokristalin selüloz, polyplasdone XL, sitrik asit monohidrat , 
talk, stearik asit, aerosil 200  ve deiyonize su içerir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek  veya düşük  doz kullanmayınız.   
 
 
Bu Kullanma Talimatında:  
 
1. VASOSERC FORT  nedir ve ne için kullanılır?  
2. VASOSERC FORT ’u kullanmadan önce dik kat edilmesi gerekenler  
3. VASOSERC FORT  nasıl kullanılır?  
4. Olası yan etkiler nelerdir?  
5. VASOSERC FORT ’un saklanması  
 
Başlıkları yer almaktadır.  
 
1. VASOSERC FORT  nedir ve ne için kullanılır?  
 
VASOSERC FORT  beyaz, bir yüzü çentikli, yuvarlak bombeli tablettir.  30 tabletlik blister 
ambalajlarda kullanıma sunulmuştur.  
Çentiğin amacı, tabletlerin yutulmasını kolaylaştırmak ve kullanım dozuna  uyum açısından iki 
eşit doza bölünebilmesini sağlamaktır.  
VASOSERC FORT  etkin madde olarak 10,42 mg betahistine eşdeğer 16 mg b etahistin 
dihidroklorür içerir. VASOSERC FORT , “histamin (bağışıklık sistemi tarafından, vücudun 
savunma mekanizmasının bir parçası olarak bazı beyaz kan hücrelerinden salınan bir 
maddedir) benzeri” bir ilaçtır.  
 
Meniere hastalığının tedavisinde kullanılır. Meniere hastalığının belirtileri aşağıdakileri içerir:  
 
- Baş dönmesi (vertigo) ve bulantı veya kusma  
- Kulak çınlaması  
- İşitme kaybı veya işitme zorluğu  
 
Baş dönmesi  (vertigo) , iç kulağınızın dengenizi kontrol eden bir bölümünün uygun şekilde 
çalışmamasından kaynaklanır (“vestibular vertigo” olarak adlandırılır.)    
2/6 
 VASOSERC FORT , iç kulağınızdaki kan dolaşımını destekleyerek etki gösterir. Bu şekilde bu 
alandaki basınç birikmesi azalır.  
 
2. VASOSERC FORT ’u kullanmadan önce dikkat edilmesi gerekenler  
 
VASOSERC FO RT’un 18 yaşın altındaki çocuklarda/ergenlerde kullanılması 
önerilmemektedir . 
 
VASOSERC FORT ’u aşağıdaki durumlarda KULLANMAYINIZ  
 
• Betahistin dihidroklorüre veya VASOSERC FORT ’un herhangi bir başka bileşenine 
karşı  alerjiniz (aşırı duyarlılığınız) var ise,  
• Doktorunuz size (feokromositoma olarak adlandırılan) böbreküstü bezi tümörünüzün  
olduğunu söylediyse.  
 
Yukarıdakilerden herhangi birisi sizin için geçerliyse, bu ilacı kullanmayınız. Emin  değilseniz, 
VASOSERC FORT ’u kullanmadan önce doktorunuza veya eczacınıza danışınız.  
 
VASOSERC FORT ’u aşağıdaki durumlarda DİKKATLİ KULLANINIZ  
 
Aşağıdakiler sizin için geçerliyse VASOSERC FORT’u kullanmadan önce doktorunuza veya 
eczacınıza danışınız:  
• mide ya da onikiparmak bağırsağı ülseriniz varsa veya geçirdiyseniz  
• bronş iyal astımınız varsa  
 
Yukardakilerden herhangi bir isi geçmişteki herhangi bir dönemde dahi olsa sizin için 
geçerliyse  veya emin değilseniz,  VASOSERC FORT’u  kullanmadan önce lütfen  doktorunuza 
veya eczacınıza danışınız.  Doktorunuz VASOSERC FORT  tedavisi boy unca durumunuzu daha 
yakından izlemek isteyebilir.  
 
VASOSERC FORT ’un yiyecek ve içecek ile kullanılması  
 
VASOSERC FORT ’u, yemekle birlikte veya aç karnınıza alabilirsiniz. Ancak,  VASOSERC 
FORT  hafif mide problemlerine yol açabilir (4. Bölümde listelenmiştir).  VASOSERC 
FORT ’un yemekle birlikte alınması mide problemlerinin azalmasına yardımcı olabilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
VASOSERC FORT ’un anne karnındaki bebeği etkileyip etkilemediği bilinmemektedir:  
• Eğer hamile kalırsanız veya hamile olabileceğinizi düşünüyorsanız VASOSERC 
FORT ’u kullanmayı durudurunuz ve doktorunuza söyleyiniz.  
• Hamileyseniz, doktorunuz gerekli olduğuna karar vermediği sürece VASOSERC 
FORT ’u kullanmayınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.   
3/6 
 VASOSERC FORT ’un insan sütüne geçip geçmediği bilinmemektedir.  
• VASOSERC FORT  kullanıyorsanız doktorunuz aksini söylemediği sürece 
emzirmeyiniz.  
 
Araç ve makine kullanımı  
 
VASOSERC FORT ’un araç ve makine kullanma yeteneğinizi etkilemesi beklenmez.  
Ancak hatırlanmalıdır ki, VASOSERC FORT  ile tedavi edilmenize sebep olan hastalığınız  
(Meniere Hastalığı veya iç kulaktan kaynak lanan Vertigo) başınızın dönmesine veya midenizin 
bulanmasına sebep olabilir ve böylece motorlu araç kullanma veya dikkatli konsantrasyon 
gerektiren görevleri yerine getirme  yeteneğinizi zayıflatabilir . Bu görevleri yerine getirip 
getiremeyeceğinize karar vermek sizin sorumluluğunuzdadır. Emin değilseniz doktorunuz veya 
eczacınıza danışınız.  
 
VASOSERC  FORT ’un içeriğinde bulunan bazı yardımcı maddeler hakkında önemli 
bilgiler  
 
Uyarı gerektiren bir yardımcı madde içermemektedir.  
 
Diğer ilaçlar ile birlikte kullanımı  
 
Aşağıdaki ilaçlardan herhangi birini kullanıyorsanız doktor veya eczacınıza söyleyiniz:   
• Anti-histaminikler –bu ilaçlar teorik olarak VASOSERC FORT ’un etkisini azaltabilir. 
Ayrıca,  VASOSERC FORT  da, anti -histaminiklerin etkisini azaltabilir.  
• Monoa min-oksidaz inhibitörleri (MAOI’ler) – Bu ilaçlar depresyon veya Parkinson 
hastalığını  tedavi etmek için kullanılır. Bunlar, VASOSERC FORT ’un etkisini 
arttırabilir.  
Yukarıdakilerden herhangi birisi sizin için geçerliyse (veya emin değilseniz) VASOSERC 
FORT ’u kullanmadan önce doktorunuza veya eczacınıza danışınız.  
 
Eğer reçeteli ya da reçetesiz veya bitkisel herhangi bir ilacı şu anda kullanıyorsanız veya son 
zamanlarda  kullandıysanız lütfen doktorunuza veya eczacınıza bunlar hakkında bilgi veriniz.  
 
3. VASOSE RC FORT  nasıl kullanılır?  
Uygun kullanım ve doz/uygulama sıklığı için talimatlar:  
 
VASOSERC FORT ’u doktorunuzun size söylediği şekilde kullanınız. Emin olmadığınız  
durumlarda  doktor veya eczacınıza danışınız.  
• Doktorunuz, iyileşmenize bağlı olarak ilacınızın dozunu ayarlayacaktır.  
• İlacı kullanmaya devam ediniz. İlacın etkisini göstermeye başlaması zaman alabilir.  
 
Normal doz, günde 3 kez, yarım veya bir adet VASOSERC FORT  16 mg tablettir.  
Eğer günde bir tabletten daha fazla alıyorsanız, tabletlerinizi gün içine eşit olarak yayınız.  
Örneğin, sabah bir tablet ve akşam bir tablet almak gibi.  
 
Tabletlerinizi tercihen her gün aynı saatte almaya çalışınız. Bu, vücudunuzda sabit miktarda 
ilaç olmasını sağlayacaktır. Ayrıca aynı saatte almanız, ilacı almanızı hatırlamanıza yardımcı  
olacaktır.  
 
  
4/6 
 Uygulama yolu ve metodu:  
 
• Tabletinizi su ile yutunuz.  
• Tabletinizi, yemekle birlikte veya aç karnınıza alabilirsiniz. Ancak,  VASOSERC FORT  
hafif mide problemlerine yol açabilir (4. Bölümde listelenmiştir).  VASOSERC 
FORT ’un yemekle birlikte alınması mide problemlerinin azalmasına yardımcı  olabilir.  
Değişik yaş grupları:   
 
Çocuklarda kullanımı:  
Etkililiği ve güvenli liği açısından yeterli düzeyde veri bulunmadığı  için, VASOSERC 
FORT ’un, 18  yaşın altındaki çocuklarda kullanılması önerilmemektedir.  
 
Yaşlılarda kullanımı:   
Bu hasta grubunda klinik çalışma verisi sınırlı olmakla birlikte, yaygın pazarlama sonrası  
deneyim bu hasta popülasyonunda doz ayarlaması gerekmediğini göstermektedir . 
 
Özel kullanım durumları:  
 
Böbrek/Karaciğer yetmezliği:   
Bu hasta gruplarında klinik çalışma verisi bulunmamakla birlikte, pazarlama sonrası  deneyime 
göre bu hasta popülasyonlarında doz ayarlamasına gerek olmadığı görülmektedir.  
 
Eğer VASOSERC FORT ’un etkisinin çok güçlü veya zayıf olduğu na dair bir izlenim  iniz var ise  
doktorunuz veya eczacınız ile konuşunuz.  
 
Kullanmanız gerekenden daha fazla VASOSERC FORT  kullandıysanız  
 
VASOSERC FORT ’dan kullanmanız gerekenden fazlasını kullanmışsanız bir doktor veya 
eczacı ile  konuşunuz.  
 
Eğer kullanmanız gerekenden daha fazla VASOSERC FORT  kullandıysanız, bulantınız 
olabilir,  uykulu hissedebilirsiniz veya mide ağrınız olabilir. Doktorunuza danışınız.  
 
VASOSERC FORT ’u kullanmayı unutursanız  
Eğer ilacı almayı unutursanız, unuttuğunuz dozu atlayınız. Bir sonraki dozunuzu normal  
zamanında alınız.  
 
Unutulan dozları dengelemek için çift doz almayınız.  
 
VASOSERC FORT  ile tedavi sonlandırıldığında ki oluşabilecek etkiler  
 
Kendinizi daha iyi hissetmeye başlasanız bile, doktorunuza danışmadan VASOSERC FORT  
kullanmayı bırakmayınız.  
Eğer bu ilacın kullanımına ilişkin sorularınız varsa doktor veya eczacınıza danışınız.  
 
4. Olası yan etkiler  nelerdir?  
 
Tüm ilaçlar gibi, VASOSERC FORT ’un içeriğinde bulunan maddelere duyarlı olan kişilerde 
yan etkiler olabilir.  
  
5/6 
 Çalışmalarda aşağıdaki istenmeyen etkiler, şu sıklıklarda görülmüştür: Çok yaygın (≥ 1/10); 
Yaygın (≥1/100 - <1/10); Yaygın olmayan ( ≥1/1.000 - <1/100); Seyrek (≥1/10.000 - < 
1/1.000) ; Çok seyrek (< 1/10.000), bilinmiyor (eldeki verilerden hareketle tahmin edilemiyor).  
 
 
Aşağıdakilerden biri olursa, VASOSERC FORT 'u kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz:  
 
Aşağıdaki yan etkilerin görülme sıklığı bilinmemektedir:  
 
• Alerjik reaksiyonlar. Belirtileri aşağıdakileri içerebilir:  
- kırmızı veya yumrulu deri döküntüsü ya da iltihaplanmış kaşıntılı deri  
- yüzünüzün, dudaklarınızın, dilinizin veya boğazınızın şişmesi  
- kan basıncınızda hızlı bir düşüş  
- bilinç kaybı  
- nefes almada zorluk  
 
Bunların hepsi çok ciddi yan etkilerdir.  
 
Eğer bunlardan biri sizde mevcut ise, sizin VASOSERC FORT 'a karşı ciddi alerjiniz var  
demektir. Acil tıbbi müdahaleye veya hastaneye yatırılmanıza gerek olabilir.  
 
Diğer yan etkiler  
 
Yaygın  
• hasta hissetme ( bulantı ) 
• hazımsızlık ( üst karın şikayetleri ) 
• baş ağrısı  
 
Bilinmiyor  
• bulantı , mide ağrısı, şişkinlik ve karın şişliği gibi hafif mide  şikayetleri   
• trombositopeni (kanın pıhtılaşmasını sağlayan trombositlerin sayısının düşük olduğu bir 
durumdur)   
• aşırı duyarlılık reaksiyonları, örn. anafilaksi  
• deri ve deri altı aşırı duyarlılık   reaksiyonları, özellikle anjiyonörotik ödem ( yumuşak 
dokuların şişmesi ), kurdeşen, döküntü ve kaşıntı.  
 
VASOSERC FORT 'u yiyeceklerle birlikte almanız mide problemlerinin azalmasına yardımcı  
olabilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi  
6/6 
 (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. VASOSERC FORT ’un saklanması   
 
VASOSERC FORT ’u çocukların  göremeyeceği, erişemeyeceği yerlerde ve ambalajında 
saklayınız . 
 
25 0C’nin altında, oda sıcaklığında  ve nemden koruyarak  saklayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra VASOSERC FORT ’u kullanmayınız.  
 
Eğer üründe ve/veya ambalajında bozukluk fark ederseniz VASOSERC FORT ’u 
kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi:   
Abdi İbrahim İlaç  San. ve Tic. A.Ş.  
Reşitpaşa Mah. Eski Büyükdere Cad. No: 4 34467  
Maslak / Sarıyer / İstanbul  
 
Üretim Yeri:   
Abdi İbrahim İlaç San. ve Tic. A.Ş.  
Esenyurt / İstanbul  
 
 
Bu kullanma talimatı  ../../…. tarihinde  onaylanmı ştır. 