1 KISA ÜRÜN BİLGİSİ  
 
1.BEŞERİ TIBBİ ÜRÜNÜN ADI  
THEOLONG 1200/4 00 mg efervesan tablet  
 
2. KALİTATİF VE KANTİTATİF BİLEŞİMİ  
Etkin maddeler:  
Asetilsistein     1200 mg 
Teofilin     400 mg  
 
Yardımcı maddeler:  
Sodyum hidrojen karbonat   1800  mg 
Diğer y ardımcı maddeler için bölüm 6.1’e bakınız.  
 
3. FARMASÖTİK FORMU  
Efervesan tablet.  
Beyaz, yuvarlak, düz yüzeyli efervesan tabletler.  
 
4. KLİNİK ÖZELLİKLER  
4.1 Terapötik endikasyonlar  
Asetilsistein teofilin kombinasyonu astım, k ronik obstrüktif  akciğer hastalığı ( KOAH) ve kronik 
bronşit  tedavisinde endikedir.  
 
4.2 Pozoloji ve uygulama şekli  
Pozoloji/uygulama sıklığı ve süresi:  
Doktor tarafından başka bir şekilde tavsiye edilmediği takdirde, yetişkinlerde ve 14 yaşın 
üstündeki çocuklarda önerilen  THEOLONG dozu günde bir efervesan tablettir.  
 
Uygulama şekli:  
THEOLONG , ağızdan kullanım içindir.  
THEOLONG efervesan tablet bir bardak suda (150 mL) eritilerek bekletmeden içilmelidir.  2 Alınan gıdanın teofilinin biyoyararlanımı  üzerinde etkileri tam olarak bilinmemektedir. Ancak 
tok iken alındığında absorbsiyon mekanizmalarını etkilediği ve açken alınana nazaran serum 
değerlerinde farklılıklar olacağı düşünülmektedir.  
 
Özel popülasyonlara ilişkin ek bilgiler:  
Böbrek/Karaciğer yetmezliği:  
Böbrek /karaciğer yetmezliği olan hastalarda güvenilirlik ve etkinliği araştırılmamıştır . Ağır 
karaciğer yetmezliği ve sirozu olan hastalarda (Chil -Pugh Klas C) asetilsistein  eliminasyonu 
yavaşlayarak kan konsantrasyonu yükselebilir ve yan etkileri artabilir.  
Pediy atrik popülasyon:  
On dört yaşın altındaki çocuklarda kullanımı önerilmemektedir.  
Geriy atrik popülasyon:  
Yaşla birlikte teofilin klerensinde  azalma eğilimi olacağından, yaşlılarda doz ayarlaması 
gerekebilmekte ve yakından izlem önerilmektedir.  
  
4.3. Kontrendikasyonlar  
THEOLONG ,  
 İlaç bileşenlerinden birine, ksantinlere karşı aşırı duyarlılığı olanlarda , 
 İçeriğinde bulunan teofilin  etkin maddesinden dolayı kontrol edilemeyen aritmi, 
hipertroidizm, peptik ülser, kontrol edilemeyen epileptik nöbet ve 30 aylıktan küçük 
çocuklarda kontrendikedir.  
 
4.4. Özel kullanım uyarıları ve önlemleri  
Asetilsistein etkisiyle solunum yollarında birik miş müköz salgılar eriyip sulanarak çoğalabilir ve  
ekspektorasyonda artışa neden olabilir. Öksürük refleksi yeterli değilse sonlum yollarını temiz ve  
açık tutmaya özen gösterilmelidir.  
THEOLONG, astımı olan ve bronkospazm geçirmiş hastalarda dikkatle kulla nılmalıdır.  
Ağır karaciğer yetmezliği ve sirozu olan hastalarda (Chil -Pugh Klas C) asetilsistein eliminasyonu  
yavaşlayarak kan konsantrasyonu yükselebilir ve yan etkileri artabilir (Bkz. Bölüm 4.2, 5.2).  
THEOLONG bulantı ve kusmayı arttırabileceğinden dikk atle kullanılmalıdır.  3 Kronik karbamazepin tedavisi gören epileptik hastalarda asetilsisteinin tonik -klonik  
konvülsiyonlara neden olabilir (Bkz. Bölüm 4.5).  
Kalp rahatsızlığı (özellikle angina pektoris, konjestif kalp yetmezliği), taşiaritmi, akut pulmoner  
ödem, hipertiroid, ciddi karaciğer rahatsızlığı (siroz, akut hepatit), böbrek fonksiyon bozukluğu, 
hipertansiyon, epilepsi, sepsis, şok, 24 saat veya daha uzun süreli yüksek ateş, peptik ülser (mide 
ve duodenal) bulunan hastalarda dikkatli olunmalı ve dok tor bilgilendirilerek duruma en uygun 
tedavinin yürütülmesi sağlanmalıdır.  
Teofilin aktif peptik ülser (teofilin peptik asit salgısını artırdığından peptik ülser uygun bir tedavi 
ile kontrol edilmelidir), nöbet bozuklukları ve kardiyak aritmide (bradiaritm i hariç) dikkatli 
kullanılmalıdır.  
Önerilen dozlar uygun kullanıldığında serum seviyeleri 20 mcg/ml'nin üstüne çıktığı çok nadiren 
görülür. Ancak herhangi bir ned enden dolayı teofilin plazma kle rensinin  düştüğü kişilerde uygun 
dozlar alınsa bile yüksek serum seviyelerine neden olabilir ve potansiyel toksisite görülebilir. 
Teofilin daha az ciddi sayılabilecek toksisite belirtileri (bulantı ve huzursuzluk gibi) tedavinin 
başlangıcında sıkca görülebilir, an cak bunlar genellikle geçicidir. Bu tür belirtilerin tedavinin 
idame aşamasında tekrar ortaya çıkması, serum konsantrasyonunun 20 mcg/ml'nin üzerine 
çıktığını gösterir. Bu durumda ilacın kullanımı durdurulmalı ve doktora başvurulmalıdır.  
Aşırı miktarda ka fein ihtiva eden yiyecek ve içecek (kola, kahve, çikolata) alımından 
kaçınılmalıdır.  
Sodyum uyarısı  
THEOLONG her dozunda 21.42 mmol (492.80 mg) sodyum ihtiva eder. Bu durum kontrollü 
sodyum diyetinde olan hastalar için göz önünde bulundurulmalıdır.  
 
4.5. D iğer tıbbi ürünler ile etkileşimler ve diğer etkileşim şekilleri  
Asetilsistein ile bağlantılı etkileşimler  
İlaç etken maddelerinden biri olan asetilsistein ile ilaç etkileşimi çok nadirdir. Antitüssiflerle  
kombine olarak kullanılırsa öksürük refleksinin durması ile tehlikeli bir tıkanma bulgusu 
oluşabilir. Bu gibi durumlarda doktora danışılmalıdır. Antibiyotiklerden tetrasiklin hidroklorür 
(doksisiklin için geçerli değildir) ile ayrı ve en az 2 saat aralıkl a kullanılmalıdır. Ay nı anda 
nitrogliserinle kullanılır sa trombosit agregasyonu durdurucu etki oluşabilir fakat bu etki 
hakkındaki bilgiler henüz yeterli değildir.  4 Teofilin  ile bağlantılı etkileşimler  
Teofilin çok çeşitli ilaçlarla etkileşime girer. Etkile şim farmakodinamik karakterde olabileceği 
gibi daha çok farmakokinetik olarak gerçekleşir. Kullanılan bir başka ilacın teofilinin klerens 
hızında yapmış olduğu değişiklikler sonucunda serum teofilin konsantrasyonunda artış veya 
azalmalar meydana gelebilir.  Teofilin klerensini azaltıcı (P450 1A 2 inhibisyonu yapan) etkisi 
bulunan bir ilacı (simetidin, eritromisin gibi) henüz kullanmış bir hastada terapötik teofilin 
konsantrasyonu daha düşük bir teofilin dozu ile elde edilebilir. Eğer hasta teofilin klerensini  
artırıcı (P450 1A 2 indüksiyonu yapan) bir ilacı (rifampin gibi) kullanmış ise bu takdirde terpötik 
teofilin konsantrasyonu için gerekli teofilin dozu daha fazla olacaktır. Klerens artırıcı ilaç 
kesildiğinde teofilin dozu uygun şekilde azaltılmadığı durumd a vücuttaki teofilin miktarı 
potansiyel toksik seviyeye ulaşabilir. Klerensi inhibe eden ilacın kesilmesi durumunda ise, 
teofilin dozu uygun şekilde artırılmadığı takdirde serum teofilin konsantrasyonunda bir azalma 
olacaktır. Teofilin alan  bir hastada yen i bir ilaca başlamadan önce teofilinle bu ilaç arasında 
herhangi bir etkileşimin rapor edilip edilmediğini belirlemek için ilacın prospektüsüne ve/veya 
tıbbi literatüre başvurulmalıdır.  
Etki artırıcılar/toksisite  
Allopurinol, beta -blokerler, kalsiyum kanal  blokerler, karbamazepin, simetidin, siprofloksazin, 
kortikosteroidler, disulfiran, efedrin, eritromisin, interferon, izoniazid, diüretikler, makrolidler, 
meksiletin, oral kontraseptivler, propranolol, kinolonlar, tribendazol, troid hormonları, 
trolendomis in, ziloton, konjestif kalp yetmezliği, sağ kalp yetmezliği, ateş/viral hastalıklar, 
hepatik siroz etki artırıcılardır.  
Etki azaltıcılar  
Aminoglutetimid, barbitüratlar, karbamazepin, kömür, yüksek proteinli karbonhidrat diyeti, 
hidantoinler, isoniazid, i.v . isoproterenol, ketokonazol, kıvrım diüretikler, fenobarbital, fenitoin, 
rifampin, sigara içimi, sulfinpirazon, sempatomimetikler teofilinin etkisini azaltmaktadırlar.  
Tedavi sırasında ayrıca bu ilaçlar kullanılıyorsa klinik gözetim ve plazma teofilin tak ibi 
gerekmektedir. Elde edilen verilere göre tedavi boyunca teofilin dozajı yeniden ayarlanmalıdır.  
 
Özel popülasyonlara ilişkin ek bilgiler  
Özel popülasyonlara ilişkin herhangi bir etkileşim çalışması tespit edilmemiştir.  5 Pediyatrik popülasyon  
Pediyatrik  popülasyona ilişkin herhangi bir etkileşim çalışması tespit edilmemiştir.  
 
4.6. Gebelik ve laktasyon  
Genel tavsiye  
Gebelik kategorisi  C’dir.  
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Planlanmış bir gebelikten önce uygun bir alternatif tedaviye geçilmelidir.  
Hayvanlar üzerinde yapılan çalışmalar, gebelik /ve -veya/ embriyonal/fetal gelişim /ve -veya/ 
doğum /ve -veya/ doğum sonrası gelişim üzerindeki etkiler bakımından yetersizdir. İnsanlara 
yönelik potansiyel risk bilinmemekt edir. 
 
Gebelik dönemi  
THEOLONG ’un gebe kadınlarda kullanımına ilişkin yeterli veri mevcut değildir.  
THEOLONG , hayvanlardaki üreme çalışmaları her zaman insanlardaki cevabın bir göstergesi 
olmadığından gerekli olmadıkça gebelik döneminde kullanılmamalıdır.  
 
Laktasyon dönemi  
Asetilsisteinin anne sütüne geçip geçmediği bilinmemektedir.  
Teofilin  anne sütüne geçer.  
Emziren kadınlarda THEOLONG  kullanımı önerilmemektedir.  
 
Üreme yeteneği/Fertilite  
Asetilsisteinin fertiliteyi  olumsuz etkilemesi yönünde bir sonuç tespit edilmemiştir (Bkz. Bölüm  
5.3). 
14 haftalık çalışmalarda B6C3F1 farelere 120, 270 ve 500 mg/kg dozlarına kadar teofilin verilmiş 
ve üreme yeteneğini etkilediği belirlenmiştir. . 
 
4.7. Araç ve makine kullanımı üzerindeki etkiler  
Araç ve makine kullanmaya karşı olumsuz bir etkisi yoktur.  6  
4.8. İstenmeyen etkiler  
Tüm ilaçlar gibi THEOLONG ’un içeriğinde bulunan maddelere duyarlı olan kişilerde yan etkiler  
olabilir.  
 
Her bileşen hakkında bilgi  
Asetilsistein  
İstenmeyen etkilerin sıklık gruplandırması şöyledir:  
Çok yaygın (≥1/10), yaygın (≥1/100 ila <1/10); yaygın olmayan (≥1/1.000 ila <1/100); seyrek 
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin 
edilemiyor)  
 
Bağışıklık sistemi hastalıkları:  
Yaygın olmayan: Alerjik reaksiyonlar (kaşıntı, ürtiker, eksantem, raş, bronkospazm, anjiyoödem, 
taşikardi ve hipotansiyon).  
Çok seyrek: Şoka kadar gidebilen anafilaktik reaksiyonlar.  
Solunum yolu hastalıkları:  
Seyrek: Dispne , bronkospazm (özellikle bronşiyal astımla birlikte hiperreaktif bronşiyal sistem 
hastalıkları olanlarda rastlanmaktadır).  
Gastrointestinal bozukluklar:  
Seyrek: Stomatit, mide yanması, mide bulantısı, kusma ve diyare.  
Genel bozukluklar ve uygulama bölgesin e ilişkin reaksiyonlar:  
Çok seyrek: Ateş  
Ayrıca, çok seyrek olarak aşırı duyarlılık reaksiyonları kapsamında asetilsistein kullanımına bağlı 
hemoraji oluşumu bildirilmiştir. Trombosit agregasyonunda azalma olabilmektedir.  
Teofilin  
Gastrointestinal hastalık lar: 
Bulantı, kusma, iştahsızlık, karın ağrısı, hematemez, diyare, kanamalı ülser ve oklisive sendromu, 
gastroözofajiyal reflüye neden olarak aspirasyona bağlı bronkospazm  7 Santral sinir sistemi hastalıkları:  
Baş ağrısı, titreme, irritabilite , huzursuzluk, sersemlik, refleks hipereksitabilitesi, kas seyirmesi, 
konvülziyon,depresyon ve davranış bozuklukları.  
Kardiyovasküler hastalıklar  
Palpitasyon, sinüs taşikardisi, ventriküler aritmi, hipotansiyon, dolaşım yetmezliği.  
Solunum sistemi hastalıkları:  
Taşipne, respiratuvar arrest.  
Renal hastalıklar:  
Proteinüri, geçici diürez, üriner retansiyon.  
Diğer:  
Ateş, hiperglisemi, deride döküntü, saç dökülmesi.  
 
4.9. Doz aşımı ve tedavisi  
Semptomlar:“Yan etkiler/Advers etkiler” bölümünde anlatılan s emptomlara ek olarak diürez, 
susama, delirium, hipertermi, taşipne, aritmi, elektrolit bozuklukları, konvülsiyonlar ve koma 
görülebilir.  
Tedavi: Hastada konvülsiyon yoksa, gastrik lavaj endikedir. Yüksek dozda hızlı etkili laksatifleri 
takiben aktif karbo n ve 10 g sodyum sülfat uygulanmalıdır. Teofilin plazma düzeyi 20 μg/ml’nin 
altına inene kadar aktif kömür 6 saatte bir tekrarlanmalıdır. Hasta kardiyak monitöre bağlanmalı 
ve aritmiler takip edilmelidir. Gerektiğinde uygun bir antiaritmik ilaç uygulanmalı dır. Başta 
hipokalemi olmak üzere metabolik bozukluklar düzeltilmeli ve konvülsiyonlar bir antikonvülsan 
ilaç ile kontrol altına alınmalıdır. Ağır teofilin intoksikasyonunda (örneğin plazma düzeyi 40 
μg/ml’den daha yüksek) aktif kömür ilehemoperfüzyon düşü nülmelidir.Ayrıca gereken 
semptomatik tedavi uygulanır.  
Nadiren de olsa alerjik reaksiyonlar oluşabilir. Böyle durumlarda antihistaminik tedavi uygulanır. 
Spesifik antidotu mevcut değildir. Destek ve semptomatik tedavi yapılır.  
 
 8 5. FARMAKOLOJİK ÖZELLİKLER  
5.1. Farmakodinamik özellikler  
Farmakoterapötik grubu: Solunum sistemi ilaçları  
Teofilin      :         ATC Kodu: R03DA04  
Asetilsistein:        ATC Kodu: R05CB01  
 
Asetilsistein  
Asetilsistein bir amino asit olan sistein türevidir. Asetilsistein mukolitik  bir ajandır. Asetilsistein 
sahip olduğu sülfidril grubu ile mukus glikoproteini içindeki disülfit bağlarını kopararak mukoid 
ve mukopürülan sekresyonlar üzerine mukolitik etki gösterir. Solunum yollarındaki balgamın 
yoğunluğunu ve yapışkanlığını azaltır, su gibi akıcı hale getirir. Bronşiyal sekresyonların 
atılımını ve solunumu kolaylaştırarak akciğer fonksiyonlarının düzenlenmesine yardımcı olur. 
Asetilsistein antioksidan bir maddedir. Akciğer ve karaciğerde glutatyon sentezine sistein vericisi 
olarak kat ılır ve glutatyon sentezini artırır. Asetilsistein ve glutatyon özellikle akciğerde 
enfeksiyonlar esnasında nötrofillerin oluşturduğu sigara dumanı ve diğer zararlı maddelerin 
solunmasıyla ortaya çıkan serbest oksijen radikallerini bağlar ve muhtemel hücre  hasarını 
önleyerek koruyucu bir etki gösterir.  
Asetilsisteinin parasetamol zehirlenmesinde karaciğer harabiyetini azaltıcı etkisi vardır. 
Normalde parasetamol karaciğerde metabolize edilirken az bir bölümü sitokrom P450 enzim 
sistemi ile reaktif bir ara metabolite dönüşür. Bu ara metabolitte glutatyon ile konjuge edilerek 
idrarla atılır. Parasetamol yüksek dozda alınırsa reaktif ara metabolitin oluşumu artar ve 
glutatyonun azalmasıyla ara metabolitin inaktivasyonu azalır. Bu durumda uygulanan asetilsistei n 
karaciğer hücrelerinde glutatyonu normal düzeylere getirerek ve reaktif metabolite bağlanarak 
olası karaciğer hasarını önler.  
 
Teofilin  
THEOLONG'un diğer bir etkin maddesi olan teofilin bronkodilatatör etkiye sahip bir maddedir. 
Etkisini fosfodiesterazı inhibe ederek c -AMP düzeyini artırır ve bronşlardaki düz kasları ve 
pulmoner kan damarlarını gevşeterek bronkodilatör  ve diğer düz kaslar üzerinde gevşetici etki ile 
gösterir. Teofilin, tablet formunda alındığında süratle ve tam olarak emilir. 1 -2 saat içi nde doruk 
kan konsantrasyonlarına ulaşır. Yaklaşık %60 oranında plazma proteinlerine bağlanır.  
Erişkinlerde büyük ölçüde metabolizasyona uğrayarak %10'u değişmemiş olarak (bu oran yeni 9 doğmuş bebekler için %50'dir.), kalanı çeşitli metabolitler halinde idr arla itrah edilir. Teofilin'in 
serum yarı ömrü sigara kullanmayan erişkinlerde 7 -9 saat çocuklarda 3 -5 saat, sigara kullanan 
erişkinlerde 4 -5 saat; prematürelerde, kalp yetmezliğinde, karaciğer veya akciğer hastalığı 
mevcudiyetinde ise 24 saatin üstündedir . 
 
5.2. Farmakokinetik özellikler  
Genel özellikler  
Asetilsistein  
Emilim:  Asetilsistein oral alımı takiben hızla ve çoğunlukla tamamen absorbe olur. Yüksek ilk 
geçiş etkisine bağlı olarak oral asetilsisteinin biyoyararlanımı çok düşüktür (yaklaşık %10).  
Dağılım: Asetil sistein 1 – 3 saat sonra doruk plazma konsantrasyonuna ulaşır, aktif metabolit 
sisteinin doruk plazma konsantrasyonu yaklaşık 2 μmol/l civarındadır. Asetilsistein proteinlere 
%50 oranında bağlanır. Asetilsistein ve metabolitleri organizmada  kısmen serbest olarak, kısmen 
kararsız disülfidler yoluyla proteinlere bağlanarak ve kısmen de aminoasitlere bağlanmış halde 
olmak üzere üç farklı formda bulunur.  
Sıçanlarda asetilsisteinin plasentayı geçtiği ve amniyotik sıvıda bulunduğu saptanmıştır. 10 0 
mg/kg asetilsisteinin oral uygulamadan 0.5, 1, 2 ve 8 saat sonra L -sistein metabolitinin 
konstrasyonu plasenta ve fötüsta maternal plazma konsantrasyonundan daha yüksektir.  
İnsanlarda asetilsisteinin kan beyin engelini geçip geçmediğine dair bir bilgi bu lunmamaktadır.  
Biyotransformasyon:  Karaciğerde farmakolojik olarak aktif metaboliti olan sisteine, ayrıca 
diasetilsistine, sistine ve miks disülfidlere metabolize edilir.  
Eliminasyon: Asetilsistein, çoğunlukla inaktif metabolitler  halinde böbrekler yoluyla vücuttan 
atılır.  Asetilsisteinin plazma yarılanma ömrü yaklaşık 2.27 saattir. Karaciğer fonksiyonlarındaki 
bir bozukluk plazma yarı ömrünün 8 saate kadar uzamasına yol açar.  
Doğrusallık / Doğrusal olmayan durum:  Veri yoktur.  
  10 Teofilin  
Absorbsiyon: Teofilin insana tek doz verilmesi halinde (350 mg) absorbsiyon yarılanma ömrü 
2.1-2.7 saattir.  
Dağılım:  Proteinlere bağlanması sağlıklı kişilerde %52 –65; yeni doğmuşlarda, %32 -40; karaciğer 
hastalığı bulunanlarda %20 -40’dır.  
Metabolizm a: Teofilin büyük ölçüde karaciğerde metabolize edilir.  
Eliminasyon:  Eliminasyon yarılanma ömrü 10 -27 saattir. Doruk plazma konsantrasyonuna ilaç 
alımından 6 -9 saat sonra ulaşılmaktadır. Eliminasyonun ana yolu böbreklerdir. Dozun % 8 kadarı 
değişmemiş ola rak, %40’ı dimetil ürik asid, %36’sı 3 -metil -ksantin ve %16’sı 1 -metilürik asid 
olarak atılır.  
Teofilin in yarılanma ömrü fazla sigara içimine bağlı olarak %40 kadar azalabilir.  
Doğrusallık / Doğrusal olmayan durum:  Plazma teofilin seviyeleri lineer farmakokinetik özellik 
göstermekte, ancak renal eliminasyonu non -lineer özellik göstermektedir.  
 
Hastalardaki karakteristik özellikler  
Karaciğer yetmezliği olan hastalarda:  
İlerlemiş karaciğer yetmezliği olan (Child -Pugh Klas C) hastalarda asetilsisteinin  ortalama  
eliminasyon yarı ömrü (T1/2) % 80 uzar ve kl erens % 30 azalır.  
Böbrek yetmezliği olan hastalarda:  
Veri bulunmamaktadır.  
Geriatrik hastalarda  
Geriyatrik popülasyonlarda asetisistein farmakokinetiği  üzerine yeterli bilgi mevcut değildir. 
Yaşlı erişkin hasta larda (>60 yaş) teofilin kle rensi, sağlıklı gençlere oranla ortalama %30 daha 
düşüktür. Yaşlı hastalarda sıklıkla serum teofilin konsantrasyonları izlenmelidir  
Pediyatrik hastalarda:  
N-asetilsistei nin eliminasyon yarı ömrü (T ½ ) yeni doğmuşlarda (11 saat) yetişkinlerdekinden (5,  
6 saat) daha uzundur. Diğer yaş grupları için farmakokinetik bilgi bulunmamaktadır.  
 11 5.3. Klinik öncesi güvenlilik verileri  
Asetilsistein  
Geleneksel güvenlilik farmakolojis i, tekrarlanan doz toksisitesi, genotoksisite, karsinojenik 
potansiyel ve üreme toksisitesi çalısmalarına dayalı olan insanlara yönelik özel bir tehlike ortaya 
koymamaktadır.  
 
Teofilin  
İnsanlar için önerilen doz dışında, diğer dozlarla yapılan hayvan toksikoloji çalışmalarından yan 
etiler tahmin edilebilir değildir.  
  
6. FARMASÖTİK ÖZELLİKLER  
6.1. Yardımcı maddelerin listesi  
Peg 6000  
PVPK -30 
Sukraloz  (E955)  
Sitrik asit anhidrus,  
Sodyum hidrojen karbonat  
Böğürtlen aroması  
Kayısı aroması  
 
6.2. Geçimsizlikler  
Bilinen herhangi bir geçimsizliği bulunmamaktadır.  
 
6.3. Raf Ömrü  
24 ay  
 
6.4. Saklamaya yönelik özel tedbirler  
250C’nin altındaki oda sıcak lığında ve kuru yerde  saklayınız.  
 
6.5. Ambalajın niteliği ve içeriği  
10 ve 20 efervesan  tablet PE/Alüminyum/PET ve  karton kutu ambalaj içerisinde sunulmaktadır.  12  
6.6. Beseri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj At ıklarının Kontrolü Yönetmelik”lerine uygun olarak imha edilmelidir.  
 
7. RUHSAT SAHİBİ  
Vitalis İlaç San. Tic. A.Ş.  
General Ali Rıza Gürcan Cad. Merter İş Merkezi  
Bağımsız Bölüm No:2/2 Tozkoparan Güngören/İSTANBUL  
Tel: 0 212 481 20 95  
Fax: 0 212 481 20 95  
e-mail: info@vitalisilac.com.tr  
 
8. RUHSAT NUMARASI(LARI)  
238/46  
 
9. İLK RUHSAT TARİHİ/RUHSAT YENİLEME TARİHİ  
İlk ruhsatlandırma tarihi:  21.12.2011  
Ruhsat yenileme tarihi:  
 
10. KÜB’ÜN YENİLENME TARİHİ  