 
 1 KISA ÜRÜN BİLGİ Sİ 
 
1. BEŞERİ TIBBİ ÜRÜNÜN ADI  
 
NAPROSYN 500 mg supozituvar   
 
2. KALİTATİF VE KANTİTATİF BİLEŞİM  
 
Etkin madde  
Naproksen    500 mg 
 
Yardımcı maddeler  
Yardımcı maddeler için  6.1’e bakınız.  
 
3. FARMASÖTİK FORM   
 
Supozituvar  
Beyaz, homojen, mermi  şeklinde düzgün supozituvarlar . 
 
4. KLİNİK ÖZELLİKLER  
 
4.1. Terapötik endikasyonlar  
 
Romatoid artrit, osteroartrit ve ankilozan spondilitin akut alevlenmeleri ile akut gut artriti, akut 
kas iskelet sistemi ağrıları, postoperatif ağrı ve dismenore tedavisinde endikedir.  
 
4.2. Pozoloji ve u ygulama şekli  
 
Pozoloji / uygulama sıklığı ve süresi:  
İstenmeyen etkiler, semptomları kontrol etmek için gerekli olan en kısa sürede, etkili en düşük 
doz kullanılarak en aza indirilebilir.  
 
Yetişkinlerde:  
 
Romatoid artrit, osteoartrit ve ankilozan spondilit:  
 
Günlük doz 500 - 1000 mg olup, genellikle 12 saat aralıklarla 2 defada alınması şeklindedir, 
alternatif olarak tek doz alınır. Aşağıdaki durumlarda;  
 
1. Şiddetli gece ağrısı ve/veya sabah katılığı şikayetleri olanlarda,  
2. Yüksek dozda kullanılan başka bir antiromatizmal ilaçtan NAPROSYN’e geçilmesi 
düşünüldüğü durumlarda,  
3. Ağrının baskın semptom olduğu osteoartrozda, akut faz için günde 750 mg veya 1 g yükleme 
dozu önerilir.  
 
Akut gut:  
 
Farklı formlarda bulunan 250 mg’lık naproksen kullanılarak 750 mg tek seferde, ardından atak 
geçene kadar her 8 saatte bir 250 mg kullanılır.  
  
 2 Akut kas -iskelet sistemi ağrıları ve dismenore:  
 
Başlangıçta 500 mg alınır, sonrasında ihtiyaç duyulması halinde 250 mg’lık naproksen farklı 
formlarda 6 -8 saatlik arayla kullanılır. İlk günden sonra maksimum günlük doz 1250 mg‘dır.  
 
Uygulama şekli:  
Rektal yolla uygulanır.  
  
Özel popülasyonlara ilişkin ek bilgiler:  
 
Böbrek /Karaciğer yetmezliği:   
Renal veya hepatik yetmezliği olan hastalarda daha düşük bir doz düşünülmelidir. 
NAPROSYN , başlangıç kreatinin kl irensi dakikada 30 ml ’nin altında olan hastalarda 
kontrendikedir çünkü şiddetli böbrek yetmezliği olan veya diyalize giren hastalarda naproksen 
metabolitlerinin biriktiği görülmüştür (bkz. Bölüm 4.3).  
 
Tedavi düzenli aralıklarla gözden geçirilmeli ve hiçbir yarar görülmezse veya intolerans ortaya 
çıkarsa tedavi kesilmelidir.  
 
Pediyatrik popülasyon:  
NAPROSYN’in  16 yaşından küçük çocuklarda kullanılması tavsiye edilmez.  
 
Geriyatrik popülasyon:  
Çalışmalar, naproksenin toplam plazma konsantrasyonunun değişmemesine rağmen, yaşlı 
insanlarda naproksenin serbest plazma fraksiyonunun arttığını göstermektedir. NAPROSYN 
dozlaması için bu bulgunun anlamı bilinmemektedir. Yaşlılarda kullanılan diğer ilaçla rda 
olduğu gibi, yaşlı hastalar yan etkilere daha yatkın olduğundan, etkili olan en düşük dozu ve 
mümkün olan en kısa süre de kullanmak uygun olacaktır. NSAİİ tedavisi sırasında hasta 
gastrointestinal kanama açısından düzenli olarak izlenmelidir. Yaşlı insa nlarda azaltılmış 
eliminasyonun etkisi için Bölüm 4.4’e bakınız.  
 
4.3. Kontrendikasyonlar  
 
NAPROSYN ; naproksen , naproksen sodyum  veya içerdiği yardımcı maddelerden herhangi 
birine  karşı  aşırı duyarlılığı  olan hastalarda kontrendikedir.  Çapraz duyarlılık reaksiyonları 
potansiyeli bulunduğundan,  aspirin veya diğer nonsteroidal antiinflamatuvar/analjezik ilaçların 
astım sendromu, rinit , nazal polip ler veya ürtiker e neden olduğu hastalara NAPROSYN 
verilmemelidir.  Bu reaksiyonlar ölümcül olma potansiyeline sahiptir. Bu tür hastalarda 
naproksene karşı şiddetli anafilaksi benzeri reaksiyonlar bildirilmiştir.  
 
NAPROSYN, daha önceki nonsteroidal anti inflamatuar (NSAİ)  ilaç tedavisi ile ilişkili  
gastrointestinal kanama veya perforasyon öyküsü olan hastalarda  kontrendikedir.  
NAPROSYN, aktif veya geçirilmiş  peptik ülser öyküsü veya aktif gastrointestinal kanaması 
olan hastalarda (iki veya daha fazla kez kanıtlanmış ülser veya kanama) kontrendikedir.  
 
Şiddetli renal, hepatik yetmezlik ya da şiddetli kalp yetmezliği olanlarda kullanılmamalıdır.  
 
Koroner arter by -pass greft (KABG) cerrahisinde perioperatif dönemde ağrı tedavisinde 
kullanılmamalıdır.  
  
 3 NAPROSYN hamileliğin 3. trimesterinde kontrendikedir  (bkz. Bölüm 4.6) .  
 
4.4. Özel k ullanım uyarılar ı ve ön lemler i 
 
Kardiyovasküler Risk  
 
• NSAİİ’ler  fatal seyredebilen ciddi kardiyovasküler trombotik olaylar, miyokardiyal 
infarktüs ve inme riskinde artışa neden olabilir. Bu risk kullanım süresine bağlı olarak 
artabilir. Kardiyovasküler hastalığı veya kardiyovasküler hastalıklar için risk faktörü bulun an 
hastalar daha yüksek risk altında olabilir (bkz. Bölüm 4.4 ve Bölüm 5.3).  
 
• NAPROSYN, koroner arter bypass graft (CABG) cerrahisini izleyen peri -operatif ağrı 
tedavisinde kontrendikedir (bkz. Bölüm 4. 3). 
 
Gastrointestinal Risk  
 
• NSAİİ’ler fatal seyredebilen, kanama, ülserleşme ve mide veya bağırsakların perforasyonu 
gibi ciddi gastrointestinal yan etkilerinde artışa neden olabilir. Bu olaylar, kullanım sırasında 
ve uyarı semptomları dışında herhangi bir zamanda ortaya çıkabilir.  Yaşlı hastalar, ciddi 
gastrointestinal olaylarda daha yüksek risk altında olabilir (bkz. Bölüm 4.4).  
 
 
İstenmeyen etkiler, semptomları kontrol etmek için gerekli olan en kısa sürede, etkili en düşük 
doz kullanılarak en aza indirilebilir  (bkz. bölüm 4.2 ve aşağıdaki gastrointestinal ve 
kardiyovasküler riskler) . Uzun süreli NSAİ İ’lerle  tedavi edilen hastalar, advers olayları izlemek 
için düzenli tıbbi gözetimden geçmelidir.  
 
Yaşlı lar ve/veya zayıflamış hastalar, özellikle ölümcül olabilen gastrointestinal kanama ve 
perforasyon olmak üzere, NSAİİ'lerin olumsuz etkilerine karşı özellikle hassastır. Bu hastalarda 
uzun süreli NSA İİ kullanımı önerilmemektedir. Uzun süreli tedavinin gerekli olduğu 
durumlarda, hastalar düzenli olarak göz lenmelidir . 
 
NAPROSYN'in antipiretik ve antiinflamatuar aktiviteleri, ateşi ve enflamasyonu azaltabilir, 
dolayısıyla tanısal bulgular olarak kullanımlarını azaltabilir.  
 
Bronşiyal astımı veya alerjik hastalığı olan veya öyküsü olan hastalarda bronkospazm 
hızlanabilir.  
 
Diğer non -steroidal antiinflamatuvar ilaçlarda olduğu gibi, bir veya daha fazla karaciğer 
fonksiyon testinde yükselmeler meydana gelebilir. Hepatik anormallikler, doğrudan 
toksisiteden ziyade aşırı duyarlılığın sonucu olabilir. Sarılık ve hepatit (bazı hep atit vakaları 
ölümcül olmuştur) dahil olmak üzere şiddetli karaciğer reaksiyonları, diğer non -steroidal 
antiinflamatuar ilaçlarda olduğu gibi bu ilaçla da bildirilmiştir. Çapraz reaksiyon bildirilmiştir.  
 
Naproksen  trombosit agregasyonunu azaltır ve kanama süresini uzatır. Kanama süreleri 
belirlenirken bu etki göz önünde bulundurulmalıdır.  
 
Metabolik çalışmalarda sodyum retansiyonu bildirilmemiş olmasına rağmen, kardiyak 
fonksiyonu şüpheli veya bozulmuş olan hastaların NAPROSYN alırken daha büyük bir risk 
altında olması mümkündür.   
 4  
Gastrointestinal kanama, ülserasyon ve perforasyon  
 
Tedavinin herhangi bir anında, önceden geçirilmiş ciddi gastrointestinal  olaylar veya haber 
verici semptomlar olsun veya olmasın bütün NSAİ ilaçlar ile ölümcül olabilen gastrointestinal 
kanama, ülserasyon veya perforasyon bildirilmiştir.  
 
Gastrointestinal kanama, ülserasyon veya perforasyon riski, ülser öyküsü olan hastalarda, 
özellikle kanama veya perforasyon ile komplike ise  (bkz. Bölüm 4.3)  ve yaşlı larda  artan NSA İİ 
dozlarıyla daha yüksektir.  Bu hastalar tedaviye mümkün olan en düşük dozla başlamalıdır. Bu 
hastalarda ve aynı zamanda düşük doz aspirin veya gastrointestinal riski artırabilecek diğer 
ilaçlara ihtiyaç duyan hastalarda koruyucu ajanlarla (örn. misoprostol veya proton pompası 
inhibi törleri) kombinasyon tedavisi düşünülmelidir ( bkz. bölüm 4.5).  
 
Özellikle yaşlılar olmak üzere gastrointestinal toksisite öyküsü olan hastalar, özellikle tedavinin 
ilk aşamalarında olağandışı karın semptomlarını (özellikle gastrointestinal kanama) 
bildirmelidir.  
 
Oral kortikosteroid, varfarin gibi antikoagülanlar, seçici serotonin geri alım inhibitörleri veya 
aspirin gibi anti -trombosit ajanlar gibi ülserasyon veya kanama riskini artırabilecek ilaçları 
eşzamanlı alan hastalarda dikkatli olunması önerilmelidir (bkz.  Bölüm 4.5).  
 
NAPROSYN alan hastalarda gastrointestinal kanama veya ülserasyon meydana geldiğinde 
tedavi kesilmelidir.  
 
NSAİİ'ler, gastrointestinal hastalık öyküsü (ülseratif kolit, Crohn Hastalığı) olan hastalara, bu 
hastalıklar şiddetlenebileceğinden dikkatli bir şekilde verilmelidir  (bkz. Bölüm 4.8).  
 
Renal Etkileri  
 
Naproksen ile ilişkili böbrek fonksiyonunda bozulma, böbrek yetmezliği, akut interstisyel 
nefrit, hematüri, proteinüri, renal papiller nekroz ve nadiren nefrotik sendrom bildirilmiştir.  
 
Azalmış prostaglandin üretimine bağlı böbrek yetmezliği  
 
Bir NSAİİ'nin  uygulanması, prostaglandin oluşumunda doza bağlı bir azalmaya neden olabilir 
ve böbrek yetmezliğini hızlandırabilir. Bu reaksiyon açısından en büyük risk altındaki hastalar, 
böbrek fonksiyon bozukluğu, kalp yetmezliği, karaciğer fonksiyon bozukluğu olanla r, diüretik, 
anjiyotensin dönüştürücü enzim inhibitörleri, anjiyotensin -II reseptör antagonistleri kullananlar  
ve yaşlı kişilerdir. Bu hastalarda böbrek fonksiyonu izlenmelidir (bkz. Bölüm 4.3).  
 
Böbrek fonksiyon bozukluğu olan hastalarda kullanım  
Naproksen büyük ölçüde (%95) glomerüler filtrasyon yoluyla idrar atılımıyla elimine 
edildiğinden, böbrek fonksiyon bozukluğu olan hastalarda çok dikkatli kullanılmalı dır ve serum 
kreatinin ve/veya kreatinin klirensinin izlenmesi tavsiye edilmelidir ve hastalar yeterince sıvı 
almalıdır. NAPROSYN, başlangıç kreatinin kl irensi 30 ml/dakikanın altında olan hastalarda 
kontrendikedir.  
 
Naproksen proteinlere yüksek oranda bağlandığından, hemodiyaliz plazma naproksen 
konsantrasyonlarını düşürmez.   
 5  
Belirli hastalarda, özellikle hücre dışı hacim azalması, karaciğer sirozu, sodyum kısıtlaması, 
konjestif kalp yetmezliği ve önceden var olan böbrek hastalığı gibi renal kan akışı tehlikeye 
giren hastalarda, NAPROSYN tedavisi öncesinde ve sırasında böbrek f onksiyonları 
değerlendirilmelidir. Böbrek fonksiyon bozukluğu beklenebilecek bazı yaşlı lar ve diüretik 
kullanan hastalar da bu kategoriye girebilir. Bu hastalarda naproksen metabolitlerinin aşırı 
birikme olasılığını önlemek için günlük dozda bir azalma düş ünülmelidir.  
 
Karaciğer fonksiyon bozukluğu olan hastalarda kullanım  
 
Kronik alkolik karaciğer hastalığı ve muhtemelen diğer siroz formları da naproksenin toplam 
plazma konsantrasyonunu azaltır, fakat serbest naproksenin  plazma konsantrasyonu artar. Bu 
bulgunun NAPROSYN dozlaması için anlamı bilinmemektedir, ancak etkili en düşük dozu 
kullanmak uygun olacaktır.  
 
Hematolojik  etkiler  
 
Pıhtılaşma bozuklukları olan veya hemostazı engelleyen ilaç tedavisi alan hastalar, naproksen 
içeren ürünler uygulandığında dikkatle izlenmelidir.  
 
Kanama riski yüksek olan veya tam anti -koagülan tedavisi alan hastalara (örn. dikumarol 
türevleri), aynı anda naproksen içeren ürünler verildiğinde kanama riski artabilir.  
 
 
Anafilaktik (anafilaktoid) reaksiyonlar  
 
Aşırı duyar lılık reaksiyonları, duyarlı kişilerde ortaya çıkabilir. Anafilaktik (anafilaktoid) 
reaksiyonlar aspirine, diğer nonsteroidal antiinflamatuvar ilaçlara veya naproksen içeren 
ürünlere karşı aşırı duyar lılık veya bunlara maruz kalma öyküsü  olan ve olmayan  yatan  
hastalarda ortaya çıkabilir. Ayrıca anjiyoödem, bronkospa stik reaktivite (ör. astım), rinit ve 
nazal polip öyküsü  olan hastalarda da ortaya çıkabilir. Anafilaksi gibi anafilaktoid 
reaksiyonların sonucu ölümcül olabilir.  
 
Steroidler  
 
Tedavi sırasında steroid dozu azaltılır veya kesilirse, steroid dozu yavaşça azaltılmalıdır ve 
hastalar, adrenal yetmezlik ve artrit semptomlarının şiddetlenmesi  dahil olmak üzere herhangi 
bir yan etki belirtisi  açısından yakından izlenmelidir.  
 
Oküler etkiler  
 
Çalışmalar, naproksen uygulamasına dayandırılabilecek oküler değişiklikler göstermemiştir. 
Naproksen dahil NSAİİ kullanıcılarında nadir vakalarda papillit, retrobulber optik nörit ve 
papilödem  dahil advers oküler bozukluklar rapor edilmiştir, ancak neden -sonuç ilişkisi 
kurulamaz; buna göre, naproksen içeren ürünlerle tedavi sırasında görme bozukluğu gelişen 
hastalarda göz muayenesi yapılmalıdır.  
 
Kardiyovasküler ve serebrovasküler etkiler  
  
 6 NSAİİ tedavisi ile ilişkili olarak sıvı tutulumu ve ödem rapor edildiğinden, hipertansiyon 
ve/veya hafif ila orta şiddette konjestif kalp yetmezliği öyküsü olan hastalar için uygun izleme 
ve tavsiye gereklidir.  
 
Klinik deneyler ve epidemiyolojik veriler, koksiblerin ( selektif COX -2 inhibitörleri) ve bazı 
NSAİİ'lerin  kullanımının (özellikle yüksek dozlarda ve uzun süreli tedavilerde), arteriyel 
trombotik olaylar (örneğin miyokard enfarktüsü veya inme) riskinde küçük bir artış ile ilişkili 
olabileceğini düşündürmektedir . Veriler, naproksen (günde 1000 mg) kullanımının daha düşük 
bir riskle ilişkili olabileceğini öne sürse de, bazı riskler göz ardı edilemez.  
 
Kontrol altına alınamayan hipertansiyonu, konjestif kalp yetmezliği, kanıtlanmış iskemik kalp 
hastalığı, periferik arter hastalığı ve/veya serebrovasküler hastalığı olan hastalar, yalnızca 
dikkatli bir şekilde değerlendirildikten sonra naproksen ile tedavi  edilmelidir. Kardiyovasküler 
olaylar için risk faktörleri (örn. hipertansiyon, hiperlipidemi, diabetes mellitus, sigara içme) 
olan hastalarda uzun süreli tedaviye başlamadan önce benzer bir değerlendirme yapılmalıdır.  
 
SLE ve miks  bağ dokusu hastalığı  
 
Sistemik lupus eritematozus (SLE) ve miks  bağ dokusu bozuklukları olan hastalarda aseptik 
menenjit riskinde artış olabilir (bkz. Bölüm 4.8).  
 
Dermatolojik  etkiler  
 
Eksfolyatif dermatit, Stevens -Johnson sendromu ve toksik epidermal nekroliz gibi bazıları 
ölümcül olan ciddi deri reaksiyonları, NSAİ ilaçların kullanımıyla bağlantılı olarak çok nadiren 
rapor edilmiştir (bkz. Bölüm 4.8). Hastalar, tedavinin erken dönemlerinde bu reaksiyonlar için 
en yüksek risk altında görünmektedir: reaksiyonların başlangıcı, vakaların çoğunda tedavinin 
ilk ayında meydana gel miştir . NAPROSYN, deri döküntüsü, mukozal lezyonlar veya diğer 
herhangi bir aşırı duyarlılık belirtisi görüldüğünde  kesilmelidir.  
 
Diğer NSAİİ'lerle kombinasyon  
 
NSAİİ ile ilişkili ciddi advers olaylara yol açan kümülatif riskler nedeniyle, naproksen içeren 
ürünler ile diğer NSAİİ'lerin  kombinasyonu, siklooksijenaz -2 seçici inhibitörleri dahil, 
önerilmemektedir.  
 
4.5. Diğer tıbbi ürünler  ile etkileşim ler ve diğer etkileşim şekilleri  
 
Antasit veya kolestiraminin birlikte uygulanması, naproksen  emilimini geciktirebilir ancak 
miktarını etkilemez. Eşzamanlı gıda uygulaması, naproksenin emilimini geciktirebilir, ancak 
miktarını etkilemez.  
 
NSAİİ'ler antikoagülanların etkilerini artırabileceğinden, doğrudan tıbbi gözetim altında 
olmadıkça NSAİİ'leri varfarin veya heparin gibi pıhtılaşmayı önleyici maddelerle kombinasyon 
halinde almanın güvenli olmadığı kabul edilir (bkz. Bölüm 4.4).  
 
Siklooksijenaz -2 seçici inhibitörleri dahil diğer analjezikler: Yan etki riskini artırabileceğinden, 
iki veya daha fazla NSAİİ'nin  (aspirin dahil)  eşzamanlı kullanımından kaçınılmalıdır  (bkz. 
Bölüm 4.4) . 
  
 7 Asetilsalisilik asit  
 
Klinik farmakodinamik veriler, art arda bir günden fazla naproksen  kullanımının, düşük doz 
asetilsalisilik asidin trombosit aktivitesi üzerindeki etkisini inhibe edebileceğini ve bu 
inhibisyonun, naproksen tedavisinin kesilmesinden sonra birkaç güne kadar devam 
edebileceğini göstermektedir. Bu etkileşimin klinik önemi bi linmemektedir.  
 
Naproksenin yüksek plazma protein bağlanması nedeniyle, aynı anda hidantoinler, 
antikoagülanlar, diğer NSAİİ'ler, aspirin veya proteine yüksek oranda bağlanan bir sülfonamid 
alan hastalar, bu ilaçların doz aşımı belirtileri açısından izlenmelidir.  
  
NAPROSYN  ile birlikte eşzamanlı olarak bir hidantoin, sülfonamid veya sülfonilüre alan 
hastalar, gerektiğinde doz ayarlaması için gözlenmelidir.  Naproksen ve antikoagülanlar veya 
sülfonilüreler ile yapılan klinik çalışmalarda herhangi bir etkileşim gözlenmemiştir, ancak bu 
sınıftaki diğer non -steroidal ajanlarla etkileşim görüldüğü için yine de dikkatli olunması 
önerilir.  
 
Diüretik etkide azalma olabileceğinden, NAPROSYN diüretiklerle birlikte uygulandığında 
dikkatli olunması önerilir. Furosemidin natriüretik etkisinin bu sınıftaki bazı ilaçlar tarafından 
inhibe edildiği bildirilmiştir. Diüretikler, NSAİİ'lerin nefrotoksisit e riskini artırabilir.  
 
Plazma lityum konsantrasyonlarında artışa yol açan renal lityum klirensinin inhibisyonu da 
rapor edilmiştir.  
 
Naproksen ve diğer NSAİİ’ler , antihipertansiflerin antihipertansif etkilerini azaltabilir . 
NSAİİ'lerin ADE inhibitörleri veya anjiyotensin -II reseptör antagonistleri ile birlikte kullanımı, 
özellikle önceden böbrek fonksiyonu zayıf olan hastalarda böbrek yetmezliği riskini artırabilir 
(Bkz. Bölüm 4.4).  
 
Eşzamanlı olarak verilen probenesid, naproksen plazma düzeylerini yükseltir ve yarı ömrünü 
önemli ölçüde uzatır.  
 
Naproksenin, diğer non -steroidal antiinflamatuvar ilaçlar arasında, bir hayvan modelinde 
metotreksatın tübüler sekresyonunu azalttığı rapor edildiğinden, metotreksatın eşzamanlı 
olarak verildiği durumlarda, toksisitesinde olası artış nedeniyle dikkatli olu nması önerilir.  
 
NSAİİ’ler kardiyak glikozitlerle birlikte uygulandığında, kardiyak yetmezliği 
şiddetlendirebilir, glomerüler filtrasyon hızını azaltabilir ve plazma kardiyak glikozit 
seviyelerini artırabilir.  
 
Tüm NSAİİ'lerde  olduğu gibi, nefrotoksisite riskinin artması nedeniyle siklosporin ile birlikte 
uygulandığında dikkatli olunması önerilir.  
 
NSAİİ'ler mifepristonun etkilerini azaltabileceğinden, mifepristonun uygulanmasından sonra 
8-12 gün süreyle NSAİİ kullanılmamalıdır.  
 
Tüm NSAİİ'lerde olduğu gibi, artmış gastrointestinal ülserasyon veya kanama riski nedeniyle 
kortikosteroidlerle birlikte uygulandığında dikkatli olunmalıdır.  
  
 8 Hayvan çalışmaları , NSAİİ'lerin kinolon  antibiyotiklerle ilişkili konvülsiyon riskini 
artırabileceğini göstermektedir. Kinolon alan hastalarda konvülsiyon gelişme riski artabilir.  
 
Anti-platelet ajanlar ve seçici serotonin geri alım inhibitörleri (SSRI'lar) NSAİİ'lerle kombine 
edildiğinde gastrointestinal kanama riski artmaktadır (bkz. Bölüm 4.4).  
 
NSAİİ’ler takrolimus ile birlikte verildiğinde, muhtemel nefrotoksisite riski mevcuttur.  
NSAİİ’ler zid ovudin ile birlikte verildiğinde, hematolojik toksisite riski artar. Zid ovudin ve 
ibuprofenle eş zamanlı tedavi gören HIV (+) hemofili hastalarında, hemartroz ve hematom 
riskinin arttığına dair bulgular mevcuttur.  
 
Adrenal fonksiyon testleri yapılmadan 48 saat önce, geçici olarak NAPROSYN  tedavisinin 
kesilmesi önerilmektedir , çünkü naproksen 17 -ketojenik steroidlere ait bazı testleri hatalı olarak 
etkileyebilmektedir. Benzer şekilde, naproksen idrarda 5 -hidroksi indolasetik asit (5HIAA)  
testlerini etkileyebilir.  
 
Özel popülasyonlara ilişkin ek bilgiler:  
Hiçbir etkileşim çalışması yapılmamıştır.  
 
Pediyatrik popülasyon:  
Pediyatrik popülasyona ilişkin hiçbir etkileşim çalışması yapılmamıştır.  
 
Geriyatrik Popülasyon:  
Herhangi bir NSAİİ gibi, yaşlı hastaların tedavisinde dikkatli olunmalıdır (65 yaş ve üzeri).  
 
4.6. Gebelik ve laktasyon  
 
Genel tavsiye  
Gebelik kategorisi 1. ve 2. trimesterde C, 3. trimesterde D’dir.  
 
Çocuk doğurma potansiyeli bulunan kadınlar/Doğum kontrolü  (Kontrasepsiyon)  
Çocuk doğurma potansiyeli bulunan kadınlar  bu ilacı kullanırken  uygun bir doğum kontrolü 
uygulamalıdır.  
Hamile kalmayı planlayan kadınlarda kullanılmamalıdır.  
 
Gebelik dönemi  
Hamileliğin 20. haftasından itibaren naproksen kullanımı fetal böbrek fonksiyon bozukluğuna 
bağlı oligohidramniyoza neden olabilir. Bu durum tedavinin başlamasından kısa bir süre sonra 
ortaya çıkabilir ve genellikle tedavinin kesilmesiyle düzelir. Ayrıca i kinci trimesterde tedaviyi 
takiben duktus arteriyozus daralması rapor edilmiştir ve bunların çoğu tedavinin kesilmesinden 
sonra düzelmiştir. Bu nedenle hamileliğin birinci ve ikinci trimesterinde çok gerekli olmadıkça 
naproksen verilmemelidir. Naproksen, h amile kalmayı planlayan bir kadın tarafından 
hamileliğin ilk ve ikinci trimesterinde kullanılıyorsa, doz düşük tutulmalı ve tedavi süresi 
mümkün olduğu kadar kısa tutulmalıdır. Gebeliğin 20. haftasından itibaren birkaç gün boyunca 
naproksen'e maruz kaldıkt an sonra oligohidramnios ve duktus arteriyozus daralmasının 
antenatal izlenmesi dikkate alınmalıdır. Oligohidramnios veya duktus arteriyozus daralması 
tespit edilirse naproksen kesilmelidir.  
 
Gebeliğin üçüncü trimesterinde tüm prostaglandin sentez inhibitörleri fetüsü aşağıdakilere 
maruz bırakabilir:   
 9 - kardiyopulmoner toksisite (duktus arteriyozusun erken daralması/kapanması ve pulmoner 
hipertansiyon ile birlikte);  
- böbrek fonksiyon bozukluğu ;  
 
Hamileliğin sonunda anne ve yenidoğan:  
- Kanama süresinin olası uzaması, çok düşük dozlarda bile ortaya çıkabilen agregasyon önleyici 
etki; 
- Rahim kasılmalarının inhibisyonu, doğumun gecikmesine veya uzamasına neden olur . 
 
Erkeklerde NSAİİ uygulamasıyla bağlantılı olarak konjenital anormallikler bildirilmiştir; ancak 
bunlar düşük sıklıkta görülür ve herhangi bir fark edilebilir modeli takip ediyor gibi 
görünmemektedir.  
 
Bu tip diğer ilaçlar ile olduğu gibi, naproksen hayvanlarda doğumda bir g ecikme 
oluşturmaktadır ve ayrıca insan fetal kardiyovasküler sistemini etkilemektedir ( duktus 
arteriyozusun kapanması). NAPROSYN'in gebeliğin son üç ayında kullanılması kontrendikedir 
(bkz. Bölüm 4.3). NSAİ ilaçlar gebeliğin ilk iki trimesterinde hasta için potansiyel yararları 
fetüs için potansiyel risklerinden fazla olmadıkça kullanılmamalıdır.  
 
NAPROSYN  doğum sırasında önerilmemektedir, çünkü prostaglandin sentezi inhibisyonu 
etkileri yoluyla hem anne hem de çocukta kanama eğilimini artırarak  fetal kan dolaşımını 
istenmeyen bir şekilde etkileyebilir ve  kasılmaları engelleyebilir.  
 
Laktasyon dönemi  
Emziren kadınların sütünde naproksen bulunmuştur. Emziren hastalarda NAPROSYN 
kullanımından kaçınılmalıdır.  
 
Üreme yeteneği / Fertilite  
Siklooksijenaz/prostaglandin sentezini inhibe ettiği bilinen herhangi bir ilaç ile olduğu gibi, 
NAPROSYN  kullanımı fertiliteyi bozabilir ve hamile kalmayı planlayan kadınlarda 
kullanılmamalıdır. Gebe kalma güçlüğü olan veya kısırlık incelemeleri yapılan kadınlarda 
NAPROSYN ’in kesilmesi düşünülmelidir.  
 
4.7. Araç ve makine kullan ımı üzerindeki etkiler  
 
NAPROSYN  kullanımı ile birlikte  bazı hastalarda sersemlik, baş dönmesi, vertigo, insomnia , 
yorgunluk, görme bozuklukları  ya da depresyon olabilir. Hastalar bu ve benzeri istenmeyen 
etkiler  yaşarlarsa araç ve makine kullanmamalıdırlar.   
 
4.8. İstenmeyen etkiler  
 
Sıklıklar şu şekilde tanımlanır: çok yaygın (≥ 1/10); yaygın (≥ 1/100 ila < 1/10); yaygın 
olmayan (≥ 1/1.000 ila < 1/100); seyrek (≥ 1/10.000 ila < 1/1.000); çok seyrek (< 1/10.000), 
bilinmiyor (eldeki verilerden hareketle tahmin edilemiyor).  
 
Kan ve lenf sistemi hastalıkları  
Yaygın: Hemolitik anemi  
Yaygın olmayan: Aplastik anemi, lökopeni,  trombosit openi, agranülositoz  dahil 
granülositopeni , eozinofili  
Bilinmiyor: Nötropeni   
 10  
Bağışıklık sistemi hastalıkları  
Bilinmiyor: Hipersensitivite reaksiyonları [spesifik olmayan alerjik reaksiyonlar ve anafilaksi, 
astım, ağırlaştırılmış astım, bronkospazm veya dispneyi içeren solunum yolu reaktivitesi veya 
çeşitli tiplerde döküntüler, kaşıntı, ürtiker, purpura, anjiyoödem ve daha na diren eksfolyatif ve 
büllöz dermatozlar (epidermal nekroliz ve eritema multiforme dahil) dahil olmak üzere çeşitli 
cilt bozuklukları].  
 
Metabolizma ve beslenme hastalıkları  
Yaygın olmayan: Hiperkalemi  
 
Psikiyatrik hastalıklar  
Yaygın olmayan: Depresyon, uykusuzluk , konfüzyon, halüsinasyon  
Bilinmiyor: Rüya anormallikleri  
 
Sinir sistemi hastalıkları  
Yaygın: Baş dönmesi, baş ağrısı,  retrobulb er optik  nörit , konsantrasyon bozukluğu  
Yaygın olmayan: Konvülsiyonlar, zihinsel disfonksiyon   
Bilinmiyor: Parestezi , bayılma hissi, sersemlik, aseptik menenjit [(özellikle sistemik lupus 
eritematozus, miks  bağ dokusu hastalığı gibi mevcut otoimmün bozuklukları olan yatan 
hastalarda), ense sertliği, baş ağrısı, mide bulantısı, kusma, ateş veya oryantasyon bozukluğu 
gibi semptomlarla birlikte]  
 
Göz hastalıkları  
Yaygın: Görmede bulanıklık, korneal bulanıklık  
Yaygın olmayan: Papillit, papil ödemi  
 
Kulak ve iç kulak hastalıkları  
Yaygın olmayan: Duyma bozukluğu, duymada zorluk, kulak çınlaması, vertigo  
 
Kardiyak hastalıklar  
Yaygın:  Palpitasyon , konjestif kalp yetmezliği  
Bilinmiyor: Ödem, kalp yetmezliği, arteriyal trombotik olaylar (miyokard enfarktüsü veya 
inme)  
 
Vasküler hastalık lar 
Yaygın olmayan: Hipertansiyon, vaskülit  
 
Solunum, göğüs bozuklukları ve mediastinal hastalıklar  
Yaygın: Dispne  
Yaygın olmayan: Pulmoner ödem, astım, eozinofilik pn ömoni  
 
Gastrointestinal hastalıklar  
Yaygın: Üst ve alt gastrointestinal sistemin inflamasyonu , ülserasyonu, perforasyon u ve 
tıkanması , özellikle  ileri yaştaki hastalarda fatal olma ihtimali bulunan  gastrointestinal kanama, 
pirozis , mide bulantısı, özofajit, kusma, diyare, midede şişkinlik, konstipasyon, dispepsi, karın 
ağrısı , epigastrik rahatsızlık  
Yaygın olmayan: Melena, hematemez, stomatit, ülseratif kolit ve Crohn hastalığında  
alevlenme , pankre atit, gastrit  
  
 11 Hepato -biliyer hastalıklar  
Seyrek: Sarılık , fatal hepatit, anormal karaciğer fonksiyon  testleri  
 
Deri ve deri  altı doku hastalıkları  
Yaygın: Kaşıntı, ilaç erüpsiyonu dahil deri döküntüsü, purpura, ekimoz  
Yaygın olmayan: Terleme, saç dökülmesi, epidermal nekroliz, eritema multiforme, Stevens -
Johnson sendromu, eritema nodozum, liken  planus,  püstüler  reaksiyonlar, ürtiker  
Seyrek: Epidermolizis bülloza  benzeri reaksiyonlar  
Çok seyrek: Toksik epidermal nekroliz  
Bilinmiyor: Sistemik lupus eritematozus (SLE), ışığa duyarlılık reaksiyonları (derinin porfiria 
kutena tarda “psödoporfiriye” benzediği vakalar dahil)  
 
Kas-iskelet bozukluklar ı, bağ doku ve kemik hastalıkları  
Yaygın olmayan: Miyalji, kas zayıflığı  
 
Böbrek ve idrar  yolu hastalıkları  
Yaygın olmayan: Hematüri,  interstisyel nefrit, nefrotik sendrom, böbrek yetmezliği,  renal 
papiller nekroz  
Bilinmiyor: Glomerüler nefrit, serum kreatinin seviyesinde yükselme  
 
Üreme sistemi ve meme hastalıkları  
Yaygın olmayan: Kadında kısırlık  
 
Genel bozukluklar ve uygulama bölgesine ilişkin hastalıklar  
Yaygın:  Susuzluk hissi  
Yaygın olmayan: Pireksi (üşüme hissi ve ateşlenme) , yorgunluk  
Bilinmiyor: Halsizlik  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyon u Türkiye 
Farmakovijilans Merkezi (TÜFAM)’ne bildirmeleri gerekmektedir ( www.titck.gov.tr ;           e -
posta:tufam@titck.gov.tr; tel:0 800 314 00 08; faks: 0 312 218 35 99).  
 
4.9. Doz aşımı ve tedavisi  
 
Semptomlar  
Baş ağrısı, pirozis, mide bulantı sı, kusma, epigastrik ağrı, gastrointestinal kanama, nadiren 
diyare, dezoryantasyon, ek sitasyon,  baş dönmesi,  sersemlik, kulak çınlaması, baygınlık . 
Önemli zehirlenme vakalarında, akut böbrek yetmezliği ve karaciğer hasarı oluşması 
mümkündür.  
 
Nonsteroidal antiinflamatuvar ilaç alımı sonrası solunum depresyonu ve koma görülebilir ancak 
bu durum nadir olarak görülür.  
 
Bir naproksen doz aşımı vakasında, hipotrombinemiye bağlı protrombin zamanında geçici 
uzama K vitaminine bağlı pıhtılaşma faktörlerinin sentezinin selektif inhibisyonuna bağlı 
olabilir.  
  
 12 Birkaç hastada nöbetler görülmüştür ancak bunların naproksen ile ilgili olup olmadığı net 
değildir. Naproksenin hangi dozunun hayatı tehdit edici nitelikte olduğu bilinmemektedir.  
 
Tedavi  
NAPROSYN’in kazara ağızdan alınması veya doz aşımı olduğu durumunda, midenin 
yıkanması, daha sonra semptomatik tedavi uygulanması ve genel destekleyici önlemlerin 
alınması önerilir.  
 
5. FARMAKOLOJİK Ö ZELLİKLER  
 
5.1. Farmakodinamik özellikler  
 
Farmakoterapötik grup: Antiinflamatuvarlar ve antiromatizmal ürünler , non-steroid yapılılar  
ATC kodu: M01AE02  
 
Naproksen, klasik hayvan test sistemlerinde gösterildiği gibi antipiretik özelliklere sahip non -
steroidal bir anti -inflamatuar analjezik bileşiktir. Naproksen, adrenalektomi  uygulanmış 
hayvanlarda bile anti -inflamatuar etkisini sergiler, bu da etkisinin hipofiz -adrenal eksen 
aracılığıyla olmadığını gösterir.  
 
Naproksen, prostaglandin sentetazı inhibe eder (diğer NSAİİ'lerde olduğu gibi). Bununla 
birlikte, diğer NSAİİ'lerde olduğu gibi, anti -inflamatuar etkisinin kesin mekanizması 
bilinmemektedir.  
 
5.2. Farmakokinetik özellikler  
 
Genel özellikler  
 
Emilim:   
İnsanlarda, oral uygulamadan sonra naproksen, gastrointestinal  kanalda tamamen emilir. Gıda 
alımına ve gastrik koruyucuların eş zamanlı uygulanmasına bağlı olarak, her uygulamadan 
sonra plazma zirvelerine 2 -4 saat sonra ulaşılır. Kararlı duruma 4 -5 dozdan sonra ulaşılır.  
 
Naproksen  rektal uygulamadan sonra tamamen emilir, ancak maksimum doruk plazma 
konsantrasyonları, aynı dozun oral yoldan uygulanmasıyla elde edilenlerden biraz daha 
düşüktür.  
 
Dağılım:   
Yeterli veri mevcut değil  
 
Biyotransformasyon:   
Yeterli veri mevcut değil  
 
Eliminasyon:   
Yeterli veri mevcut değil  
 
Doğrusallık/doğrusal olmayan durum:  
Bildirilmemiştir.  
 
  
 13 5.3. Klinik öncesi güvenlilik verileri  
 
Karsinojenite  
Naproksen , Sprague -Dawley  sıçanlarına  yiyecekler ile beraber  24 aylık bir dönemde 8, 16 ve 
24 mg/kg/gün dozlarında uygulanmıştır. Naproksen , sıçanlarda karsinojenik  görülmemiştir.  
 
Mutajenite  
Salmonella typhimurium  (5 hücre serisi), Sach haromyces cerevisisae  (1 hücre serisi) suşlarında 
ve fare lenfoma testlerinde mutajenite gözlenmemiştir.  
 
Fertilite  
Naproksen, o ral olarak 30 mg/kg/gün dozunda erkek ve 20 mg/kg/gün dozunda dişi  sıçanlara  
uygulandığında  fertiliteyi  etkilememiştir.  
 
Teratojenite  
Naproksen, sıçanlara ve tavşanlara organogenez boyunca  20 mg/kg/gün dozunda oral olarak 
uygulandığında teratojenik değildir.  
 
Perinatal/Postnatal Üreme  
Gebeliğin üçüncü trimesterinde 2, 10 ve 20 mg/kg/gün dozlarında gebe sıçanlara oral naproksen 
uygulaması zor lu doğum  ile sonuçlanmıştır. Bunlar, bu sınıf bileşiklerin bilinen etkileridir ve 
hamile sıçanlarda aspirin ve indometasin ile gösterilmiştir.  
 
6. FARMASÖTİK ÖZ ELLİKLER  
 
6.1. Yardımcı maddelerin listesi   
 
Witepsol E 75  
Witepsol W 35  
 
6.2. Geçimsizlikler  
 
Bildirilmemiştir.  
   
6.3. Raf ömrü 
 
36 ay. 
 
6.4. Saklama ya yönelik özel tedbirler  
 
25°C altındaki oda sıcaklığında  ışıktan koruyarak saklanmalıdır.  
 
6.5. Ambalajın niteliği ve i çeriği  
 
Kutuda, PVC – PE blister  ambalajda 10 adet supozituvar içerir.  
 
6.6. Beşeri  tıbbi üründen arta kalan maddelerin imhası ve diğer özel önlemler  
 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıkları nın Kontrolü Yönetmeliği”ne  uygun olarak imha edilmelidir.   
 14  
7. RUHSAT SAHİBİ  
 
Abdi İbrahim İlaç San. ve Tic. A.Ş  
Reşitpaşa Mah. Eski Büyükdere Cad. No:4  
34467 Maslak / Sarıyer / İSTANBUL  
Tel: 0212 366 84 00  
Faks: 0212 276 20 20  
 
8. RUHSAT NUMARASI  
 
134 / 6 
 
 
9. İLK RUHSAT TARİHİ / RUHSAT YENİLEME TARİHİ  
 
İlk ruhsat tarihi: 28.02.1984  
Ruhsat yenileme tarihi:  
 
10. KÜB’ÜN YENİLENME  TARİHİ  
 