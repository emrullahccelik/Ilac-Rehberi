KISA ÜRÜN BİLGİSİ
1. BEŞERİ TIBBİ ÜRÜNÜN ADI
VEMCAİNE %10 pump sprey çözelti
2. KALİTATİF VE KANTİTATİF BİLEŞİM
Etkin madde:
Her mL 100 mg lidokain içerir.
Yardımcı madde(ler):
Etanol (%96)………….241 mg/ml
Yardımcı maddeler için 6.1’e bakınız.
3. FARMASÖTİK FORM
Pompalı sprey çözelti
Mentol ve muz tadında berrak, renksiz çözelti
4. KLİNİK ÖZELLİKLER
4.1. Terapötik endikasyonlar
Diş hekimliği:
Lokal anestezi gerektiren küçük diş prosedürlerinden önce kullanılır.
Otorinolaringoloji:
Burun boşluğu, epifarinks ve farinkste gerçekleştirilecek rinoskopi ve laringoskopi dahil
küçük, invaziv olmayan prosedürlerden önceki anestezilerde kullanılır.
Obstetrik:
Aseptik teknik gerektirmeyen prosedürler için ağrı kontrolüne ek olarak kullanılır.
Solunum ve sindirim yollarına tüp, katater ve benzeri cihazların yerleştirilmesi:
Endotrakeal entübasyon, laringoskopi, bronkoskopi, özofagoskopi ve gastroskopi sırasında
kateterin yerleştirilmesi ve cihazların geçişini kolaylaştırmak ve refleks aktivite ile
hemodinamik tepkilerin azaltılmasını sağlamak için orofarinks ve trakeada yüzeysel anestezi
sağlamaktadır.
14.2. Pozoloji ve uygulama şekli
Pozoloji/uygulama sıklığı ve süresi:
Herhangi bir lokal anestetikte olduğu gibi, reaksiyonlar ve komplikasyonlar minimum etkili
doz kullanılarak önlenir.
Bir uygulama 10 mg lidokaine eşdeğerdir.
50 mL’lik şişe yaklaşık 500 uygulamaya karşılık gelmektedir. İstenen anestezik etkiyi
üretmek için bir yetişkinde 20'den fazla sprey uygulaması kullanılmamalıdır.
Uygulama sayısı anestezi yapılacak alanın büyüklüğüne bağlıdır.
Diş hekimliği: Mukoz membrana 1-5 uygulama
Obstetriks: Maksimum 20 uygulama (200 mg lidokain baz)
Solunum ve sindirim yollarına tüp, katater ve benzeri cihazların yerleştirilmesi: Farenks,
larenks ve trakea bölgesindeki girişimlerde 20 uygulamaya (200 mg lidokain baz) kadar olan
lidokain dozları uygulanabilir.
VEMCAİNE plastikten yapılmış endotrakeal tüplerin ağız kısmında kullanılmamalıdır (Bkz.
Bölüm 4.4).
Uygulama şekli:
Pompalı sprey çözelti uygulanacak bölgeye püskürtülerek kullanılır. Uygulama öncesi
bölgenin kurutulmasına gerek yoktur.
VEMCAİNE, bitmiş ürün ile birlikte ambalajında verilen kanül kullanılarak uygulanır.
Uygulama kanülü steril değildir ve her bir hasta için tek kullanımlıktır. Çapraz
kontaminasyonu önlemek için uygun önlemler alınmalıdır (Bkz. Bölüm 6.6).
Uygulama kanülünün kullanılması ve bakımı
Sprey fonksiyonu bozulacağından uygulama kanülü kesilerek kısaltılmamalıdır. Kanül, 5
dakika süreyle kaynatılarak veya otoklavda (120°C sıcaklıkta 20 dakika) sterilize edilebilir.
Özel popülasyonlara ilişkin ek bilgiler:
Böbrek/Karaciğer yetmezliği:
Şiddetli böbrek/karaciğer yetmezliği olan hastalarda doz, yaşa, vücut ağırlığına ve fiziksel
statüye göre ayarlanmalıdır.
2Pediyatrik popülasyon:
Çocuklara yaşları ve fiziksel durumları ile orantılı dozlar verilmelidir.
Geriyatrik popülasyon:
Güçsüz veya yaşlı hastalara yaşları ve fiziksel durumları ile orantılı dozlar verilmelidir.
4.3. Kontrendikasyonlar
Lidokain etkin maddesine, amid grubu lokal anesteziklere veya spreyin içerdiği diğer
bileşiklere (Bkz. Bölüm 6.1) karşı aşırı duyarlılığı bulunan hastalarda kontrendikedir.
4.4. Özel kullanım uyarıları ve önlemleri
VEMCAİNE sadece, tanı koymada ve doza-bağlı toksisite yönetiminde ve meydana
gelebilecek diğer akut acil durumlarda oldukça tecrübeli klinisyenler tarafından
uygulanmalıdır. Doza-bağlı toksisitenin uygun tedavisindeki gecikme, herhangi bir nedenden
dolayı yetersiz ventilasyon ve/veya değişen hassasiyet, asidoz gelişmesine, kardiyak arreste
ve muhtemelen ölüme yol açabilir.
Çok yüksek dozlar veya çok kısa doz aralıkları yüksek plazma seviyelerine ve ciddi yan
etkilere neden olabilir. Mukoz membranlardan emilim değişkendir fakat bronşiyollerde
emilim daha yüksektir. Bu nedenle bu tür uygulamalar hızla yükselen veya aşırı plazma
konsantrasyonlarına ve buna bağlı konvülsiyon gibi toksik semptomların riskinde artışa yol
açabilir.
VEMCAİNE, öngörülen uygulama bölgesinde yara veya travmatik mukozası olan hastalarda
dikkatle kullanılmalıdır. Uygulama bölgesindeki zarar görmüş bir mukoza lidokainin
emilimini artırır. Şiddetli advers reaksiyonların idaresinde resüsitatif cihazlar, oksijen veya
diğer resüsitatif ilaçların kullanımı gerekebilir. (Bkz. Bölüm 4.9).
Genel anestezi altındaki paralize hastalardaki kan konsantrasyonları spontan solunum
yapabilen hastalardan daha yüksek olabilir. Bu durum paralizi olmamış hastalarda uygulanan
ilaç dozunun daha büyük oranının yutulması bu ilacın sindirim yollarından emilmesinden
sonra karaciğerde büyük oranda ilk geçiş metabolizmasına uğraması ile açıklanabilir.
3Topikal anestezik ajanların orofarinkste kullanımında yutkunma engellenebileceğinden
aspirasyon tehlikesini artırabilir. Bu nedenle, ağız veya boğaz bölgesinde lokal anestezik
preparasyonların kullanımını takip eden 60 dakika içinde yiyecek yenilmemelidir. Bu, yemek
yeme sıklıklarından dolayı özellikle çocuklarda önemlidir. Anestezik etki ısırmaya bağlı
travma tehlikesini artırabilir.
Uygulama metodundan veya verilen dozdan ötürü yüksek plazma konsantrasyonlarına ulaşma
riski mevcut ise, diğer lokal anesteziklerde olduğu gibi lidokain, potansiyel olarak tehlikeli
yan etkileri önlemek için özen gerektiren aşağıdaki hastalarda dikkatle kullanılmalıdır:
 Epilepsisi olan hastalar,
 Kalp-damar hastalığı ve kalp yetmezliği olan hastalar,
 Kardiyak iletimi bozuk veya bradikardisi olan hastalar,
 Ağır böbrek yetmezliği olan hastalar,
 Karaciğer fonksiyon bozukluğu olan hastalar,
 Şoktaki hastalar,
 Yaşlı ve genel durumu bozuk olan hastalarda
Gözler ile temas etmemesine özen gösterilmelidir.
Kardiyak aritmi ortaya çıkabileceğinden ötürü, Sınıf III antiaritmik ilaçlar (ör. amiodaron) ile
tedavi edilen hastalar yakın gözetim altında olmalı ve EKG izlemesi düşünülmelidir.
VEMCAİNE plastikten yapılmış endotrakeal tüplerin ağız kısmında kullanılmamalıdır.
Plastikten yapılmış endotrakeal tüplerin ağız kısmı ile temas halinde olan lidokain baz
ağızlığın zarar görmesine neden olabilir. Bu hasar ağızlıkta basınç kaybına neden olabilecek
delinmeler şeklinde açıklanabilir.
VEMCAİNE muhtemelen porfirinojeniktir ve akut porfirisi olan hastalara sadece şiddetli ve
acil endikasyonlarda reçete edilmelidir. Tüm porfirik hastalar için uygun tedbirler alınmalıdır.
Bu tıbbi ürün her 1 ml'sinde 241 mg etanol (alkol) içermektedir. Alkol bağımlılığı olanlar için
zararlı olabilir. Hamile veya emziren kadınlar, çocuklar ve karaciğer hastalığı ya da epilepsi
gibi yüksek risk grubundaki hastalarda dikkatle kullanılmalıdır.
44.5. Diğer tıbbi ürünler ile etkileşimler ve diğer etkileşim şekilleri
Lidokain, toksik etkilerin artabileceği düşünülerek, diğer lokal anestezikler veya amid-türü
lokal anesteziklerle yapısal olarak ilişkili ilaçlar (ör. meksiletin gibi antiaritmik ilaçlar) ile
birlikte dikkatli kullanılmalıdır.
Lokal anestezikler ve Sınıf III antiaritmik ilaçlar (ör. amiodaron) ile ilgili spesifik bir ilaç
etkileşim çalışması mevcut değildir, fakat kullanımda dikkatli olunması önerilmektedir (Bkz.
Bölüm 4.4).
Lidokainin klerensini azaltan ilaçlar (ör. simetidin, betablokörler), lidokain uzun dönemde ve
tekrarlanan yüksek dozlarda verildiği zaman potansiyel toksik plazma konsantrasyonlarına
neden olabilir. Lidokain ile önerilen dozlarda ve kısa dönemli tedavinin ardından görülen bu
tür etkileşimlerin klinik bir önemi yoktur.
Özel popülasyonlara ilişkin ek bilgiler:
Veri yoktur.
Pediyatrik popülasyon:
Veri yoktur.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlarda kullanıma ilişkin bilgiler yetersizdir.
Gebelik dönemi
VEMCAİNE için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (Bkz. Bölüm 5.3).
Gebelikte ilaç tedavisine ihtiyaç duyulursa, daha güvenli bir alternatif olmadığı durumlarda
bu ilaç kullanılabilir.
5Laktasyon dönemi
Lidokain anne sütüne az miktarda geçer, terapötik dozlarda bu miktar bebek üzerinde risk
oluşturmayacak kadar düşüktür. Emzirmenin durdurulup durdurulmayacağına ya da
VEMCAİNE tedavisinin durdurulup durdurulmayacağına/tedaviden kaçınılıp
kaçınılmayacağına ilişkin karar verilirken, emzirmenin çocuk açısından faydası ve
VEMCAİNE tedavisinin emziren anne açısından faydası dikkate alınmalıdır.
Üreme yeteneği/Fertilite
Veri yoktur.
4.7. Araç ve makine kullanımı üzerindeki etkiler
VEMCAİNE’in araç ve makine kullanmaya etkisi yok denecek kadar azdır. Doza bağlı olarak
hafif de olsa mental fonksiyonları etkileyebilir ve lokomotor aktivite ve koordinasyonu
bozabilir.
4.8. İstenmeyen etkiler
Advers reaksiyonlar sistem organ sınıfına ve sıklığa göre listelenmektedir. Sıklıklar çok
yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000) veya bilinmiyor (eldeki verilerden hareketle
tahmin edilemiyor) olarak tanımlanmaktadır.
Bağışıklık sistemi hastalıkları
Çok seyrek: Alerjik reaksiyon (ağır vakalarda anaflaktik şok), kütanöz lezyon, ürtiker, ödem
Sinir sistemi hastalıkları
Seyrek: Sinirlilik, sersemlik, konvülsiyonlar, bilinç kaybı, solunum durması olasılığı
Bilinmiyor: Baygınlık, baş dönmesi, endişe, öfori, konfüzyon, kulak çınlaması, bulanık veya
çift görme, kusma, ısıya, soğuğa duyarlılık veya hissizlik
Kardiyak hastalıklar
Seyrek: Hipotansiyon, miyokard depresyonu, bradikardi ve kalp durması olasılığı
Genel ve uygulama bölgesine ilişkin hastalıklar
Bilinmiyor: Lokal irritasyon, boğaz ağrısı, seste boğuklaşma, ses kaybı
6Çok nadir durumlarda amid tipi lokal anestezik preparatlar alerjik reaksiyonlarla
ilişkilendirilmiştir (en ağır vakalarda anafilaktik şok).
Uygulama yerinde lokal irritasyon tanımlanmıştır. Endotrakeal entübasyondan önce laringeal
mukozaya uygulandıktan sonra boğaz ağrısı, seste boğuklaşma, ses kaybı gibi geri dönüşlü
semptomlar bildirilmiştir. VEMCAİNE kullanılması, endotrakeal girişimler sırasında yüzeyel
anestezi sağlamakla birlikte entübasyondan sonra görülen ağrıyı önlemez.
Sistemik advers reaksiyonlar seyrektir ve hastaların bir kısmında hızlı emilim (örneğin ses
tellerinin altındaki alanlara uygulama ile) ya da doz aşımı veya aşırı duyarlılık, kişisel özellik
veya azalmış tolerans nedeni ile yüksek sistemik düzeye ulaşan lidokain sebebiyle ortaya
çıkmaktadır. Bu reaksiyonlar başlıca santral sinir sistemi ve kardiyovasküler sisteme aittir.
Santral sinir sistemi reaksiyonları uyarıcı ve/veya baskılayıcıdır ve sinirlilik, sersemlik,
konvülsiyonlar, bilinç kaybı ve muhtemelen solunum durması ile karakterizedir. Uyarıcı
reaksiyonlar çok kısa olabilir veya başlangıçta ortaya çıkmayabilir, bu durumlarda toksisitenin
ilk belirtileri sersemlik, baygınlık hali ve solunum durması şeklinde olabilir.
Kardiyovasküler reaksiyonlar baskılayıcıdır ve hipotansiyon, miyokard depresyonu,
bradikardi ve kalp durması olasılığı ile karakterizedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Akut sistemik toksisite
Toksik reaksiyonlar başlıca santral sinir sistemi ve kardiyovasküler sisteme aittir.
Santral sinir sistemi toksisitesinde belirtiler ve bulgular ilerleyici tarzdadır. İlk belirtiler ağız
çevresinde parestezi, dilde his kaybı, baş dönmesi, hiperakuzi ve kulak çınlamasıdır. Görme
7bozuklukları ve müsküler tremorlar daha ciddi belirtilerdir ve jeneralize konvülsiyonlardan
önce görülür. Yukarıda belirtilen semptomları takiben şuur kaybı ve grand-mal nöbetler
görülebilir ve bu durum bir kaç saniyeden birkaç dakikaya kadar sürebilir. Normal solunumun
etkilenmesi ile birlikte konvülsiyonlarda müsküler aktivitenin artması sonucunda hızla hipoksi
ve hiperkapni gelişir. Ciddi durumlarda apne de görülebilir. Asidoz, lokal anesteziklerin
toksik etkilerini güçlendirir.
İyileşme, lidokainin santral sinir sisteminden redistrübisyonu ve metabolizasyonu ile
gerçekleşir. Çok yüksek miktarlarda kullanılmadıysa iyileşme hızlı olabilir.
Kardiyovasküler sistemdeki toksik etkiler, sistemik dolaşımdaki lidokainin yüksek düzeylere
çıkması durumunda ortaya çıkar. Bu durumda belirgin hipotansiyon, bradikardi, aritmi ve
kardiyovasküler kollaps görülebilir.
Genel anestezi altındaki hastalar veya benzodiyazepin veya barbiturat gibi ilaçlar ile ileri
sedasyon sağlanmış hastalar hariç, diğer hastalarda kardiyovasküler toksik etkiler, genellikle
merkezi sinir sistemi toksisitesinden sonra ortaya çıkar.
Akut toksisite tedavisi
Akut sistemik toksisite belirtileri başladığında, lokal anesteziklerin uygulanmasına derhal son
verilmelidir.
Gerekli ilaçlar ve ekipman derhal sağlanmalıdır. Tedavideki hedef, oksijenizasyonun
devamının sağlanması, konvülsiyonların durdurulması ve kan dolaşımının desteklenmesidir.
Oksijen verilmeli ve gereken durumlarda yapay solunuma başlanmalıdır. Konvülsiyonlar 15-
30 saniye içinde kendiliğinden kesilmezse ventilasyonun kolaylaştırılması amacı ile
intravenöz yoldan 1-3 mg/kg tiopenton sodyum veya 0,1 mg/kg diazepam (daha yavaş etki
eder) verilmelidir. Uzun süreli nöbetlerde hastanın solunumu ve oksijen alımı tehlikeye
girmektedir. Kas gevşeticilerin enjekte edilmesi (1 mg/kg süksinilkolin) hastanın ventilasyonu
ve oksijenizasyonu için daha uygun bir işlemdir, ancak bu durumda trakeal entübasyon ve
yapay solunum gerektiğinden sadece bu tür girişimlerde deneyimli olan kişiler tarafından
kullanılmalıdır.
Eğer kalp baskılanması ( hipotansiyon ve bradikardi) meydana gelirse, intravenöz yoldan bir
vasopressör ajan (5-10 mg efedrin) uygulanmalı ve gerekirse, 2-3 dakika sonra
tekrarlanmalıdır.
Kalp durması durumunda derhal kardiyopulmoner resüsitasyona başlanmalıdır. Lokal
asidozun düzeltilmesi, oksijen tedavisi, ventilasyon ve dolaşım desteği sürdürülmesi gereken
8önemli işlemlerdir, çünkü hipoksi ve asidoz lokal anesteziklerin sistemik toksisitesini
artırabilir.
Çocuklara yaşları ve kiloları ile oranlı dozlar verilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Lokal anestezikler, amidler
ATC kodu: N01BB02
Lidokain, diğer lokal anestezikler gibi, sinir membranı boyunca sodyum iyonlarının içeriye
doğru hareketlerini önleyerek sinir lifi boyunca uyarı yayılımının tersinir blokajına neden
olur. Amid türevi lokal anesteziklerin sinir membranının sodyum kanalları içinde hareket
ettiği düşünülmektedir.
Lokal anestezik ilaçlar aynı zamanda beyin ve kalp kasındaki uyarılabilir membranlarda
benzer etkiler gösterir. Eğer aşırı miktarda ilaç hızla sistemik dolaşıma girerse, santral sinir
sistemi ve kardiyovasküler sistemlerden doğan toksisite semptomları ve belirtileri gözlenir.
Santral sinir sistemi toksisitesi daha düşük plazma konsantrasyonlarında ortaya çıktığı için
genellikle kardiyovasküler etkilerden önce olur. Lokal anesteziklerin kalp üzerindeki
doğrudan etkileri yavaş iletim, negatif inotropizm ve en sonunda kalp durmasıdır.
5.2. Farmakokinetik özellikler
Genel özellikler
Emilim:
Lidokain topikal uygulama sonrası mukoz membranlardan, solunum yollarından,
gastrointestinal sistemden ve hasarlı deri yoluyla emilime uğrar. Pre-sistemik metabolizma
nedeniyle oral uygulamadan sonra lidokainin yalnızca yaklaşık% 30-35'i sistemik olarak
biyoyararlanıma sahiptir. Emilim oranı ve miktarı uygulanan toplam doza ve ilacın
konsantrasyonuna, uygulama alanının özelliğine ve uygulamanın süresine bağlıdır. Genel
olarak, topikal uygulanan lokal anesteziklerin emilim oranı intratrakeal ve bronşiyal
uygulamalardan çok daha hızlıdır. Karaciğerde biyotransformasyon nedeniyle değişime
uğramamış ilacın çok azının dolaşımda görülmesine rağmen lidokain gastrointestinal
kanaldan oldukça iyi emilir.
9Trakeobronşiyal ağaçtan emilim özellikle yüksek olabilir. Laringoskopi sırasında spreyden 10
mg lidokain uygulaması, yaklaşık 20 dakika içinde 1,03 (+/-0,25) mcg/ml ortalama
maksimum plazma konsantrasyonları üretmiştir. Üst endoskopi sırasında 50, 100 ve 200 mg
lidokain uygulaması, sprey ile uygulamadan 20 dakika sonra sırasıyla 0,49, 0,77 ve 1 mcg/ml
maksimum plazma seviyeleri ile sonuçlanmıştır. Bronkoskopi sırasında 118 - 572 mg lidokain
(% 4 nebülizörün 2'si olarak) uygulanmasını takiben ortalama maksimum plazma seviyeleri
0,657 – 3,63 mcg/ml olarak bildirilmiştir.
Dağılım:
Lidokainin plazma proteinlerine bağlanması ilaç konsantrasyonuna bağlıdır ve konsantrasyon
arttıkça bağlanan fraksiyon azalır. Her ml’deki serbest bazın 1 ila 4 mikrogram
konsantrasyonlarında, lidokainin %60 ila %80’i proteinlere bağlanır. Bağlanma ayrıca alfa-1-
asit glikoproteininin plazma konsantrasyonuna da bağlıdır. Plazma proteinlerine bağlanma
değişkendir ancak yaklaşık % 65'i alfa-1-asit glikoprotein dahil olmak üzere plazma
proteinine bağlanır. Lidokain kan-beyin bariyerini ve plasental bariyeri muhtemelen pasif
difüzyonla geçer. Anne sütüne geçmektedir.
Biyotransformasyon:
Lidokain hızlı bir şekilde karaciğer tarafından metabolize edilir. Metabolitler ve değişmemiş
ilaç böbrekler yoluyla itrah edilir. Biyotransformasyon, oksidatif N-dealkilasyon, halka
hidroksilasyonu, amid bağının ayrılması ve konjugasyonu kapsar. N-dealkilasyon, major
biyotransformasyon yolağı ile monoetilglisin ksilid ve glisin ksilidid ortaya çıkar. Bu
metabolitlerin farmakolojik/toksikolojik etkileri benzerdir fakat lidokainden daha az güçlüdür.
Uygulanan lidokainin yaklaşık % 90'ı çeşitli metabolitler şeklinde ve % 10'dan azı
değişmeden atılır. İdrardaki temel metabolit 4-hidroksi-2,6-dimetilanilin konjugatıdır.
Eliminasyon:
İ.V. bolus enjeksiyon şeklinde uygulandıktan sonra lidokainin eliminasyon yarı ömrü
genellikle 1,5- 2 saattir. Hızlı metabolize olmalarından ötürü farmakokinetikleri karaciğer
fonksiyonlarındaki tüm değişikliklere duyarlıdır.
Doğrusallık/Doğrusal olmayan durum:
Veri yoktur.
10Hastalardaki karakteristik özellikler
Karaciğer yetmezliği:
Karaciğer yetmezliği olan hastalarda ilacın yarılanma ömrü iki kat veya daha fazla artar.
Böbrek yetmezliği:
Böbrek yetmezliği lidokainin farmakokinetiğini etkilemez fakat metabolitlerin birikmesine
yol açar.
Farmakokinetik/farmakodinamik ilişkiler
Asidoz, santral sinir sistemi stimulanları ve depresanların kullanılması gibi faktörler
lidokainin santral sinir sistemi düzeylerini etkiler ve sistemik etkiler oluşmasına yol açar.
Objektif advers belirtilerin her ml’de 6 mikrogram serbest baz üzerinde artan venöz plazma
düzeyleri ile belirginliği artar.
5.3. Klinik öncesi güvenlilik verileri
Lidokain iyi bilinen bir etkin maddedir.
Hayvan çalışmalarında yüksek dozlarda lidokain sonrası ortaya çıkan toksisite merkezi sinir
sistemi ve kardiyovasküler sistemler üzerindeki etkilerden oluşmaktadır. Üreme toksisitesi
çalışmalarında ilaca bağlı advers etki gözlenmemiştir, lidokain in vitro veya in vivo
mutajenisite testlerinde mutajenik potansiyel göstermemiştir. Bu ilaç için terapötik kullanım
alanı ve süresinden dolayı lidokain ile kanser çalışmaları yapılmamıştır.
Lidokain ile yapılan genotoksisite testleri mutajenik potansiyele dair bir kanıt göstermemiştir.
Lidokainin bir metaboliti olan 2,6-dimetilanilin, bazı genotoksisite testlerinde zayıf aktivite
kanıtı göstermiştir. 2,6-dimetilanilin metabolitinin kronik maruziyeti değerlendiren klinik
öncesi toksikoloji çaışmalarında karsinojenik potansiyeli olduğu gösterilmiştir. Lidokainin
aralıklı kullanımından hesaplanan maksimum insan maruziyeti ile klinik öncesi çalışmalarda
kullanılan maruziyetin karşılaştırıldığı risk değerlendirmeleri klinik kullanım için geniş bir
güvenlik aralığını işaret etmektedir.
5 mcg/ml'nin üzerindeki plazma seviyelerinde toksisite belirtileri gözlenmektedir.
6. FARMASÖTİK ÖZELLİKLER
6.1. Yardımcı maddelerin listesi
Etanol (% 96)
Polietilen glikol
11Muz aroması
Nane aroması
Sodyum sakarin
Saf su
6.2. Geçimsizlikler
Geçerli değildir.
6.3. Raf ömrü
24 ay.
6.4. Saklamaya yönelik özel tedbirler
25°C altındaki oda sıcaklığında, ışıktan koruyarak saklayınız. Dondurmayınız.
8ºC’nin altındaki sıcaklıkta saklandığında çökme (presipitasyon) görülebilir. Bu çökme ilaç
oda sıcaklığında tutulduğunda kaybolur.
6.5. Ambalajın niteliği ve içeriği
Kutuda ölçülü valfli renksiz cam şişe ve 1 adet plastik uygulama kanülü bulunur. Ölçülü sprey
pompası ile 50 ml cam sprey şişeleri (yaklaşık 500 sprey dozu).
6.6. Beşeri tıbbi üründen arta kalan maddelerin imhası ve diğer özel önlemler
Sprey ağızlığı son pozisyonuna getirilmiştir. Daha fazla bükülmemelidir. Şişe bittikten sonra
sprey ağızlığı tekrar kullanılmamalı ve kullandıktan hemen sonra atılmalıdır.
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’ ve
‘Ambalaj ve Ambalaj Atıklarının Kontrolü yönetmelikleri’ne uygun olarak imha edilmelidir.
7. RUHSAT SAHİBİ
VEM İLAÇ San. ve Tic. A.Ş
Maslak Mahallesi AOS 55. Sokak
42 Maslak A Blok Sit. No: 2/134
Sarıyer/İSTANBUL
8. RUHSAT NUMARASI
210/37
129. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 29/12/2006
Ruhsat yenileme tarihi:
10. KÜB’ÜN YENİLENME TARİHİ
13