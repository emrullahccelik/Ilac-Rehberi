KISA ÜRÜN BİLGİSİ
1. BEŞERİ TIBBİ ÜRÜNÜN ADI
PLENDİL 10 mg uzun etkili film tablet
2. KALİTATİF VE KANTİTATİF BİLEŞİM
Etkin madde:
Felodipin 10 mg
Yardımcı maddeler:
Laktoz anhidrus 28 mg
Yardımcı maddeler için 6.1’e bakınız.
3. FARMASÖTİK FORM
Kızıl-kahve renkte, yuvarlak, bikonveks, bir tarafı A/FE diğer tarafı 10 yazılı uzun etkili
film tabletler
4. KLİNİK ÖZELLİKLER
4.1. Terapötik endikasyonlar
Hipertansiyon.
Stabil anjina pektoris.
4.2. Pozoloji ve uygulama şekli
Pozoloji/ uygulama sıklığı ve süresi:
Uzun etkili tabletler günde 1 defa, tercihen sabahları alınmalıdır. Etki süresi 24 saattir.
Hipertansiyon
Kullanılacak doz miktarı hastanın gereksinimine göre ayarlanmalıdır. Tedaviye günde 5
mg ile başlanmalıdır. Normal dozaj günde 5 mg’dır. Gerekli olması durumunda doz
artırılabilir ya da tedaviye başka bir antihipertansif ilaç ilave edilebilir. Bazı hastalarda,
örneğin yaşlı hastalarda ve karaciğer fonksiyon bozukluğu olan hastalarda günde 2.5
mg’lık tedavi yeterli olabilir. Genellikle günde 10 mg’ın üzerindeki dozlara gereksinim
olmaz.
Anjina pektoris
Kullanılacak doz miktarı hastanın gereksinimine göre ayarlanmalıdır. Tedaviye günde bir
kez 5 mg ile başlanmalı ve gerektiğinde doz, günde bir kez 10 mg’a arttırılmalıdır. Plendil
beta-blokerler ile birlikte kullanılabilir.
1 (10)Uygulama şekli:
Tabletler bir miktar su ile yutulmalı, ezilmemeli ve çiğnenmemelidir. Tabletler aç ya da
tok karnına (yağ ve karbonhidrat içeriği fazla olmayan hafif bir yemekten sonra)
alınabilir.
Özel popülasyonlara ilişkin ek bilgiler :
Böbrek / Karaciğer yetmezliği :
Böbrek fonksiyon bozukluğu felodipinin plazma konsantrasyonunu etkilemez. Doz
ayarlamasına gerek yoktur. Ciddi böbrek fonksiyon bozukluğu olan hastalarda Plendil
dikkatli kullanılmalıdır (Bkz. Bölüm 4.4. Özel kullanım uyarıları ve önlemleri ve Bölüm
5.2.Farmakokinetik özellikler)
Ciddi karaciğer fonksiyon bozukluğu olan hastalarda felodipin dozu azaltılmalıdır.
Pediyatrik popülasyon :
Çocuklarda felodipin tedavisi ile ilgili deneyim sınırlıdır.
Geriyatrik popülasyon :
Yaşlı hastalar için başlangıç dozu 2.5 mg’dır.Düşük dozlar genellikle yeterlidir.
4.3. Kontrendikasyonlar
- Gebelik.
- Felodipin veya bileşimindeki herhangi bir maddeye karşı aşırı duyarlılık
- Kompanse olmamış kalp yetmezliği
- Akut miyokard enfarktüsü
- Stabil olmayan anjina pektoris
- Diğer kalsiyum kanal blokörleri ile birlikte kullanım
4.4. Özel kullanım uyarıları ve önlemleri
Aortik stenoz, karaciğer yetmezliği, ciddi böbrek yetmezliği (GFR< 30 ml/dak.), akut
miyokard enfarktüsü ardından kalp yetmezliği. Duyarlı kişilerde hipotansiyon ve bu
durumun sonucunda miyokard iskemisi görülebilir.
Plendil laktoz içermektedir. Plendil aşağıda verilen nadir kalıtsal koşullar altındaki
hastalarda kullanılmamalıdır: Galaktoz intoleransı, total laktaz eksikliği veya glukoz-
galaktoz malabsorbsiyonu.
CYP 3A4 enzimini indükleyen ilaçlarla birlikte kullanılması, felodipinin plazma
seviyesini önemli ölçüde azaltır ve Plendil’in etkisizlik riskine neden olur. Bu
kombinasyondan kaçınılmalıdır (Bkz. Bölüm 4.5. Diğer tıbbi ürünler ile etkileşimler ve
diğer etkileşim şekilleri).
CYP 3A4’ün potent inhibitörü olan ilaçlar ile birlikte kullanılması felodipinin plazma
seviyelerinde önemli ölçüde artışa neden olur (Bkz. Bölüm 4.5. Diğer tıbbi ürünler ile
etkileşimler ve diğer etkileşim şekilleri). Bu kombinasyondan kaçınılmalıdır.
2 (10)Birlikte greyfurt suyunun alınması felodipinin plazma seviyelerinde önemli ölçüde artışa
neden olur (Bkz. Bölüm 4.5. Diğer tıbbi ürünler ile etkileşimler ve diğer etkileşim
şekilleri). Bu kombinasyondan kaçınılmalıdır.
4.5. Diğer tıbbi ürünler ile etkileşimler ve diğer etkileşim şekilleri
Felodipin bir CYP 3A4 substratıdır. CYP 3A4 enzimini indükleyen ve bu enzimi inhibe
eden ilaçlar, felodipinin plazma konsantrasyonunu önemli ölçüde etkileyebilir.
Sitokrom P450’ü indükleyicileri: P450 indüksiyonu ile felodipinin metabolizmasını
artıran ilaçlar örneğin, karbamazepin, fenitoin, fenobarbital, rifampisin, efavirenz,
nevirapin ve St.John’s Wort (hypercium perforatum). PLENDİL karbamazepin, fenitoin
ve fenobarbital ile birlikte uygulandığında felodipinin EAA değeri % 93 ve C değeri %
max
82 oranında azalmaktadır. Felodipinin CYP 3A4’ü indükleyen ilaçlar ile birlikte
kullanımından kaçınılmalıdır.
Sitokrom P450 inhibitörleri: Güçlü CYP 3A4 inhibitörü olan ilaçlar örneğin azol
antimikotikler (itrakonazol, ketokonazol), makrolid antibiyotikler (eritromisin) ve HIV
proteaz inhibitörleri ( örn: ritonavir ). İtrakonazol ile birlikte kullanıldığında felodipinin
Cmax değeri 8 kat ve EAA değeri 6 kat artmaktadır. Eritromisin ile birlikte
kullanıldığında ise, felodipinin C ve EAA değeri 2.5 kat artmaktadır. Felodipinin güçlü
max
CYP 3A4 inhibitörleri ile birlikte kullanımdan kaçınılmalıdır.
Greyfurt suyu CYP 3A4 enzimini inhibe etmektedir. Felodipinin greyfurt suyu ile birlikte
kullanılması felodipinin C ve EAA değerlerinde yaklaşık 2 kat artışa neden olmaktadır.
max
Greyfurt suyu ile birlikte kullanımından kaçınılmalıdır.
Takrolimus: Felodipin takrolimus konsantrasyonunu artırabilir. Birlikte
kullanıldıklarında takrolimusun serum konsantrasyonu incelenmelidir ve takrolimus
dozunun ayarlanması gerekebilir.
Siklosporin: Siklosporin ve felodipinin birlikte kullanılması felodipinin plazma
konsantrasyonunda % 150’lik ve EAA değerinde % 60’lık bir artışa neden olmaktadır.
Bununla birlikte felodipinin siklosporinin farmakokinetiği üzerindeki etkisi sınırlıdır.
Simetidin: Simetidin ve felodipinin birlikte kullanılması felodipinin C ve EAA
max
değerlerinde yaklaşık % 55 oranında bir artışa neden olur.
Digoksin ile birlikte alındığında, dozlamada düzenleme yapılmasına gerek yoktur.
Felodipin, varfarin gibi plazma proteinine yüksek oranda bağlanan diğer ilaçların bağlı
olmayan fraksiyonunu etkilemez.
Alkol, PLENDİL’in emilimini arttırarak, kan basıncının beklenenden daha fazla
düşmesine neden olur.
4.6. Gebelik ve laktasyon
Genel tavsiye
3 (10)Gebelik kategorisi :C
Çocuk doğurma potansiyeli bulunan kadınlar/Doğum kontrolü (Kontrasepsiyon):
Hayvanlar üzerinde yapılan çalışmalar ,gebelik /ve-veya /embriyonel /fetal gelişim /ve-
veya /doğum /ve-veya /doğum sonrası gelişim üzerindeki etkiler bakımından yetersizdir.
(bkz.kısım 5.3 )İnsanlara yönelik potansiyel risk bilinmemektedir.
Gebelik dönemi
PLENDİL gerekli olmadıkça gebelik döneminde kullanılmamalıdır.PLENDİL ile
tedavi edilen hamile kadınlar ile ilgili veriler mevcut değildir.
Hayvan çalışmalarında teratojenik etkilerin görülmesinden ötürü felodipin hamilelik
döneminde kontrendikedir (Bkz. Bölüm 5.3.Klinik öncesi güvenlilik verileri). PLENDİL
ile tedaviye başlamadan önce hastanın hamile olmadığından emin olunmalıdır. Kalsiyum
antagonistleri rahimde premature kasılmaları inhibe edebilir fakat, tam dönem hamilelikte
gecikmiş doğuma ilişkin kesin kanıt mevcut değildir. Hipotansif annelerde, kan akışının
periferal vasodilatasyon boyunca tekrar dağılımı nedeni ile uterus perfüzyonunda azalma
ve fötusta hipoksi gelişimi riski mevcuttur.
Laktasyon dönemi
Felodipin anne sütüne geçmektedir. Bununla birlikte, emziren annelerde terapötik
dozlarda kullanıldığında, sadece çok az miktarda doz anne sütü ile bebeğe geçmektedir.
Emzirme esnasında felodipin ile tedavi sonucu bebeğin maruz kalacağı riskin
değerlendirilmesine yönelik deneyimler yeterli değildir. Bu nedenle PLENDİL’in
laktasyon süresince kullanılması önerilmemektedir. Tedaviye devam edilmesinde medikal
bir fayda daha önemli ise, güvenilirlik nedeni ile emzirmeye son verilmelidir.
Üreme yeteneği/Fertilite
Veri yoktur.
4.7. Araç ve makine kullanımı üzerindeki etkiler
PLENDİL ile tedavi sırasında sersemlik ve yorgunluk görülebileceğinden dikkat
gerektiren işlerde, örneğin araç ve makine kullanımında bu durum dikkate alınmalıdır.
4.8. İstenmeyen etkiler
Görülen en yaygın advers etki, doza bağlı olarak gelişen ve prekapiler vasodilatasyonun
neden olduğu ayak bileklerinde hafif ve orta şiddette şişmedir. Klinik çalışmalardan elde
edilen deneyimler % 2 oranında hastanın ayak bileklerinde şişme nedeni ile tedaviye
yarıda kestiği görülmüştür. PLENDİL ile tedavi başladıktan veya doz artırıldıktan sonra
flushing, baş ağrısı, palpitasyon, sersemlik ve yorgunluk görülebilir. Genellikle bu tür
reaksiyonlar geçicidir. Nadir durumlarda konfüzyon ve uyku bozuklukları bildirilmiştir;
fakat, felodipin ile ilgisi kesin olarak belirlenememiştir. İleri gingivit/periodontiti olan
hastalarda dişeti büyümesi vakaları bildirilmiştir. Diş hijyeni kurallarına uyulması, bu
hipertrofiyi önleyebilir veya düzeltebilir.
Hiperglisemi sınıf –ilişkili istenmeyen bir etkidir fakat, sadece bireysel vakalar olarak
raporlanmıştır.
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila <
1/100); seyrek (≥ 1/10.000 ila < 1/1.000); çok seyrek (< 1/10.000); bilinmiyor
4 (10)Bağışıklık sistemi hastalıkları
Çok seyrek : Hipersensitivite reaksiyonları
Endokrin hastalıkları
Çok seyrek : Hiperglisemi
Psikiyatrik hastalıklar
Seyrek : İmpotens /seksüel disfonksiyon
Sinir sistemi hastalıkları
Yaygın : Baş ağrısı
Yaygın olmayan : Parestezi ,sersemlik
Seyrek : Hipotansiyon ,nedenli senkop
Kan ve lenf sistemi hastalıkları
Yaygın : Sıcak basması ile birlikte yüz kızarması ,ayak bileklerinde şişme
Yaygın olmayan : Palpitasyon ,taşikardi
Çok seyrek : Ekstrasistol ,hassas kişilerde anjina pektorisin kötüleşmesine neden olan
taşikardi ile birlikte görülen hipotansiyon,lökositoklastik vaskülit
Gastrointestinal hastalıklar
Yaygın olmayan : Bulantı ,mide ağrısı
Seyrek : Kusma
Çok seyrek : Gingival hiperplazi ,gingivit
Hepato-bilier hastalıkları
Çok seyrek : Karaciğer enzimlerinde artış
Deri ve deri altı doku hastalıkları
Yaygın olmayan : Ekzantem ,pruritus
Seyrek : Ürtiker
Çok seyrek : Fotosensivite ,dilde dudaklarda şişme ile görülen anjiyoödem
Kas-iskelet bozuklukları ,bağ doku ve kemik hastalıkları
Seyrek : Artralji,miyalji
Böbrek ve idrar hastalıkları
Çok seyrek : Pollakiüri
Genel bozukluklar ve uygulama bölgesine ilişkin hastalıkları
Yaygın olmayan : Yorgunluk
Çok seyrek : Ateş
4.9. Doz aşımı ve tedavisi
Toksisite:
2 yaşındaki bir çocuğa verilen 10 mg felodipin hafif derecede intoksikasyona neden
olmuştur. 17 yaşındaki bir kişiye verilen 150-200 mg ve yetişkin bir kişiye verilen 250
5 (10)mg hafif ve orta derecede intoksikasyona neden olmuştur. Aynı gruba ait diğer ilaçlar ile
kıyaslandığında felodipinin periferik dolaşım üzerindeki etkisi, kalp üzerine olan etkisine
oranla muhtemelen daha fazladır.
Belirtiler:
Uzun etkili tabletler ile intoksikasyon belirtileri 12-16 saat ertelenebilir ve ciddi belirtiler
birkaç gün sonra ortaya çıkabilir. Dolaşım üzerine olan etkiler büyük risk
oluşturmaktadır: Bradikardi (bazen taşikardi), AV blok I-III, artrioventriküler ayrılması,
ventriküler ekstrasistoller, ventriküler fibrilasyon, asistol, sersemlik, baş ağrısı, şuur
kaybı, koma, spazm, dispne, akciğer ödemi (kardiyak olmayan) ve apne, olası ARDS
(Adult Respiratory Distress Syndrome-Yetişkin solunum distres sendromu), asidoz,
hipokalemi, hiperglisemi, potansiyel hipokalsemi, ateş basması, hipotermi, bulantı ve
kusma.
Tedavi:
Belirgin durumlarda, yüksek doza maruz kalındıktan sonra (uzun etkili tabletler birikme
yapabilir) aktif kömür verilir, gerekirse gastrik lavaj sağlanır.
Not: Gastrik lavajdan önce vagal stimülasyon riski nedeni ile atropin (intravenöz yoldan
yetişkinler 0.25-0.5 mg, çocuklara 10-20 mcg/kg) verilmelidir. Uzun etkili
preparasyonların yüksek dozda alınması intestinal lavaj yapmayı gerektirir. EKG
monitörizasyon yapılmalıdır. Genel endikasyon olarak solunum tedavisi uygulanmalıdır.
Asit-baz ve elektrolit durumunun düzeltilmesi gerekmektedir. Bradikardi ve AV blok
durumunda; intravenöz yoldan yetişkinlere 0.5-1.0 mg ,çocuklara 20-50 mcg/kg
verilebilir ve gerekirse tekrarlanabilir veya başlangıç olarak 0.05-0.1 mcg/kg/dakika
izoprenalin verilebilir. Ciddi durumlarda pasemarker kalp pili kullanılır. Hipotansiyon
durumunda; intravenöz sıvı, infüzyon olarak veya intravenöz yoldan 5 dakika boyunca
20-30 ml 9 mg Ca/ml kalsiyum glubionat (çocuklarda 3-5 mg Ca/kg) kullanılır ve
gerekirse tekrarlanır. Gerekirse adrenalin veya dopamin kullanılır. Ciddi durumlarda
glukagon da kullanılabilir. Dolaşımın durması halinde birkaç saat resüsitasyon girişimi
gerekebilir. Spazm durumunda diazepam verilmelidir. Aksi taktirde semptomatik tedavi
uygulanır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kalsiyum antagonisti
ATC kodu : C08C A02
Felodipin (PLENDİL), hipertansiyon ve stabil anjina pektoris tedavisinde kullanılan
vasoselektif bir kalsiyum antagonistidir.
Etkin madde felodipin bir dihidropiridin türevidir. Felodipin bir rasemattır.
Felodipin özellikle arteriyal direncin yüksek olduğu durumlarda periferik vasküler
direnci azaltarak etkisini gösterir. Vasküler düz kas hücrelerinin elektriksel veya
kontraktil aktivitesi hücre membranlarındaki kalsiyum kanalları üzerindeki etki ile inhibe
edilir. Damarlardaki düz kaslar üzerine olan selektif etki nedeni ile, terapötik dozlardaki
6 (10)felodipinin kalp üzerine herhangi bir negatif inotropik etkisi veya klinik açıdan önemli
herhangi bir elektrofizyolojik kardiyak etkisi yoktur.
Felodipin hava yollarındaki düz kasların gevşemesine yardımcı olur. Klinik deneyler
felodipinin gastrointestinal kasların motor fonksiyonu üzerine az bir etkisi olduğunu
göstermektedir. Uzun dönem tedavi esnasında felodipinin kan lipidleri üzerine klinik
açıdan önemli bir etkisi olduğu veya tip 2 diyabet hastalarında 6 aylık bir tedavi süresince
metabolik kontrol (HbA1c) üzerine klinik açıdan önemli bir etkisi olduğu gözlenmemiştir.
Felodipin genellikle konvansiyonel tedavi alan sol ventriküler fonksiyon bozukluğu olan
hastalara veya astım, diyabet, gut veya hiperlipidemi hastalarına verilebilir.
Anti-hipertansif etki:
Felodipin periferik vasküler direnci düşürerek arteryal kan basıncını azaltmaktadır.
Hipertansif hastaların PLENDİL ile tedavisinde hem ayakta hem de yatar pozisyonda,
istirahat ve egzersiz halinde kan basıncı düşmektedir. Felodipin venöz düz kasları veya
adrenerjik kontrol mekanizmalarını etkilemediği için , ortostatik hipotansiyon artmasına
neden olmaz.
Kan basıncının düşmesi geçici olarak kalp hızı ve kardiyak output’ta artışa neden
olabilir. Artan kalp hızı, felodipinin beta blokerler ile birlikte verilmesi ile önlenebilir.
Felodipinin plazma konsantrasyonları, toplam periferik direncin ve kan basıncının
düşmesi ile pozitif olarak ilişkilendirilir. Kararlı durum etkisi doz aralığının üzerinde kalır
ve kan basıncında 24 saat boyunca bir azalma sağlanır.
Felodipin ile tedavi sol ventriküler hipertrofisini olumlu yönde etkiler.
Felodipin hafif natriüretik/diüretik etkiye sahiptir, fakat potasiüretik etkiye sahip değildir.
Sodyumun ve suyun tübüler reabsorbsiyonundaki azalma hastada sıvı tutulması ve tuz
yoksunluğu olduğunu açıklar. Felodipin renal vasküler direnci azaltır ve renal perfüzyonu
artırır. Glomerüler filtrasyon hızı değişmez. Felodipin üriner albümin salgılanmasını
etkilemez.
HOT (Hypertension Optimal Treatment) adı verilen çalışmada, 18.790 hafif-orta şiddette
hipertansiyonu olan hastaya ihtiyaca göre ADE inhibitörü, beta bloker ve/veya diüretik
tedavisine PLENDİL eklenmesi hastaların % 93’ünde kan basıncında (DKB) ≤90 mmHg
azalma ile sonuçlanmıştır.Aynı çalışmada tip 2 diyabet hastalarında (n=1501)
kardiyovasküler olay görülme sıklığı, hedef DKB değeri 90 mmHg’nın altında olan grup
(24.4/1000 hasta) ile karşılaştırıldığında, hedef DKB değeri ≤ 80 mmHg’nın altında olan
grupta (11.9/1000 hasta) önemli ölçüde daha azdır (% 50).
Yaşları 70-84 arasında olan 6614 hasta üzerinde yapılmış STOP-2 (Swedish Trial in Old
Patients with Hypertension- 2) çalışmasında iki kalsiyum antagonistinden biri olarak
kullanılmıştır. Çalışma, beta-blokerler ve/veya diüretikler ile konvansiyonel tedavi ile
kıyaslandığında, dihidropiridin kalsiyum antagonistleri ile başlatılan tedavinin ve
gerekirse beta-blokerlerin ilave edilmesinin kardiyovasküler mortalite üzerinde bir
etkisinin olmadığını göstermektedir.
Plendil hipertansif hastaların tedavisi için tek başına ya da beta blokerler, diüretikler veya
ADE inhibitörleri gibi diğer antihipertansif ilaçlar ile birlikte kullanılabilir.
7 (10)Anti-anjinal etki:
Felodipin, kalbe oksijen taşıyan ve perfüzyonu sağlayan koroner damarların dilatasyonu
ile etkisini gösterir.
Kardiyak iş yükü periferik arteryal direncin düşmesi ile azalır, bu da miyokardın oksijen
gereksinimini azaltır. Koroner vazospazm felodipin ile önlenebilir.
Felodipin, efora bağlı stabil anjina pektorisi olan hastalarda egzersiz toleransını artırır ve
anjina nöbetlerinin sıklığını azaltır.
Başlangıçta tedavi süresince kalp hızında geçici bir refleks artışı olur. Bu durum
PLENDİL’in bir beta-bloker ile birlikte verilmesi ile önlenebilir. Etkinin başlama zamanı
2 saat, etki süresi 24 saattir. Felodipin, anjina pektorisli hastaların tedavisinde tek başına
ya da beta-adrenoreseptör blokerleri ile birlikte kullanılabilir.
5.2. Farmakokinetik Özellikler
Genel özellikler
PLENDİL uzun etkili tabletlerdeki etkin madde olan felodipin su ile temas halinde jel bir
tabaka oluşturan polimer ile sarılmıştır. Bu da tabletlerin etkisinin yavaş başlamasına ve
felodipinin sürekli salınmasına olanak vermektedir.
Emilim:
Felodipinin biyoyararlanımı yaklaşık % 15’tir ve yemeklerle birlikte alınması
biyoyararlanımını değiştirmez. Bununla birlikte absorbsiyon oranını etkilemese de hızı
yemeklerle birlikte alındığında etkilenir. Maksimum plazma konsantrasyonu da yaklaşık
% 65 oranında artar. Maksimum plazma konsantrasyonuna 3-5 saate ulaşılır.
Dağılım:
Felodipin, plazma proteinlerine yaklaşık % 99 oranında bağlanır. Kararlı durumda
dağılım hacmi 10 L/kg’dır.
Biyotransformasyon:
Felodipin karaciğerde metabolize edilir ve bilinen metabolitlerinin hiç biri vazodilatör
etkiye sahip değildir.
Eliminasyon:
Felodipinin eliminasyon fazında yarılanma ömrü yaklaşık 25 saattir ve sabit duruma 5
gün sonra ulaşılır. Uzun dönem tedavide ilaç birikme riski yoktur.
Ortalama klerensi 1200 ml/dak dır. Yaşlı ve karaciğer fonksiyonları yetersiz olan düşük
klerensli hastalarda felodipinin plazma konsantrasyonu yüksektir. Bununla birlikte yaş
faktörü plazma konsantrasyonlarındaki bireysel farklılıkları kısmen açıklayabilir. Verilen
dozun yaklaşık %70’i metabolitleri şeklinde idrarla, kalan bölümü feçesle atılır. Alınan
dozun %0.5’inden daha az bir bölümü idrarla değişmeden atılır.
Böbrek yetmezliği, inaktif metabolitlerde birikme olmasına rağmen felodipinin plazma
konsantrasyonlarını etkilemez. Felodipin hemodiyaliz ile elimine edilmez.
8 (10)5.3. Klinik öncesi güvenlilik verileri
Genel toksisite, genotoksisite ve karsinogenisite ile ilgili konvansiyonel çalışmalar
insanlar için özel bir risk olduğunu göstermemektedir. Hayvan çalışmalarında kalsiyum
antagonistlerinin bir çok türde özellikle distal iskelet malformasyonlarında embriyotoksik
ve/veya teratojenik etkileri artırdığı gösterilmiştir.
Felodipin ile yapılan toksikoloji çalışmalarında gebelik süresinin uzaması sonucu doğum
güçlüğü ayrıca tavşanlarda distal falankslarda gelişme geriliği (muhtemelen uteroplasental
perfüzyon nedeni ile) görülmüştür. Bu gözlemler direkt bir teratojenik etkiyi
göstermemekle birlikte bu etkiler felodipinin farmakodinamik etkilerinin sekonder
sonucudur.
6. FARMASÖTİK ÖZELLİKLER
6.1. Yardımcı maddelerin listesi
Tablet çekirdeği
Hidroksipropil selüloz,
Hidroksipropil metil selüloz 50 cps,
Hidroksipropil metil selüloz 10.000 cps,
Laktoz anhidrus,
Mikrokristalin selüloz,
Polioksil 40 hidrojenize hint yağı,
Propil gallat,
Sodyum aluminyum silikat,
Sodyum stearil fumarat.
Etanol %99.5
Kaplama
Hidroksipropil metil selüloz,
Polietilen glikol 6000,
Sarı demir oksit (E 172)
Titanyum dioksit (E 171)
Kızıl-kahve demir oksit(E 172)
Karnauba vaks.
Saf su
Hidrojen peroksit %30
6.2. Geçimsizlikler
Uygulanabilir değildir.
6.3. Raf ömrü
24 ay
6.4. Saklamaya yönelik özel tedbirler
9 (10)30°C altındaki oda sıcaklığında saklanmalıdır.
6.5. Ambalajın niteliği ve içeriği
20 tabletlik blister ambalajda
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler yada atık materyaller ‘Tıbbi atıkların kontrolü
yönetmeliği’ ve ‘Ambalaj ve Ambalaj Atıklarının Kontrolü ‘ yönetmeliklerine uygun
olarak imha edilmelidir.
7. RUHSAT SAHİBİ
AstraZeneca PLC,İngiltere lisansı ile
AstraZeneca İlaç San.ve Tic.Ltd.Şti.
Büyükdere Cad.Yapı Kredi Plaza B Blok Kat: 3- 4
Levent – İstanbul
Tel: (0 212) 317 23 00
Faks: (0 212) 317 24 05
8. RUHSAT NUMARASI
194/83
9. İLK RUHSAT TARİHİ/RUHSAT YENİLEME TARİHİ
21.01.2000
10. KÜB’ÜN YENİLENME TARİHİ
10 (10)