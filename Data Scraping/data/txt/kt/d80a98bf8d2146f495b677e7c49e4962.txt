1 / 8 
 KULLANMA TAL İMATI  
 
ORCAFİL  5 mg film kaplı  tablet  
Ağızdan alınır.  
 
• Etkin madde : Tadalafil  
Her film kaplı tablet 5  mg tadalafil içerir.  
• Yardımcı maddeler:  Laktoz anhidrus (inek sütü kaynaklı) , kroskarmeloz sodyum, sodyum 
lauril sülfat, hidroksipropil  selüloz,  mikrokristalin  selüloz, magnezyum stearat, Opadry II 
Sarı 31F38002  (içeriği: laktoz monohidrat  (inek sütü kaynaklı) , hipromelloz, titanyum 
dioksit (E171),  polietilen glikol/makrogol  ve sarı demir oksit (E172))  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı 
kullandığınızı doktorunuza söyleyiniz.  
• Bu talimatta yazılanlara aynen uyunuz. İlaç hakkında size öneri len dozun dışında 
yüksek veya düşük  doz kullanmayınız.  
 
Bu kullanma talimatında : 
1. ORCAFİL  nedir ve ne için kullanılır?  
2. ORCAFİL’i  kullanmadan önce dikkat edilmesi gerekenler  
3. ORCAFİL  nasıl kullanılır?  
4. Olası yan etkiler nelerdir?  
5. ORCAFİL’in  saklanması  
 
Başlıkları yer almaktadır.  
 
1. ORCAFİL  nedir ve ne için kullanılır?  
ORCAFİL  5 mg, sarı renkli, damla şeklinde film kaplı tablet halindedir . 14, 28 veya 56 tabletlik 
blister ambalajdadır.   
 
ORCAFİL , fosfodiesteraz  tip 5 inhibitörleri olarak adlandırılan ilaç grubuna dahildir.  
 
ORCAFİL  5 mg yetişkin erkeklerde aşağıdaki hastalıkların tedavisinde kullanılır:  
Erektil disfonksiyon , cinsel aktivite için gerekli pen is sertleşmesinin sağlanamaması veya  
sertliğin korunamaması durumudur. ORCAFİL’in  cinsel aktivite için uygun penis 
sertleşmesinin sağlanması yeteneğini önemli ölçüde geliştirdiği gösterilmiştir. Cinsel uyarıyı 
takiben ORCAFİL , penis içerisindeki kan damarlarının gevşemesine yardımcı olarak k anın 
penis içerisine akışını sağlar. Bunun sonucunda peniste sertleşme gerçekleşir. Eğer sertleşme 
sorununuz yoksa ORCAFİL  yardımcı olmayacaktır.  2 / 8 
 Cinsel uyarının olmadığı durumlarda ORCAFİL’in  tek başına işe yaramayacağı önemle göz 
önünde bulundurulmalıdır . Bu nedenle sizin ve partnerinizin, sertleşme sorunu tedavisi için ilaç 
almıyormuş gibi, ön cinsel aktivitede bulunması gerekmektedir.  
 
İyi huylu prostat büyümesine (benign prostat hiperplazisi) bağlı alt idrar yolları bulguları , 
prostatın yaşla birlikte büyüyerek, idrar yapmaya başlamada zorlanma, idrar torbasının tam 
boşalamaması ve daha sık olarak hatta gece bile idrara çıkma gerekliliği şeklinde 
tanımlanabilen bir durumdur. ORCAFİL , kan akımını artırarak, prostat ve mesane ka slarını 
gevşeterek benign prostat hiperplazisinin  semptomlarını azaltabilir. Tedaviye başladıktan sonra 
ORCAFİL’in  2 hafta içinde  üriner semptomlarda  düzelme sağlamaya başladığı gösterilmiştir.  
 
2. ORCAFİL’i  kullanmadan önce dikkat edilmesi gerekenler  
ORCAFİL’i  aşağıdaki  durumlarda KULLANMAYINIZ  
Eğer,  
• Tadalafil veya ORCAFİL’in  içinde yer alan diğer maddelerden herhangi birine karşı 
alerjiniz (aşırı hassasiyet) varsa.  
• Herhangi bir formda organik nitrat veya amil nitrit gibi nitrik oksit içeren ilaçlar 
kullanıyorsanız. Bu grup ilaçlar (nitratlar),  koroner kalp hastalığına bağlı  göğüs ağrısı 
(anjina pektoris) tedavisinde kullanılmaktadır. ORCAFİL’in  bu ilaçların etkilerini ar ttırdığı 
gösterilmiştir. Eğer herhangi bir formda n itrat kullanıyorsanız veya emin  değilseniz 
doktorunuzu bilgilendiriniz.  
• Ciddi kalp rahatsızlığınız varsa ya da yakın zamanda  (son 90 gün içinde) kalp krizi 
geçirdiyseniz.  
• Stabil olmayan  göğüs ağrısı ya da cinsel birleşme sırasında göğüs ağrınız varsa.  
• Son 6 ayda New York Heart Association sınıflandırmasına göre “Sınıf 2” ya da daha ağır  
kalp yetmezliğiniz varsa.  
• Kontrol edilemeyen kalp ritim bozukluğunuz (aritmi) varsa.  
• Tansiyonunuz çok düşükse (90/50 mm  Hg) ya da kontrol altına alınamamış yüksek  
tansiyonunuz varsa.  
• Yakın zamand a (son 6 ay içerisinde)  felç geçirdiyseniz.  
• Göz felci olarak da tanımlanan non -arteritik anterior  iskemik optik nöropati (NAION) 
nedeniyle görme kaybınız olduysa.  
• Riosiguat kullanıyorsanız. Bu ilaç akciğerde yüksek kan basıncı (pulmoner arteriyel  
hipertan siyon) ve kan pıhtısına bağlı akciğerde yüksek kan basıncı (kronik tromboembolik 
pulmoner hipertansiyon) tedavisi için kullanılır. ORCAFİL gibi PDE5 inhibitörlerinin bu 
ilacın tansiyon düşürücü etkisini arttırdığı gösterilmiştir. Riosiguat kullanıyorsanız veya 
emin değilseniz doktorunuzla konuşunuz.  
 
ORCAFİL’i  aşağıdaki  durumlarda D İKKATL İ KULLANINIZ  
ORCAFİL’i  kullanmadan önce doktorunuzla konuşunuz.  
Cinsel aktivite kalbinize ekstra bir zorlama yaptığından, kalp hastalığı olan hastalarda olası bir 
risk taşır. Bu nedenle, kalp probleminiz varsa doktorunuzu bilgilendirmelisiniz.  
İyi huylu prostat büyümesi (benign prostat hiperplazisi) ve prostat kanseri benzer belirtiler 
gösterebilir, doktorunuz benign prostat hiperplazisi tedavisine başlamadan önce sizi p rostat 3 / 8 
 kanseri ya da benzer diğer ürolojik belirtiler açısından kontrol etmelidir. ORCAFİL’in prostat 
kanseri tedavisinde kullanılması önerilmemektedir.  
 
Aşağıdaki nedenler, ORCAFİL’in  sizin için neden uygun olmayabileceğini gösteren 
nedenlerdir. Eğer bunlardan herhangi bir tanesi size uyuyorsa, ilacı almadan önce doktorunuz 
ile konuşunuz:  
• Kırmızı kan hücrelerinin anormalliği (orak hücreli anemi), kemik iliği kanseri (multipl 
miyelom), kan hücrelerinin kanseri (lösemi) veya peniste şekil bozukluğunuz varsa.  
• Ciddi karaciğer probleminiz varsa.  
• Ciddi böbrek rahatsızlığınız varsa.  
• Peniste herhangi bir cinsel isteğe bağlı olmaksızın sık  ve uzun süreli sertleşme  varsa.  
 
Bel ve l eğen kemiğinin  içindeki oluşumları ilgilendiren cerrahi girişim (pelvik cerrahi) veya 
prostat bezinin etrafındaki bazı dokularla birlikte alınması olarak tanımlanan sinirin 
korunmadığı radikal prostatektomi geçiren hastalarda ORCAFİL’in  etkili olup olmadığı 
bilinmemekte dir. 
 
ORCAFİL kullanırken görmede ani azalma ya da görme kaybı ya da görme bozukluğu  
yaşarsanız , ORCAFİL  kullanmayı bırakınız ve derhal doktorunuza başvurunuz.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza  
danışınız.  
 
Tadalafil kullanan bazı hastalarda azalmış veya ani işitme kaybı kaydedilmiştir. Olayın 
doğrudan tadalafille ilişkili olup olmadığı bilinmese de işitmede azalma veya ani işitme kaybı 
yaşarsanız, ORCAFİL kullanmayı bırakınız ve derhal doktorunu za başvurunuz . 
 
ORCAFİL , kadınların  kullanımı için değildir.  
 
ORCAFİL’in  yiyecek ve içecek ile kullanılması  
ORCAFİL’i  aç veya tok karna kullanabilirsiniz.  
Alkol ile birlikte kullanımının etkileri için Bölüm 3'e bakınız.  Greyfurt suyu ORCAFİL’in  etkisi  
üzerine etkili olabilir ve dikkatle kullanılmalıdır. Daha fazla bilgi için doktorunuzla konuşunuz.  
 
Hamilelik  
Geçerli  değildir . 
 
Emzirme  
Geçerli  değildir . 
  
Fertilite  
Köpekler tedavi edildiğinde testislerde sperm gelişiminde azalma meydana gelmiştir. Sperm 
sayısında azalma bazı erkeklerde görülmüştür. Bu etkilerin doğurganlık eksikliğine yol açması 
olası değildir.  4 / 8 
  
Araç ve makine kullanımı  
Klinik araştırmalarda ORCAFİL  kullanan erkeklerin bazılarında baş dönmesi bildirilmiştir. Bu 
nedenle, taşıt veya makine kullanmadan önce tabletlere  karşı nasıl bir tepki gösterdiğinizi 
bilmeniz gerekir.  
 
ORCAFİL’in  içeriğinde bulunan bazı yardımcı maddeler hakkında önemli bilgiler  
ORCAFİL , laktoz (inek sütü kaynaklı) içermektedir.  Eğer daha önceden doktorunuz tarafından 
bazı şekerlere intoleransınız  olduğu söylenmişse  bu tıbbi ürünü almadan  önce doktorunuzla 
temasa geçiniz.  
 
Diğer ilaçlar ile birlikte kullanımı  
Özellikle nitratlarla tedavi görüyorsanız doktorunuzu veya eczacınızı bilgilendirmeniz çok 
önemlidir çünkü nitratlarla birlikte ORCAFİL  kullanmamalısınız.  
Aşağıdaki ilaçları ORCAFİL  ile birlikte kullanacaksanız ORCAFİL  ya da belirtilen ilaçlar  
etkilenebileceği için doktorunuz ya da eczacınıza bilgi veriniz:  
 
-  Seçici olmayan alfa blokör olarak adlandırılan ilaçlar, (bazen yüksek tansiyonu ya da iyi  
huylu prostat büyümesine eşlik eden idrar yolu bulgularının tedavisinde kullanılır.)  
-   Yüksek t ansiyonu tedavi eden diğer ilaçlar  
-   Riosiguat  
-   5 alfa redüktaz inhibitörü (büyümüş prostatın tedavisinde kullanılır)  
-  Ketokonazol gibi ilaçlar (mantar enfeksiyonlarının tedavisi için) ve AIDS ya da HIV  
enfeksiyonu tedavisi için proteaz inhibitörler i 
-   Fenobarbital, fenitoin ve karbamazepin (konvülziyona karşı kullanılan ilaçlar)  
- Rifampisin, eritromisin, klaritromisin veya itrakonazol (gibi bakteri ve mantar  
enfeksiyonlarının tedavisinde kullanılan ilaçlar)  
-   Sertleşme tedavisinde kullanılan diğer ilaçlar  
 
Eğer doktorunuz kullanamayacağınızı söylediyse, diğer ilaçlar ile birlikte ORCAFİL  
kullanmayınız.  
 
Eğer, erektil disfonksiyon tedavisi oluyorsanız, ORCAFİL’i  diğer ilaçlar ile birlikte 
kullanmayınız.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
 
3. ORCAFİL  nasıl kullanılır?  
Uygun kullanım ve doz/uygulama sıklığı için talimatlar:  
ORCAFİL’i  kullanırken her zaman doktorunuzun söylediği şekilde alınız. Eğer emin değilseniz 
doktorunuza ya da eczacınıza danışınız.  
 5 / 8 
 Önerilen doz, her gün yaklaşık aynı saatte alınan günde bir kez 5 mg’lık tablettir. Doktorunuz 
ORCAFİL’e verdiğiniz cevaba göre doz ayarlaması yapabilir. ORCAFİL tabletler ağız yoluyla 
kullanılır.  
 
Alkol kullanımı  geçici olarak tansiyonunuzu düşürebilir. Eğer ORCAFİL  aldıysanız ya da 
almayı düşünüyorsanız, ayağa kalktığınızda baş dönmesi riskini artıracağından, fazla alkol 
alımından (kandaki alkol oranı %0.08 ya da daha fazla olmamalı) kaçınınız.  
 
Erektil disfonksiyon tedavisi  
Genel olarak önerilen doz öngörülen cins el aktiviteden en az 30 dakika önce alınan 10 mg’dır. 
10 mg tadalafilin  yeterli bir etki göstermediği hastalarda doz 20 mg’a yükseltilebilir.  
 
Günlük maksimum 1 doz kullanılmalıdır.  
 
Tadalafilin  10 mg  (2x5 mg)  veya 20 mg’lık  dozları öngörülen cinsel aktiviteden önce 
alınmalıdır ve sürekli günlük kullanım için önerilmemektedir.  
 
İlişki öncesi tadalafilin  daha sık kullanımına (ör. en az haftada 2 kez) ihtiyaç duyan hastalarda, 
hastanın tercihine ve hekimin değerlendirmesine gö re en düşük günlük doz düşünülebilir.  
 
Bu hastalarda önerilen doz günde 1 defa 5 mg olmakla birlikte bireysel tolerabiliteye göre doz 
günde 1 defa 2,5 mg’a düşürülebilir. Günlük rejimin sürekli kullanım uygunluğu periyodik 
olarak tekrar değerlendirilmelid ir. 
 
Günde bir kez alınan ORCAFİL, günün 24 saati içinde cinsel uyarı olduğu herhangi bir 
zamanda sertleşme sağlar. Günde 1 kez kullanılan ORCAFİL, haftada iki veya daha sık cinsel 
aktivite beklentisi olan erkekler için uygundur. Cinsel uyarı olmadığı durumlard a ORCAFİL’in 
etki etmeyeceğini bilmeniz gerekmektedir. Bu nedenle sizin ve partnerinizin, sertleşme sorunu 
tedavisi için ilaç almıyormuş gibi, ön cinsel aktivitede bulunmanız gerekmektedir.  
 
Alkol kullanımı sertleşme yeteneğini olumsuz yönde etkileyebilir . 
 
İyi huylu prostat büyümesi (benign prostat hiperplazisi) ne bağlı alt idrar yolları bulgularının  
tedavisinde ve hem erektil disfonksiyon hem de iyi huylu prostat büyümesi (benign prostat 
hiperplazisi) olan hastaların tedavisinde:  
 
Önerilen doz, her gün yaklaşık aynı saatte alınan, günde 1 kez 5 mg’lık tablettir. Benign prostat 
hiperplazisi  için 5 mg  tadalafil  kullanımını tolere edemeyen ya da bu dozun etkili olmadığı 
hastalarda alternatif tedavi seçenekleri değerlendirilmelidir . 
  
5 mg tadalafil içeren ürünler için (çentikli tabletler hariç) ürünün bölünerek kullanılması 
uygun değildir.  
 
 
ORCAFİL’i günde 1 kezden fazla ALMAMALISINIZ.  6 / 8 
  
Uygulama yolu ve metodu:  
ORCAFİL  tabletler yalnız erkeklerde ağız yoluyla kullanım içindir. Tableti bütün olarak bir 
miktar su ile yutunuz. ORCAFİL  aç veya tok karna alınabilir.  
 
Değişik  yaş grupları:  
Çocuklarda kullanımı:  
ORCAFİL , 18 yaş ın altındaki çocuklar ve ergenlerin  kullanımı için uygun değildir.  
 
Özel kullanım durumları  
Özel kullanımı yoktur.  
 
Eğer ORCAFİL’in  etkisinin çok güçlü veya zayıf olduğuna dair bir izleniminiz var ise 
doktorunuz  veya eczacınız ile konu şunuz.  
 
Kullanmanız gerekenden fazla ORCAFİL  kullandıysanız  
ORCAFİL’den  kullanmanız gerekenden fazlasını kullanmışsanız  bir doktor veya eczacı ile  
konu şunuz.  
 
Bölüm 4’de belirtilen yan etkiler ile karşılaşabilirsiniz.  
 
ORCAFİL’i  kullanmayı unutursanız  
Hatırlar hatırlamaz dozunuzu hemen alınız ancak unutulan dozları dengelemek  için çift doz 
almayınız.  
 
Bu ürünün kullanımıyla ilgili başka  herhangi bir sorunuz varsa doktorunuza ya da eczacınıza  
danışınız . ORCAFİL’i  günde bir kezden fazla almamalısınız.  
 
ORCAFİL  ile tedavi sonlandırıldığında oluşabilecek  etkiler  
Bulunmamaktadır.  
 
4. Olası yan etkiler nelerdir?  
Tüm ilaçlar gibi, bu ilacın içeriğinde bulunan maddelere duyarlı olan kişilerde yan etkiler 
olabilir. Bu etkiler normalde hafifle orta derece arasındadır.  
 
Yan etkiler aşağıdaki kategorilerde gösterildiği şekilde sınıflandırılma ktadır.  
Çok yaygın   : 10 hastanın en az birinde görülebilir.  
Yaygın    : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az,fakat 1000 hastanın birinden fazla görülebilir.  
Seyrek  : 1.000 hastanı n birinden az fakat 10.000 hastanın birinden fazla 
görülebilir.  
Çok seyrek   :10.000 hastanın birinden az görülebilir.  
Bilinmiyor   : Eldeki veriler den hareketle tahmin edilemiyor.  
 7 / 8 
 Aşağıdakilerden biri olursa, ORCAFİL’i  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Alerjik reaksiyon (döküntü dahil) (sıklık: yaygın olmayan)  
• Göğüs ağrısı - nitrat kullanmayınız,   derhal medikal yardım ı aramalısınız (sıklık: ya ygın 
olmayan)  
• ORCAFİL  kullandıktan s onra uzamış ve ağrılı sertleşme, priapizm (sıklık: seyrek). Eğer 
bunun gibi 4 saatten daha uzun süren sertleşme ile karşılaşırsanız hemen doktorunuza 
başvurunuz.  
• Ani görüş kaybı (sıklık: seyrek) , görmede bozulma, karartı lı görme, bulanık santral 
görüş veya ani görüş azalması (sıklık: bilinmiyor).  
 
Raporlanan diğer yan etkiler:  
Yaygın  yan etkiler (10 hastanın 1’inden az fakat 100 hastanın 1’inden fazla görülebilir) :  
Baş ağrısı, sırt ağrısı, kas ağrıları, kollar ve bacaklarda ağrı, yüzde kızarma, burun tıkanıklığı, 
hazımsızlık.  
 
Yaygın olmayan  yan etkiler (100 hastanın 1’inden az fakat 1.000 hastanın 1’inden fazla 
görülebilir) :  
Baş dönmesi, mide ağrısı, bulantı, kusma, reflü, bulanık görme, göz ağrısı, nefes almada zorluk, 
idrarda kan varlığı, uzamış sertleşme, çarpıntı hissi, hızlı kalp atımı, yüksek tansiyon, düşük 
tansiyon, burun kanaması ve kulaklarda çınlama, ellerde, ayaklarda ve bileklerde şişme ve 
yorgun hissetme.  
 
Seyrek  yan etkiler (1.000 hastanın 1’inden a z fakat 10.000 hastanın 1’inden fazla 
görülebilir) :  
Bayılma, nöbet ve geçici hafıza kaybı, göz kapaklarının şişmesi, kırmızı gözler, ani duyma 
azalması ya da kaybı, kurdeşen (cilt yüzeyindeki kaşıntılı kırmızı şerit şeklinde döküntüdür), 
idrar yolundan kan gelmesi, menide kan varlığı ve terlemede artış.  
 
Tadalafil  kullanan erkeklerde kalp krizi ve inme rapor edilmiştir. Bu erkeklerin çoğunda bu 
ilacı kullanmadan önce kalp problemleri olduğu biliniyordu.  
 
Tek veya her iki gözde seyrek olarak görme yeteneğ inde kısmi, geçici veya kalıcı azalma veya 
görme kaybı rapor edilmiştir.  
 
Klinik araştırmalarda tadalafil  kullanan erkeklerde görülen bazı ilave seyrek yan etkiler:  
Migren, yüzün şişmesi, yüzün ya da boğazın şişmesine neden olan ciddi alerjik reaksiyonlar, 
ciltte kızarıklık, gözlere giden kan akışını etkileyen bazı bozukluklar, düzensiz kalp atımı, 
angina ve ani kardiyak ölüm, görmede bozulma, karartılı görme, bulanık  santral görüş veya ani 
görüş azalması (sıklık: bilinmiyor).  
 
75 yaş üzerinde tadalafil  kullanan erkeklerde baş dönmesi yan etkisi daha sıklıkla rapor 
edilmiştir. 65 yaş üzerinde tadalafil  kullanan erkeklerde ishal yan etkisi daha sıklıkla rapor 
edilmiştir.  8 / 8 
  
 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamı ş olacaksınız.  
 
5. ORCAFİL’in  saklanması  
ORCAFİL’i  çocukların göremeyeceği, erişemeyeceği  yerlerde ve ambalajında saklayınız.  
 
ORCAFİL  tabletler , nemden korumak için orijinal ambalajında ve 25ºC’nin altındaki oda 
sıcaklığında saklanmalıdır.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra ORCAFİL’i  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim  Bakanlığınca belirlenen toplama sistemine veriniz.  
 
Eğer üründe ve/veya ambalajında bozukluklar fark ederseniz ORCAFİL’i  kullanmayınız.  
 
Ruhsat sahibi:   
World Medicine İlaç San. ve Tic. A.Ş.  
Bağcılar/İ stanbul  
 
Üreti m yeri:  
World Medicine İlaç San. ve Tic. A.Ş.  
Bağcılar/ İstanbul  
 
Bu kullanma talimatı  …/…/… …  tarihinde onaylanmıştır.  