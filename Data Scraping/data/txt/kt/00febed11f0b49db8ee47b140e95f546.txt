  
1/7 KULLANMA TALİMATI  
 
LUMINAL® 100 mg tablet   
Ağız yoluyla alınır.  
 
• Etkin madde : 100 mg fenobarbital  
• Yardımcı madde ler: Mısır nişastası, talk , magnezyum stearat , sodyum nişasta glikolat  
 
Bu ilacı kullanmaya başlamadan önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak size reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı 
kullandığınızı doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
 
Bu K ullanma Talimatında:  
 
1. LUMINAL  nedir ve ne için kullanılır?  
2. LUMINAL ’i kullanmadan önce dikkat edilmesi gerekenler  
3. LUMINAL  nasıl kullanılır?  
4. Olası yan etkiler nelerdir?  
5. LUMINAL ’in saklanması  
 
Başlıkları yer almaktadır.  
 
1. LUMINAL  nedir ve ne için kullanılır?  
 
• LUMINAL  tablet  şeklinde piyasaya sunulmuştur. Her tablet, 100 mg fenobarbital içerir.  
 
• LUMINAL ’in etkin maddesi olan fenobarbital, barbitüratlar adı verilen ilaç gru buna 
aittir. Barbitüratlar, merkezi sinir sisteminin çalışmasını baskılayıcı  ilaçlardır , nöbetleri 
önleyici ve sakinleştirici etkiye sahiptir.   
 
• LUMINAL , 10 tabletlik blister ambalajlarda bulunur , tabletler yuvarlak ve beyaz 
renktedir.  
 
• LUMINAL , sara hastalığının tedavisi ve nöbetlerin önlenmesi ve tedavisinde kullanılır.  
 
2. LUMINAL ’i kullanmadan önce dikkat edilmesi gerekenler  
 
LUMINAL ’i aşağıdaki durumlarda KULLANMAYINIZ  
Eğer;  
• Fenobarbitale karşı alerjiniz varsa , 
• Porfiriniz varsa (kırmızı kan pigmenti hemoglobininin genetik veya kalıtsal bir 
bozukluğu),  
• Alkol zehirlenmesi geçiriyorsanız ,   
2/7 • Aynı zamanda uyku ilacı ya da ağrı kesici kullanıyorsanız , 
• Psikiyatrik ilaçlarla zehirlendiyseniz , 
• Belirgin nefes darlığınız ya da tıkayıcı solunum yolu hastalığınız varsa , 
• Kimyasal maddelerin karaciğerde biriktiği porfiriniz varsa , 
• Karaciğer veya böbrek yetmezliğiniz varsa , 
• Ağır kalp kası hasarınız varsa , 
• Hamileyseniz ya da emziriyorsanız.  
 
LUMINAL ’i aşağıdaki durumlarda DİKKATLİ KULLANINIZ  
Eğer;  
• Karaciğer ve/veya böbrek yetmezliğiniz varsa , (Bu hastalarda dozun azaltılması 
önerilir.)  
• Solunum depresyonu riskiniz varsa  (yavaş ve etkisiz solunumla karakterize bir solunum 
bozukluğu), , 
• Bilinç bozukluğunuz varsa , 
• Sakinleştirici olarak kullanılan benzodiazepin grubu bir ilaç kullanıyorsanız  
• Özellikle tedavinin ilk haftalarında kabartılar veya mukozal lezyonlarla birlikte artan 
döküntü gibi cilt reaksiyonları gözlenirse (bu belirtiler hayatı tehdit edebilecek olan 
Stevens -Johnson sendromu ve toksik epidermal nekroliz olarak isimlendirilen 
reaksiyonların göstergesi olabilir; böyle bir durumda acil olarak doktorunuza 
başvurunuz) ,  
• Fenobarbital tablet kullanımıyla Stevens -Johnson sendromu veya toksik epidermal 
nekroliz yaşadıysanız, hiçbir zaman LUMINAL'e yeniden başlamamalısınız.  
• Çocuklarda , 
• Yaşlılarda , 
•  Uyuşturucu madde bağımlısı iseniz , 
• Eş zamanlı olarak a lkol ya da diğer depresan ilaçları kullanıyorsanız , 
• Ağrınız varsa , 
• Baş dönmesi, sersemlik ya da uyuşukluk ortaya çıkarsa , 
• Nefes darlığınız ya da tıkayıcı solunum yolu hastalığınız varsa . 
 
Hamile kalmayı planlıyorsanız, LUMINAL  tedavisine başlamadan önce hamilelik olup 
olmadığını kontrol etmek için bir hamilelik testi yaptırmalısınız. Tedavi sırasında ve son dozdan 
sonra en az 2 ay boyunca yüksek derece etkili bir doğum kontrol yöntemi kullanmalısınız.  
 
LUMINAL , bazı doğum kontrol haplarının etkisini azaltabilir. Bu nedenle, farklı doğum 
kontrol yöntemlerinin kullanımı için doktorunuza danışmanız önerilmektedir.  
LUMINAL , çocuk doğurma potansiyeli olan kadınlarda, potansiyel faydanın risklerden fazla 
olduğuna karar verilmediği sürece kullanılmamalıdır.  
 
LUMINAL tedavisi sırasında hamile kalırlaranız veya hamile olabileceğinizi düşünürseniz, 
hemen doktorunuzla iletişime geçiniz.  
 
LUMINAL  alışkanlık yapabilir. Uzun süreli kullanımdan sonra, hem psikolojik hem de fiziksel 
tolerans ve bağımlılık ortaya çıkabilir.  
 
Bu ilaçla tedavi edilen hastalarda intihar düşüncesi ve girişimi bildirilmiştir . İntihar düşüncesi 
ve girişimi  ortaya çıktığında, hasta ve hasta yakınının doktora başvurması önerilmektedir.  
   
3/7 İlaca bağımlılık gelişmiş ise uzun süreli kullanımdan sonra tedavinin aniden kesilmesi, çekilme 
semptomlarının ortaya çıkmasına yol açabilir. Bu ilaç, uzun süredir aşırı doz aldığı bilinen 
hastalarda kademeli olarak sonlandırılmalıdır.  
 
Hamilelikte  veya doğum sonrasında fenobarbitale maruz kalan çocukların davranışsal 
bozuklukların yanı sıra bilişsel zorluklar  yaşadıkları gözlemlenmiştir.  
 
Oral veya parenteral uygulamadan sonra barbitüratlar anne karnındaki bebeğe geçer ve 
doğumsal kusur riskini artırabilir.  
 
Testler  
Başka bir doktora veya hastaneye giderseniz ya da kan veya idrar testi yaptırmanız gerekirse, 
LUMINAL tablet sonuçları etkileyebileceği için aldığınız ilaçları bildiriniz.  
 
Bu uyarılar geçmişteki herhangi bir dönemde dahi olsa sizin için geçerli yse lütfen doktorunuza 
danışın.  
 
LUMINAL ’in yiyecek ve içecek ile kullanılması  
Tabletler her zaman, yeterli miktarda ılık su ile alınmalıdır.  
LUMINAL ’in alkol ile berab er kullanımından kaçınılmalıdır, kullanılması durumunda lütfen 
doktorunuza söyleyiniz.  
 
Hamilelik  
İlacı kullanmadan önce doktorunuza veya eczacınıza danışınız.  
 
LUMINAL , gerekli olmadıkça hamilelik döneminde kullanılmamalıdır.  
Eğer çocuk doğurma potansiyeliniz varsa, tedavinize başlamadan önce doktorunuz size 
antiepileptik tedaviyle birlikte hamileliği planlama ve izleme ihtiyacı konusunda tavsiye 
verecektir. Fenobarbital, hamilelik sırasında anomali  riskini artırabileceğinden dolayı, tedaviniz 
sırasında ve tedavi sonrasında 2 aya kadar güvenilir bir doğum kontrol yöntemi kullanmanız 
gerekir. LUMINAL, östrojen ve/veya progesteron içeren doğum kontrol haplarının etkililiğinde 
azalmaya yol açabileceğind en, ek bir bariyer yöntemi ku llanmalısınız.  
Bebek sahibi olmayı planlıyorsanız, antiepileptik tedavinin yeniden değerlendirilmesi gerektiği 
için doktorunuzla görüşmelisiniz.  
 
İnsanlardaki mevcut veriler diğer ilaçlarla birlikte veya tek başına fenobarbital tedavisinin, 
yarık dudak, yarık damak ve kalp -damar anomalileri dahil olmak üzere doğuştan gelen ana 
anomali riskinde artışla ilişkili olduğunu göstermektedir.  
 
Hamilelikte veya doğum sonrasında fenobarbitale maruz kalan çocukların davranışsal 
bozukluklar ve bilişsel gelişim bozuklukları yaşadıkları gözlemlenmiştir.  
 
K vitamini eksikliğine bağlı yeni doğan kanaması görülebilir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
LUMINAL  anne sütüne geçer. Emziren annelerde kullanılmamalıdır.  
   
4/7 Araç ve makine kullanımı  
LUMINAL  kullanımı sırasında araç ve makine kullanımı önerilmemektedir.  
 
LUMINAL’in  içeriğinde bulunan bazı yardımcı maddeler hakkında önemli bilgiler  
Uyarı gerektiren yardımcı madde içermemektedir.  
 
Diğer ilaçlar ile birlikte kullanım  
Bazı ilaçlar ile birlikte kullanıldığında LUMINAL ’in ya da kullanılan diğer ilacın etkisi 
değişebilir. Aşağıdaki ilaçları kullanıyorsanız lütfen doktorunuza söyleyiniz:  
• Analjezikler (ağrı kesiciler),  
• Merkezi sinir sistemi üzerine etkili ilaçla r (belirli psikotrop ilaçlar, narkotikler, ağrı 
kesiciler ya da uyku ilaçları) , 
• Kan sulandırıcı ilaçlar (kumarin veya indandion türevleri) , 
• Kortizon türü ilaçlar , 
• Antiviral (enfeksiyonları tedavi etmek için) ilaçlar, (abakavir, amprenavir, lopinavir, 
fosempranavir ,darunavir, indinavir, nelfinavir ve sakinavir)  
• Antifungal (mantar hastalıklarına karşı etkili) ilaçlar  (griseofulvin ),, 
• Bir antibiyotik olan doksisiklin , 
• Sara hastalığında kullanılan fenitoin, sodyum valproat, valproik asit , primidon, 
karbamazepin, lamotrijin, zonisamid ve etosuksamid  (epilepsi tedavisi için),  (Bu 
hastalar hiperamonyemi  (amonyak seviyesi yüksekliği ) belirtilerine karşı takip 
edilmelidir. ) 
• Sodyum oksibat (uyku hastalığının tedavisi için)  
• Disopiramid ve kinidin  (düzensiz kalp atışlarını tedavi etmek için)  
• Klorpromazin, haloperidol, aripiprazol ve klonazepam (akıl hastalıklarını tedavi etmek 
için) 
• Felodipin, verapamil, diltiazem, nimodipin, nifedipin, metoprolol, timolol ve 
propranolol (yüksek tansiyon tedavisi)  
• Eplerenon (belirli kalp rahatsızlıklarını tedavi etmek için)  
• Siklosporin veya takrolimus (nakledilen organın reddini engellemek için)  
• Hidrokortizon veya prednizolon gibi steroidler  
• Folik asit veya D vitamini (takviyeler)  
• İrinotekan veya etoposid  (bazı kanserleri tedavi etmek için)  
• Levotiroksin (tiroid hormonu)  
• Montelukast veya teofilin (astım tedavisi için)  
• Tropisetron ve aprepitant (bulantı ve kusmayı tedavi etmek için)  
• Memantin (demansı tedavi etmek için)  
• Metilfenidat (dikkat eksikliği bozukluğunu tedavi etmek için)  
• Doğum kontrol hapları , 
• İnfluenza aşısı  
• Lofekdisin (bağımlılık tedavisinde kullanılan bir ilaç)  
• Böbrek üstü bezi hormonu olan kortikotropin , 
• Romatizmal hastalıklar ve kanser tedavisinde kullanılan metotreksat , 
• Mianserin, paroksetin, MAO veya trisiklik antidepresanlar veya St. Jo hn’s wort (sarı 
kantaron) içeren doğal maddeler veya bitki ekstreleri  (depresyon tedavisi için) , 
• Gestrinon ve toremifen (hormon antagonistleri).  
 
Metadon seviyeleri, fenobarbitalin eş zamanlı kullanımıyla azalabilir ve metadonla tedavi gören 
hastalarda fenobarbital eklendiğinde yoksunluk belirtileri  bildirilmiştir.  Metadon dozajında 
artışlar gerekli olabilir.    
5/7  
Luminal, serum tiroid hormonlarının konsantrasyonlarını düşürebilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. LUMINAL  nasıl kullanılır?  
Uygun kullanım ve doz/uygulama sıklığı için talimatlar:  
Doktorunuz ayrı bir tavsiyede bulunmadıkça, yetişkinlerde günde 1 -3 mg/kg  kullanılmalıdır. 
Günlük toplam doz  genellikle 12 saat arayla olacak şekilde 2 doz  halinde  alınmalıdır.  
 
Uygulama yolu ve metodu:  
Tabletler yeterli miktarda ılık su ile yutulmalıdır . 
 
LUMINAL  sürekli alınması gereken bir ilaçtır. Tedaviye son verildiğinde nöbet sıklığı artabilir. 
Tedavi ani olarak kesilmemelidir.  
 
Değişik yaş grupları:  
Çocuklarda kullanımı:  
Çocuklar için günde iki doz halinde 1 -6 mg/kg verilir.  
 
Yaşlılarda kullanımı:  
Yaşlı hastalarda dikkatli kullanılmalıdır . Bu hastalar barbitüratlara ; eksitasyo n (uyarılma),  
konfüzyon  (bilinç bulanıklığı)  veya mental depresyon  (ruhsat çöküntü)  ile tepki  verebilirler .  
Ayrıca, barbitüratların neden olduğu hipotermi (düşük vücut sıcaklığı) riski artabilir.  
 
Özel kullanım durumları:  
Böbrek yetmezliği: Böbrek fonksiyon bozukluğu olan hastalarda dozun azaltılması 
önerilmektedir.  
Karaciğer yetmezliği: Karaciğer fonksiyon bozukluğu olan hastalarda dozun azaltılması 
önerilmektedir.  
 
Doktorunuz LUMINAL  ile tedavinizin ne kadar süreceğini size bildirecektir.  
 
Eğer LUMINAL ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekend en daha fazla LUMINAL  kullandıysanız:  
Kullanmanız gerekenden daha fazla LUMINAL  kullanırsanız zihin bulanıklığı, gözde hızlı ve 
istem dışı hareketler, dikkat azalması, reflekslerde azalma, denge bozukluğu, uyuşukluk, ateş, 
vücut sıcaklığında azalma, yarı koma hali, solunum baskılanması, kalp atışlarında yavaşlama, 
konuşma bozukluğu, göz bebeğinde büyüme ve şok görülebilir.  
 
Uzun sür e boyunca yüksek doz LUMINAL  kullanıldığında zihin bulanıklığı, sürekli sinirlilik, 
mantık yürütme kabiliyetinde bozukluk, uyku problemleri, karaciğer lezyonları görülebilir.   
  
LUMINAL ’den kullanmanız gerekenden fazlasını kullanmışsanız bir doktor veya eczacı ile 
konuşunuz .  
 
LUMINAL ’i kullanmayı unutursanız   
Unutulan dozları dengelemek için çift doz almayınız.  
   
6/7 LUMINAL ile tedavi sonlandırıldığında oluşabilecek etkiler  
Tedaviye son verildiğinde nöbet sıklığı artabilir. Tedavi ani olarak kesilmemelidir.   
 
4. Olası yan etkiler nelerdir?  
Tüm ilaçlar gibi, LUMINAL ’in içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, LUMINAL ’i kullanmayı durdurun uz ve DERHAL 
doktorunuza bildirin iz veya size en yakın hastanenin acil bölümüne başvurunuz:  
 
• İntihar düşüncesi ve intihara eğilimli davranışlar , 
• Konfüzyon  (bilinç bulanıklığı,  çocuklarda ve yaşlılarda zaman zaman ),  
• İlacın aniden kesilmesi ile geri çekilme bulguları (yoksunluk sendromu) , 
• İntolerans reaksiyonları (Vücudunuz ilaca tepki gösterdiğinde karşılaşabileceğiniz 
kaşıntı, öksürük, solunum zorluğu gibi durumlar) , 
• İlaca bağlı aşırı duyarlılık sendromu olarak da adlandırılan eozinofili (bir tür kan 
hücresi) ve sistemik bulgular (bütün vücudunuzdaki belirtiler  (baş dönmesi, baş ağrısı, 
bulantı, kusma)  ile birlikte ilaca bağlı döküntü veya fotosensitivite (ışığa hassasiyet) 
reaksiyonu, ciddi deri reaksiyonları (örn. Dudak, göz, ağız, burun ve cinsel bölgede 
oluşan şiddetli kabartılar ve kanamayla belirgin bir deri hastalığı  olan Stevens -Johnson 
sendromu ve toksik epidermal nekroliz,  derinin soyulup dökülmesine neden ola n deri 
iltihabı  (eksfoliyatif dermatit)) ,  
• Kemik iliği bozukluklarıyla ilgili semptomlar; (vücutta döküntüler, kanama)  
- Megaloblastik anemi  (kan hücrelerinin normalden büyük olmasına bağlı 
kansızlık)  (İstisna olarak ve uzun süreli uygulamayı takiben) , 
- Agranulositoz  (beyaz hücre sayısının azalmasına bağlı enfeksiyonlara yatkınlık) , 
- Trombositopeni  (pıhtılaşmayı sağlayan kan hücresinde azalmaya bağlı kanama 
riski) , 
- Sabit ilaç erupsiyonu  (neden olan ilaç alındıktan sonra hep aynı yerde çıkan, 
madeni para büyüklüğünde yuvarlak kızarıklıklar ), 
• Böbrek bozukluğuyla ilgili bulgular (idrar sıklığında ya da miktarında azalma, idrarda 
kan), 
• Ateş, 
• Karaciğer fonksiyon bozukluğu . 
 
Bunların hepsi çok ciddi yan et kilerdir. Acil tıbbi müdahaleye veya hastaneye yatırılmanıza 
gerek olabilir.  Bu yan etkilerin sıklık derecesi bilinmemektedir.  
 
Deri reaksiyonları oluşursa tedavi kesilmelidir.  
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
• Bradikardi (nabız sayısında düşme) gibi dolaşım bozuklukları , 
• Şok olasılığıyla birlikte hipotansiyon (tansiyon düşüklüğü) gibi dolaşım bozuklukları , 
• İltihap sonucu kan damarında şişkinlik, kızarıklık  (tromboflebit) . 
 
Bunların hepsi ciddi yan etkilerd ir. Acil tıbbi müdahale gerekebilir.  Bu yan etkilerin sıklık 
derecesi bilinmemektedir.  
 
Yan etkiler görülme sıklıklarına göre aşağıdaki şekilde sınıflandırılmıştır:  
Çok yaygın: 10 hastanın en az birinde  görülebilir.    
7/7 Yaygın: 10 hastanın birinden  az, fakat 100 hastanın birinden   fazlagörülebilir.  
Yaygın olmayan: 100 hastanın birinden  az, fakat 1.000 hastanın birinden  fazla görülebilir.  
Seyrek: 1.000 hastanın birinden  az, fakat 10.000 hastanın birinden  fazla görülebilir.  
Çok seyrek: 10.000 hastanın birinden  az görülebilir.  
Bilinmiyor: Eldeki verilerden hareketle tahmin edilemiyor.  
 
Diğer yan etkiler  (sıklık derecesi bilinmiyor)  
• Sinirlilik hali  (çocuklarda ve yaşlılarda zam an zaman) , 
• Yorgunluk – çoğunlukla tedavinin başında görülür, tedavi süresinde ortadan kalkar , 
• Baş dönmesi , 
• Bulantı ve k usma , 
• Baş ağrısı , 
• Depresyon hali , 
• Paradoksikal reaksiyon adı verilen ajitasyon, sinirlilik, saldırganlık, öfke reaksiyonu 
gibi belirtiler  (İstisna olarak ve uzun süreli uygulamayı takiben) , 
• Erişkinlerde D vitamini eksikliğine bağlı olarak görülen bir kemik hastalığı olan 
osteomalasi ,  
• Çocuklarda D vitamini eksikliğinden kaynaklanan raşitizm , 
• Özellikle m enopoz sonrası dönemdeki kadınlarda ve yaşlı erkeklerde görülen bir 
kemik hastalığı olan osteoporoz , 
• Hamilelik te veya doğum sonrasında fenobarbitale maruz kalan çocuklarda 
davranışsal bozukluklar  ve bilişsel zorluklar.   
• Hiperaktivite  (olağandışı hareketlilik) , çocuklarda davranış bozuklukları, ataksi  (kas 
kontrolü kaybedilmesi sebebiyle denge ve koordinasyon bozukluğu) , nistagmus  (göz 
titremesi),  
• Solunum depresyonu (nefes almanın yavaşlaması veya zorlaşması)  
• Peyronie hastalığı (penis eğriliği).  
 
Bunlar LUMINAL ’in diğer  yan etkileridir.  
 
Eğer bu kullanma talimatında bahsi geçmeyen herhangi bir yan etki ile kar şılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkile ri www.titck.gov.tr   sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08   numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. LUMINAL ’in saklanması  
LUMINAL ’i çocukların göremeyeceği,  erişemeyeceği yerlerde ve ambalajında saklayınız.  
 
25oC altında ki oda sıca klığında  saklayınız .  
 
Son kullanma tarihiyle uyumlu olarak kullanınız.   
“Son Kull. Ta.:” ibaresinden sonra yazılan rakam ayı temsil eder ve o ayın son günü son 
kullanım tarihidir.  
   
8/7 Ambalajdaki  son kullanma tarihinden sonra LUMINAL ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi:  Bayer Tür k Kimya San. Ltd. Şti.,  
   Fatih Sultan Mehmet Mah. Balkan Cad.  
                                    No:53  34770 Ümraniye /İstanbul  
   Tel: (0 216) 528 36 00  
                                    Faks: (0 216) 645 39 50  
 
Üretim yeri :  Sanofi İlaç San. ve Tic. A.Ş.,  Lüleburgaz/Kırklareli  
                                       
Bu kullanma talimatı ....../......./......... tarihinde  onaylanmıştır.  