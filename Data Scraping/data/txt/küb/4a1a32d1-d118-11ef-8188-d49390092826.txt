KISA ÜRÜN BİLGİSİ
1. BEŞERİ TIBBİ ÜRÜNÜN ADI
NAZOMET burun spreyi %0,1
2. KALİTATİF VE KANTİTATİF BİLEŞİM
Etkin madde:
Ksilometazolin hidroklorür 1 mg/mL
Yardımcı maddeler:
Benzalkonyum klorür 0,11 mg/mL
Yardımcı maddeler için 6.1’e bakınız.
3. FARMASÖTİK FORM
Doz ayarlı burun spreyi
Kokusuz berrak sıvı
4. KLİNİK ÖZELLİKLER
4.1 Terapötik endikasyonlar
NAZOMET, soğuk algınlığı, yüksek ateş, diğer alerjik rinit (saman nezlesi dahil) veya sinüzit
nedeniyle oluşan burun tıkanıklığının semptomatik tedavisinde endikedir.
Paranazal sinüslerdeki salgıların boşaltılmasına yardımcı olmak,
Nazofarenks mukozasında dekonjesyon için
Otitis media tedavisinde adiuvan olarak,
Rinoskopiyi kolaylaştırmak için kullanılır.
4.2.Pozoloji ve uygulama şekli
Pozoloji/uygulama sıklığı ve süresi:
Doktora danışılmadan kullanılmamalıdır. Doktor tarafından başka şekilde tavsiye edilmediği
takdirde aşağıdaki dozlarda kullanılır:
Yetişkinler ve 12 yaş ve üzerindeki çocuklar:
İhtiyaca göre günde 2-3 kez, her bir burun deliğine 1 defa püskürtülür. Günlük toplam
uygulama sayısı 3’ü geçmemelidir.
Diğer topikal vazokonstriktörlerde olduğu gibi, uzun süreli ya da aşırı kullanım rebound
konjesyona neden olabileceğinden, 5 günden uzun süreli kullanılmamalıdır.
1/8Uygulama şekli:
1. Spreyin koruyucu kapağını çıkarınız.
2. İlk uygulamadan önce, sprey bir defa havaya dağılana kadar, birkaç pompalama hareketi
yaparak pompayı kullanıma hazır hale getiriniz.
3. Burnunuzu temizleyiniz.
4. İleriye doğru hafifçe eğiliniz ve başlığı burun deliğine yerleştiriniz.
5. Spreyin en uygun şekilde dağılmasını sağlamak için, pompayı bastırırken aynı anda nefes
alınız.
6. Aynı işlemi diğer burun deliği için de tekrarlayınız.
7. Kullanımdan sonra kapağı kapatınız.
Ölçülü doz veren sprey, NAZOMET’in burun mukozası yüzeyine iyice dağılmasını sağlar.
Kapaktaki standardize valf, her defasında tam doz uygulanmasını sağlar ve kazara aşırı doz
verilmesini engeller.
Özel popülasyonlara ilişkin ek bilgiler:
Böbrek/karaciğer yetmezliği:
NAZOMET’in böbrek ya da karaciğer yetmezliği olan hastalarda kullanımı ile ilgili klinik
çalışma bulunmamaktadır.
Pediyatrik popülasyon:
NAZOMET;
6 yaşın altında kontrendikedir.
6-12 (6 yaş ve üstü-12 yaş altı aralığı) yaş grubundaki çocuklarda kullanılmamalıdır.
Geriyatrik popülasyon:
NAZOMET’in yaşlı hastalarda kullanımı ile ilgili klinik çalışma bulunmamaktadır.
4.3 Kontrendikasyonlar
NAZOMET, aşağıdaki durumlarda kontrendikedir:
• Etkin madde veya diğer adrenerjik ilaçlara veya bileşiminde bulunan yardımcı
maddelerden herhangi birine karşı aşırı duyarlılığı olanlarda
• Transsfenoidal hipofizektomi ya da dura materin açığa çıkmasına neden olan ameliyat
geçirmiş hastalarda
2/8• Rinitis sicca ya da atrofik rinitte
• Dar açılı glokomu olanlarda
• 6 yaşın altındaki çocuklarda
4.4 Özel kullanım uyarıları ve önlemleri
• Kardiyovasküler sistem hastalıkları
• Monoamino oksidaz inhibitörleri (MAOİ) veya trisiklik antidepresanlar (TSA) ile eş
zamanlı kullanım veya son 2 hafta içerisinde kullanım
• Diabetes mellitus
• Hipertansiyon
• Feokromasitoma
• Prostat hipertrofisi
• Tiroid fonksiyon bozukluklarında (hipertiroidi) kullanımından kaçınılmalıdır.
• 5 günden uzun süreli kullanılmamalıdır. Akut alevlenmeler dışında ksilometazolin kronik
rinit tedavisinde kullanılmamalıdır. Uzun süreli veya aşırı kullanımında nazal mukozada
konjesyon ve/veya atrofiye neden olabilir.
• Diğer sempatomimetik ilaçlarda olduğu gibi, adrenerjik maddelere şiddetli reaksiyon
gösteren kişilerde uykusuzluk, sersemlik, titreme, kardiyak aritmiler ya da tansiyon artışına
neden olabileceğinden dikkatle kullanılmalıdır.
• Özellikle çocuklarda ve yaşlılarda olmak üzere, önerilen doz aşılmamalıdır.
• NAZOMET 12 yaşından küçük çocuklarda kullanılmamalıdır.
• Çapraz enfeksiyonu önlemek için her NAZOMET kutusu sadece bir kişi tarafından
kullanılmalıdır.
• Hijyenik nedenlerle NAZOMET açıldıktan sonra 28 günden daha uzun süreli
kullanılmamalıdır.
• Doktor tarafından yarar/risk değerlendirmesi yapılması koşuluyla çocuklarda uygun yaş
gruplarında kullanılabilir.
Bu ürün benzalkonyum klorür içermektedir. Benzalkonyum klorür, nazal mukozada tahrişe
neden olabilir.
4.5 Diğer tıbbi ürünler ile etkileşimler ve diğer etkileşim şekilleri
Ksilometazolin, monoamino oksidaz inhibitörlerinin etkilerini arttırabilir ve hipertansif
krizi indükleyebilir. Ksilometazolin, monoamino oksidaz inhibitörleri (MAOİ) kullananlarda
ya da son iki haftada kullanmış olan hastalar için önerilmez.
Trisiklik veya tetrasiklik antidepresanlarla ve sempatomimetik preparatlarla birlikte
kullanıldığı zaman, ksilometazolinin sempatomimetik etkilerinden dolayı kan basıncında artışa
neden olabileceğinden bunların birlikte kullanılması önerilmez.
4.6 Gebelik ve laktasyon
Genel tavsiye
Gebelik kategorisi: C
3/8Çocuk doğurma potansiyeli bulunan kadınlar/Doğum kontrolü (Kontrasepsiyon)
Bilgi bulunmamaktadır.
Gebelik dönemi
Ksilometazolinin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
NAZOMET, olası sistemik vazokonstriktör etkileri nedeniyle gebelik süresince
kullanılmamalıdır.
Laktasyon dönemi
NAZOMET’in emzirilen çocuk üzerinde herhangi bir advers etkisi olduğuna dair kanıt
bulunmamaktadır. Bununla birlikte, ksilometazolinin insan sütüyle atılıp atılmadığı
bilinmediğinden dikkatli olunmalıdır. NAZOMET emzirme döneminde yalnız doktor
gözetimi altında reçete edildiği takdirde kullanılmalıdır.
Üreme yeteneği/Fertilite
Ksilometazolinin fertilite üzerine etkisi için yeterli çalışma bulunmamaktadır ve hayvan
çalışmaları da mevcut değildir. Ancak, ksilometazoline sistemik maruziyet çok düşük olduğu
için fertilite üzerinde etki olasılığı çok düşüktür.
4.7 Araç ve makine kullanımı üzerindeki etkiler
Araç ve makine kullanımı üzerinde bilinen herhangi bir etkisi yoktur.
4.8 İstenmeyen etkiler
Şu terimler ve sıklık dereceleri kullanılmıştır:
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Sistemik kardiyovasküler etkiler meydana gelmiştir, kardiyovasküler hastalıkları olan kişilere
NAZOMET verilirken bu durum göz önünde bulundurulmalıdır.
Bağışıklık sistemi hastalıkları
Çok seyrek:
Aşırı duyarlılık reaksiyonları (anjiyoödem, döküntü, kaşıntı, nefes alırken veya yutkunurken
zorlanma)
Sinir sistemi hastalıkları
Yaygın:
Baş ağrısı
4/8Göz hastalıkları
Çok seyrek:
Geçici görme bozukluğu
Kardiyak hastalıklar
Çok seyrek:
Düzensiz veya hızlı kalp atışı
Solunum, göğüs bozuklukları ve mediastinal hastalıklar
Yaygın:
Burun mukozasında kuruluk veya rahatsızlık, burun ve boğazda yanma hissi, lokal irritasyon
Çok seyrek:
Yeni doğanlarda veya bebeklerde apne (solunumda duraklama)
Gastrointestinal hastalıklar
Yaygın:
Bulantı
Genel bozukluklar ve uygulama bölgesine ilişkin hastalıklar
Yaygın:
Uygulama yerinde yanma hissi
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Ksilometazolin hidroklorürün aşırı kullanılması ya da kaza ile yutulması ciddi sersemleme,
perspirasyon, vücut sıcaklığında şiddetli düşme, baş ağrısı, bradikardi, hipertansiyon, solunum
depresyonu, koma ve konvulsiyonlara neden olabilir. Hipertansiyonu, hipotansiyon takip
edebilir. Küçük çocuklar zehirlenmeye karşı yetişkinlerden daha hassastır.
Doz aşımından şüphe edilen kişiler için uygun destekleyici tedavi başlatılmalıdır ve medikal
gözetim altında acil semptomatik tedaviye başlanmalıdır. Bu tedavi hastanın birkaç saat
izlenmesini de kapsamaktadır.
5/85. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Dekonjestanlar ve diğer topikal kullanılan nazal preparatlar,
sempatomimetikler
ATC kodu: R01AA07
Etki mekanizması
Ksilometazolin, burun mukozasındaki alfa adrenerjik reseptörlere etki eden sempatomimetik
bir ajandır. Buruna uygulanmak üzere hazırlanan NAZOMET, burundaki kan damarlarını
daraltarak burun mukozasında ve komşu farenks bölgelerinde dekonjesyon sağlar. Ayrıca,
aşırı mukus salgısını azaltır ve tıkanmış burunu açarak mukus salgılarının boşaltımını
hızlandırır. Bu sayede burun geçitlerinde dekonjesyon elde edildiğinden, burunu tıkalı olan
hasta, burun yoluyla daha rahat soluk alıp verebilir.
NAZOMET, mukozası hassas olan hastalar tarafından bile iyi tolere edilir ve mukosilier
fonksiyonu bozmaz. Ayrıca NAZOMET, nazal kavitenin pH aralığı içinde dengeli bir pH’a
sahiptir.
Ksilometazolinin etkisi birkaç dakika içinde başlar ve 12 saate kadar sürer.
İn vitro analizler, ksilometazolinin soğuk algınlığı ile bağlantılı rinovirüslerin enfeksiyon
aktivitesini azalttığını göstermiştir.
5.2 Farmakokinetik özellikler
Genel özellikler
Emilim:
Lokal nazal uygulamayı takiben ksilometazolinin plazma konsantrasyonu çok düşüktür ve
ölçülebilme limitlerine yakındır. Fakat, ksilometazolinin önerilen dozu aşıldığında nazal
mukozadaki emilimi sistemik sempatomimetik yan etkilerin ortaya çıkmasına neden olabilir.
Dağılım:
İnsanlar üzerinde yapılan herhangi bir çalışma bulunmamaktadır.
Biyotransformasyon:
İnsanlar üzerinde yapılan herhangi bir çalışma bulunmamaktadır.
Eliminasyon:
İnsanlar üzerinde yapılan herhangi bir çalışma bulunmamaktadır.
Doğrusallık/doğrusal olmayan durum:
Veri bulunmamaktadır.
6/8Hastalardaki karakteristik özellikler
Veri bulunmamaktadır.
5.3 Klinik öncesi güvenlilik verileri
Ksilometazolinin mutajenik etkisi yoktur. Ksilometazolinin fare ve sıçanlara subkutan yoldan
uygulandığı bir çalışmada teratojenik etki görülmemiştir.
6. FARMASÖTİK ÖZELLİKLER
6.1 Yardımcı maddelerin listesi
Benzalkonyum klorür
Disodyum hidrojen fosfat
Sodyum dihidrojen fosfat
Disodyum EDTA
Sodyum Klorür
Deiyonize su
6.2 Geçimsizlikler
Geçerli değil.
6.3 Raf ömrü
24 ay
6.4 Saklamaya yönelik özel tedbirler
25ºC’nin altındaki oda sıcaklığında saklanmalıdır.
6.5 Ambalajın niteliği ve içeriği
10 mL çözelti içeren doz ayarlı renkli cam şişede kullanma talimatı ile birlikte karton kutuda
sunulur.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
HÜSNÜ ARSAN İLAÇLARI A.Ş.
80670 Maslak-İSTANBUL
7/88. RUHSAT NUMARASI
192/51
9. RUHSAT TARİHİ/RUHSAT YENİLEME TARİHİ
İlk ruhsat tarihi: 20.07.1999
Ruhsat yenileme tarihi: 02.03.2005
10. KÜB’ÜN YENİLENME TARİHİ
8/8