1 / 10 
  
KULLANMA TAL İMATI  
 
LOXİDOL 15 mg / 1, 5 ml İ.M. enjeksiyonluk çözelti içeren ampul  
Kas içine  uygulanır . 
Steril – Apirojen  
 
Etkin madde : 1,5 ml steril enjeksiyonluk çözeltide etkin madde olarak 15 mg meloksikam 
bulunur.  
Yardımcı maddeler:  Meglumin, glikofurol, poloxamer 188, glisin, sodyum klorür, sodyum 
hidroksit, enjeksiyonluk su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye git tiğinizde bu ilacı kullandığınızı 
doktorunuza söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
Bu Kullanma Talimatında : 
1. LOX İDOL  nedir ve ne için kullanılır?  
2. LOX İDOL ’ü kullanmadan önce dikkat edilmesi gerekenler  
3. LOX İDOL  nasıl kullanılır?  
4. Olası yan etkiler nelerdir?  
5. LOX İDOL ’ün saklanması  
Başlıkları yer almaktadır.  
 
1. LOX İDOL nedir ve ne için kullanılır ? 
LOX İDOL , her bir ampul içindeki 1,5 ml steril enjeksiyonluk çözeltide etkin madde olarak  
15 mg meloksikam içerir. Her bir kutuda, bir adet kullanma talimatı ve separatör içerisinde  
2 ml hacimli 3 adet ampul bulunmaktadır.  2 / 10 
 Ürün berrak, açık sarı, pratik olarak partikülsüz (parçacıksız) çözeltidir . 
Meloksikam, eklem ve kaslardaki iltihap ve ağrıyı azaltmak için kullanılan steroid içermeyen 
iltihap giderici ilaçlar (non -steroidal antiinflamatuvar ilaçlar  – NSAİİ) grubuna dahildir.  
LOXİDOL,  
 Kireçlenme (osteoartrit), eklemlerde ağrı ve şekil bozukluğuna  yol açan süre ğen bir 
hastalık olan romatoid artrit ve sırt eklemlerinde sertleşme ile seyreden ağrılı ilerleyici 
bir romatizmal hastalık olan ankilozan spondilitin belirti ve bulgularının tedavisinde,  
 Eklemlerdeki ürik asit birikimine bağlı olarak özellikle ayak ve bacaklardaki eklemlerde 
ani ağrı nöbetleri şeklinde seyreden akut gut artriti, akut kas iskelet sistemi ağrıları, 
ameliyat sonrası ağrı ve ağrılı adet görme (dismenore) tedavisinde kullanılır . 
 
2. LOXİ DOL ’ü kullanmadan önce dikkat edilmesi gerekenler  
 
LOXİ DOL ’ün de dahil olduğu bazı ilaç gruplarının kalp krizi (miyokart infarktüsü) 
ve felç riskini az da olsa artırabilme riski vardır. Bu risk uzun süreli tedavi veya 
yüksek doz ilaç kullanımında  daha olasıdır. Doktorunuz tarafından tavsiye edilen doz 
ve tedavi süresini aşmayınız.  
Kalp hastalıklarınız varsa, geçmişte felç geçirdiyseniz ya da bu durumlar için risk 
faktörlerini taşıyorsanız (örneğin tansiyonunuz veya kolesterolünüz yüksekse, şeker 
hastalığınız varsa, sigara kullanıyorsanız) tedaviye başlamadan önce lütfen 
doktorunuza danışınız.  
Kalp -damar sisteminde ortaya çıkabilen ciddi yan etkiler herhangi bir uyarı belirtisi 
vermeden oluşabilir. Bununla birlikte göğüs ağrısı, nefes darlığı, halsi zlik ve 
geveleyerek konuşma belirtileri açısından tetikte olmalısınız. Herhangi bir belirti ile 
karşılaşırsanız tıbbi yardım istemelisiniz.  
LOXİDOL mide -bağırsak rahatsızlıklarına yol açabilir. Nadiren ortaya çıkan ülser 
ve kanama gibi ciddi yan etkiler ha stanede yatmaya ya da ölüme sebep olabilir.  
Mide -bağırsak kanalında ciddi ülserleşmeler ve kanama, herhangi bir uyarı belirtisi 
vermeksizin ortaya çıkabilir; bununla birlikte karın ağrısı, hazımsızlık, kanamaya 
bağlı katran renkli dışkı, kan kusma gibi be lirtilerle karşılaşırsanız tıbbi yardım 
istemelisiniz.  
LOXİDOL , deride ciddi yan etkilere yol açabilir. Bu yan etkiler herhangi bir uyarı 
vermeksizin ortaya çıkabilir. Bununla birlikte deride döküntü ve kabarcıklar, ateş 3 / 10 
 veya kaşıntı gibi diğer aşırı duyar lılık belirtileri yönünden tetikte olmalı ve herhangi 
bir belirti ile karşılaşırsanız tıbbi yardım istemelisiniz. Döküntü gelişirse derhal ilacı 
kullanmayı bırakınız ve hekiminizle görüşünüz.  
Beklenmedik kilo alma ya da ödem ile karşılaşırsanız hekiminiz i le irtibata geçiniz.  
Bulantı, yorgunluk, halsizlik, kaşıntı, sarılık, sağ üst kadran hassasiyeti ve grip 
benzeri belirtiler karaciğer zehirlenmesinin uyarıcı işaretleridir. Bunlarla 
karşılaşırsanız ilacı kullanmaya son verip derhal hekiminize başvurunuz.  
Diğer NSAİ ilaçlar gibi, LOXİDOL  kullanımından da gebeliğin ileri dönemlerinde 
kaçınılmalıdır çünkü duktus arteriosusun (normalde anne karnında açık olup 
doğumu takiben kapanması gereken, kalpten çıkan iki büyük atardamar arasındaki 
açıklık) erken kapanması na yol açabilir.  
Nefes almada güçlük, yüzün veya boğazın şişmesi gibi ani aşırı duyarlılık tepkisi 
belirtileri ile karşılaşırsanız derhal acil yardım almalısınız.  
 
LOXİ DOL ’ü aşağıdaki  durumlarda KULLANMAYINIZ  
Eğer ; 
 Hamile iseniz, hamile kalmayı planlıyorsanız veya bebeğinizi emziriyorsanız,  
 Meloksikama veya ilaçtaki herhangi bir/birden fazla yardımcı maddeye karşı alerjiniz 
varsa,  
 Koroner arter cerrahisi (koroner arter bypass greft) geçirdiyseniz, ameliyat öncesi, sırası 
ve sonrası ağrıların teda visinde , 
 Aspirin veya diğer iltihap giderici ilaçlara karşı alerjiniz varsa, bu ilaçlar sizde astım 
krizine yol açtıysa,  
 Daha önce aspirin veya başka bir iltihap giderici ilaç aldıktan sonra hırıltılı solunum, 
burun akıntısı ile birlikte nazal polipler (bu rnun içinde alerjiden dolayı oluşan şişlikler), 
ciltte şişme, kurdeşen geliştiyse,  
 Mide veya ba ğırsak ülseriniz varsa veya daha önceden mide veya ba ğırsak ülseri 
geçirdiyseniz,  
 Herhangi bir kanama bozukluğunuz varsa veya daha önceden gastrointestinal kanam a 
(mide ya da ba ğırsakta kanama) veya serebrovasküler kanama (beyinde kanama) 
geçirdiyseniz,  
 Ağır karaciğer hastalığınız varsa,  4 / 10 
  Ağır böbrek hastalığınız varsa ve diyalize girmiyorsanız,  
 Ağır kalp hastalığınız varsa , 
 16 yaşın altındaki çocuklarda . 
 
LOXİ DOL ’ü aşağıdaki  durumlarda D İKKATL İ KULLANINIZ  
Eğer,  
 Yemek borusu iltihabı (özofajit), mide mukozası iltihabı (gastrit) veya ülseratif kolit, 
Crohn hastalığı (iltihabi ba ğırsak hastalıkları) gibi başka mide -bağırsak rahatsızlığı 
öykünüz varsa,  
 Astımınız varsa , 
 Kansızlığınız (anemi) varsa , 
 Kan basıncınız yüksekse,  
 İlerlemiş yaşta iseniz,  
 Kalp, karaciğer veya böbrek hastalığınız varsa,  
 Şeker hastası iseniz,  
 Ciddi kan kaybı veya yanık, ameliyat ya da yetersiz sıvı alımı ile gelişebilen 
hipovoleminiz (azalmış kan hacmi) varsa,  
 Herhangi bir zamanda kan potasyum seviyelerinizin yüksek olduğu tanısı konduysa , 
 Pıhtılaşma sorunlarınız varsa , 
 LOXİDOL de dahil olmak üzere tüm NSAİ ilaçların kullanımı ile, eksfolyatif  dermatit 
denen bir tür deri hastalığı, ciltte ve göz çevresinde kan oturması, şişlik ve kızarıklıkla 
seyreden iltihap (Stevens -Johnson sendromu) ve deride içi sıvı dolu kabarcıklarla 
seyreden ciddi bir hastalık olan toksik epidermal nekroliz dahil ciddi d eri tepkileri 
görülebilir. Bu tür reaksiyonlarla karşılaşırsanız derhal doktorunuza haber veriniz.  
“Bu uyarılar geçmişteki  herhangi bir dönemde dahi olsa sizin için geçerliyse lütfen  
doktorunuza danışınız .” 
 
LOX İDOL ’ün yiyecek ve içecek ile kullanılması  
LOXİDOL sadece kas içine uygulandığı için yiyecek ve içecekler ile etkileşime girmez.  
 
Hamilelik  
İlacı kullanmadan önce doktorunuza veya eczacınıza danışınız. 
LOXİDOL  hamilelik süresince kullanılmamalıdır.  5 / 10 
 Tedavi sırasında hamile olduğunuzu  fark ederseniz hemen doktorunuza veya eczacınıza  
danışınız. 
 
Emzirme  
İlacı kullanmadan önce doktorunuza veya eczacınıza danışınız. 
LOXİDOL emzirme döneminde kullanılmamalıdır.  
 
Araç ve makine kullanımı  
LOXİDOL görme bozuklukları, uyuşukluk ve sersemliğe sebep olabilir. Bu etkiler sizde 
mevcut ise araç veya makine kullanmayınız.  
 
LOXİ DOL ’ün içeriğinde  bulunan bazı yardımcı maddeler hakkında önemli bilgiler  
LOXİDOL her dozunda 23 mg’dan daha az sodyum ihtiva eder. Dozu nedeni ile herhangi bir 
uyarı gerekmem ektedir.  
 
Diğer ilaçlar ile birlikte kullanımı  
LOXİ DOL , diğer ilaçları etkileyeceğinden veya diğer ilaçlardan etkileneceğinden, lütfen 
doktorunuza veya eczacınıza kullanmakta olduğunuz ya da yakın zamana kadar kullandığınız 
tüm ilaçları (reçetelendirilmemiş ilaçlar dahil)  bildiriniz.  
Özellikle aşağıdaki ilaçla rı kullanıyorsanız ya da kullandıysanız doktorunuza bildiriniz.  
– Aspirin dahil diğer iltihap giderici ilaçlar,  
– Varfarin gibi kanın pıhtılaşmasını engelleyen ilaçlar,  
– Kan pıhtılarını parçalayan ilaçlar (trombolitikler),  
– Yüksek kan basıncının tedavisi nde kullanılan ilaçlar,  
– Kortikosteroidler,  
– Siklosporin (organ nakillerinden sonra ve ciddi deri rahatsızlıkları, romatoid artrit, 
nefrotik sendrom tedavisinde sıkça kullanılan bir ilaç),  
– İdrar söktürücüler (bu tür ilaçları kullanıyorsanız doktorunuz böbrek fonksiyonlarınızı 
izleyebilir),  
– Lityum (duygu durum bozukluklarının tedavisinde kullanılan ilaç),  
– Selektif serotonin geri alım inhibitörleri ve serotonin/norepinefrin geri alım inhibitörleri 
(depresyon tedavisinde kullanılan birtakım ilaç grupla rı), 
– Metotreksat (temel olarak tümörlerin veya ciddi kontrol edilemeyen deri rahatsızlıkları 6 / 10 
 ve romatoid artritin tedavisinde kullanılan bir ilaç),  
– Kolestiramin (temel olarak kolesterol seviyelerini düşürmek için kullanılan bir ilaç).  
Rahim içi ilaç ku llanıyorsanız doktorunuza bunun hakkında bilgi veriniz.  
Alkol, mide mukozasının tahrişini artırabileceğinden LOXİDOL tedavisi süresince 
kullanılmamalıdır.  
Çeşitli gıda ürünleri ve bitkisel ürünler ilacınız ile etkileşebilir. Bunlar arasında alfalfa (adi 
yonca), anason, yaban mersini, fukus (bladder wrac k), bromelin, kedi pençesi (cat’ s claw), 
kereviz, mayıs papatyası, kolyoz, kordiseps mantarı, dong quai (Çin melekotu/Angelica 
sinensis), çuha çiçeği, çemenotu, gümüşdüğme, sarımsak, zencefil, japoneriği (Gin kgo 
biloba), ginseng (Amerikan, Panax, Sibirya), üzüm çekirdeği, yeşil çay, guggul, at kestanesi 
tohumu, bayır turpu, meyan kökü, frenk inciri, çayır üçgülü (kırmız yonca), reishi mantarı, 
SAMe (S -adenozilmetionin), acemotu (melisa), zerdeçal, aksöğüt yer alır. Bütün bu ürünlerin 
ilave kan sulandırıcı (antiplatelet) etkileri olduğundan tedaviniz süresince bu ürünleri 
kullanmayınız.  
Eğer reçeteli ya da  reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza  veya eczacınıza bunlar hakkında bilgi veriniz.  
 
3. LOXİ DOL  nasıl kullanılır?  
Uygun kullanım ve doz/uygulama sıklığı için talimatlar:  
Doktor tarafından başka şekilde önerilmediği takdirde;  
Yetişkinlerde tavsiye edilen doz, kas içine enjeksiy on halinde günde bir defa 15 mg’ dır  
(1 ampul).  
Enjek siyonluk  çözel ti damar içine uygulanmamalıdır.  
Günde 15 mg’ lık doz aşılmamalıdır.  
Yan etki riski yükse k olan hastalarda, günde 7,5 mg’ lık (1/2 ampul) doz ile tedavi önerilir.  
Enjek siyonluk  çözelti, başlangıç tedavisi için kullanılır. Doktorunuz tarafından gerekli 
görüldüğü takdirde birkaç gün sonra meloksikamın tablet formuna geçebilirsiniz.  
 
Uygulama yolu ve metodu:  
LOXİDOL kas içine enjekte edilerek kullanılır. Enjeksiyon işlemi bu konuda  eğitim görmüş 
bir sağlık hizmetleri uzman ı tarafından yapılır.  
Tedavi süresi 2 –3 gündür.  7 / 10 
  
Değişik yaş grupları:  
Çocuklarda kullanımı:  
Çocuklarda kullanılacak dozaj henüz saptanmadığından bu ilaç yalnızca yetişkinlerde 
kullanılmalıdır . 
Yaşlılarda kullanımı:  
Yaşlı hastal arda günlük önerilen doz 7,5 mg’ dır. Daha yüksek istenmeyen etki riski taşıyan 
hastalarda tedaviye günlük 7,5 mg (1/2 ampul) ile başlanılmalıdır.  
 
Özel kullanım durumları:  
Böbrek yetmezliği:  
Böbrek yetmezliği olan hemodiya liz hastalarında günlük doz 7,5 mg’ ı aşmamalıdır.  
LOXİDOL, diyaliz tedavisi görmeyen ve ciddi böbrek yetmezliği bulunan hastalarda  
kullanılmamalıdır.  
Karaciğer yetmezliği:  
Hafif -orta şiddette karaciğer yetmezliği olan hastalarda dozun azaltılmasına gerek yoktu r. 
LOXİDOL ağır karaciğer yetmezliği olan hastalarda kullanılmamalıdır.  
Eğer LOX İDOL ’ün etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konu şunuz.  
 
Kullanmanız gerekenden daha fazla LOXİ DOL  kullandıysanız  
LOXİ DOL ’den kullanmanız gerekenden fazlasını kullanmı şsanız  bir doktor veya eczacı ile  
konu şunuz.  
 
LOXİ DOL ’ü kullanmayı unutursanız  
Unutulan dozları dengelemek için çift doz almayınız.  
 
LOXİ DOL  ile tedavi sonlandırıldı ğında  oluşabilecek  etkiler  
Doktorunuza  danışmadan tedavinize son vermeyiniz. Hastalık belirtileri yeniden ortaya çıkar.  
 
4. Olası yan etkiler nelerdir?  
Tüm ilaçlar gibi, LOXİ DOL ’ün içeriğinde bulunan maddelere duyarlı olan kişilerde yan 8 / 10 
 etkiler olabilir.  
Aşağıdakilerden bir olursa, LOXİDOL ’ü kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
– Ani aşırı duyarlılık tepkileri (yüzde ödem, dilde şişme, gırtlakta şişme ile birlikte soluk 
yolunun tıkanması, kalp atışında hızlanma, soluk a lma güçlüğü, kan basıncında düşme 
gibi belirtilerle kendini gösteren akut tepkiler) , 
– Ani aşırı duyarlılık tepkileri haricindeki alerjik tepkiler , 
– Alerji sonucu yüz ve boğazda şişme , 
– Kurdeşen , 
– Aspirin ve diğer NSAİ ilaçlara alerji kseniz gelişebilecek olan astım.  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin LOXİDOL ’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
Aşağıdaki yan etkiler, LOXİDOL  kullanıyorsanız görülebilir ve bu nedenle belirli önlemlere 
ve tedavilere ihtiyaç duyabilirsiniz.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın  : 10 hastanın en az 1’inde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fak at 1.000 hastanın birinden fazla görülebilir.  
Seyrek  : 1.000 hastanın birinden az görülebilir.  
Çok seyrek  : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor.  
Çok yaygın yan etkiler:  
Hazımsızlık, bulantı, kusma, karın ağrısı, kabızlık, gaza bağlı mide -bağırsakta şişkinlik, ishal . 
Yaygın  yan etkiler : 
Baş ağrısı, ödem . 
Yaygın olmayan yan etkiler:  
Kansızlık, sersemlik, uykululuk hali, denge bozukluğundan kaynaklanan baş dönmesi, 
çarpıntı, kan basıncının yükselmesi, al basması, gizli ya da gözle görülebilen mide -bağırsak 
kanalında kanama, ağız içinde iltihap, mide mukozası iltihabı (gastrit), geğirme, karaciğer 
işlev bozu klukları (örn. yüksek bilirubin veya yüksek transaminaz değerleri), kaşıntı, döküntü, 
sodyum ve su tutulması, kan potasyum düzeyinin normalin üstüne yükselmesi, serum üre 9 / 10 
 ve/veya kreatinin seviyelerinde artış şeklinde böbrek işlev testi parametrelerinde 
anormallikler . 
Seyrek  yan etkiler : 
Kan sayımı anomalileri, akyuvar sayısında azalma, trombosit (kan pulcuğu) sayısında azalma, 
duygu durum dalgalanmaları, kabuslar, bulanık görme gibi görme bozuklukları, konjonktivit 
(bir çeşit göz iltihabı), kulak çınlaması , kalın bağırsak iltihabı, gastroduodenal ülser, yemek 
borusu iltihabı, Stevens -Johnson sendromu (ciltte ve göz çevresinde kan oturması, şişlik, 
kızarıklık ve döküntüyle seyreden bir tür alerjik tepki), toksik epidermal nekroliz (deride içi 
sıvı dolu kabar cıklarla seyreden ciddi bir hastalık) . 
Çok seyrek yan etkiler  
Mide -bağırsak kanalında delinme, karaciğer iltihabı (hepatit), büllöz dermatitler (bir tür deri 
hastalığı), eritema multiforma (genelde kendili ğinden geçen, el, yüz ve ayakta dantele benzer 
kızarıklık oluşturan, aşırı duyarlılık durumu), özellikle risk faktörleri taşıyan hastalarda akut 
böbrek yetmezliği . 
Sıklığı bilinmeyen yan etkiler:  
Zihin karışıklığı durumu, yönelim bozukluğu, ışığa aşırı duyarlılık tepkileri . 
Ürünle ilişkili olarak gözle nmemiş ancak aynı sınıftaki diğer bileşiklere genel olarak atfedilen 
istenmeyen etkiler:  Akut böbrek yetmezliği ile sonuçlanabilen yapısal böbrek hasarı . 
NSAİ ilaç tedavisi ile ilişkili olarak kalp yetmezliği bildirilmiştir.  
Özellikle yaşlılara mide -bağırsak kanalında kanama, ülser oluşumu veya delinme bazen ağır 
ve öldürücü olabilir . 
Meloksikam ve diğer potansiyel miyelotoksik etkili (kemik iliği için zararlı) ilaçlar ile tedavi 
gören hastalarda çok seyrek olarak agranülositoz (beyaz kan hücreleri sayısınd a azalma) 
vakası rapor edilmiştir.  
Eğer  bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi ” ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM )’ne bildiriniz. Meydana gelen yan etkileri bildirerek kullanmakta olduğunuz ilacın 10 / 10 
 güvenliliği hakkında daha fazla bilgi edinilmesine katkı sağlamı ş olacaksınız . 
 
5. LOX İDOL ’ün saklanması  
LOX İDOL ’ü çocukların göremeyeceği , erişemeyeceği  yerlerde ve ambalajında saklayınız . 
25°C’nin altındaki oda sıcaklığında  saklayınız.  Işıktan koruyunuz.  
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra LOX İDOL ’ü kullanmayınız.  
Eğer  üründe ve/veya ambalajında bozukluklar fark ederseniz LOX İDOL ’ü kullanmayınız.  
 
Ruhsat Sahibi  : World Medicine İlaç  San. ve Tic. A.Ş. 
   Evren Mah. Cami Yolu Cad. No:  50  P.K.:  34212  
   Güneşli  – Bağcılar  / İSTANBUL  
   Tel : +90 212 474 70 50  
   Faks  : +90 212 474 09 01  
 
Üretim Yeri  : Pharma Vision San. ve Tic. A.Ş.  
   Davutpaşa  Caddesi No : 145  
   Topkapı  – İSTANBUL  
 
Bu kullanma talimatı 09.09.2015  tarihinde onaylanmı ştır. 