1 / 11  KULLANMA TALİMATI  
 
COPAXONE® 40 mg/ mL enjeksiyonluk çözelti içeren kullanıma hazır enjektör  
Steril  
 
Deri altına uygulanır.  
 
• Etkin madde:  1 mL enjeksiyonluk çözelti içeren kullanıma hazır enjektör başına 36 mg glatiramer 
bazına eşdeğer 40 mg glatiramer asetat içermektedir.  
• Yardımcı madde(ler):  Mannitol (E421) ve enjeksiyonluk su. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde  doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu Kullanma Talimatında:  
1. COPAXONE nedir ve ne için kullanılır?  
2. COPAXONE’u kullanmadan önce dikkat edilmesi gerekenler  
3. COPAXONE nasıl kullanılır?  
4. Olası yan etkiler nelerdir? 
5. COPAXONE’un saklanması   
 
Başlıkları yer almaktadır. 
 
1. COPAXONE nedir ve ne için kullanılır?  
COPAXONE berrak ve görünür partikül içermeyen, kullanıma hazır enjektör içinde 1 mL 
enjeksiyonluk çözeltidir.  
 
COPAXONE, multipl sklerozun (MS) tekrarlayan formlarının tedavisinde kullanılan bir ilaçtır. 
Vücudunuzun bağışıklık sisteminin çalışma şeklini düzenler ve bağışıklık sistemini düzenleyici ajan 
olarak sınıflandırılmaktadır. Multipl sklerozun (MS) semptomlarının vücudun bağışıklık sistemindeki 
bir bozukluktan kaynaklandığı düşünülmektedir. Bu durum beyinde ve omurilikte iltihaplı bölgeler 
oluşturmaktadır.   
COPAXONE
 MS ataklarına (relapslarına) maruziyet sayısını azaltmada kullanılmaktadır.  
Tekrarlamayan veya neredeyse hiç tekrarlamayan herhangi bir MS formunuz varsa yardımcı olduğu 
gösterilmemiştir. COPAXONE, MS atağının süresinin uzunluğu veya bir atak sırasında yaşadığınız 
ağrının şiddeti üzerinde herhangi bir etkisi olmayabilir. 
2 / 11  2. COPAXONE’u kullanmadan önce dikkat edilmesi gerekenler  
COPAXONE’u aşağıdaki durumlarda KULLANMAYINIZ  
Eğer ; 
• COPAXONE’un içeriğindeki etkin maddeye veya yardımcı maddelerden herhangi birisine karşı 
alerjiniz varsa  
 
COPAXONE’u aşağıdaki durumlarda DİKKATLİ KULLANINIZ  
 
COPAXONE, bazıları yaşamı tehdit edici olabilen ciddi alerjik reaksiyonlara neden olabilir.  
Bu reaksiyonlar, uygulamadan kısa bir süre sonra, hatta tedaviye başladıktan aylar hatta yıllar sonra 
ve hatta önceki uygulamalar alerjik reaksiyonlar olmadan gerçekleşmiş olsa bile ortaya çıkabilir. 
Alerjik reaksiyonların belirtileri ve semptomları enjeksiyon sonrası reaksiyonlarla örtüşebilir. 
Doktorunuz sizi alerjik reaksiyon belirtileri konusunda bilgilendirecektir.  
 
Eğer aşağıdaki durumlardan herhangi birine sahipseniz, doktorunuzu bilgilendiriniz;  
• Herhangi bir böbrek veya kalp probleminiz varsa  düzenli test ve kontrole ihtiyacınız  
olabileceğinden , 
• Herhangi bir karaciğer sorununuz varsa veya daha öncesinde karaciğer hastalığınız olmuşsa (alkol 
tüketimine bağlı olanlar dahil),  COPAXONE’u kullanmadan önce doktorunuzla veya eczacınızla 
konuşun. 
• Kızarma, göğüs ağrısı, nefes darlığı veya çarpıntı gibi semptomlar gözlenebilir. 
• 18 yaşın altındaki hastalarda güvenliliği ve etkililiği henüz  saptanmamış olduğu için 
kullanılmamalıdır . 
• COPAXONE özel olarak yaşlılarda çalışılmamıştır; dolayısıyla  doktorunuzun tavsiyelerini 
önemseyiniz . 
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
COPAXONE’un yiyecek ve içecek ile kullanılması  
COPAXONE deri altına enjeksiyonla uygulandığından, yiyecek ve içecek ile etkileşimi 
beklenmemektedir.  
 Hamilelik  
İlacı kullanmadan önce doktorunuza veya eczacınıza danışınız.  
 Eğer hamileyseniz, hamile olduğunuzu düşünüyorsanız veya hamile kalmayı planlıyorsanız hamilelik  
sırasında COPAXONE
 kullanımı hakkında doktorunuza danışınız.  
 
COPAXONE, doktorunuzun tavsiyesi üzerine hamilelik sırasında kullanılabilir.  
 
Tedavi niz sırasında hamile olduğunuzu fark ederseniz hemen doktorunuza veya eczacınıza danışınız. 
 
Emzirme  
 
3 / 11  İlacı kullanmadan önce doktorunuza veya eczacınıza danışınız.  
 
İnsanlardaki sınırlı veriler, COPAXONE'un anne  sütüyle beslenen yenidoğanlar/ bebekler üzerinde 
hiçbir olumsuz etkisi olmadığını göstermiştir. COPAXONE emzirme döneminde kullanılabilir.  
 
Emziriyorsanız COPAXONE® kullanmadan önce doktorunuza danışınız.  
 
Araç ve makine kullanımı  
COPAXONE’un araç veya makine kullanma kabiliyetini etkilediği bilinmemektedir.  
 
COPAXONE’un içeriğinde bulunan bazı yardımcı maddeler hakkında önemli bilgiler  
Uyarı gerektiren yardımcı madde içermemektedir.  
 
Diğer ilaçlar ile birlikte kullanımı  
COPAXONE®  başka bir ürün ile karıştırılmamalıdır.  
 
COPAXONE® ile diğer ilaçlar arasındaki etkileşim tam olarak değerlendirilmemiştir.  
İnterferon beta etkileşimi ile ilgili veri yoktur.  
 Glatiramer asetatla birlikte 28 güne kadar eş zamanlı kortikosteroid (vücutta böbrek üstü bezlerinden salgılanan bir hormon olan kortizole benzer steroid yapıda ilaçlardır) kullanımı dahil, MS hastalarında 
yaygın olarak kullanılan tedaviler ile COPAXONE
® arasında anlamlı etkileşimlerin olmadığını 
göstermektedir.  
 
İn-vitro  çalışmalar  kandaki glatiramer asetatın yüksek oranda kanda bulunan plazma proteinlerine 
bağlandığını göstermektedir . COPAXONE, proteine bağlanan maddelerin dağılımını 
etkileyebileceğinden bu tür ilaçlar ile beraber kullanıldığında hastaların dikkatlice gözlenmesi gerekir.  
 
COPAXONE’un dışında başka bir ilaç alıyorsanız, yakın zamanda aldıysanız veya almayı 
planlıyorsanız doktorunuza veya eczacınıza bildiriniz. 
 Eğer reçeteli ya da reçetesiz herhangi bir ilacı şu anda kullanıyorsanız  veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3.       COPAXONE nasıl kullanılır?  
Bu ilacı her zaman doktorunuzun önerdiği şekilde kullanınız. Emin değilseniz doktorunuz veya eczacınıza danışınız.  
 
Uygun kullanım ve doz/uygulama sıklığı için talimatlar:  
Erişkinlerde günlük doz, cilt altına ( subkütan) haftada üç defa uygulanan kullanıma hazır enjektördür 
(40 mg glatiramer asetat). Enjeksiyonun her hafta aynı günlerde yapılması önerilmektedir (örneğin en 
az 48 saat arayla; Pazartesi, Çarşamba ve Cuma).  
 
COPAXONE
’un düzgün enjekte edilmesi çok önemlidir:  
• Sadece cilt altındaki dokuya ( subkütan dokuya) uygulanır. 
4 / 11  • Doktorun talimatındaki dozda uygulanır. Sadece doktorunuzun reçete ettiği dozu alınız.  
• Aynı şırıngayı asla birden fazla kullanmayınız. Kullanılmayan kısım atılmalıdır. 
• COPAXONE içeriğini herhangi başka bir ürün ile karıştırmayınız veya bunları birlikte 
uygulamayınız. 
• Eğer çözelti partikül içeriyorsa ilacı kullanmayınız. Yeni bir şırınga kullanınız. 
• Enjektör içinde küçük hava kabarcıkları olabilir. Uygulanacak ilaç miktarında kayba neden 
olmamak için, kabarcıkları enjeksiyon öncesi kullanıma hazır enjektörden uzaklaştırmaya 
çalışmayınız.  
COPAXONE’u ilk kullandığınızda size bir kullanma talimatı verilecektir ve bir doktor veya hemşire 
tarafından danışmanlık yapılacaktır. Siz enjeksiyonu kendinize uygularken ve enjeksiyondan sonraki yarım saat boyunca herhangi bir probleminiz olup olmadığından emin olmak için doktor veya 
hemşireniz yanınız da olacaktır.  
 
Uygulama yolu ve metodu:  
COPAXONE
 cilt altına enjekte edilmelidir.  
 
Kendi kendinize enjeksiyon teknikleri üzerine eğitim almalı ve ilk kendi kendinize enjeksiyon 
esnasında ve sonrasındaki 30 dakika süresince  doktorunuz veya hemşireniz  tarafından 
denetlenmelisiniz.  
 
COPAXONE’u kullanmadan önce bu talimatları dikkatle okuyunuz. 
Enjeksiyonu yapmadan önce size gereken her şeyin yanınızda olduğundan emin olunuz:  
• İçinde bir adet COPAXONE 40 mg/ mL enjeksiyonluk çözelti içeren  kullanıma hazır enjektör 
bulunan blister. 
• Kullanılmış enjektör ve iğneler için atma birimi.  
• Her bir enjeksiyon için ambalajdan kullanıma hazır enjektör içeren sadece bir adet blister alınız. 
Geri kalan enjektörleri kutuda bırakınız.  
• Eğer enjektörünüz buzdolabında saklanmışsa, ilacı enjekte etmeden önce oda sıcaklığında 
ısınabilmesi için enjektörü içeren blisteri, enjeksiyonu yapmadan 20 dakika önce buzdolabından 
çıkarınız.  
 Ellerinizi su ve sabun ile iyice yıkayınız.  
COPAXONE
 enjeksiyonluk çözelti içeren  kullanıma hazır enjektörler, uygun bir enjeksiyon cihazı 
ile uygulanabilir. Enjeksiyonu yapmak için COPAXONE için önerilen enjeksiyon cihazını 
kullanmak isterseniz, cihaz ile birlikte verilen kullanım kılavuzunu dikkatle okuyunuz. 
 
Şemaları kullanarak alanlar arasından enjeksiyon bölgesini seçiniz. Vücudunuzda enjeksiyon 
yapabileceğiniz yedi olası alan bulunmaktadır:  
 
Alan 1: Göbek deliği çevresindeki mide (karın) alanı. Göbek deliği etrafındaki 5 cm’yi kullanmaktan 
kaçınınız.  
5 / 11   
Alan 2 ve 3: Uyluklar (dizlerin üst bölgesi)   
 
 
Alan 4, 5, 6 ve 7: Kolların üst arka bölgesi ve kalçaların üst bölgeleri (belin altı)  
 
 
Her bir enjeksiyon alanında birçok enjeksiyon bölgesi mevcuttur. Her enjeksiyon için farklı bir enjeksiyon bölgesi seçiniz. Bu durum, enjeksiyon bölgesinde herhangi bir tahriş veya ağrı olasılığını azaltacaktır. Enjeksiyon alanlarını ve enjeksiyon alanları ndaki enjeksiyon bölgelerini dönüşümlü 
olarak kullanınız. Her defasında aynı enjeksiyon bölgesini kullanmayınız.  Lütfen dikkat ediniz : Ağrılı veya renk değişikliği olan alanlara veya sertlik ya da yumru hissettiğiniz 
bölgelere enjeksiyon yapmayınız. Enjeksiyon bölgelerini sırayla kullanmak için planlanmış bir şema 
hazırlamayı ve bunları bir günlüğe kaydetmeyi düşünmelisiniz. Vücudunuzda  kendi kendinize 
enjeksiyon yapmanızın güç olduğu bazı bölgeler bulunmaktadır (kolunuzun arkası gibi). Eğer bu 
bölgeleri kullanmayı isterseniz yardıma ihtiyacınız olabilir.  
 Enjeksiyon aşağıdaki şekilde yapılır:  
• Kağıt etiketi soyarak enjektörü koruyucu blisterin içinden çıkarınız.  
• İğnenin koruyucu kapağını çıkarınız. Kapağı ağzınızla veya dişleriniz ile çıkarmayınız.  
6 / 11  • Serbest elinizin başparmağı ve işaret parmağı ile derinizi yukar ı doğru hafifçe sıkınız (Şekil 1).  
• İğneyi Şekil 2’de gösterildiği gibi cildin içine itiniz.  
• Enjektör boşalana kadar pompayı muntazam bir şekilde enjektör boyunca iterek ilacı enjekte 
ediniz.  
• Enjektör ve iğneyi doğrudan dışarı çekiniz.  
• Enjektörü güvenli bir atma kabı ile atınız. Kullanılmış enjektörleri evsel atıklar arasına koymayınız, doktorunuz veya hemşireniz tarafından önerildiği şekilde delinmez bir ambalajın 
içine koyarak atınız.  
 
Yetişkinlerde önerilen doz 40 mg glatiramer asetat’ın (bir adet kullanıma hazır enjektör) haftada üç 
defa deri altına enjeksiyonudur.  
Hastanın tedavisinin ne kadar süreceği şu an için bilinmemektedir. 
 
COPAXONE
 tedavisi bir nörolog veya MS tedavisinde deneyimli bir doktor gözetiminde 
başlatılmalıdır.  
 
Uzun süreli tedavi hakkındaki karar, tedaviyi yürüten doktor tarafından izlenen hastaya bağlı olarak 
alınmalıdır.  
 
COPAXONE’un etkisinin çok güçlü veya çok zayıf olduğunu hissediyorsanız, doktorunuza 
danışınız. 
 
Değişik yaş grupları:  
Çocuklarda kullanımı:  COPAXONE® 18 yaşın altındaki çocuklarda kullanılmamalıdır. 
Yaşlılarda kullanımı:  COPAXONE özel olarak yaşlılarda çalışılmamıştır.  
 
Özel kullanım durumları:  
Böbrek/karaciğer yetmezliği:  COPAXONE özel olarak böbrek yetersizliği olan hastalarda 
çalışılmamıştır.  Pazarlama sonrası deneyimde COPAXONE ile nadir görülen ciddi karaciğer hasarı 
vakaları (karaciğer yetmezliği ve sarılık ile hepatit dahil) bildirilmiştir. Şiddetli karaciğer hasarı 
vakalarının çoğu, tedavinin kesilmesi ile çözülmüştür. Karaciğer ile ilgili olaylar, COPAXONE® ile 
tedaviye başlandıktan günler ve yıllar sonra meydana gelmiştir. 
Eğer COPAXONE’un etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz. 
 
Şekil-1 Şekil-2 
7 / 11  Kullanmanız gerekenden daha fazla COPAXONE kullandıysanız : 
COPAXONE’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
COPAXONE’u kullanmayı unutursanız  
Unutulan dozları dengelemek için çift doz almayınız. 
Hatırlar hatırlamaz veya alabileceğiniz en kısa zamanda ilacınızı alınız, sonrasında takip eden günü 
atlayınız. Unuttuğunuz dozu tamamlamak için aynı anda iki doz birden almayınız.  
Mümkünse takip eden haftada, düzenli uygulama programınıza dönünüz.  
COPAXONE ile tedavi sonlandırıldığında ki oluşabilecek etkiler:  
Doktorunuza danışmadan COPAXONE kullanmayı bırakmayınız.  
 Bu ürünün kullanımına yönelik sorularınız olduğunda doktorunuza veya eczacınıza danışınız.  
 
4. Olası yan etkiler nelerdir?  
Tüm ilaçlar gibi, COPAXONE
’un içeriğinde bulunan maddelere duyarlı olan kişilerde yan etkiler 
olabilir.  
 
Alerjik Reaksiyonlar (Hhipersensitivite, anafilaktik reaksiyon  
Bu ilaca karşı uygulamadan kısa bir süre sonra ciddi bir alerjik reaksiyon geliştirebilirsiniz. Bu yaygın 
olmayan  bir yan etkidir. Bu reaksiyonlar, COPAXONE ile tedaviye başladıktan aylar ila yıllar sonra, 
önceki uygulamalar alerjik reaksiyonlar olmadan gerçekleşmiş olsa bile ortaya çıkabilir.  
 
Aşağıdakilerden biri olursa, COPAXONE’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Yaygın döküntü (kırmızı noktalar veya kurdeşen),  
• Göz kapaklarının, yüz , dudak, ağız, boğaz veya dilin şişmesi,  
• Ani nefes darlığı, nefes almada zorluk veya hırıltı, 
• Kasılmalar (nöbet),  
• Yutma ve konuşma güçlüğü, 
• Baygınlık, baş dönmesi veya baygınlık hissi, 
• Yere yığılmak.  
 
Bunlar ın hepsi çok ciddi yan etkilerdir. Eğer bunlardan biri sizde mevcut ise, sizin COPAXONE’a 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
 
Enjeksiyon sonrası görülen diğer etkiler  
Bazı hastalarda enjeksiyonun ardından  dakikalar içerisinde  aşağıd aki belirtilerden bir ya da bir kaçı 
görülebilir. Bunlar genel olarak herhangi bir soruna neden olmaz  ve enjeksiyondan sonra yarım saat 
içinde ortadan kalkar. Ancak aşağıdaki belirtilerin 30 dakikadan daha uzun sürmesi durumunda derhal doktorunuzu bilgilendiriniz veya size en yakın hastanenin acil bölümüne başvurunuz:  
• Göğüste veya yüzde yanma/kızarma (damar genişlemesi)  
• Nefes darlığı (dispne)  
• Göğüs ağrısı  
• Kuvvetli ve hızlı kalp atışı (çarpıntı, taşikardi)  
8 / 11  Karaciğer sorunları  
COPAXONE ile nadiren karaciğer sorunları veya karaciğer yetmezliği dahil karaciğer sorunlarının 
kötüleşmesi ortaya çıkabilir. 
 
Aşağıdaki gibi belirtileriniz varsa hemen doktorunuza başvurun:  
• Bulantı  
• İştahsızlık  
• Koyu renkli idrar ve soluk dışkı  
• Cildinizin veya gözünüzün beyaz kısmının sararması  
• Normalden daha kolay kanama  
 
Diğer yan etkiler  
Eğer aşağıda verilen yan etkiler şiddetlenirse, doktorunuza veya eczacınıza söyleyiniz. 
 
Aşağıda yer alan yan etkiler her gün COPAXONE® 20 mg/ mL alan hastalarda raporlanmıştır. Bu yan 
etkiler ayrıca haftada üç defa COPAXONE® 40 mg/ mL kullanan hastalarda da benzer sıklıkta 
raporlanmıştır.  
 Bu yan etkiler görülme sıklığına göre aşağıdaki gibi sıralanmıştır:  
Çok yaygın   : 10 hastanın en az 1’inde görülebilir.  
Yaygın    : 10 hastanın birinden az, fakat 100 hastanın birinden fazla görülebilir.  
Yaygın olmayan   : 100 hastanın birinden az, fakat 1.000 hastanın birinden fazla görülebilir.  
Seyrek     : 1.000 hastanın birinden az, fakat 10.000 hastanın birinden fazla görülebilir.  
Çok seyrek    : 10.000 hastanın birinden az görülebilir.  
Bilinmiyor    : Eldeki  verilerden hareketle tahmin edilemiyor.  
 Çok yaygın  
• Enfeksiyon, grip  
• Kaygı, depresyon  
• Baş ağrısı  
• Kendini hasta hissetme  
• Ciltte döküntü  
• Eklem ve sırt ağrısı  
• Güçsüz hissetme  
• Enjeksiyon bölgesinde cilt reaksiyonları. Bunlar: ciltte kızarma, ağrı, ciltte kabarcık oluşumu, 
kaşıntı, doku şişliği, iltihap ve enjeksiyon yerinde aşırı duyarlılık 
(Bu enjeksiyon bölgesi reaksiyonları normal olup, zamanla azalmaktadır.)  
 
Yaygın  
• Solunum yolu enfeksiyonları, mide ve bağırsak iltihabı, uçuk, kulak enfeksiyonları, burun akıntısı, dişte apse, vajinal pamukçuk 
• İyi huylu deri tümörleri (iyi huylu cilt neoplazmı), doku tümörü (neoplazm)  
• Lenf düğümlerinin şişmesi (boyun, koltukaltı ve kasık gibi bölgelerde bulunan lenf bezlerinin şişmesi)  
• Alerjik reaksiyonlar  
9 / 11  • İştah kaybı, kilo artışı  
• Sinirlilik  
• Tat alma duyusunda değişiklik, kas gerginliğinin artması, migren, konuşma problemleri, bayılma, 
titreme  
• Çift görme, göz rahatsızlıkları 
• Kulak rahatsızlıkları  
• Öksürme, bahar nezlesi  
• Makat ve kalın bağırsak rahatsızlığı, kabızlık, diş çürümesi, hazımsızlık, yutmada zorluk, dışkı tutamama, kusma  
• Karaciğer fonksiyon testlerinde anormallik 
• Morarma, aşırı terleme, kaşıntı, ürtiker, diğer cilt problemleri  
• Boyunda ağrı  
• Acil idrar yapma isteği, sık idrara çıkma, idrar yapmada güçlük  
• Üşüme, yüzde şişme, enjeksiyon bölgesinde ciltte döküntü, lokal reaksiyonlar, sıvı birikimine bağlı olarak el ve ayaklarda şişme, ateş  
 
Yaygın olmayan  
• Apse, deri ve yumuşak doku iltihabı, çıban, zona (bir virüsün sebep olduğu, vücudun tek tarafında deride su toplamış ağrılı kabartılarla seyreden hastalık), böbrek iltihabı  
• Deri kanseri  
• Beyaz kan hücrelerinin sayısında artış, beyaz kan hücrelerinin sayısında azalma, dalak büyümesi, 
kan trombosit (pıhtılaşmaya yardımcı kan bileşeni) sayısında azalma, beyaz kan hücrelerinin şeklinde değişiklik 
• Tiroid bezinin büyümesi ve aşırı çalışması  
• Alkol toleransının azalması, gut (bazı eklemlerde ani ve şiddetli gelişen ağrı, hassasiyet, 
kızarıklık, şişme ile seyreden hastalık), kan yağlarının yükselmesi, kandaki sodyum seviyesinde 
artış, kan serumundaki ferritin seviyesinde azalma  
• Sıradışı rüyalar, kafa karışıklığı (konfüzyon), aşırı derecede mutlu hissetmek, gerçekte var olmayan şeyleri görmek, duymak, koklamak, tatmak ve hissetmek (halüsinasyon), saldırganlık, anormal özgüven artışı, kişilik bozukluğu, intihar girişimi  
• Elde hissizlik ve ağrı (karpal tünel sendromu), davranış bozukluğu, nöbet (kasılma), yazma ve okuma yeteneğinde bozulma, kas rahatsızlıkları, hareket bozuklukları, kas kasılması, sinir iltihabı, anormal kas fonksiyonuna neden olan anormal sinir -kas iletisi, gözlerin istemsiz ve hızlı hareketi, 
felç, ayak düşmesi, kendinden geçme durumu (stupor), görme alanında kör noktalar  
• Katarakt, gözün saydam tabakasında doku bozukluğu, gözde kuruluk, gözde kanama, üst göz kapağının sarkması, göz bebeğinin genişlemesi, görme problemlerine neden olan göz sinir hasarı  
• İlave kalp atışı, yavaş kalp atışı, aralıklı hızlı kalp atışı  
• Toplardamar varisleri  
• Soluk almada periyodik duraklamalar, burun kanamaları, anormal şekilde hızlı ve derinden nefes 
alma (hiperventilasyon), boğazda sıkışma hissi, akciğer rahatsızlığı, boğazda sıkışma nedeniyle 
nefes alamama (tıkanma hissi) ,  
• Bağırsak iltihabı, kolon polipleri (kalın bağırsağın iç tabakasından boşluğa doğru çıkıntı yaparak 
büyüyen anormal oluşumlar), geğirme, boğazda ülser (boğazı kaplayan dokuda harabiyet sonucu 
10 / 11  meydana gelen doku kaybı, yara), dişeti iltihabı, rektal kanama (makattan kanama), tükürük bezi 
büyümesi  
• Safra taşı, karaciğer büyümesi  
• Deri ve yumuşak dokuların şişmesi, deriye temas sonucu döküntü oluşumu, ciltte ağrılı kırmızı 
şişlikler, ciltte şişkinlik  
• Eklemlerde şişlik, iltihap ve ağrı (artirit veya osteoartirit), eklem çevresindeki içi sıvı dolu keselerin (bazı eklemlerde mevcut olan) iltihabı ve ağrı, yan ağrısı, kas kütlesinde azalma  
• İdrarda kan, böbrek taşı, diğer üriner sistem problemleri, idrarda anormallik 
• Memede dolgunluk, sertleşme (ereksiyon) zorlukları, pelvik organ sarkması (leğen kemiği içindeki organların sarkması), uzamış sertleşme (ereksiyon), prostat rahatsızlıkları, Simir test 
sonucunda anormallik (rahim ağzından alınan sürüntünün anormalliği), te stis hastalıkları, vajinal 
kanama, vajinal problemler  
• Kist, sersemlik hissi, normalden daha düşük vücut sıcaklığı (hipotermi), tanımlanmamış iltihap, 
enjeksiyon bölgesindeki dokularda ha rabiyet, mukoz zarı rahatsızlığı  
• Aşı uygulaması sonrası görülen sorunlar  
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz.  
 
Yan etkilerin raporlanması:  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç Yan Etki Bildir imi” ikonuna tıklayarak ya da 0 800 314 00 
08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksı nız. 
  
5. COPAXONE’un Saklanması   
COPAXONE’u çocukların göremeyeceği, erişemeyeceği yerlerde ve ambalajında saklayınız.  
 
COPAXONE, içinde 12 adet 1 mL’lik çözelti içeren kullanıma hazır enjektör bulunan kutular halinde 
sunulmaktadır. 
 
Enjektörleri karton kutusunun içinde saklayınız ve ışıktan koruyunuz.  
COPAXONE
 40 mg/ mL enjeksiyonluk çözelti içeren kullanıma hazır enjektörler, buzdolabında        
2° - 8°C arasında muhafaza edilmelidir. Eğer buzdolabında saklanamıyorsa 25°C altındaki oda 
sıcaklığında 1 aya kadar muhafaza edilebilir.  Bunu sadece bir kez yapabilirsiniz. 1 ay içinde 
kullanılmamış ve hala orijinal kutusunda olan kullanıma hazır enjektörler buzdolabına yeniden 
konulmalıdır.  
 
COPAXONE’u dondurmayınız. 
 
COPAXONE tek bir kullanım içindir. Partikül içeren enjektörü atınız.  
 
Son kullanma tarihiyle uyumlu olarak kullanınız.  
11 / 11  Ambalajdaki son kullanma tarihinden sonra COPAXONE’u kullanmayınız. Son kullanma tarihi 
belirtilen ayın son günüdür. 
 
Eğer ambalajı hasar görmüş ise COPAXONE’u kullanmayınız. 
Lütfen kalan ilacınızı eczacınıza geri götürünüz. İlaçlar evs el atıklar ile birlikte atık su  yoluyla 
atılmamalıdır. İhtiyacınız olmayan ilaçları nasıl atacağınızı eczacınıza sorunuz. Bu tedbirler çevreyi 
korumaya yardımcı olacaktır. 
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim 
Değişikliği Bakanlığınca belirlenen toplama sistemine veriniz.  
 Ruhsat Sahibi:  
Teva İlaçları  San. ve Tic. A.Ş. 
Ümraniye/ İstanbul  
 Üretim Yeri:  
IVAX Pharmaceuticals UK  
Runcorn/Cheshire /İngiltere  
 
Bu kullanma talimatı ../ ../…. tarihinde onaylanmıştır.  
  
 
  
 
