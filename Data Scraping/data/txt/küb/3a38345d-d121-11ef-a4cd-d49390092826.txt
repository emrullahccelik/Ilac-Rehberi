1. KISA ÜRÜN BİLGİSİ
1. 1. Ürünün İsmi
ZADE VİTAL CUCURMİN 320 mg Yumuşak Kapsül
1. 2. Kalitatif ve Kantitatif Bileşimi
Etkin madde:
Her bir yumuşak kapsül 320 mg kabak (Cucurbitapepo L.) tohumu yağı (Oleum Cucurbitae
semen) içerir.
Yardımcı maddeler:
Gliserin 0,0805 g
Yardımcı maddeler için 6.1’e bakınız
1. 3. Farmasötik Form
Yumuşak kapsül
Sarımsı renkte, oblong yumuşak kapsüller
1. 4. Klinik Özellikler
1.4.1. Terapötik Endikasyonları
ZADE VİTAL CUCURMİN, esansiyel (temel) yağ asitleri içeriği açısından zengindir. BPH
(Benign Prostat Hiperplazisi), aşırı aktif mesane ve üriner inkontinans ile ilişkili alt üriner sistem
semptomlarının tedavisine yardımcı olarak kullanılır.
1.4.2. Dozaj ve Uygulama Yöntemi
Hekim tarafından başka bir şekilde tavsiye edilmediği takdirde; ZADE VİTAL CUCURMİN
erişkinlerde, günde 3 kez 1-3 kapsül (960- 2880 mg/gün dozda) oral yolla alınır.
Kapsüller ağızda ezilmeden veya çiğnenmeden yeterli miktarda su ile tercihen tok karnına
yutulmalıdır.
Özelpopülasyonlara ilişkin ek bilgiler
Böbrek/karaciğer yetmezliği
Böbrek ve karaciğer hastalarında yapılmış yeterli güvenlilik çalışması olmadığından bu hasta
gruplarında kullanılmamalıdır.
1Pediatrik popülasyon
ZADE VİTAL CUCURMİN, 18 yaşın altındaki çocuklarda ve adolesanlarda kullanılmamalıdır.
Geriatrik popülasyon
Yaşlılarda kullanımına dair yeterli veri mevcut değildir.
1.4.3. Kontrendikasyonlar
- Etkin maddeye veya ZADE VİTAL CUCURMİN’in herhangi bir bileşenine alerjisi
olanlarda,
- Gebelikte ve emzirme döneminde,
- Karaciğer ve böbrek yetmezliği olan hastalarda kullanılmamalıdır.
1.4.4. Kullanım için Özel Uyarılar ve Önlemler
Oral antikoagülan ilaç kullanan hastalarda ZADE VİTAL CUCURMİN’in günlük dozunun 3 g’ı
aşmaması gerekmektedir.
ZADE VİTAL CUCURMİN her bir kapsülde 0,0805 g gliserin içermektedir. Ancak bu dozda
gliserine bağlı herhangi bir yan etki beklenmemektedir.
ZADE VİTAL CUCURMİN kullanımı sırasında şikayetleriniz kötüleşirse veya ateş, spazm,
idrarda kan, ağrılı idrar yapma ya da üriner retansiyon gibi semptomlar gözlenirse hekiminize
veya eczacınıza danışınız.
ZADE VİTAL CUCURMİN’in 2 aydan daha uzun süreli kullanımının hekime danışılarak
sürdürülmesi önerilmektedir.
1.4.5. Diğer Tıbbi Ürünler ile Etkileşimler ve Diğer Etkileşim Şekilleri
Diğer ilaçlar veya tıbbi ürünlerle yapılmış etkileşim çalışması bulunmamaktadır.
Oral antikoagülan ilaç kullanan hastalarda ZADE VİTAL CUCURMİN’in günlük dozunun 3 g’ı
aşmaması gerekmektedir.
Özelpopülasyonlara ilişkin ek bilgiler
Özel popülasyonda kullanımına ilişkin yeterli veri mevcut değildir.
Pediatrik popülasyon
Pediatrik popülasyonda kullanımına ilişkin yeterli veri mevcut değildir.
21.4.6. Gebelik ve Laktasyon
Genel tavsiye
Çocuk doğurma potansiyeli bulunan kadınlar/Doğum kontrolü
Konuyla ilgili herhangi bir çalışma bulunmadığından kullanılmamalıdır.
Gebelik dönemi
Kabak tohumu yağına gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar gebelik ve/veya embriyonel/fetal gelişim ve/veya doğum
ve/veya doğum sonrası gelişim üzerindeki etkiler bakımından yetersizdir. İnsanlara yönelik
potansiyel risk bilinmemektedir.
Oral kontraseptif ilaçlarla birlikte kullanımı ile ilgili yeterli bilgi mevcut değildir.
Gebelikte güvenliliği gösterilmediğinden ZADE VİTAL CUCURMİN’in gebelikte kullanılması
önerilmemektedir.
Laktasyon dönemi
Laktasyonda güvenliliği gösterilmediğinden ZADE VİTAL CUCURMİN’in laktasyonda
kullanılması önerilmemektedir.
Üreme yeteneği (fertilite)
Yeterli veri mevcut değildir.
1.4.7. Araç ve Makine Kullanma Yeteneği Üzerindeki Etkiler
Araç ve makine kullanma yeteneği üzerinde etkilerine dair yeterli veri mevcut değildir.
1.4.8. İstenmeyen Etkiler
Gastrointestinal hastalıklar
Yaygın: Bulantı, kusma, ishal.
Bunların dışında günümüze kadar herhangi bir istenmeyen etki bildirilmemiştir.
Şüpheli advers reaksiyonlarının raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
3sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
1.4.9. Doz Aşımı
Kabak tohumu yağı ile ilgili olarak günümüze kadar hiç doz aşımı bildirilmemiştir. Oral olarak
kullanılan kabak tohumu yağı iyi tolere edilebilir, aşırı doza bağlı herhangi bir etki beklenmez.
Yine de aşırı doz alımı sonrası herhangi bir bulgu ortaya çıkarsa tedavi semptomatik ve
destekleyici olmalıdır. Spesifik bir antidotu ve eliminasyonunu arttırıcı bir yöntem yoktur.
1.5. Farmakolojik Özellikleri
Farmakoterapötik grup (ATC kodu) henüz belirlenmemiştir.
1.5.1 Farmakodinamik Özellikleri
Kabak tohumu yağı bitkisel tıbbi ürün olarak yüzyıllardır kullanılmaktadır. Kabak tohumu yağı
bileşimindeki maddelerin çok çeşitli olması ve her birinin terapötik etkinliklerinin farklı olması
nedeniyle pek çok farklı farmakolojik etki göstermektedir.
Kabak tohumları; fitosteroller, tokoferoller ve esansiyel yağ asitleri içeriği açısından zengindir
(çoğunlukla linoleik ve oleik asit) ve kabak tohumlarının içerisindeki varsayılan aktif bileşenler
A -steroller (avenasterol ve spinasterol) ve A -sterollerdir (sitosterol, stigmasterol). Kabak tohumu
yağı 5-a redüktaz enzim inhibisyonunu yapar. Bu sayede testosteronun, dihidrotestosterona (DHT)
dönüşümünü engelleyerek prostat bezi ile ilgili hastalıklarda tedaviye yardımcı olduğu
bildirilmiştir.
Kabak tohumu yağının benign prostat hiperplazisi üzerinde olan etkilerini araştırma amacıyla pek
çok nonklinik ve klinik çalışma yapılmıştır. Yapılan klinik çalışmalarda kabak tohumu yağının
benign prostat hiperplazisi tedavisine yardımcı ve klinik olarak güvenli bir şekilde
uygulanabileceği gösterilmiştir.
Menapoz sonrası kadınlarda ve ilerleyen yaşlarda erkeklerde görülen problemlerden biri olan
inkontinans (idrar kaçırma) üzerinde kabak tohumu yağının etkisi çok sayıda klinik çalışma ile
araştırılmıştır. Kabak tohumu yağının içeriğinde bulunan maddelerin pelvik kaslar üzerinde
anabolik etkilerinin olduğu gösterilmiştir. Bu etkiye bağlı olarak pelvik kasların kasılmasının
güçlendiği bildirilmiştir. Ayrıca mesane dolduğunda kasların gevşemesi ve idrar çıkartma
fonksiyonunun yerine getirilebilmesi için nitrik oksite ihtiyaç duyulmaktadır. Nitrik oksit sentezi
4inhibe olunca, mesane aktivitesi artmakta ve mesane hacmi azalmaktadır. Kabak tohumu yağının
nitrik oksit üzerinden mesane dolduğunda mesane kaslarını gevşeterek inkontinansı engellediği
bildirilmektedir. Pelvik kaslar üzerine ve nitrik oksit üzerine olan bu ikili etkilerine bağlı olarak
kabak çekirdeğinin inkontinansı azalttığı bildirilmektedir. Kabak tohumu yağının özellikle sistit
gibi idrar yolu enfeksiyonlarında tedaviye yardımcı etkileri olduğu da gösterilmiştir.
Kabak tohumu yağı, antihelmintik (schistosomiasis, tenya vb.) tedaviye yardımcı olarak uzun
yıllardan beri kullanılmaktadır. Yapılan bir klinik çalışmada, primer olarak Asya ve Afrika’da
salyangozlar aracılığıyla yayılan ciddi bir paraziter hastalık olan Schistosomiasis için kabak
çekirdeklerinin yardımcı olabileceği gösterilmiştir. Ayrıca yapılan çalışmalarda kabak
çekirdeklerinin, tenya tedavisinde yardımcı olabileceği bildirilmiştir.
1.5.2. Farmakokinetik Özellikleri
Kabak tohumu yağının emilim, dağılım, metabolizma ve eliminasyonu konusunda bilgi yoktur.
1.5.3. Klinik Öncesi Güvenlik Verileri
Kabak tohumu yağı ile genotoksisite ve karsinojenite çalışması yapılmamıştır. Sitotoksisite
çalışmalarında kabak tohumu ekstraktları ile tavşan retikülosit lizatlarında protein sentez
inhibisyonu ölçülmüştür. Protein sentezini %50 (ID50) oranında inhibe eden ekstraktın
konsantrasyonu 67.4 ^g/ml’dir.
Cucurbita maxima tohumunun ekstraktının akut ve subakut toksisitesi erkek ve dişi farelerde test
edilmiştir. Hem akut (24 saat) hem de subakut (30 gün) uygulanması düşük toksisite göstermiştir.
LD50’si 5.000 mg/kg’dan yüksektir. 1.000 mg/kg/günlük subakut uygulama vücut ağırlığında
artışa neden olmuştur. Biyokimyasal çalışmalarda ise kontrole göre herhangi bir değişiklik
görülmemiştir (alkalen fosfataz, ALT, AST ve hematolojik parametreler dahil). Organların
makroskobik incelemesinde de kontrol grubuna göre değişiklik saptanmamıştır.
Cucurbita maxima tohumunun ekstraktının akut ve subakut toksisitesi (30 gün) sıçan ve domuzda
test edilmiştir. Her iki cinste de kontrole göre toksik bir etki görülmemiştir. Serum glukoz idrar,
kreatin, total protein, ürik asit, transaminazlar (SGOT ve SGPT), alkalen fosfataz, laktik
dehidrogenaz ve üre de değişiklik görülmemiştir. Kan değerlerinde de kontrole göre bir değişiklik
saptanmamıştır. Hayvanlarda yapılan otopside de kalp, dalak ve böbrekte herhangi bir
makroskobik anomali saptanmamıştır.
51.6. Farmasötik Özellikleri
1.6.1. Yardımcı Maddelerin Listesi
d a-tokoferol
d a-tokoferil asetat
Jelatin
Gliserin
Saf su
1.6.2. Geçimsizlikler
Bilinmemektedir.
1.6.3. Raf ömrü
24 ay
1.6.4. Özel Saklama Önlemleri
25 C’nin altındaki oda sıcaklığında saklayınız.
1.6.5. Ambalajın Yapısı ve İçeriği
60 kapsül içeren PVC/A1 blister ambalajda satışa sunulmuştur.
1.6.6. Kullanılmış Bir Ürünün veya Böyle Bir Üründen Kaynaklanan Atık Maddelerin İmha
Talimatları
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
1.7. Ruhsat Sahibi
ZADE VİTAL İLAÇ KİMYA GIDA SAN. ve TİC.
A.Ş Büyükkayacık OSB Mahallesi,
Güzelkonak Sok. 8B-1
Selçuklu KONYA/TÜRKİYE
Tel : (332) 239 03 69-72
e-mail: zade@zade.com.tr
61.8. Ruhsat Numarası
2018/502
1.9. İlk Ruhsat Tarihi veya Ruhsatın Yenilenme Tarihi
İlk ruhsat tarihi : 21.11.2016
Ruhsat yenileme tarihi : 15.09.2018
1.10. KÜB Yenilenme Tarihi
16.11.2020
7