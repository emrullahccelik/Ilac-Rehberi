KISA ÜRÜN BİLGİSİ
1. BEŞERİ TIBBİ ÜRÜNÜN ADI
OXALIPLATIN HOSPIRA 100 mg/20 ml İV İnfüzyon için Konsantre Çözelti İçeren Flakon
2. KALİTATİF VE KANTİTATİF BİLEŞİM
Etkin madde:
Okzaliplatin 100 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
İntravenöz infüzyon için konsantre çözelti
Berrak, renksiz çözelti
4. KLİNİK ÖZELLİKLER
4.1. Terapötik endikasyonlar
OXALIPLATIN HOSPIRA, 5-fluorourasil (5-FU) ve folinik asit (FA) ile kombinasyon
halinde aşağıdaki durumlarda endikedir:
 Primer tümörün total rezeksiyonundan sonra evre III (Duke’s C) kolon kanserinin
adjuvan tedavisi,
 Metastatik kolorektal kanserin tedavisi.
OXALIPLATIN HOSPIRA’nın daha önce adjuvant kemoterapi kullanılmamış olan
metastatik kolorektal kanserli hastalarda birinci basamakta bevasizumab ile birlikte 5-FU/FA
ya da kapesitabinle kombine kullanılması endikedir.
4.2. Pozoloji ve uygulama şekli
Pozoloji:
YALNIZCA ERŞKİNLERDE KULLANILIR.
OXALIPLATIN HOSPIRA, 0.2 mg/ml- 0.70 mg/ml arasında bir konsantrasyona ulaşmak
için, 250 ila 500 ml %5’lik (50 mg/ml) glukoz çözeltisi içinde, 2 ile 6 saatlik bir intravenöz
infüzyon şeklinde uygulanır ; 0.70 mg / ml, 85 mg / m2 OXALIPLATIN HOSPIRA dozunun
klinik uygulaması için en yüksek konsantrasyondur.
OXALIPLATIN HOSPIRA, daha çok 5-fluorourasilin (5-FU) sürekli infüzyonuyla beraber
kullanılmıştır. İki haftalık tedavi planı için, bolus ve sürekli infüzyonu kombine eden 5-
fluorourasil (5-FU) tedavi programları kullanılmıştır.
Uygulama sıklığı ve süresi:
Adjuvan tedavide önerilen OXALIPLATIN HOSPIRA dozu, 12 kür boyunca (6 ay) iki
haftada bir intravenöz olarak tekrarlanan 85 mg/m2’dir.
Metastatik kolorektal kanserin tedavisinde okzaliplatin kullanım dozu, hastalığın ilerlemesi
veya kabul edilemez toksisite olana kadar iki haftada bir intravenöz 85 mg/ m2 ve üç haftada
bir intravenöz 100-130 mg/m2 olarak uygulanabilir.
Verilen doz tolerabiliteye göre ayarlanmalıdır (Bkz. Bölüm 4.4.).
1Uygulama şekli:
OXALIPLATIN HOSPIRA ya bir merkezi venöz katater ya da periferik ven yoluyla
intravenöz infüzyonla uygulanır.
OXALIPLATIN HOSPIRA uygulaması hiperhidrasyon gerektirmez.
OXALIPLATIN HOSPIRA infüzyonu her zaman 5- fluorourasil (5-FU) infüzyonundan
önce uygulanmalıdır.
Damar dışına çıktığı takdirde, uygulamaya hemen son verilmelidir.
OXALIPLATIN HOSPIRA kullanımdan önce seyreltilmelidir. İnfüzyon için konsantre
çözeltiyi seyreltmek için sadece %5’lik (50 mg/ml) glukoz solüsyonu kullanılmalıdır (Bkz.
Bölüm 6.6).
Özel popülasyonlara ilişkin ek bilgiler
Böbrek/Karaciğer yetmezliği:
5-FU/FA (FOLFOX4) ile kombine olarak okzaliplatin ile tedavi edilen (en fazla 12 kür
boyunca haftada bir 2 saatlik intravenöz infüzyon) ve farklı derecelerde böbrek fonksiyon
bozukluğu bulunan gastrointestinal kanserli hastalarda, okzaliplatin, ortalama kreatinin
klirensi ile değerlendirilen böbrek fonksiyon bozukluğu üzerinde minimal klinik etki
göstermiştir (Bkz. Bölüm 5.2).
Güvenlilik sonuçları hasta grupları arasında benzer bulunmuştur. Bununla beraber böbrek
fonksiyon bozukluğu olan hastalarda ilaca maruz kalma süresi daha kısa olmuştur. Ortalama
maruziyet süresi, hafif, orta ve ağır böbrek fonksiyon bozukluğu olan hastalarda sırasıyla, 4, 6
ve 3 kürdür. Böbrek fonksiyonları normal olan hastalarda ise ortalama maruziyet süresi 9
kürdür. Böbrek fonksiyon bozukluğu olan hasta gruplarında, advers etkiler nedeniyle daha
fazla hasta tedaviyi bırakmıştır. Ağır böbrek fonksiyon bozukluğu olan hastalarda,
okzaliplatinin başlangıç dozu 65 mg/m2’ye düşürülmüştür.
Böbrek fonksiyonları normal olan veya hafif-orta derecede böbrek fonksiyon bozukluğu
bulunan hastalarda, önerilen okzaliplatin dozu 85mg/m2’dir. Ağır böbrek fonksiyon
bozukluğu olan hastalarda, önerilen başlangıç dozu 65 mg/m2’ye düşürülmelidir.
Farklı düzeylerde karaciğer yetmezliği olan hastaların dahil edildiği bir Faz I çalışmada,
hepatobiliyer bozuklukların sıklık ve şiddeti, hastalığın ilerleyici niteliğiyle ve başlangıçtaki
bozuk karaciğer fonksiyon testleriyle ilişkili bulunmuştur.
Klinik geliştirme çalışmaları sırasında, karaciğer fonksiyon testlerinde anormallikler olan
hastalarda hiçbir özgün doz ayarlaması yapılmamıştır.
Pediyatrik popülasyon:
Okzaliplatinin çocuklarda kullanımına yönelik endikasyonu yoktur. Solid tümörlü pediatrik
popülasyonda tek ajan olarak okzaliplatinin etkinliği gösterilmemiştir (Bkz. Bölüm 5.1).
Çocuklarda ve ergenlerde kullanılmamalıdır.
Geriatrik popülasyon:
OXALIPLATIN HOSPIRA 65 yaşın üzerindeki hastalarda tek ilaç olarak ya da 5-
fluorourasil (5-FU) ile kombinasyon halinde kullanıldığında ağır toksisitelerde hiçbir artış
gözlenmemiştir. Dolayısıyla, yaşlılarda hiçbir özgün doz ayarlamasına gerek yoktur.
4.3. Kontrendikasyonlar
- Okzaliplatine ve yardımcı maddelerden herhangi birine karşı bilinen aşırı duyarlılık
öyküsü olanlar,
2- Emzirenler,
- İlk küre başlanmadan önce, nötrofil sayısı <2x109/L ve/veya trombosit sayısı <100x109/L
olan kemik iliği baskılanması olan hastalar.
- İlk küre başlanmadan önce, fonksiyon bozukluğu ile birlikte periferik duyusal nöropatisi
olan hastalar.
- Şiddetli renal yetmezlik (kreatinin klerensi 30 ml/ saniyeden daha az olanlar ) (bkz. 5.2).
4.4. Özel kullanım uyarıları ve önlemleri
Okzaliplatin yalnızca uzmanlaşmış onkoloji bölümlerinde kullanılmalı ve uzman bir
onkologun gözetimi altında uygulanmalıdır.
Ağır düzeyde böbrek fonksiyon bozukluğu olan hastalardaki güvenilirliğine ilişkin bilginin
sınırlı olması nedeniyle, uygulama ancak hasta için yarar/risk oranı değerlendirildikten sonra
yapılmalıdır. Bu durumda, böbrek fonksiyonları yakından takip edilmelidir ve okzaliplatinin
tavsiye edilen başlangıç dozu 65 mg/m2 dir (Bkz. Bölüm 4.2.).
Platin bileşiklerine karşı alerjik reaksiyon öyküsü olan hastalar alerjik semptomlar yönünden
takip edilmelidir. Alerjik reaksiyonlar herhangi bir kür esnasında meydana gelebilir.
OXALIPLATIN HOSPIRA’ya karşı anafilaksi veya anafilaktoid benzeri bir reaksiyon
gelişmesi durumunda, infüzyon derhal durdurulmalı ve uygun semptomatik tedaviye
başlanmalıdır. Bu hastalarda OXALIPLATIN HOSPIRA uygulamasının yeniden
başlatılması kontrendikedir (Bkz. Bölüm 4.3.). Bazen ölümcül de olabilen çapraz alerjik
reaksiyonlar bütün platin bileşiklerinde rapor edilmiştir.
OXALIPLATIN HOSPIRA’nın damar dışına çıkması durumunda, infüzyon derhal
durdurulmalı ve olağan lokal semptomatik tedaviye başlanmalıdır.
Okzaliplatinin doz sınırlayıcı toksisitesi nörolojiktir. Bu sıklıkla soğuğun tetiklediği kramplı
ve krampsız olarak ekstremitelerin disestezi ve/veya parestezisi ile karakterize duyusal
periferik bir nöropatidir (hastaların % 85-95’inde). Bu semptomlar, genellikle tedavi kürleri
arasında gerilemekle birlikte, kürlerin sayısı arttıkça artmaktadır.
Ağrı ve/veya bir fonksiyonel bozukluğun başlaması ve bunların sürmesi doz ayarlamasını
hatta tedavinin kesilmesini gerektirebilir.
İnce hareketleri yapmakta güçlük biçiminde görülen bu fonksiyonel bozukluk, duyusal
bozukluğun bir sonucu olabilir. Kalıcı semptomların görülme riski 850 mg/m2’lik (10 kür) bir
kümülatif doz için yaklaşık %10 ve 1020 mg/m2’lik bir kümülatif doz (12 kür) içinse %
20’dir.
Vakaların çoğunda nörolojik bulgular ve semptomlar, tedavi kesildiğinde düzelir ya da
tamamen iyileşir. Kolon kanserinin adjuvan tedavisinde, tedaviye son verildikten 6 ay sonra,
hastaların % 87’sinde ya hiç semptom görülmemiş ya da hafif düzeyde semptomlara
rastlanmıştır. 3 yıla varan bir izlemden sonra, hastaların %3’ünde ya orta şiddette inatçı
lokalize paresteziler (%2.3) ya da fonksiyonel aktivitelere engel olabilen paresteziler (%0.5)
görülmüştür.
Akut nörosensoriyel belirtiler (Bkz. Bölüm 5.3) bildirilmiştir. Bu semptomlar genellikle 2
saatlik okzaliplatin infüzyonunun sonunda veya infüzyonu takip eden birkaç saat içinde
gelişir, sonraki birkaç saat veya gün içinde spontan olarak azalır ve sıklıkla sonraki kürlerde
tekrar ortaya çıkar. Ortam sıcaklığının düşük olması veya soğuk nesnelerle temas, bu
3belirtilerin ortaya çıkmasını hızlandırabilir veya şiddetini arttırabilir. Bu belirtiler genellikle,
geçici paraestezi, disestezi ve hipoestezi şeklinde kendini gösterir. Hastaların %1-2’sinde bir
akut faringolaringeal disestezi sendromu ortaya çıkar ve solunum güçlüğü (siyanoz ya da
hipoksi yok), laringospazm ya da bronkospazmın (stridor ya da wheezing yok) nesnel
bulguları olmaksızın, öznel disfaji veya dispne/boğulma hissi semptomlarıyla karakterizedir.
Ara sıra gözlenen ve özellikle kraniyal sinir disfonksiyonuyla ilgili pitozis, diplopi, bazen ses
teli paralizisi olarak tanımlanan afoni/disfoni/ses kısıklığı, dilde duyu bozukluğu veya bazen
afazi olarak tanımlanan dizartri, trigeminal nevralji/yüz ağrısı/göz ağrısı, görme keskinliğinde
azalma, görme alanı bozuklukları gibi diğer semptomlar, tek başına veya birlikte ortaya
çıkabilir. Bunlara ek olarak, çene spazmı, kas spazmları, istemsiz kas kasılmaları, kas
seğirmeleri, koordinasyon anormalliği, yürümede anormallik, ataksi, denge bozuklukları,
boğaz veya göğüste sıkışma, rahatsızlık veya ağrı gibi semptomlar da gözlemlenmiştir.
Okzaliplatin tedavisi sırasında seyrek olarak dizartri, derin tendon refleksi kaybı ve Lhermitte
belirtisi gibi diğer nörolojik semptomlar ve sağırlık bildirilmiştir. İzole optik nörit vakaları
bildirilmiştir.
Özellikle spesifik nörolojik toksisite gösteren diğer ilaçlarla eş zamanlı olarak
uygulandığında, OXALIPLATIN HOSPIRA’nın nörolojik toksisitesi dikkatle takip
edilmelidir. Nörolojik muayene herbir uygulamadan önce ve sonra da periyodik olarak
yapılmalıdır. 2 saatlik infüzyon sırasında ya da infüzyonu izleyen saatlerde akut
laringofaringeal dizestezi gelişen hastalarda, bir sonraki OXALIPLATIN HOSPIRA
infüzyonu 6 saat boyunca uygulanmalıdır. Bu tür dizestezilerin önüne geçmek için hasta,
soğuğa maruz kalmaması ve OXALIPLATIN HOSPIRA uygulaması sırasında ya da
uygulamayı izleyen saatlerde, serin/soğuk yiyecekler ve/veya içecekler almaktan kaçınması
konusunda bilgilendirilmelidir.
Eğer nörolojik semptomlar (parestezi, disestezi) ortaya çıkarsa, bu semptomların süresi ve
şiddetine bağlı olarak şu OXALIPLATIN HOSPIRA doz ayarlamasının yapılması önerilir:
- Eğer semptomlar yedi günden uzun sürerse ve ağrılıysa bir sonraki OXALIPLATIN
HOSPIRA dozu, metastaz tedavisinde 85 mg/m2’den 65 mg/m2’ye, adjuvan tedavide ise
85 mg/m2’den 75 mg/m2’ye düşürülmelidir.
- Parestezi fonksiyon bozukluğu olmaksızın bir sonraki küre kadar devam ederse, bir
sonraki OXALIPLATIN HOSPIRA dozu, metastaz tedavisinde 85 mg/m2’den 65
mg/m2’ye, adjuvan tedavide ise 85 mg/m2’den 75 mg/m2’ye düşürülmelidir.
- Parestezi fonksiyon bozukluğu ile birlikte bir sonraki küre kadar devam ederse,
OXALIPLATIN HOSPIRA kesilmelidir.
- OXALIPLATIN HOSPIRA tedavisinin kesilmesinin ardından bu semptomlar düzelirse,
tedavinin yeniden başlatılması düşünülebilir.
Hastalara tedavinin sonlanmasından sonra periferik duyusal nöropatinin kalıcı
semptomlarının görülme olasılığı olabileceğine dair bilgi verilmelidir. Adjuvan tedavide,
lokalize orta şiddette paresteziler ya da fonksiyonel aktiviteleri engelleyebilen paresteziler
tedavinin kesilmesini takiben 3 yıl sonrasına kadar sürebilir.
Geri dönüşümlü (reverzibl) Posterior Lökoensefalopati Sendromunun (RPLS; Posterior Geri
Dönüşümlü Lökoensefalopati Sendromu olarak da adlandırılır) belirti ve semptomları,
başağrısı, zihinsel işlev bozukluğu, nöbetler ve bulanık görmeden körlüğe kadar gidebilen
görme anormallikleridir; tabloya hipertansiyon eşlik edebilir veya etmeyebilir (Bkz. Bölüm
4.8). RPLS tanısı, semptomların beyin görüntüleme bulguları ile doğrulanmasına dayanır.
4Bulantı ve kusma olarak ortaya çıkan gastrointestinal toksisite, profilaktik ve/veya terapötik
antiemetik tedaviyi gerekli kılar. Özellikle OXALIPLATIN HOSPIRA 5-fluorourasille (5-
FU) kombinasyon halinde kullanılırken, şiddetli diyare/kusma nedeniyle dehidratasyon,
paralitik ileus, intestinal obstrüksiyon, hipokalemi, metabolik asidoz ve böbrek fonksiyon
bozukluğu görülebilir.
Eğer bir tedavi kürünün ardından hematolojik toksisite ortaya çıkarsa (nötrofiller <1.5x109/L
veya trombositler < 50 x109/L) veya tedavi başlangıcından (ilk kür) önce kemik iliği
baskılanması mevcutsa, bir sonraki kürün uygulanması, hematolojik değerler kabul
edilebilecek düzeylere ulaşana kadar ertelenmelidir. Tedaviye başlanmadan ve sonraki her bir
kürden önce formül lökositle birlikte tam kan sayımı yapılmalıdır.
Hastalara OXALIPLATIN HOSPIRA ve 5-fluorourasil (5-FU) uygulamasından sonra
diyare/kusma, mukozit/stomatit ve nötropeni riski konusunda yeterli bilgi verilmelidir;
böylelikle uygun bir yaklaşım geliştirilmesi için tedavilerini yürütmekte olan hekimle acilen
bağlantı kurabilirler. Eğer nötropeniyle birlikte ya da nötropenisiz olarak mukozit/stomatit
görülürse, bir sonraki tedavi mukozit/stomatit 1.dereceye ya da daha düşük bir düzeye inmek
üzere iyileşene ve/veya nötrofil sayısı ≥ 1.5 x 109/L olana kadar ertelenmelidir.
OXALIPLATIN HOSPIRA, 5-fluorourasil (5-FU) ile kombine edildiğinden (folinik asit
(FA) ile ya da folinik asitsiz), 5-fluorourasille (5-FU) ilgili toksisiteler için olağan doz
ayarlamaları burada da geçerlidir. Eğer 4. derece diyare, 3.-4. derece nötropeni (nötrofiller
<1.0x109/L), 3.-4. derece trombositopeni (trombositler <50x109 /L) ortaya çıkarsa, 5-
fluorourasilin (5-FU) dozunun azaltılmasının gerekmesinin yanı sıra OXALIPLATIN
HOSPIRA dozu da, metastaz tedavisinde 85 mg/m2’den 65 mg/m2’ye, adjuvan tedavide ise
85 mg/m2’den 75 mg/m2’ye düşürülmelidir.
Balgamsız öksürük, dispne, krepitan raller ya da radyolojik pulmoner infiltratlar gibi
açıklanamayan solunumsal semptomlar söz konusu olduğunda, başka pulmoner incelemeler
bir interstisiyel akciğer hastalığı bulunmadığını ortaya koyana kadar OXALIPLATIN
HOSPIRA kesilmelidir.
Karaciğer metastazlarına bağlı olmadığı açıkça bilinen karaciğer fonksiyon testi
anormallikleri veya portal hipertansiyon ortaya çıkması durumunda, çok nadir vakalarda ilaca
bağlı hepatik vasküler bozukluklar görülebileceği akılda tutulmalıdır.
Gebe kadınlardaki kullanım için bakınız Bölüm “4.6. Gebelik ve laktasyon”.
Klinik öncesi çalışmalarda OXALIPLATIN HOSPIRA ile genotoksik etkiler gözlenmiştir.
Dolayısıyla OXALIPLATIN HOSPIRA ile tedavi edilen erkek hastaların tedavi sırasında ve
6 ay sonrasına kadar baba olmamaları ve OXALIPLATIN HOSPIRA geri dönüşümsüz
olabilecek anti-fertilite etkisine sahip olabileceğinden spermlerin korunması için gerekli
tavsiyeleri almaları önerilmektedir. Kadınlar OXALIPLATIN HOSPIRA ile tedavi sırasında
gebe kalmamalı ve etkin bir korunma metodu kullanmalıdır (bakınız Bölüm “4.6. Gebelik ve
laktasyon”).
OXALIPLATIN HOSPIRA ile adjuvan tedavi sırasında ağırlık artışı (çok yaygın) ve
metastatik tedavi sırasında kilo azalması (yaygın) görülebilir.
Laboratuar testleri
OXALIPLATIN HOSPIRA tedavisi sırasında, beyaz kan hücreleri sayımının (hemoglobin,
trombosit sayımı ve kan kimyası dahil) standard takibi önerilir. OXALIPLATIN HOSPIRA
tedavisi laboratuar test sonuçlarını şu şekilde değiştirir.
Çok yaygın:
Hepatik enzim artışı, serum alkalen fosfataz artış, serum bilirubin artışı, serum laktat
dehidrojenaz artışı
Yaygın:
5Serum kreatinin artışı
4.5. Diğer tıbbi ürünlerle etkileşimler ve diğer etkileşim şekilleri
Nefrotoksik ilaçlarla birlikte kullanımı:
Platin bileşikleri esas itibariyle böbreklerden elimine edildiğinden, OXALIPLATIN
HOSPIRA’nın nefrotoksik ilaçlarla aynı anda kullanımı klerensini azaltabilir. Bununla
birlikte, bu konuda yapılmış bir çalışma yoktur.
Sitokrom P-450 enzim sistemi ile etkileşen ilaçlarla birlikte kullanımı:
İn-vitro, plazma proteinlerine OXALIPLATIN HOSPIRA bağlanmasında, aşağıdaki
bileşiklerle hiçbir önemli değişiklik gözlenmemiştir: Eritromisin, salisilatlar, granisetron,
paklitaksel ve sodyum valproat. Bu yüzden, sitokrom P-450 enzim sistemi ile ilişkili ilaç
etkileşimleri beklenmez.
5-fluorourasil (5-FU) ile birlikte kullanımı:
2 haftada bir, 5-FU uygulamasından hemen önce, 85 mg/m2’lik tek bir OXALIPLATIN
HOSPIRA dozu verilen hastalarda, 5-FU’e maruziyet düzeyinde hiçbir değişim olmadığı
gözlenmiştir.
3 haftada bir, 130 mg/m2’lik OXALIPLATIN HOSPIRA dozu verilen hastalarda, 5- FU
plazma konsantrasyonları yaklaşık % 20 düzeyinde artmıştır.
4.6. Gebelik ve laktasyon
Genel tavsiye
Gebelik kategorisi D.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Diğer sitotoksik ajanlarda da olduğu gibi, doğurganlık çağında olan hastalarda,
OXALIPLATIN HOSPIRA ile tedaviye başlamadan önce, etkin doğum kontrol
yöntemlerinin uygulandığından emin olunmalıdır.
Tedavi sırasında ve tedavinin kesilmesinden kadınlarda 4 ay, erkeklerde 6 ay sonrasına kadar
çocuk sahibi olmamak için uygun korunma önlemleri alınmalıdır.
Gebelik dönemi
Bugüne kadar gebe kadınlarda OXALIPLATIN HOSPIRA kullanımının emniyetine ilişkin
bilgi bulunmamaktadır. Hayvan çalışmalarında üreme toksisitesi gözlenmiştir (Bkz. Bölüm
5.3). Dolayısıyla gebelik sırasında ve korunma önlemleri almayan ve gebe kalma potansiyeli
olan kadınlarda OXALIPLATIN HOSPIRA kullanılmamalıdır.
OXALIPLATIN HOSPIRA kullanımı ancak fötusa yönelik risk bakımından hastanın uygun
bir şekilde bilgilendirilmesi ve rızası ile düşünülmelidir.
Laktasyon dönemi
OXALIPLATIN HOSPIRA’nın insan ya da hayvan sütü ile atıldığına ilişkin yetersiz/sınırlı
bilgi mevcuttur. OXALIPLATIN HOSPIRA’nın süt ile atılmasına yönelik fizikokimyasal ve
eldeki farmakodinamik/toksikolojik veriler nedeniyle memedeki çocuk açısından bir risk
olduğu göz ardı edilemez. OXALIPLATIN HOSPIRA emzirme döneminde
kullanılmamalıdır.
Üreme yeteneği/Fertilite
Hayvan çalışmalarında üreme toksisitesi gözlenmiştir (Bkz. Bölüm 5.3). OXALIPLATIN
HOSPIRA’nın anti-fertilite etkisi olabilir (Bkz.Bölüm 4.4).
64.7. Araç ve makine kullanımı üzerindeki etkiler
OXALIPLATIN HOSPIRA’nın araç ve makine kullanımı üzerine etkisi konusunda çalışma
yoktur. Sersemlik, bulantı ve kusma riskinde artışa ve dengeyi etkileyen diğer nörolojik
semptomlara yol açan OXALIPLATIN HOSPIRA tedavisi, araç ve makine kullanma
yeteneğini hafif ya da orta derecede etkileyebilir. Görme anomalileri, özellikle geçici görme
kaybı (tedavinin kesilmesini takiben geri dönüşlü) araç ve makine kullanma yeteneğini
etkileyebilir. Bu ilaç uygulanan hastalara araç sürmemeleri ve makine kullanmamaları
konusunda uyarı yapılması gerekmektedir.
4.8. İstenmeyen etkiler
OXALIPLATIN HOSPIRA ve 5-fluorourasil/folinik asid (5-FU/FA) kombinasyonu ile en
sık görülen advers olaylar gastrointestinal (diyare, bulantı, kusma ve mukozit), hematolojik
(nötropeni, trombositopeni) ve nörolojik ( akut ve doza bağlı kümülatif periferik duyusal
nöropati) olaylardır. Genel olarak, bu advers olaylar OXALIPLATIN HOSPIRA ve 5-
FU/FA kombinasyonu ile, tek başına 5-FU/FA ile görülenden daha sık ve şiddetlidir.
Aşağıdaki sıklığa ilişkin bilgiler, metastatik ve adjuvan tedaviyi ele alan (OXALIPLATIN
HOSPIRA+5-FU/FA tedavi kollarında sırasıyla, 416 ve 1108 hasta içeren) klinik
çalışmalardan ve pazarlama sonrası deneyimden elde edilmiştir.
Sıklığa ilişkin bilgiler şöyle tanımlanmıştır: çok yaygın ( ≥ 1/10), yaygın ( ≥ 1/100 ila <
1/10), yaygın olmayan (≥ 1/1000 ila <1/100) seyrek ≥1/10000 ila <1/1000), çok seyrek
(<1/10000), bilinmiyor (eldeki verilerden hareketle tahmin edilemiyor)
Enfeksiyon ve enfestasyonlar
Çok yaygın:
Enfeksiyon
Yaygın:
Rinit, üst solunum yolu enfeksiyonu, febril nötropeni/nötropenik sepsis
Kan ve lenf sistemi hastalıkları
Çok yaygın:
Anemi, nötropeni, trombositopeni, lökopeni, lenfopeni
Yaygın: Febril nötropeni
Seyrek:
Otoimmun trombositopeni, lökopeni, lenfopeni
Bilinmiyor: Hemolitik üremik sendrom
Bağışıklık sistemi hastalıkları
Çok yaygın:
Alerji/alerjik reaksiyonlar +
Yaygın:
Bronkospazm da dahil anafilaktik reaksiyonlar, anjiyoödem, hipotansiyon, göğüste ağrı hissi
ve anafilaktik şok
Metabolizma ve beslenme hastalıkları
Çok yaygın:
Anoreksi, glisemi anormallikleri, hipokalemi, natremi anormallikleri
Yaygın:
7Dehidratasyon
Yaygın olmayan:
Metabolik asidoz
Psikiyatrik hastalıklar
Yaygın:
Depresyon, uykusuzluk
Yaygın olmayan:
Sinirlilik
Sinir sistemi hastalıkları**
Çok yaygın:
Periferik duyusal nöropati, duyusal bozukluk, tad sapması, baş ağrısı
Yaygın:
Baş dönmesi, motor nörit, menenjizm
Seyrek:
Dizartri, derin tendon reflekslerinde kayıp, Lhermittes belirtisi, Geri dönüşümlü (reverzibl)
Posterior Lökoensefalopati Sendromu (RPLS; Posterior Geri Dönüşümlü Lökoensefalopati
Sendromu olarak da adlandırılır)**
Bilinmiyor:
Konvülsiyonlar
Göz hastalıkları
Yaygın:
Konjonktivit, görme bozukluğu
Seyrek:
Görme keskinliğinde geçici azalma, görme alanı bozuklukları, optik nörit, tedavinin
kesilmesi ile geri dönüşlü geçici görme kaybı
Kulak ve iç kulak hastalıkları
Yaygın olmayan:
Ototoksisite
Seyrek:
Sağırlık
Vasküler hastalıklar
Çok yaygın:
Epistaksis
Yaygın:
Hemoraji, ateş basması, derin ven trombozu, tromboembolik olaylar, pulmoner embolizm,
hipertansiyon
Solunum, göğüs ve mediastinal ile ilgili hastalıklar
Çok yaygın:
Dispne, öksürük
Yaygın:
Hıçkırık
Seyrek:
İnterstisiyel akciğer hastalığı (bazen fatal), pulmoner fibrozis**
Gastrointestinal hastalıklar
8Çok yaygın:
Bulantı, diyare, kusma, stomatit/mukozit, karın ağrısı, kabızlık
Yaygın:
Dispepsi, gastroözofajiyal reflü, gastrointestinal hemoraji, rektal hemoraji
Yaygın olmayan:
İleus, barsak tıkanması
Seyrek:
Kolit (Clostridium difficile diyaresi dahil), pankreatit
Hepato-bilier hastalıkları
Çok yaygın:
Karaciğer enzimlerinde artış
Kanda bilirubin artışı
Çok seyrek
Karaciğerin veno-oklüzif hastalığı olarakta bilinen, sinüzoidal tıkanma sendromu veya
peliosis, nodüler rejeneratif hiperplazi, perisinüzoidal fibroz ve portal hipertansiyon gibi
hipertansiyon ve/veya transaminazlarda artış gibi, bu tür karaciğer bozukluğuna bağlı
patolojik belirtiler.
Deri ve derialtı doku hastalıkları
Çok yaygın:
Deri bozukluğu, alopesi (okzaliplatin tek başına uygulandığında < %5)
Yaygın:
Deride pul pul dökülme (örn. el ve ayak sendromu), eritematöz döküntü, döküntü, terlemede
artış, tırnak bozukluğu
Kas-iskelet bozuklukları, bağ doku ve kemik hastalıkaları
Çok yaygın:
Sırt ağrısı (Böyle bir advers reaksiyon durumunda, seyrek bildirilen hemoliz araştırılmalıdır)
Yaygın:
Artralji, iskelet ağrısı
Böbrek ve idrar hastalıkları
Yaygın:
Hematuri, dizüri, işeme sıklığı anormalliği, kanda kreatinin artışı, böbrek fonksiyonlarında
bozukluk
Çok seyrek:
Akut tübüler nekroziz, akut interstisiyel nefrit ve akut böbrek yetmezliği
Genel bozukluklar ve uygulama bölgesine ilişkin hastalıklar
Çok yaygın
Yorgunluk, ateş++, (enfeksiyondan- febril nötropenili veya nötropenisiz ya da immunolojik
mekanizmadan dolayı) asteni, rigor, ağrı, enjeksiyon yeri reaksiyonu+++, lokal ağrı,
kızarıklık, karaciğer fonksiyon anomalileri ile ilişkin olanlar dahil kan testi sonuçlarında
değişiklikler
Araştırmalar
Çok yaygın
Kanda alkali fosfataz artışı
Kanda laklat dehidrogenaz artışı
9Adjuvan uygulamada kilo artışı
** Bkz. Bölüm 4.4
+ Çoğunlukla infüzyon sırasında meydana gelen, bazen ölümcül olabilen deri döküntüsü,
özellikle ürtiker, konjonktivit, rinit gibi yaygın alerjik reaksiyonlar.
Bronkospazm da dahil anafilaktik veya anafilaktoid reaksiyonlar, anjioödem, hipotansiyon,
göğüste ağrı hissi ve anafilaktik şok
++ Enfeksiyona (febril nötropenili ya da febril nötropenisiz ) bağlı çok yaygın ateş ya da
immunolojik mekanizmalara bağlı olabilen bilinmeyen ateş
+++ Lokal ağrı, kızarıklık, şişlik ve trombozu kapsayan enjeksiyon yeri reaksiyonları
bildirilmiştir. Damar dışına çıkma, özellikle okzaliplatin periferik bir venden infüzyon
halinde verildiğinde, ciddi olabilen ve komplikasyonlara yol açabilecek nekroz dahil lokal
ağrı ve inflamasyonla sonuçlanabilir (Bkz. Bölüm 4.4).
Okzaliplatin ile 5-FU/FA ( FOLFOX) ve BEVASİZUMAB’ın kombine tedavisi
Birinci basamak okzaliplatin ile 5-FU/FA ve bevasizumab kombinasyonun güvenliliği
metastatik kolorektal kanserli 71 hastada incelenmiştir (TREE çalışması). FOLFOX
küründen beklenen yan etkilerin yanı sıra FOLFOX/bevasizumab kombinasyonu ile kanama
(% 45.1; G3/4: % 2.8), proteinüri (%11.3; G3/4: %0), yara iyileşmesinde gecikme (%5.6),
gastrointestinal perforasyon (%4.2) ve hipertansiyon (% 1.4; G3/4: %1.4) gibi yan etkiler
rapor edilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam @titck.gov.tr; tel: 0 800 314 00 08; faks : 0312 218 35 99).
4.9. Doz aşımı ve tedavisi
OXALIPLATIN HOSPIRA’nın bilinen bir antidotu yoktur. Doz aşımı vakalarında,
istenmeyen etkilerin şiddetlenmesi beklenebilir. Hematolojik parametrelerin takibine
başlanmalı ve semptomatik tedavi uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer antineoplastik ajanlar, platin bileşikleri
ATC kodu: L01XA03
Etki mekanizması
OXALIPLATIN HOSPIRA berrak renksiz sıvı şeklindedir. Etkin maddesi okzaliplatin,
platin atomunun 1,2-diaminosiklohekzan (‘’DACH’’) ve bir oksalat grubu ile kompleks
oluşturduğu, platin esaslı yeni bir bileşik sınıfına dahil olan antineoplastik bir ilaçtır.
Okzaliplatin tek bir enantiomerdir: (SP-4-2)- [(1R,2R) –Siklohekzan- 1,2-diamin-kN, kN’]
[etanedioato (2-)- kO1, kO2 ] platinyum.
Okzaliplatinin etki mekanizması tam olarak aydınlatılamamış olsa da, bu konuda yapılan
çalışmalar, Okzaliplatinin biyotransformasyon sonucu ortaya çıkan sulu türevlerinin hem
inter hem de intra çaprazbağlar oluşturarak DNA ile etkileştiği ve bu şekilde DNA sentezini
bozarak sitotoksik ve antitümör etkilere yol açtığını göstermiştir.
10Farmakodinamik etkiler
Okzaliplatinin, insan kolorektal kanser modellerini de içeren çeşitli tümör modeli
sistemlerinde geniş bir spektrumlu bir in vitro sitotoksisite ve in vivo antitümör etkinlik
göstermektedir. Okzaliplatinin aynı zamanda sisplatine dirençli çeşitli modellerde de in vitro
ve in vivo etkinlik gösterir.
5-fluorourasil (5-FU) ile kombinasyon halinde, hem in vitro, hem de in vivo olarak sinerjistik
sitotoksik bir etki gözlenmiştir.
Klinik etkinlik
Metastatik kolorektal kanserli hastalarda, 5-fluorourasil/folinik asidle (5-FU/FA)
kombinasyon halinde okzaliplatinin (2 haftada bir tekrarlanan 85 mg/m2) etkinliği üç klinik
çalışmada bildirilmiştir:
- Birinci basamak tedavide, karşılaştırmalı 2 kollu faz III EFC2962 çalışmasında 420 hasta
ya tek başına 5-FU/FA (LV5FU2, N=210) ya da okzaliplatin ve 5-FU/FA
kombinasyonuna (FOLFOX4, N=210) rastgele dağılmıştır.
- Daha önceden tedavi görmüş hastalarda, karşılaştırmalı 3 kollu faz III EFC4584
çalışmasında bir irinotekan (CPT-11) + 5-FU/FA kombinasyonuna yanıt vermeyen 821
hasta ya tek başına 5-FU/FA’ya (LV5FU2, N=275), ya tek ilaç olarak okzaliplatine
(N=275) ya da okzaliplatin ve 5-FU/FA kombinasyonuna (FOLFOX4, N=271) rastgele
dağıtılmıştır.
- Son olarak, kontrollü olmayan faz II EFC2964 çalışması tek başına 5-FU/FA yanıt
vermeyen, okzaliplatin ve 5-FU/FA kombinasyonuyla (FOLFOX4, N=57) tedavi edilen
hastaları içermiştir.
Rastgele yöntemle gruplanmış iki klinik araştırmada, birinci basamak tedavide EFC2962 ve
daha önceden tedavi görmüş hastalarda EFC4584’de, tek başına 5-FU/FA ile tedaviye kıyasla
anlamlı olarak daha yüksek bir yanıt oranı ve uzamış bir ilerlemesiz sağ kalım
(İSK)/ilerlemeye kadar geçen süre (İKS) görülmüştür. Daha önceden tedavi görmüş ama
tedaviye yanıt vermemiş hastalarla yürütülen EFC4584 çalışmasında, medyan genel sağ
kalımda (GS) okzaliplatin kombinasyonu ile 5-FU/FA arasındaki farklılık istatistiksel
anlamlılığa ulaşmamıştır.
LV5FU2’ye Karşılık FOLFOX4’le Tedaviye Yanıt Oranı
Yanıt oranı, % (% 95 Güven Aralığı ) Tek ilaç olarak
bağımsız radyolojik değerlendirme ITT LV5FU2 FOLFOX4 okzaliplatin
analizi
Birinci basamak tedavi
EFC2962 22 49
8 haftada bir yanıt değerlendirmesi (16-27) (42-46) UD*
P değeri=0.0001
Daha önceden tedavi görmüş hastalar
EFC4584 (CPT-11+5-FU/FA’ya yanıt 0.7 11.1 1.1
vermeyen) (0.0-2.7) (7.6-15.5) (0.2-3.2)
6 haftada bir yanıt değerlendirmesi
P değeri < 0.0001
Daha önceden tedavi görmüş hastalar
EFC2964 (5-FU/FA’ya yanıt vermeyen) UD* 23 UD*
12 haftada bir yanıt değerlendirmesi (13-36)
UD*: Uygulanabilir değildir.
11LV5FU2’ye Karşılık FOLFOX4’le
Medyan İlerlemesiz Sağ Kalım (İSK)/İlerlemeye Kadar Geçen Medyan Süre (İKS)
Medyan İSK/İKS, ay (% 95 Güven Tek ilaç
Aralığı) LV5FU2 FOLFOX4 olarak
bağımsız radyolojik değerlendirme ITT okzaliplatin
analizi
Birinci basamak tedavi 6.0 8.2
EFC2962 ( İSK ) (5.5-6.5) (7.2-8.8)
Log-rank P değeri = 0.0003 UD*
Daha önceden tedavi görmüş hastalar 2.6 5.3
EFC4584 ( İKS ) (1.8-2.9) (4.7-6.1) 2.1
(CPT-11 + 5-FU/FA’ya yanıt vermeyen) (1.6-2.7)
Log-rank P değeri < 0.0001
Daha önceden tedavi görmüş hastalar 5.1
EFC2964 (5-FU/FA’ya yanıt vermeyen) UD* (3.1-5.7) UD*
UD*: Uygulanabilir değildir.
LV5FU2’ye Karşılık FOLFOX4’le
Medyan Genel Sağ Kalım (GS)
Medyan GS, ay ( % 95 Güven Aralığı) Tek ilaç
ITT analizi LV5FU2 FOLFOX4 olarak
okzaliplatin
Birinci basamak tedavi 14.7 16.2
EFC2962 (13.0-18.2) (14.7-18.2)
Log-rank P değeri = 0.12 UD*
Daha önceden tedavi görmüş hastalar 8.8 9.9
EFC4584 (7.3-9.3) (9.1-10.5) 8.1
(CPT-11 + 5-FU/FA’ya yanıt vermeyen) (7.2-8.7)
Log-rank P değeri = 0.09
Daha önceden tedavi görmüş hastalar 10.8
EFC2964 (5-FU/FA’ya yanıt vermeyen) UD* (9.3-12.8) UD*
UD*: Uygulanabilir değildir.
Başlangıç düzeyinde semptomatik olan daha önceden tedavi görmüş hastalarda (EFC4584),
tek başına 5-FU/FA ile tedavi edilenlere kıyasla okzaliplatin ve 5-FU/FA ile tedavi
edilenlerden daha büyük bir oranının hastalıkla ilgili semptomlarında anlamlı bir düzelme
görülmüştür (%14.6’ya karşılık %27.7, p= 0.0033).
Daha önceden tedavi görmemiş hastalarda (EFC2962), yaşam kalitesi boyutlarından herhangi
biri bakımından iki tedavi grubu arasında hiçbir istatistiksel olarak anlamlı farklılık
bulunmamıştı. Bununla birlikte, yaşam kalitesi puanları genel olarak kontrol grubunda genel
sağlık durumu ve ağrı ölçümleri açısından daha iyiyken, okzaliplatin grubunda bulantı ve
kusma açısından daha kötü olmuştur.
12Adjuvan tedavide, karşılaştırmalı faz III çalışması MOSAIC (EFC3313) kapsamında, 2246
hasta (899 evre II/Duke’s B2 ve 1347 evre III/Duke’s C) kolon kanserinin primer tümörünün
total rezeksiyonundan sonra, ya tek başına 5-FU/FA [LV5FU2, N=1123 (B2/C=448/675)] ya
da okzaliplatin ve 5-FU/FA kombinasyonuna [ FOLFOX4, N=1123 (B2/C=451/672)] rastgele
dağıtılmıştır.
EFC 3313 Genel popülasyonda 3 yıllık hastalıksız sağ kalım (ITT analizi )*
Tedavi Kolu LV5FU2 FOLFOX4
3 yıllık hastalıksız sağ kalım 73.3 78.7
yüzdesi (% 95 CI) (70.6-75.9) (76.2-81.1)
Hazard oranı (%95 CI) 0.76
(0.64-0.89)
Katmanlı log rank testi P=0.0008
* medyan izlem: 44.2 ay (bütün hastalar en az 3 yıl boyunca izlenmiştir).
Bu çalışmada okzaliplatin ve 5-FU/FA kombinasyonunun (FOLFOX4), tek başına 5-
FU/FA’ya (LV5FU2) kıyasla 3 yıllık hastalıksız sağ kalım bakımından anlamlı bir genel
avantajı olduğunu göstermiştir.
EFC 3313 Hastalığın evresine göre 3 yıllık hastalıksız sağkalım (ITT analizi)*
Hastalığın evresi Evre II Evre III
(Duke’s B2) (Duke’s C)
Tedavi kolu LVF5FU2 FOLFOX4 LC5FU2 FOLFOX4
3 yıllık hastalıksız sağ kalım 84.3 87.4 65.8 72.8
yüzdesi (% 95 Güven (80.9-87.7) (84.3-90.5) (62.2-69.5) (69.4-76.2)
aralığı)
Hazard oranı (%95 CI) 0.79 0.75
(0.57-1.09) (0.62- 0.90)
Katmanlı log rank testi P=0.151 P=0.002
*medyan izlem: 44.2 ay (tüm hastalar en az 3 yıl boyunca izlenmiştir.)
Genel sağ kalım (ITT analizi):
MOSAIC araştırmasının birincil sonlanım noktası olan 3 yıllık hastalıksız sağ kalım analizi
sırasında, LV5FU2 kolunda hastaların % 83.8’i hala sağ olmasına karşılık FOLFOX4 kolunda
hastaların % 85.1’i hala sağdı. Bu sonuç, istatistiksel anlamlılığa ulaşmamakla birlikte,
mortalite riskinde FOLFOX4 lehine %10’luk genel düşüş olarak değerlendirilir (hazard
oranı=0.90).
FOLFOX4 ve LV5FU2 için değerler Evre II (Duke’s B2) alt popülasyonunda sırasıyla %
92.2’ye karşılık % 92.4 iken (hazard oranı=1.01), evre III (Duke’s C) alt popülasyonunda
sırasıyla, % 80.4’e karşılık %78.1’dir (hazard oranı=0.87).
13Metastatik kolorektal kanseri (okzaliplatin/5-FU/FA/bevasizumab):
Okzaliplatinin 5-FU/FA (FOLFOX) ve bevacizumab ile kombinasyonunun etkililiği,
metastatik kolorektal kanser hastalarında, birinci basamak kemoterapi (TREE çalışması) veya
ikinci basamak kemoterapi (ECOG çalışması) olarak, 2 klinik çalışmada değerlendirilmiştir.
 Randomize karşılaştırmalı olmayan faz II TREE çalışmasında FOLFOX/bevasizumab
kombinasyonu (iki haftada bir 5mg/kg vücut ağırlığı bevasizumab standart dozu
kullanılarak) (71 hasta) ve yalnızca FOLFOX kürü (49 hasta) değerlendirilmiştir.Tedavi
edilmekte olan hasta popülasyonunda (randomize şekilde ayrılarak tedavi edilen hastalar),
objektif yanıt oranı sırasıyla %52.1 ve %40.8’dir. Progresyona kadar geçen ortalama süre
(TTP, progresyonsuz sağkalım olarak tanımlanmıştır, PFS) sırasıyla 9.9 ve 8.7 aydır.
Ortalama sağkalım ise sırasıyla 26 ve 19.2 aydır.
 Randomize, karşılaştırmalı faz III ECOG 3200 çalışmasında, FOLFOX/bevasizumab
(iki haftada bir 10 mg/kg vücut ağırlığı bevasizumab) kombinasyonu (293 hasta), FOLFOX
kürü (292 hasta) ile karşılaştırıldığında, FOLFOX/bevasizumab kombinasyonu kolunda
objektif yanıt oranı (% 22.2’ye karşılık %8.6), ortalama progresyonsuz sağkalım (PFS, 7.5’a
karşılık 4.5 ay) ve ortalama sağkalım (OS, 13.0’a karşılık 10.8 ay) değerlerinde anlamlı
düzelmeler görülmüştür.
Pediyatrik popülasyonda tek ajan olarak okzaliplatin 2 Faz I (69 hasta) ve 2 Faz II (166
hasta) çalışmada değerlendirilmiştir. Solid tümörleri olan ve yaşları 7 ay ile 22 yaş
arasında değişen toplam 235 pediyatrik hasta tedavi edilmiştir. Tek ajan olarak uygulanan
okzaliplatinin tanımlanan pediyatrik popülasyonda etkili olduğu saptanmamıştır. Her iki
faz II çalışmada artış, tümör yanıtının olmaması nedeniyle durdurulmuştur.
5.2. Farmakokinetik özellikler
Genel özellikler
Reaktif okzaliplatin türevleri, plazma ultrafiltratında bağlanmamış platin karışımı olarak
bulunmaktadır. Okzaliplatin uygulamasını takiben, ultrafiltre edilebilen platin
seviyelerinin azalması üç fazlıdır, nispeten kısa iki dağılım (t =0.43 saat, t =16.8 saat)
1/2α 1/2β
ve uzun bir terminal eliminasyon fazı (t =391 saat) ile karakterizedir. Okzaliplatinin 85
1/2γ
mg/m2’lik dozda 2 saatlik intravenöz infüzyonunu takiben elde edilen farmakokinetik
parametreler, maksimum plazma konsantrasyonu 0.814 mcg/ml ve dağılım hacmi 440 L
şeklinde olmuştur.
Emilim:
Etkin bileşiklerin ayrı ayrı farmakokinetiği belirlenmemiştir. 1 ila 5 kürlük bir tedavide, 3
haftada bir 130 mg/m2 okzaliplatinin ve 1 ila 3 kürlük bir tedavide 2 haftada bir 85 mg/m2
okzaliplatinin 2 saatlik bir infüzyonunu takiben, bağlanmamış aktif ve inaktif tüm platin
türlerinin bir karışımını temsil eden, platin ultrafiltratının farmakokinetiği aşağıdaki
tabloda görülmektedir:
İki haftada bir 85 mg/m2 ya da üç haftada bir 130 mg/m2’lik çoklu okzaliplatin
dozlarının ardından ultrafiltrattaki platin farmakokinetik parametre tahminlerinin
özeti
Doz C EAA EAA t α t β t γ Vss K1
maks 0-48 1/2 1/2 1/2
μg/ml μg.s/ml μg.s/ml s s s 1 1/s
85 mg/m2 0.814 ± 4.19 ± 4.68 ± 0.43 ± 16.8 ± 391 ± 440 ± 17.4 ±
Ortalama ± 0.193 0.647 1.40 0.35 5.74 406 199 6.35
14SD
130 mg/m2 1.21 ± 8.20 ± 11.9 ± 0.28 ± 16.3 ± 273 ± 582 ± 10.1 ±
Ortalama ± 0.10 2.40 4.60 0.06 2.90 19.0 261 3.07
SD
Ortalama EAA ve C değerleri 3. kürde (85 mg/m2) ya da 5. kürde (130 mg/m2)
0-48 maks
belirlenmiştir.
Ortalama EAA, V , K1 ve K1 değerleri 1. kürde belirlenmiştir.
ss R0-48
C , C ,EAA, EAA , V ve K1 değerleri kompartmanlı olmayan analiz kullanılarak
son maks 0-48 ss
belirlenmiştir. t α,t β ve t γ (1.-3. kürler bileşik olmak üzere) kompartmanlı analiz
1/2 1/2 1/2
kullanılarak belirlenmiştir.
Dağılım:
2 saatlik bir infüzyonun sonunda, uygulanan platinin %15’i sistemik dolaşımda bulunur ve
geri kalan % 85’i hızla dokulara dağılır veya idrarla atılır. Eritrositlere ve plazmaya geri
dönüşümsüz bağlanma, bu matrislerde eritrositlerin ve serum albumininin doğal
yenilenmesine yakın bir yarı ömürle sonuçlanır. İki haftada bir 85 mg/m2 veya üç haftada bir
130 mg/m2’lik uygulamayı takiben plazma ultrafiltratında hiçbir birikim gözlenmemiş ve bu
matrisde kararlı duruma birinci kürde ulaşılmıştır. Bireyler arası ve birey içi değişkenlik
genellikle düşüktür.
Biyotransformasyon:
İn vitro biyotransformasyonun enzimatik olmayan yıkılma sonucu olduğu kabul edilmektedir
ve sitokrom P450’nin aracılık ettiği diaminosiklohekzan (DACH) halkası metabolizmasına
dair hiçbir bulgu yoktur.
OXALIPLATIN HOSPIRA hastalarda geniş çaplı bir biyotransformasyona uğrar ve 2 saatlik
bir infüzyonun sonunda plazma ultrafiltratında değişmemiş etkin madde tespit edilemez.
Monokloro-, dikloro-, ve diaqua-DACH platin türlerini içeren birçok sitotoksik
biyotransformasyon ürünü, infüzyon sonrasında çeşitli inaktif konjugatlarla birlikte sistemik
dolaşımda teşhis edilmiştir.
Eliminasyon:
Platin, ağırlıklı olarak idrarla atılır; renal klerensi esas olarak uygulamadan sonraki 48 saat
içinde olur. 5. günde, toplam dozun yaklaşık % 54’ü idrarda % 3’ten azı feçesde saptanmıştır.
Doğrusallık/Doğrusal olmayan durum:
1 ila 5 kürlük bir tedavide, 3 haftada bir 130 mg/m2 okzaliplatinin ve 1 ila 3 kürlük bir
tedavide 2 haftada bir 85mg/m2 okzaliplatinin 2 saatlik bir infüzyonunu takiben, bağlanmamış
aktif ve inaktif tüm platin türlerinin bir karışımını temsil eden, platin ultrafiltratı için C ,
maks
EAA ve EAA değerleri doz ile orantılı olarak artmıştır.
0-48
Hastaların karakteristik özellikleri
Böbrek yetmezliği:
Okzaliplatinin dağılımı, farklı derecelerde böbrek fonksiyon bozukluğu olan hastalarda
incelenmiştir. Okzaliplatinin eliminasyonu, kreatinin klirensiyle anlamlı bir korelasyon
gösterir. Platinin plazma ultrafiltratının (PUF) toplam vücut klirensi, böbrek fonksiyon
bozukluğu olan hastalarda, böbrek fonksiyonları normal olan hastalara kıyasla (kreatinin
klirensi >80 mL/dk) azalmıştır; azalma oranları, böbrek fonksiyon bozukluğu hafif olan
15(kreatinin klirensi =50-80 mL/dk) hastalarda % 34, orta derece olan (kreatinin klirensi = 30-
49 mL/dk) hastalarda %57, ağır olan (kreatinin klirensi <30 mL/dk) hastalarda %79’dur.
Özellikle ağır fonksiyon bozukluğu olan hasta grubunda, böbrek fonksiyon bozukluğunun
düzeyi arttıkça platin plazma ultrafiltratının beta ve gama yarılanma ömürleri artma eğilimi
göstermiştir. Bununla beraber, hastalar arası değişkenliğin yüksek olması ve ağır böbrek
fonksiyon bozukluğu olan hasta sayısının azlığı (4 hasta) nedeniyle, kesin sonuçlara
ulaşılamamıştır. Böbrek fonksiyon bozukluğuna bağlı olarak, platinin idrarla atılımı ve platin
plazma ultrafiltratının böbrek klirensi de azalmıştır (Bkz. Bölüm 4.2 ve 4.4).
5.3. Klinik öncesi güvenlilik verileri
Tek doz ve çoklu doz çalışmalarında preklinik türlerde (fareler, sıçanlar, köpekler ve/veya
maymunlar) belirlenen hedef organlar arasında kemik iliği, sindirim sistemi, böbrek, testisler,
sinir sistemi ve kalp bulunmaktadır. Hayvanlarda gözlenen hedef organ toksisiteleri, kalp
üzerindeki etkileri hariç olmak üzere, insan kanserlerinin tedavisinde kullanılan diğer platin
içeren tıbbi ürünler ve DNA’ya hasar veren, sitotoksik tıbbi ürünlerinkiyle uyumludur.
Kalp üzerindeki etkiler sadece köpeklerde gözlenmiştir ve öldürücü ventriküler fibrilasyon ile
birlikte elektrofizyolojik anormallik içermektedir. Kardiyak toksisite, yalnızca köpeklerde
görüldüğü için değil, köpeklerde öldürücü olana (150 mg/m2) benzer dozlar insanlarda iyi
tolere edildiği için köpeklere özgü kabul edilmektedir. Sıçan duyusal nöronları kullanılarak
yapılan klinik öncesi çalışmalar, okzaliplatine bağlı, uyarıları merkeze ileten sinirlerle ilgili
akut semptomların voltaj-geçitli Na+ kanallarıyla etkileşim sonucu ortaya çıkabileceğini
düşündürmektedir.
Okzaliplatin memeli hayvanlarda mutajenik ve klastojenik bulunmuştur ve sıçanlarda
embriyo-fötal toksisite oluşturmuştur. Karsinojenik çalışmalar yapılmamış olmasına rağmen,
okzaliplatin olası bir karsinojen sayılmaktadır.
6. FARMASÖTİK ÖZELLİKLER
6. 1. Yardımcı maddelerin listesi
Enjeksiyonluk su, tartarik asit, sodyum hidroksit
6. 2. Geçimsizlikler
Seyreltilmiş tıbbi ürün diğer ilaçlarla aynı infüzyon torbasında veya infüzyon setinde diğer
tıbbi ürünlerle karıştırılmamalıdır. OXALIPLATIN HOSPIRA, Bölüm 6.6. “Beşeri tıbbi
üründen arta kalan maddelerin imhası ve diğer özel önlemler’’ de belirtilen talimatlar
doğrultusunda, bir Y-kateter aracılığıyla folinik asit (FA) ile beraber uygulanabilir.
- Alkali tıbbi ürünler ya da çözeltilerle, özellikle 5-fluorourasil (5-FU), trometamolü
yardımcı madde olarak içeren folinik asit (FA) ürünleri ve diğer etkin maddelerin
trometamol tuzlarıyla KARIŞTIRILMAMALIDIR. Alkali tıbbi ürünler veya çözeltiler
OXALIPLATIN HOSPIRA’nın stabilitesini olumsuz yönde etkileyecektir (Bkz. Bölüm
6.6.).
- OXALIPLATIN HOSPIRA, % 0.9’luk sodyum klorür çözeltisiyle veya klorür iyonları
içeren (kalsiyum, potasyum veya sodyum klorür dahil olmak üzere) diğer çözeltiler ile
SEYRELTİLMEMELİDİR.
- Aynı infüzyon torbasında ya da infüzyon setinde diğer tıbbi ürünlerle
KARIŞTIRILMAMALIDIR (Folinik asitle (FA) eş zamanlı uygulamayla ilgili talimatla
için bakınız bölüm 6.6)
- Alüminyum içeren enjeksiyon malzemesi KULLANILMAMALIDIR.
166.3. Raf ömrü
18 aydır.
İnfüzyon çözeltisi:
% 5 (50 mg/ml) glukoz çözeltisi ile seyreltilmesi sonrasında, kimyasal ve fiziksel kullanım
stabilitesinin + 2oC - +8oC’de 24 saat,+ 25oC’de 6 saat devam ettiği gösterilmiştir.
Mikrobiyolojik açıdan, infüzyon çözeltisinin hemen kullanılması gerekir.
Hemen kullanılmadığında kullanım öncesi saklama süreleri ve koşulları kullanıcının
sorumluluğundadır ve seyreltme kontrollü ve valide edilmiş aseptik koşullarda yapılmadıkça
+2oC - + 8oC’de 24 saatten fazla saklanmamalıdır.
6.4. Saklamaya yönelik özel tedbirler
Flakonu 25oC’nin altında ki oda sıcaklığında ve ışıktan korumak için kutusunda saklayınız.
Dondurmayınız.
Seyreltilmiş konsantre çözeltinin saklama koşulları için Bkz. “6.3 Raf ömrü’’.
6.5. Ambalajın niteliği ve içeriği
Bromobütil elastomer tıpalı Tip I renksiz cam flakonlarda 20 ml konsantre çözelti şeklinde
100 mg okzaliplatin.
Her kutuda 1 flakon bulunur.
6.6. Beşeri tıbbi üründen arta kalan maddelerin imhası ve diğer özel önlemler
Diğer potansiyel toksik bileşiklerle olduğu gibi, OXALIPLATIN HOSPIRA solüsyonlarının
hazırlanması ve uygulanması sırasında dikkatli olunmalıdır.
Hazırlama talimatları
Bu sitotoksik ilacın sağlık personeli tarafından hazırlanması, bu işlemi yapanın ve bulunduğu
ortamın korunmasını garanti altına almak amacıyla her türlü tedbirin alınmasını gerektirir.
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği’’
ve “Ambalaj ve Ambalaj Atıklarının Kontrolü Yönetmeliği’’ne uygun olarak atılmalıdır.
Sitotoksik ilaçların enjektabl çözeltilerinin hazırlanması, kullanılan ilaçlar hakkında bilgi
sahibi olan eğitilmiş uzman personel tarafından, hastane politikasına uygun olarak,tıbbi
ürünün doğru olarak hazırlanmasını ve bulunulan ortamın ve özellikle de ilaçları hazırlayan
personelin korunmasını garanti altına alacak koşullarda yürütülmelidir.Bu amaç için ayrılmış
bir hazırlama yeri olması gerekir. Bu alanda sigara içmek, yemek ya da içmek
yasaklanmalıdır.
Personele uygun hazırlama malzemesi, özellikle uzun kollu önlükler, koruyucu maskeler,
kepler, koruyucu gözlükler, steril tek kullanımlık eldivenler, çalışma alanı için koruyucu
örtüler, kaplar ve atık toplama torbaları sağlanmalıdır.
İfrazat ve kusmukla uğraşılırken dikkatli olunmalıdır.
Gebe kadınlar sitotoksik ilaçlarla uğraşmaktan kaçınmak konusunda uyarılmalıdırlar.
Herhangi bir kırık flakon için de aynı tedbirler uygulanmalı ve kontamine atık sayılmalıdır.
Kontamine atıkla uygun biçimde etiketlenmiş sert kaplarda yakılmalıdır. Bkz. aşağıdaki
“Atıklar’’ bölümü.
Eğer OXALIPLATIN HOSPIRA konsantre solüsyonu ya da infüzyon çözeltisi cilde temas
ederse, hemen suyla iyice yıkanmalıdır.
17Eğer OXALIPLATIN HOSPIRA konsantre solüsyonu ya da infüzyon çözeltisi mukoz
membranlara temas ederse hemen suyla iyice yıkanmalıdır.
Özel uygulama tedbirleri
 Alüminyum içeren enjeksiyon gereçleri KULLANILMAMALIDIR.
 Seyreltilmeden KULLANILMAMALIDIR.
 Seyreltmek için sadece % 5’lik (50 mg/ml) glukoz solüsyonu kullanılmadır. % 0.9’luk
sodyum klorür çözeltisiyle veya klorür içeren çözeltilerle SEYRELTİLMEMELİDİR.
 Alkali tıbbi ürünler ya da çözeltilerle, özellikle 5-fluorourasil (5-FU), trometamolü
yardımcı madde olarak içeren folinik asit (FA) ürünleri ve diğer etkin maddelerin
trometamol tuzlarıyla KARIŞTIRILMAMALIDIR. Alkali tıbbi ürünler veya
çözeltiler OXALIPLATIN HOSPIRA’nın stabilitesini olumsuz yönde etkileyecektir.
Folinik asit (FA) (kalsiyum folinat veya disodyum folinat olarak) ile birlikte kullanma
talimatı
250 ila 500 ml %5’lik (50 mg/ml) glukoz çözeltisi içinde 85 mg/m2 dozunda intravenöz
infüzyon şeklindeki OXALIPLATIN HOSPIRA, 2-6 saatte, enjeksiyon yerinin hemen
öncesine yerleştirilmiş bir Y-katater kullanılarak, % 5’lik (50mg/ml) glukoz çözeltisi içindeki
folinik asit (FA) intravenöz infüzyonuyla eş zamanlı uygulanabilir.Bu iki tıbbi ürün aynı
infüzyon torbasında birleştirilmemelidir. Folinik asit (FA) yardımcı madde olarak trometamol
içermemeli ve yalnızca izotonik % 5’lik (50 mg/ml) glukoz çözeltisi kullanılarak
seyreltilmelidir; seyreltmede hiçbir zaman alkali çözeltiler, sodyum klorür çözeltileri ya da
klorür içeren çözeltiler KULLANILMAMALIDIR.
5-Fluorourasil ile kullanma talimatı
OXALIPLATIN HOSPIRA her zaman fluoropirimidinlerden – örneğin 5 fluorourasil – (5-
FU)- önce uygulanmalıdır.
OXALIPLATIN HOSPIRA uygulamasından sonra set yıkanır ve 5- fluorourasil (5-FU)
uygulaması yapılır.
OXALIPLATIN HOSPIRA ile kombine edilen ilaçlar hakkında ilave bilgi için, söz konusu
ilaç üreticisinin kısa ürün bilgilerine bakınız.
İnfüzyon için konsantre çözelti
Kullanımdan önce gözle incelenir. Sadece berrak ve partikül içermeyen çözeltiler
kullanılmalıdır.
Bu tıbbi ürün tek kullanımlıktır. Kullanılmayan konsantre çözelti atılmalıdır.
Kullanımdan önce gözle incelenir. Sadece berrak ve partikül içermeyen çözeltiler
kullanılmalıdır.
İntravenöz infüzyon için seyreltme
Flakon(lar)daki konsantre solüsyondan gereken miktar çekilip 0.2 mg/ml-2 mg/ml arasında
bir OXALIPLATIN HOSPIRA konsantrasyonuna ulaşmak üzere 250 ml ila 500 ml % 5’lik
(50 mg/ml) glukoz çözeltisiyle seyreltilir. OXALIPLATIN HOSPIRA’nın fizikokimyasal
stabilitesinin kanıtlandığı konsantrasyon aralığı 0.2 mg/ml ila 2.0 mg/ml’dir.İV infüzyonla
uygulanır.%5 lik (50 mg/ml) glukoz çözeltisiyle seyreltilmesi sonrasında, kimyasal ve fiziksel
kullanım stabilitesinin +2oC-+8oC’de 24 saat, +25oC’de 6 saat devam ettiği gösterilmiştir.
Mikrobiyolojik açıdan, infüzyon çözeltisinin hemen kullanılması gerekir.
18Hemen kullanılmadığında kullanım öncesi saklama süreleri ve koşulları kullanıcının
sorumluluğundadır ve seyreltmenin kontrol edilmiş ve valide edilmiş aseptik koşullarda
yapılmadığı hallerde normal olarak 2oC-8oC’de 24 saatten fazla saklanmamalıdır.
Kullanımdan önce gözle incelenir. Sadece berrak ve partikül içermeyen çözeltiler
kullanılmalıdır.
Bu tıbbi ürün tek kullanımlıktır. Kullanılmayan infüzyon çözeltisi atılmalıdır (Bkz. aşağıdaki
“Atıklar’’ bölümü). Okzaliplatin infüzyon çözeltisinin PVC bazlı uygulama seti ile geçimliliği
test edilmiştir.
Bu tıbbi ürün tek kullanımlıktır. Kullanılmayan infüzyon çözeltisi atılmalıdır (Bkz. aşağıdaki
“Atıklar’’ bölümü).
Seyreltme için ASLA sodyum klorür çözeltisi veya klorür içeren çözeltiler kullanılmaz.
Okzaliplatin infüzyon çözeltisinin geçimliliği, PVC-bazlı örnek uygulama setleriyle test
edilmiştir.
İnfüzyon
OXALIPLATIN HOSPIRA uygulaması prehidrasyon gerektirmez.
0.2 mg/ml’den düşük olmayan bir konsantrasyon elde etmek üzere 250 ml ila 500 ml %5’lik
(50 mg/ml) glukoz çözeltisiyle seyreltilen OXALIPLATIN HOSPIRA ya bir periferik ven ya
da merkezi venöz kataterden 2 ila 6 saat boyunca infüzyon yoluyla verilmelidir.
OXALIPLATIN HOSPIRA 5-fluorourasille (5-FU) birlikte uygulandığında, OXALIPLATIN
HOSPIRA infüzyonu 5-fluorourasille (5-FU) verilmeden önce uygulanmalıdır.
Atıklar
Ürünün atıklarının yanısıra seyreltilmesinde ve uygulanmasında kullanılan tüm malzemeler,
“Tıbbi Atıkların Kontrolü Yönetmeliği’’ ve “Ambalaj ve Ambalaj Atıklarının Kontrolü
Yönetmeliği’’nin tehlikeli atıkların ortadan kaldırılmasıyla ilgili gereklerine göre, sitostatik
ajanlar için uygulanan standart hastane prosedürlerine uygun olarak imha edilmelidir.
7.RUHSAT SAHİBİ
ORNA İlaç Tekstil Kimyevi Mad. San. ve Dış Tic. Ltd.
Fatih Sultan Mehmet Caddesi Yayabeyi Sokak No:9/4-5-6
Kavacık-İstanbul
Tel:0 216 538 81 00
Faks:0 216 413 89 08
8.RUHSAT NUMARASI
132/4
9.İLK RUHSAT TARİHİ/RUHSAT YENİLEME TARİHİ
İlk ruhsat tarihi: 21.09.2011
Ruhsat yenileme tarihi:
1920