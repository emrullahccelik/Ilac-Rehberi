KISA ÜRÜN BİLGİSİ
1. BEŞERİ TIBBİ ÜRÜNÜN ADI
STİLİZAN 1 mg/ml ampul
2. KALİTATİF VE KANTİTATİF BİLEŞİM
Etkin madde:
Her 1 ml’de 1 mg trifluoperazin eşdeğeri 1.18 mg trifluoperazin hidroklorid içerir.
Yardımcı maddeler:
Sodyum tartarat dihidrat ..............2.5 mg
Sodyum sakkarin .........................0.28 mg
Sodyum asit fosfat.....................11.75 mg
Sodyum klorür .............................3.00 mg
Enjeksiyonluk su ......................... 1.00 ml
3. FARMASÖTİK FORM
Ampul
4. KLİNİK ÖZELLİKLER
4.1. Terapötik endikasyonlar
Düşük doz: STİLİZAN anksiyete, ajitasyon ve anksiyeteye sekonder depresyon
semptomlarının kısa süreli tedavilerinde kullanılır. Kusma ve bulantının semptomatik
tedavisinde de kullanılır.
Yüksek doz: STİLİZAN şizofreni semptomlarının tedavisinde, tekrarının önlenmesinde
ve diğer psikozlarda, özellikle paranoid tiplerde kullanılır. Depresif psikozlarda
kullanılmaz. Ciddi psikomotor ajitasyonlarda veya tehlikeli fevri davranışlarda, örneğin
zeka seviyesi normalin altında olan kişilerde kısa süreli tedaviler için uygundur.
4.2. Pozoloji ve uygulama şekli
Pozoloji / uygulama sıklığı ve süresi:
Yetişkinler:
Tavsiye edilen doz bölünmüş olarak günde 1-3 mg’dır. Bazen gereken durumlarda
maksimum 6 mg yüksek doza çıkılabilir. En kısa zamanda oral tedaviye dönülmelidir.
Uygulama şekli:
1/10İntramuskuler uygulama içindir.
Özel popülasyonlara ilişkin ek bilgiler:
Böbrek/karaciğer yetmezliği:
Böbrek ve karaciğer yetmezliği olan hastalarda kullanılmamalıdır.
Pediyatrik popülasyon:
Çocuklarda intramuskuler kullanımı hakkında deneyim azdır. Gerektiği takdirde vücut
ağırlığının her bir 20 kilosu için günde 1 mg olmak üzere güne bölünmüş dozlarda
tavsiye olunur.
Geriyatrik popülasyon:
Yaşlı hastalarda başlangıç dozu normalin yarısı kadardır.
4.3. Kontrendikasyonlar
STİLİZAN, trifluoperazin ya da ampul bileşiminde yer alan yardımcı maddelerden
herhangi birine karşı duyarlılığı olan kişilerde, koma halindeki hastalarda, kontrol
altında olmayan kalp yetmezliği hastalarında, kan hastalığı olan hastalar ile karaciğer
yetmezliği bulunan hastalarda kontrendikedir.
4.4. Özel kullanım uyarıları ve önlemleri
Antipsikotik tedavisi sırasında, hastanın klinik durumundaki iyileşme birkaç günden
birkaç haftaya kadar sürebilir. Bu süre zarfında hastalar yakından izlenmelidir.
Demansa bağlı psikoz ve/veya davranış bozukluğu
Konvansiyonel ve atipik antipsikotik ilaçlar demansa bağlı psikozu olan yaşlı
hastaların tedavisinde kullanıldığında ölüm riskinde artışa neden olmaktadır
STİLİZAN demansa bağlı davranış bozukluklarında kullanılmamalıdır.
Antipsikotik ilaçlarla tedavi edilen hastalarda tardif diskinezi gözlenebilir. Sendromun
prevalansı özellikle yaşlı kadınlar başta olmak üzere yaşlılarda daha fazla gözükmesine
rağmen, antipsikotik tedavi başlangıcında hangi hastaların sendrom geliştireceği
şeklinde prevalans tahmininde bulunmak güçtür.
Tardif diskinezinin bilinen bir tedavisi olmamasına rağmen, antipsikotik ilaç
kesilmesini takiben sendrom kısmen veya tamamen düzelebilir. Antipsikotik alan
hastada tardif diskinezi semptomları gözlenirse, ilaç kesilmesi düşünülmelidir.
2/10Nöroleptik malign sendrom (NMS) antipsikotik ilaç tedavisiyle bağlantılı potansiyel
olarak hayatı tehdit eden bir durumdur. Nadir sayıdaki NMS'un, trifluoperazin alımıyla
bağlantılı olduğu bildirilmiştir. NMS'un klinik belirtileri hiperpireksi, adale sertliği,
zihinsel durum değişikliği ve otonom dengesizliktir (düzensiz nabız veya tansiyon,
taşikardi, diaforez ve kardiyak ritm bozukluğu). Ek belirtiler olarak yükselmiş kreatinin
fosfokinaz, idrarda miyoglobin (rabdomiyoliz) ve akut renal yetmezlik sayılabilir.
Eğer hasta NMS'u gösteren belirti ve semptomlar gösterirse, veya NMS'e ait ek klinik
belirtiler olmaksızın açıklanamayan yüksek ateş görülüyorsa, trifluoperazin dahil tüm
antipsikotik ilaçlar kesilmelidir.
Lityum ve antipsikotik birlikte kullanan bazı hastalarda ensefalopatik sendrom
(yorgunluk, letarji, ateş, konfüzyon, ekstrapiramidal semptomlar, lökositoz, BUN
düzeylerinde artış) gözlenmiştir. Bazı vakalarda sendromun ardından beyin hasarı
oluşmuştur. Bu olaylar ile lityum ve antipsikotik ilaçların birlikte kullanımı arasında
olası nedensel ilişki nedeniyle, bu şekilde kombine tedaviyi alan hastalar nörolojik
toksisitenin erken belirtisi için yakından takip edilmeli ve herhangi bir belirti
gözlendiğinde tedavi hızlı bir şekilde kesilmelidir. Bu ensefalopatik sendrom NMS ile
benzerlik gösterebilir.
Yaşlı hastaların tedavilerinde başlangıç dozu düşük tutulmalı ve dikkat edilmelidir. Bu
gibi hastalar özellikle ekstrapiramidal ve hipotansif etkilere hassastırlar.
Kardiyovasküler hastalığı olan hastalar dikkatli tedavi edilmelidir. STİLİZAN aktiviteyi
artıracağından angina pektoris olan hastalarda dikkat edilmelidir. Ağrıda bir artış olursa
ilaç kesilmelidir.
Fenotiazin ile kemik iliği supresyonu veya sarılık gözlenmiş hastalar STİLİZAN
almamalıdır.
Parkinson hastalığı olan hastalarda semptomlar kötüleşebilir ve levodopa’nın etkileri
tersine dönebilir. Fenotiyazinler konvülsiyon eşiğini düşürdüğünden epilepsi
hastalarında dikkatli kullanılmalı ve metrizamidden kaçınılmalıdır.
STİLİZAN minimum antikolinerjik aktiviteye sahip olmasına rağmen, dar açılı
glokom, miyastenia gravis ve prostat hipertrofili hastalarda dikkat edilmelidir.
STİLİZAN’ın anti-emetik etkileri organik hastalığın belirtisi bulantı ve kusmayı
maskeleyebileceğinden intestinal obstruksiyon, Reye sendromu ve beyin tümörü gibi
hastalıkların teşhis edilmesini zorlaştırabilir.
3/10Bazı atipik antipsikotikleri kullanan demanslı hastalarda yürütülen randomize plasebo
kontrollü klinik çalışmalarda serebrovasküler advers olay riskinin yaklaşık 3 kat arttığı
gösterilmiştir. Bu artışın mekanizması bilinmemektedir. STİLİZAN inme risk faktörü
taşıyan hastalarda dikkatli kullanılmalıdır.
Ailede QT uzaması hikayesi olan veya kardiyovasküler hastalığı olan hastalarda dikkatli
olunmalıdır. Nöroleptiklerle birlikte kullanımından kaçınılmalıdır.
Antipsikotik ilaçlarla venöz tromboemboli (VTE) vakaları rapor edilmiştir.
Antipsikotiklerle tedavi edilen hastalarda sıklıkla edinilmiş VTE risk faktörleri
mevcuttur. VTE için mümkün olabilecek tüm risk faktörleri STİLİZAN tedavisi
öncesinde ve tedavisi sırasında tanımlanmalıdır ve koruyucu önlemler alınmalıdır.
Yüksek doz antipsikotik ilaçların ani kesilmesini takiben, bulantı, kusma ve uykusuzluk
gibi akut geriçekilme semptomları tanımlanmıştır. Psikotik semptomlar tekrar
gözlenebilir ve istemsiz hareketler (akatizi, distoni ve diskinezi) tekrar başlayabilir. Bu
yüzden, kademeli olarak ilacın kesilmesi düşünülmelidir.
Fenotiyazinler, vücut ısı kontrolünü etkileyebildikleri için aşırı vücut ısılarında dikkatle
kullanılmalıdır.
Trifluoperazin, seyrek olarak venöz tromboembolik olay (VTE) riskine neden
olabilmektedir.
STİLİZAN alan hastalarda trombositopeni ve anemi bildirilmiştir. Agranülositoz ve
pansitopeni de oluşabileceğinden boğaz ağrısı veya hastalığa ait başka bulgular
açısından hastalar uyarılmalıdır.
Belirli fenotiazinlerin retinopatiye yol açabileceği bildirildiğinden, oftalmoskopik
muayenede retinada değişiklikler gözlenirse ilaç kesilmelidir.
Antipsikotik ilaçlar prolaktin düzeylerini yükseltirler; bu yükselme ilacın kullanımı
sırasında devam eder.
Uzun dönem fenotiazin tedavisi alan hastalar, özellikle tardif diskinezi, olası göz
problemleri, çeşitli kan hastalıkları, karaciğer fonksiyon bozuklukları, miyokard ileti
bozuklukları açısından dikkatli izlenmeli ve bu sistemleri etkileyen diğer ilaçlar ile
birlikte kullanım esnasında düzenli ve dikkatli gözlem altında tutulmalıdır.
Bu tibbi ürün her dozunda 23 mg’dan daha az sodyum ihtiva eder. Kontrollü sodyum
diyetinde olan hastalarda kullanılabilir.
4/104.5. Diğer tıbbi ürünler ile etkileşimler ve diğer etkileşim şekilleri
Antipsikotik ilaçların etkinliği, alkol, hipnotikler, anestezikler ve güçlü analjezikler gibi
SSS depresanları, antihipertansifler, hipotansif etkiye sahip ilaçlar, antikolinerjikler
veya antidepresanlar ile kombine olursa artabilir. Fenotiazinler, levodopanın etkilerini
antagonize edebilirler. Lökopoezi baskılayan ilaçlardan sakınılmalıdır.
Lityum ile birlikte kullanımında, fenotiazin serum düzeyleri terapötik olmayan
konsantrasyonlara inebilir.
Desferioksamin ile birlikte kullanım esnasında, uzamış bilinç kaybı gözlendiğinden
birlikte kullanımından kaçınılmalıdır.
Trifluoperazin antikoagülanların etkilerini azaltabilir.
Lityum ile kombine kullanımında, ciddi ekstrapiramidal semptomlar, ensefalopatik
sendrom veya nörotoksisite gözlenmiştir. Lityum ve fenotiazin alan bazı hastalarda
uykuda yürüme tanımlanmıştır.
Antiasidler fenotiazinlerin emilimini azaltabilir.
Fenotiyazinler Q-T aralığını uzatan ilaçlar ve elektrolit inbalansına sebep olan ilaçlarla
birlikte verildiğinde, ventriküler aritmi riskini arttırır.
Özel popülasyonlara ilişkin ek bilgiler
Pediyatrik popülasyon:
Pediyatrik popülasyonda özel bir etkileşim bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-
veya/ doğum /ve-veya/ doğum sonrası gelişim üzerindeki etkiler bakımından
yetersizdir. İnsanlara yönelik potansiyel risk bilinmemektedir.
Gebe kadınlarda yeterli ve iyi kontrol edilmiş çalışma bulunmamaktadır. Hastalar
trifluoperazin tedavisi sırasında gebe kalırlarsa veya gebe kalmaya niyetleri varsa
doktorlarını bilgilendirmeleri gerektiği konusunda uyarılmalıdırlar.
5/10Gebelik dönemi
Trifuoperazinin teratojenik etkisini gosteren birkaç hayvan çalışması mevcuttur fakat
sonuçlar çelişkilidir. İnsanlarda teratojenik etkisini gosteren herhangi bir klinik çalışma
(hamilelik sırasında trifluoperazin alan 800 kadında yapılan takibi kapsamaktadır)
bulunmamaktadır.
STİLİZAN, gerekli olmadıkça (yalnızca fetüse olabilecek potansiyel riskine karşın
potansiyel yararları düşünülerek) gebelik döneminde ve özellikle gebeliğin ilk 3 ayında
kullanılmamalıdır.
Gebeliğin üçüncü trimesterinde antipsikotik ilaçlara maruz kalan yeni doğanlar, doğumu
takiben şiddeti değişebilen, anormal kas hareketleri (ekstrapiramidal
işaretler/ekstrapiramidal semptomlar) ve/veya ilaç kesilme semptomları açısından risk
altındadırlar. Bu semptomlar, ajitasyon, hipertoni, hipotoni, tremor, somnolans,
respiratuar distres veya beslenme bozukluklarını içermektedir.
Laktasyon dönemi
Emziren annelerin fenotiazini anne sütü ile attığına dair kanıt vardır. Emziren annelerde
trifluoperazinden dolayı potansiyel ciddi advers reaksiyonlar nedeniyle emzirme veya
ilacın kesilmesi konusunda karar verilmelidir.
Üreme yeteneği/Fertilite
Sıçanlarda yapılan üreme çalışmalarında insanlara verilen dozun 600 katı
yüksekliğindeki dozlarda verilmesini takiben malformasyonlarda artış gözlendi. Bu
dozun yarısında ise bu etkiler gözlenmedi. Tavşanlara insan dozunun 700 katı ve
maymunlara 25 katı verilmesini takiben fetal gelişimde herhangi bir yan etki
gözlenmedi.
4.7. Araç ve makine kullanımı üzerindeki etkiler
Trifluoperazin az da olsa uykuya yol açabileceğinden ve özellikle tedavinin ilk birkaç
günü mental ve fiziksel davranışları bozabileceğinden, hastalar motorlu araçlar da dahil
makine kullanımı sırasında dikkatli olmaları konusunda uyarılmalıdırlar.
4.8. İstenmeyen etkiler
Aşağıda listelenen istenmeyen etkiler, MedDRA sistem-organ sınıfına göre ve mutlak
sıklık olarak verilmiştir ve spontan advers etki bildirimleri ve klinik araştırmalardaki
laboratuvar araştırmalarına dayanmaktadır.
6/10Çok yaygın (≥1/10), yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor)
Kan ve lenf sistemi bozuklukları
Çok seyrek : Trombositopeni, anemi, agranülositoz, pansitopeni, lökopeni
Bağışıklık sistemi bozuklukları
Bilinmiyor : Alerjik reaksiyonlar
Sinir sistemi hastalıkları
Seyrek : Ekstrapiramidal semptomlar (Parkinsonizm; yerinde duramama ile
birlikte akatizi; tedavinin erken safhalarında oluşabilen ve boyun tutulması, yüz
tutulması, yüz çarpılması, trismus, dil çıkıklığı ve okuler krizi kapsayan normal
olmayan göz hareketleri ile seyreden akut distoni veya diskinezi), nöroleptik malign
sendrom (hiperpireksi, kas rijiditesi, bilinç değişikliği, otonom instabilite), konfüzyon,
baş dönmesi, huzursuzluk, dikkat dağılımı, ajitasyon, ensefalopatik sendrom
(yorgunluk, letarji, ateş, konfüzyon, ekstrapiramidal semptomlar, lökositoz, BUN
düzeylerinde artış) Bu etkiler özellikle çocuklarda gözlenir.
Çok seyrek : Yüz kaslarının tardif diskinezisi, akut geri çekilme sendromu
(uykusuzluk)
Göz hastalıkları
Seyrek :Bulanık görme
Çok seyrek : Retinopati, lentiküler opasite
Kardiyak bozuklukları
Seyrek : EKG değişiklikleri, QT uzaması, T dalgası değişiklikleri, ventriküler
aritmi, açıklanamayan kalp durması, ani ölüm, Torsades de Pointes (Polimorfik
ventriküler taşikardi)
Çok seyrek :Taşikardi
Vasküler bozukluklar
Seyrek : Hafif postural hipotansiyon
Bilinmiyor : Tromboembolizm (pulmoner embolizm ve derin ven trombozu dahil)
Gastrointestinal hastalıkları
Seyrek : İştahsızlık, kilo artışı, ağız kuruluğu
Çok seyrek : Konstipasyon, akut geri çekilme sendromu (bulantı, kusma)
Hepatobiliyer bozukluklar
Çok seyrek : Kolestatik tip hepatit
Deri ve deri altı doku hastalıkları
Seyrek : Işığa duyarlık reaksiyonları, cilt reaksiyonları
Çok seyrek : Deri pigmentasyonu
Kas iskelet bozuklukları, bağ doku ve kemik hastalıkları
Bilinmiyor : Rabdomiyoliz
Böbrek ve idrar yolu hastalıkları
Çok seyrek : Üriner retansiyon
7/10Endokrin sistem bozuklukları
Seyrek : Galaktore, amenore, jinekomasti, hormonal meme neoplazmları
etkilenebilir.
Genel ve uygulama bölgesine ilişkin bozukluklar
Seyrek : Halsizlik, sersemlik, kaslarda zayıflık, ödem, uykusuzluk
Çok seyrek : Ateş
Üreme Sistemi bozuklukları
Bilinmiyor : Gebelik, gebelik sonrası ve perinatal koşullarda görülen neonatal geri
çekilme sendromu.
Araştırmalar
Seyrek : Plazma prolaktin düzeylerinde artış
4.9. Doz aşımı ve tedavisi
Belirtiler
Yüksek doz belirtileri ve semptomları ekseriyetle ekstrapiramidal görünümlüdür.
Hipotansiyon meydana gelebilir.
Tedavi
Tedavisi destekleyici ve semptomatik tedbirlerle birlikte mide yıkanmasıdır. Hasta
kusturulmamalıdır. Ekstrapiramidal belirtiler antikolinerjik antiparkinson ilaçları ile
tedavi edilir. Hipotansiyon, sıvı takviyesi ile tedavi edilmelidir. Buna rağmen şiddeti
azalmaz ise noradrenalin düşünülmelidir. Adrenalin kontrendikedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antipsikotikler
ATC Kodu: N05A H03
STİLİZAN; antipsikotik, anksiyolitik ve antiemetik tesirli trifluoperazin içeren bir
trankilizandır. Farmakolojik profili sedatif ve hipotansif özelliktedir, düşük dozda etkili
olup, günlük normal faaliyete mani olmaz, hareket gücünü ve konsantrasyon
kabiliyetini azaltmaz. Yüksek dozlarda ise ekstrapiramidal reaksiyonlar oluşturabilir.
5.2. Farmakokinetik özellikler
Genel özellikler
Emilim:
Trifluoperazinin intramüsküler uygulanmasını takiben emilim hemen başlar.
Dağılım:
8/10Trifluoperazinin kan proteinlerine baglanma oranı %90-99 dolaylarında olmuştur.
Trifluoperazin yüksek derecede lipofilik olduğundan merkezi sinir sistemi
konsantrasyonları plazma konsantrasyonlarını aşmaktadır.
Biyotransformasyon:
Trifluoperazin oksidasyon yolu ile karaciğerde metabolize olmakta ve çeşitli aktif
metabolitleri oluşmaktadır. Aktif metabolitler idrar yolu ile atılmaktadır.
Eliminasyon:
Eliminasyon yarı ömrü 24 saattir.
5.3. Klinik öncesi güvenlilik verileri
Veri bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Sodyum tartarat dihidrat
Sodyum sakkarin
Sodyum asit fosfat
Sodyum klorid
Enjeksiyonluk su
6.2. Geçimsizlikler
Bilinen herhangi bir geçimsizliği yoktur.
6.3. Raf ömrü
60 ay
6.4. Saklamaya yönelik özel tedbirler
25ºC’nin altındaki oda sıcaklığında, ışıktan ve nemden korunarak saklanmalıdır.
6.5. Ambalajın niteliği ve içeriği
STİLİZAN, 1 mg/ml ampul, 5 ampul içeren ambalajda.
6.6. Beşeri tıbbi üründen arta kalan maddelerin imhası ve diğer özel önlemler
9/10Kullanılmamış olan ürünler ya da atık materyaller “Tıbbi Ürünlerin Kontrolü
Yönetmeliği” ve “Ambalaj ve Ambalaj Atıkları Kontrolü Yönetmeliği”ne uygun olarak
imha edilmelidir.
7. RUHSAT SAHİBİ
Dr. F. Frik İlaç San. ve Tic.A.Ş.
Aydınevler Mah. Sanayi Cad. 26
34854 Küçükyalı-İstanbul
Tel: 0.216. 388 32 75
Faks: 0.216. 417 10 06
8. RUHSAT NUMARASI(LARI)
106 / 19
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 11.11.1970
Ruhsat yenileme tarihi :
10. KÜB’ÜN YENİLENME TARİHİ
10/10