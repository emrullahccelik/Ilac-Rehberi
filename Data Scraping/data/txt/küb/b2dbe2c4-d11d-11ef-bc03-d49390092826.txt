KISA ÜRÜN BİLGİSİ
1. BEŞERİ TIBBİ ÜRÜNÜN ADI
DULCARYL damla
2. KALİTATİF VE KANTİTATİF BİLEŞİM
Etkin madde:
Her 1 mL’si 12 mg sodyum sakkarin dihidrat ve 104 mg sodyum siklamat içerir.
Yardımcı maddeler:
Yardımcı maddeler için 6.1.’e bakınız.
3. FARMASÖTİK FORM
Oral damla, çözelti
Renksiz, berrak çözelti.
4. KLİNİK ÖZELLİKLER
4.1 Terapötik endikasyonlar
DULCARYL, şeker (sakkaroz) alınmasının sakıncalı olduğu durumlarda tatlandırıcı amaçla
kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
2 damla DULCARYL 1 tatlı kaşığı toz şekeri ya da 1 küp kesme şekerin sağladığı tatlılığı
sağlar; bu eşdeğerlilik göz önünde tutularak miktar saptanır. DULCARYL çözeltisi
kaynatılmakla bozulmaz.
Dünya sağlık teşkilatı tarafından (1982) sodyum siklamat için kabul edilen günlük tüketim
miktarı vücut ağırlığının kg’ı başına en fazla 7 mg, sodyum sakkarin için ise 5 mg/kg’dır.
Uygulama şekli:
DULCARYL, şeker tadı veren, kalorisiz iki sentetik tatlandırıcının kombinasyonudur. Ağız
yoluyla alınır.
DULCARYL damla, sıcak ve soğuk sıvılarda kolaylıkla erimekte ve etkisini
kaybetmemektedir.
Özel popülasyonlara ilişkin ek bilgiler:
Böbrek/Karaciğer yetmezliği:
DULCARYL akut böbrek yetmezliği olanlarda kullanılmamalıdır. Karaciğer sirozu gibi su ve
tuz retansiyonu olan ve tuzsuz rejim uygulayanlarda dikkatli kullanılmalıdır.
1/7Pediyatrik popülasyon:
Pediyatrik hastalarda kullanımı konusunda yeterli veri bulunmamaktadır.
Geriyatrik popülasyon:
Erişkinlerde kullanımından farklı bir uyarı gerektirdiğini gösteren veri bulunmamaktadır.
4.3 Kontrendikasyonlar
DULCARYL, sodyum siklamat ve sodyum sakkarine karşı alerjisi olanlarda, akut böbrek
yetmezliği ve akut kalp yetmezliği olanlarda kontrendikedir.
4.4 Özel kullanım uyarıları ve önlemleri
Konjestif kalp yetmezliği, kronik böbrek yetmezliği, hipertansiyon ve karaciğer sirozu gibi su
ve tuz retansiyonu olan ve tuzsuz rejim uygulayanlarda dikkatle kullanılmalı ve içeriğindeki
sodyum miktarı dikkate alınmalıdır.
Sodyum sakkarin dihidrat; sıcak içeceklerde, pişirilerek ve fırınlanarak hazırlanan
yiyeceklerde kullanılabilir.
Sodyum siklamat, yüksek ve düşük sıcaklıklarda stabildir; raf ömrü uzundur. Sıcaklığa
dayanıklı olduğundan çay, kahve gibi sıcak içeceklerle ve pasta, tatlı, reçel gibi pişirilerek
hazırlanan yiyeceklerde kullanılabilir.
Sodyum sakkarin içeren iki farklı ilacı kullanan yaşlı bir kadında, karaciğer enzim
seviyelerinde artış gözlenmiştir. Bulgular, ilaçlar kesildiğinde geçmiş, düşük miktarlarda
tekrar sodyum sakkarin uygulandığında ise tekrar ortaya çıkmıştır.
4.5 Diğer tıbbi ürünler ile etkileşimler ve diğer etkileşim şekilleri
DULCARYL, oral linkomisin preparatları ile beraber kullanılmamalıdır. Linkomisin
absorbsiyonunu azaltabilir.
Diüretiklerle beraber kullanıldığında sodyum içeriği nedeniyle yüksek dozda alındığında
DULCARYL’in diüretik etkiyi azaltabileceği dikkate alınmalıdır.
DULCARYL, oral potasyum preparatları ile birlikte kullanılmamalıdır. Erirliği az potasyum
siklamat oluşarak potasyum absorbsiyonunu azaltabilir.
Özel popülasyonlara ilişkin ek bilgiler
Özel popülasyonlara ilişkin ek bilgi bulunmamaktadır.
Pediyatrik popülasyon:
Pediyatrik popülasyonlara ilişkin ek bilgi bulunmamaktadır.
2/74.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
DULCARYL’in çocuk doğurma potansiyeli bulunan kadınlar/doğum kontrolü
(Kontrasepsiyon) üzerine etkisi hakkında veri yoktur.
Gebelik dönemi
DULCARYL'in gebelikte kullanımına ilişkin yeterli veri mevcut değildir. Hayvanlar üzerinde
yapılan çalışmalar, gebelik /ve-veya/ embriyonal/fetal gelişim /ve-veya/ doğum /ve-
veya/doğum sonrası gelişim üzerindeki etkiler bakımından yetersizdir. İnsanlara yönelik
potansiyel risk bilinmemektedir. DULCARYL'in gebelik döneminde kullanımı önerilmez.
Laktasyon dönemi
Sodyum sakkarin ve sodyum siklamatın insan sütüyle atılıp atılmadığı bilinmemektedir.
Sodyum sakkarin ve sodyum siklamatın süt ile atılımı hayvanlar üzerinde araştırılmamıştır.
DULCARYL’in emzirme döneminde kullanımı önerilmez.
Üreme yeteneği/Fertilite
DULCARYL’in üreme yeteneği/fertilite üzerine etkisi olduğunu gösteren klinik çalışma
bulunmamaktadır.
4.7 Araç ve makine kullanımı üzerindeki etkiler
DULCARYL’in araç ve makine kullanımı üzerine etkisi hakkında veri yoktur.
4.8 İstenmeyen etkiler
Klinik çalışmalar ve satış sonrası gözetim çalışmalarından elde edilen verilere göre
istenmeyen etkiler aşağıda organ sistem sınıflamasına ve sıklıklarına göre sunulmuştur.
Sıklıklar şöyle tanımlanabilir: Çok yaygın (≥1/10), yaygın (≥1/100 ila <1/10), yaygın
olmayan (≥1/1.000 ila <1/100), seyrek (≥1/10.000 ila <1/1.000), çok seyrek (<1/10.000),
bilinmiyor (eldeki verilerden hareketle tahmin edilemiyor).
Bağışıklık sistemi hastalıkları
Seyrek: Hipersensitivite, fotosensitivite
Gastrointestinal hastalıklar
Seyrek: Laksatif etki, dışkı yumuşaklığı, ishal
Hepatobiliyer hastalıklar
Bilinmiyor:
Sodyum sakkarin içeren iki farklı ilacı kullanan yaşlı bir kadında, karaciğer enzim
seviyelerinde artış gözlenmiştir.
3/7Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Fazla miktarda alınırsa dışkıda yumuşama ve laksatif etki görülebilir. Fazla miktarda
tüketiminden kaçınılmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diyabet hastalığında kullanılan diğer ilaçlar
ATC kodu: A10X
Sodyum sakkarin dihidrat
Sodyum sakkarin sukrozdan 300-500 kat daha tatlı, kalorisiz sentetik bir maddedir. İyi bir
stabiliteye ve raf ömrüne sahiptir. Diş çürüğüne neden olmaz. Sodyum sakkarinin sudaki
çözünürlüğü sakkarine oranla oldukça yüksektir. Tek başına kullanıldığında, sonradan ağızda
madensel ve acı bir tat bırakır. Ancak siklamat ile 1/10 oranında karıştırılırsa, bu sakıncası
büyük ölçüde ortadan kalkar. DULCARYL’de sodyum siklamat ile sodyum sakkarinin bir
araya getirilmesinin nedeni budur. Diğer düşük kalorili tatlandırıcılarla birlikte
kullanıldığında sinerjistik etkilidir (kombinasyonlar, tek tek tatlandırıcıların toplamından daha
tatlıdır).
Sodyum siklamat
Sodyum siklamat sukrozdan 30-50 kat daha tatlı, kalorisiz sentetik bir maddedir. Siklamatın
kalorisi ve besin değeri yoktur. Diş çürüğüne neden olmaz. Asesülfam potasyum, aspartam,
neohesperidin DC, sakkarin, sukraloz gibi diğer düşük kalorili tatlandırıcılarla kombinasyonu,
bu maddelerin tek başına kullanıldığı tatlandırıcılardan daha tatlı olur.
5.2 Farmakokinetik özellikler
Genel özellikler
Emilim
Sakkarin:
Gastrointestinal kanaldan hızlıca absorbe olur (0,5-1 saat). 2 gram sodyum sakkarin
uygulamasından sonra %85’i emilmektedir.
Siklamat:
Siklamat gastrointestinal kanaldan sınırlı oranlarda emilir.
4/7Dağılım
Sakkarin:
Plazma doruk konsantrasyonuna 0,5-1 saat içinde ulaşır. Plazma doruk konsantrasyonu ve
eğri altındaki alan alınan doz ile paralellik gösterir. Ortalama yarılanma ömrü 7,5 saattir.
Ortalama dağılım hacmi 264 L’dir. Kinetik parametreler sakkarinin vücudun yağlı
kütlesinden ziyade yağsız kütlesine dağıldığını göstermektedir.
Siklamat:
Vücutta dağılımı ile ilgili yeterli veri bulunmamaktadır.
Biyotransformasyon:
Sakkarin:
Vücutta hemen hemen hiç değişmemektedir. 21 gün boyunca 1 gram sakkarin
uygulamasından sonra herhangi bir metaboliti tespit edilmemiştir.
Siklamat:
Emilmeyen siklamat gastrointestinal kanal mikroflorasının etkisi ile siklohegzilamine
dönüşür.
Eliminasyon:
Sakkarin:
Emilen sakkarinin tamamına yakını, hızlıca idrar yolu ile atılmaktadır (24 saat içinde %85-92
oranında).
Siklamat:
Sınırlı oranda emilen siklamat böbreklerden değişmeden atılır.
5.3 Klinik öncesi güvenlilik verileri
Sodyum siklamatın deney hayvanlarında, insanda kullanılan miktarlarına göre çok daha
yüksek miktarda ve uzun süreli olarak verilmesinin tümöre neden olduğu gösterilmiştir.
Ancak insanda kullanılan miktarlarda kanserojen oldukları epidemiyolojik incelemelerde
kanıtlanamamıştır. Yapılan çalışmalar tekrar gözden geçirilmiş ve daha önce kanserojen
olduğu yönündeki korkuların doğrulanmadığı görülmüştür.
Sakkarin, güvenli insan kullanımında bir asırlık tarihi olan ve üzerinde en çok araştırma
yapılan besin katkı maddelerinden biridir.
Sakkarinin güvenliliği, 1977 yılında Kanada’da ratlarda sorgulanmıştır. Yürütülen çalışmada
erkek ratların mesanelerinde tümör gözlenmiştir. Çalışmada gerçek olamayacak kadar büyük
sakkarin dozu (ömür boyunca her gün, günde 750 kutu alkolsüz içecek veya 10.000 sakkarin
tablet olacak şekilde) kullanılmıştır.
5/7Yürütülen tüm bilimsel çalışmalarda bu etkinin yalnızca erkek ratlarda ve aşırı derecede
yüksek dozlarda olduğu gösterilmiştir. Tüm araştırmalar sakkarinin mevcut tüketilmekte
olduğu seviyelerde, insan kullanımındaki güvenliliğini desteklemektedir.
Ratlara yüksek dozda sakkarin uygulanması ile ilişkili mesane tümörleri, çok fazla endişe ve
araştırmanın nedeni olmuştur. Ancak, artık genel olarak bu bulguların, insanda tatlandırıcı
olarak kullanılan sakkarin ile ilgili olmadığı kabul edilmektedir.
Amerika’da yapılan en büyük mesane kanseri ile ilgili araştırmanın da dahil olduğu 20’den
fazla insan çalışmasında, sakkarin tüketimi ile kanser insidansı arasında bir ilişki olmadığı
gözlemlenmiştir.
6. FARMASÖTİK ÖZELLİKLER
6.1 Yardımcı maddelerin listesi
Nipagin M
Nipasol
Sorbik asit
Distile su
6.2 Geçimsizlikler
Geçerli değil.
6.3 Raf ömrü
60 ay.
6.4 Saklamaya yönelik özel tedbirler
30°C altındaki oda sıcaklığında saklayınız.
6.5 Ambalajın niteliği ve içeriği
Karton kutuda, 30 mL’lik HDPE plastik damlalıklı şişe ve kullanma talimatı ile birlikte
sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atık Kontrolü Yönetmeliği” ve
“Ambalaj ve Ambalaj Atıkları Kontrol Yönetmeliği”ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
80670 Maslak-İSTANBUL
6/78. RUHSAT NUMARASI
97/85
9. RUHSAT TARİHİ/RUHSAT YENİLEME TARİHİ
İlk ruhsat tarihi: 12.02.1969
Ruhsat yenileme tarihi:
10. KÜB’ÜN YENİLENME TARİHİ
7/7