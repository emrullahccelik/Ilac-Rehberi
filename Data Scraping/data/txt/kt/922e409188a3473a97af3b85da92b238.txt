1                 KULLANMA TALİMATI  
 
BATTİCON® %10 topikal çözelti  
Haricen uygulanır . 
 
• Etkin madde:  
Her mL’de 100 mg  povidon iyot kompleksi  (% 10 serbest iyot içeren polivinilpirolidon- iyot 
kompleksi) içerir.  
 
• Yardımcı maddeler:  
Fenopon CO 436, potasyum iyodat, potasyum hidroksit, saf su.                             
 
Bu Kullanma  Talimatınd a: 
1. BATTİCON® nedir ve ne için kullanılır  ? 
2. BATTİCON®’u kullanmadan önce dikkat edilmesi  gerekenler  
3. BATTİCON® nasıl kullanılır?  
4. Olası yan etkiler  nelerdir?  
5. BATTİCON®’un saklanması  
 
Başlıkları yer  almaktadır.  
 
1. BATTİCON® nedir ve ne için kullanılır  ? 
 BATTİCON
® mukoza ve deri dezenfeksiyonu için haricen kullanılan bir preparattır.  Bileşiminde 
polivini lpirolidon -iyot kompleksi içerir.   
 30 mL, 100 mL, plastik kapaklı Tip III bal rengi cam şişede ve 1000 mL plastik kapaklı opak, 
kahverengi HDPE şişede piyasada  sunulmaktadır. İyot renginde, çalkalandığında köpüren bir 
sıvıdır. 
 
BATTİCON
® aşağıdaki durumlarda kullanılır.  
- Cilt kesileri, sıyrık, yanık gibi yaraların dezenfeksiyonu,  
- Enjeksiyon veya kan alma öncesi derinin dezenfeksiyonu,  
- Ameliyat öncesi ve ameliyat sonrası derinin ve mukozanın dezenfeksiyonunda endikedir.  
- Cerrahi maksatlı el dezenfeksiyonu için kullanılabilir.  
 Bu KULLANMA TALİMATINI dikkatlice okuyunuz, çünkü sizin için önemli bilgiler 
içermektedir.  
Bu ilaç sizin reçetesiz olarak temin edip bir doktor yardımı almadan eczacınızın tavsiyesi ile 
hafif bir hastalığı tedavi etmeniz içindir. Buna karşın, yine de BATTİCON®’dan en iyi 
sonuçları alabilmeniz için dikkatli kullanmanız gerekmektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 2                  
-Mesane kateterizasyonları ndan önce  ve kadın cinsel organları gibi mukoza zarlarını dezenfekte 
etmek için kullanılır.  
-BATTİCON®  bakteri, mantar ve  virüs  kaynaklı deri enfeksiyonlarının tedavisinde  yardımcı 
olarak  kullanılır.  
 
2. BATTİCON® kullanmadan önce dikkat edilmesi  gerekenler   
 BATTİCON
® aşağıdaki durumlarda KULLANMAYINIZ  
• Hipertiroidizm (aşırı aktif tiroid bezi) veya diğer tiroid bozukluklarınız varsa.  
• Duhrings hastalığınız varsa (şiddetli kaşıntı ve su topla ma ile seyreden  bir cilt hastalığı).  
• Radyoiyot tedavisinden önce veya hemen sonra. 
• Povidon iyot  veya içeriğindeki maddelerden herhangi birine karşı hassas olduğunuzu 
biliyorsanız.  
• Düzenli veya uzun süreli olarak lityum (bir antidepresan) kullanıyorsanız. 
 BATTİCON
® aşağıdaki durumlarda DİKKATLİ KULLANINIZ 
BATTİCON® kullanmadan önce doktorunuz veya eczacınızla konuşunuz. 
Hipertiroidizm riski nedeniyle kullanmadan önce doktorunuza danışın:  
• 6 aylıktan küçük bebeklerde  
• Yaşlı hastalarda  
• Hipertiroidizm (tiroid bezinin fazla çalışması)  veya tiroid hastalıklarına yatkınsanız veya 
geçmişte bu hastalıklar için  tedavi gördüyseniz.  
• Çözeltiyi 5 günden daha uzun süre veya geniş bir cilt bölgesinde kullanmayı düşünüyorsanız.  
• Tiroid bezinizde şişmeniz varsa ( iyi huylu multinodüler guatr).  
 Bu vakalarda doktor  tarafından , tedavi kesildikten sonraki 3 aya kadar olası hipertiroidizmin erken 
semptomlarına karşı tetikte olunma lı ve gerektiğinde tiroid fonksiyonu izlenmelidir. 6 aya kadar 
olan bebeklerde BATTİCON
® uygulandıktan sonra tiroid fonksiyonu kontrol edilmelidir. 
Hipotiroidizm durumunda, tiroid fonksiyonu normale dönene kadar tiroid hormonları ile erken tedavi yapılmalıdır. Emzirilen bebek tarafından BATTİCON
®’un kazara ağızdan alınmasından  
kaçınılmalıdır.  
 
BATTİCON®’un yiyecek ve içecek ile kullanılması  
Özel veri bulunmamaktadır.  
 
Hamilelik  
İlacı kullanmadan önce doktorunuza veya eczacınıza danışınız.  
 Eğer hamile olduğunuzu (veya olabileceğinizi) düşünüyorsanız veya hamile kalmayı planlıyorsanız ilacı kullanmadan önce doktorunuza danışınız.  
 
BATTİCON
®, hamilelik boyunca doktor kontrolünde dikkatle kullanılmalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
   3                 Emzirme  
İlacı kullanmadan önce doktorunuza veya eczacınıza danışınız.  
 
Hamilelik ve emzirme döneminde iyot içeren tüm preparatlarda olduğu gibi sadece çok dikkatli bir risk/fayda değerlendirmesi yapıldıktan sonra ve son derece sınırlı miktarlarda uygulanmalıdır.  
Emziren annenin vücudunun tedavi edilen bölgesiyle temas sonucu emzirilen bebek tarafından 
BATTİCON
®’un kazara ağızdan alınmasından kaçınılmalıdır.  
 BATTİCON
® uygulamasının doğası ve kapsamı nedeniyle, belirgin bir iyot emilimi bekleniyorsa, 
bunun sonucunda anne sütünün iyot içeriğinin de artabileceği dikkate alınmalıdır.  
 
BATTİCON®, emzirme boyunca doktor kontrolünde dikkatle kullanılmalıdır.  
 
Araç ve makine kullanımı  
BATTİCON® kullanan hastalarda herhangi bir olumsuz etki söz konusu değildir.  
 
BATTİCON® içeriğinde bulunan bazı yardımcı maddeler hakkında önemli bilgiler  
BATTİCON’u kullanmadan önce, kişinin iyot duyarlılığı test edilmelidir.  
Uyarı gerektiren yardımcı madde içermemektedir.  
 
Diğer ilaçlar ile birlikte kullanımı  
Özellikle aşağıdaki ilaçları kullanıyorsanız, yakın zamanda aldıysanız veya kullanabilecekseniz 
doktorunuza söyleyiniz:  
• Diğer yara tedavileri  
• Diğer dezenfektanlar  
• Uygulama yapılan bölgelerde koyu renklenmeler oluşabileceğinden bazı antiseptikler  
• Lityum ( Bkz. "BATTİCON® aşağıd aki durumlarda KULLANMAYINIZ ")  
• Belirli dışkı veya idrar testlerinde yanlış pozitif sonuçlar ortaya çıkabilir.  
• Bazı tiroid testlerinin sonuçları etkilenebilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. BATTİCON® nasıl  kullanılır?  
 Uygun kullanım ve doz/uygulama sıklığı için talimatlar:  
Bu ilacı her zaman tam olarak bu kullanma talimatında anlatıldığı şekilde veya doktorunuzun size 
söylediği şekilde kullanın.  
 
Emin değilseniz doktorunuza danışın.  
Önce doktorunuza danışmadan 5 günden uzun süre veya geniş bir alana kullanmayınız.  
 
Uygulam a sıklığı ve süresi kullanım endikasyonuna bağlıdır. Her kullanım için taze hazırlanmış 
BATTİCON
® günde bir veya birkaç kez uygulanabilir.  
 
Uygulama yolu ve metodu:  
Haricen uygulanır.  
Seyreltilmiş kullanımlarda hekimin önerisine göre hazırlanmış karışım her zaman taze 
hazırlanmalı ve hemen kullanılmalıdır . 
 4                 Yüzeysel yaraların ve yanıkların antiseptik tedavisi olarak cilt dezenfektanı olarak 
kullanımda: 
• Seyreltmeden cilde uygulayınız. Tedavi edilecek alanı tamamen ıslatacak kadar uygulayın ancak cilt kıvrımlarında solüsyon birikintileri oluşmasına izin vermeyin.  
• Ağız veya boğaz çevresine uygulanırsa solumaktan kaçının. Yutulmamalıdır.  
• Deri dezenfektanı olarak kullanım için solüsyon, ter bezlerinin çok az olduğu bölgelerde (kol arkası gibi) işlemden en az 1 dakika önce, ter bezlerinin çok olduğu bölgelerde eller veya 
ayaklar da ise en az 10 dakika önce uygulanmalıdır.  
 
Sağlık uzmanları için:  
Göze uygulama dahil, antiseptik i rrigasyon veya yıkama ve banyolar için veya mukozal antis eptik 
olarak kullanmak i çin bu Kullanma Talimatı’nın sonundaki sadece sağlık personeli için bölümüne 
bakınız.  
 
Kahverengi renklenme normaldir ve düzgün çalıştığını gösterir. Çözelti kahverengi değilse kullanmayınız.  
Genel bir kural olarak, BATTİCON
® tekstil ve diğer malzemelerden  ılık su ve sabunla 
çıkartılabilir. Bu şekilde uzaklaştırılamayan  durumlarda, eczanelerden sağlanabilen amonyak 
çözeltisi veya sabitleyici tuz (sodyum tiyosülfat) kullanılabilir.  
 Yutulması halinde yapılması gerekenler: BATTİCON
®’u yanlışlıkla yutarsanız h emen size en 
yakın hastaneye başvurmalısınız.  
 
Değişik yaş grupları:  
Çocuklarda kullanımı:  
BATTİCON® yenidoğanlarda ve 6 aylıktan küçük emzirilen bebeklerde , yalnızca dikkatli bir 
teşhisten sonra ve son derece sınırlı kullanım  ile uygulanmalıdır . 
 Yaşlılarda kullanımı:  
BATTİCON
®, tiroid bezinin fazla çalışması na (hipertiroidizme ) yatkın olan yaşlı hastalarda 
dikkatli bir teşhisin ardından uygulanmalıdır. 
 
Özel kullanım durumları  
Böbrek /Karaciğer Y etmezliği:  
İyot, yanıklarda ve hasar görmüş deri yoluyla ve daha az ölçüde sağlıklı cilt yoluyla emilir ve 
özellikle böbrek yetmezliği olan hastalarda kanda toksik iyot seviyelerine yol açabilir. Bu nedenle 
BATTİCON ağır böbrek ve karaciğer yetmezliği olan hastalarda dikkatli kullanılmalıdır.  Eğer BATTİ CON
®’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız gerekenden daha fazla BATTİCON
® kullandıysanız:  
BATTİCON®’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
BATTİCON® doku veya cilt yüzeyinde  kullanılmak üzere hazırlanmıştır.  Herhangi bir şekilde 
yutularak veya içilerek alındığı taktirde ani  zehirlenme belirtileri  oluşabi lir.  
 
Eğer BATTİCON® yanlışlıkla yutularak  veya içilerek alındı  ise  DERHAL  doktorunuza bildiriniz 
veya size en yakı n hastanenin acil böl ümüne başvurunuz. 5                  
BATTİCON®’u kullanmayı unutursanız  
Unutulan dozları dengelemek için çift doz almayınız.  
 
BATTİCON® ile tedavi sonlandırıldığında oluşabilecek etkiler  
Herhangi bir etki söz konusu değildir . 
 
4. Olası yan etkiler nelerdir?  
 Tüm ilaçlar gibi, BATTİCON
® içeriğinde bulunan maddelere duyarlı olan kişilerde yan etkiler 
olabilir.  
 
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın: 10 hastanın en az birinde görülebilir. 
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, faka t 1.000 hastanın birinden fazla görülebilir.  
Seyrek: 1.000 hastanın birinden az fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  Bilinmiyor: Eldeki verilerden hareketle tahmin edilemiyor.  
 
Aşağıdakile rden biri olursa, BATTİCON
®’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Anafilaktik (a ni aşırı duyarlılık ) reaksiyonları (Ani gelişen boğazda şişme, yutma güçlüğü, 
nefes darlığı, hırıltılı solunum)  
• Deride aşırı duyarlılık reaksiyonlar ı (Ani gelişen kızarıklık, döküntü, kaşıntı)  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin BATTİCON®’a  karşı ciddi alerjiniz var demektir.  
Acil tıbbi müdahaleye veya hastaneye yatırılmanıza gerek olabilir.  
 
Aşağıdakilerden herhangi birini fark ederseniz, doktorunuza s öyleyiniz:  
 Seyrek:  
• Deride aşırı duyarlılık reaksiyonlar ı 
• Kaşıntı, kızarıklık , veziküller  (sıvı dolu kabarcık)  şeklinde kendini gösterebilen gecikmiş 
kontakt  (temas ile ortaya çıkan ) alerji reaksiyonları. Ameliyat öncesi dezenfeksiyondan sonra 
ciltte tahrişler bildirilmiştir.  
• Deri iritasyonu  
 Çok seyrek:  
• Anafilaktik  (ani aşırı duyarlılık ) reaksiyonlar ı  
• Hipertiroidiz m (vücutta tiroid hormononun gereğinden fazla üretilmesi)  
 Bilinmiyor:  
• Metabolik asidoz  (kanda asit düzeyinin bozulması) , kanda elektrolit bozukluğu 
• Daha büyük miktarlarda povidon- iyotun emilimini takiben (örn. yanıkların tedavisinde) böbrek 
yetmezliği tanımlanmıştır.  
 
Araştırmalar  6                 • Daha büyük miktarlarda povidon- iyotun emilimini takiben (örn. yanıkların tedavisinde) serum 
ozmolarite  (kanda tuz dengesinin bozukluğu)  bozuklukları tarif edil miştir.  
 
Bunlar BATTİCON®’un hafif yan etkileridir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan  herhangi bir yan etki meydana gelmesi durumunda 
hekiminiz  veya eczacınız ile konuşunuz. Ayrıca karşılaştığınız yan etkileri www.titck.gov.tr 
sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. BATTİCON®’un saklanması  
 
BATTİCON®’u çocukların göremeyeceği, erişemeyeceği yerlerde ve ambalajında saklayınız.  
 BATTİCON
®’u çocuklardan, gıda ve hayvan yemlerinden uzak tutunuz.  
 Kapağını açık bırakmayınız. Kapağın altındaki emniyet halkası yırtık veya kırık ise 
kullanmayınız.  
 25 
oC altındaki oda sıcaklığında ve ışıktan uzakta saklayınız.  
 Son kullanma  tarihiyle  uyumlu olarak  kullanınız.  
 Ambalajdaki  son kullanma tarihinden sonra BATTİCON
®’u kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve İklim 
Değişikliği Bakanlığınca belirlenen toplama sistemine veriniz.  
 
Ruhsat  Sahibi:  
ADEKA İlaç Sanayi ve Ticaret A.Ş.  55020 -  İlkadım/SAMSUN  
 
Üretim  Yeri:  
ADEKA İlaç Sanayi ve Ticaret A.Ş.  
55020 -  İlkadım/SAMSUN  
 
Bu kullanma  talimatı   .......  tarihinde  onaylanmıştır.  
 
Sadece sağlık personeli için;  
 
BATTİCON® un seyreltilmesi  
Antiseptik ir rigasyon, yıkama ve banyolar için veya mukozal antiseptik olarak BATTİCON® 
aşağıdaki oranlarda seyreltilebilir:  
• Yara yıkama ve perioperatif 1:2 ila 1:20 7                 • Antiseptik yıkama  1:2 ila 1:25  
• Antiseptik kısmi banyolar yaklaşık 1:25, antiseptik tam banyolar yakl aşık 1:100. 
• Göz yıkama için seyreltme, %5'lik bir çözelti verecek şekilde 1:2 olmalıdır. 
 
Seyreltme için normal musluk suyu uygundur. İzotoniklik gerektiren koşullar istendiğinde 
fizyolojik salin veya Ringer solüsyonu kullanılabilir. Göze uygulama için fosfat tamponlu çözeltiler veya dengeli tuz çözeltileri ile seyreltilmesi önerilir.  
 
Geçimsizlikler  
BATTİCON
®, protein ve diğer organik maddelerle et kileşime girebilir.  
 
BATTİCON® kullanılmadan önce tedavi bölgesi mümkün olduğunca fazla kanın alınması için 
yıkanmalıdır. 
 
İndirgeyici maddeler, alkaloit tuzları, tanik asit, salisilik asit, gümüş, cıva ve bizmut tuzları, taurolidin ve hidrojen peroksit il e birlikte kullanılmamalıdır. İyotun povidon- iyottan sağlıklı veya 
hasarlı cilt yoluyla emilmesi, tiroid fonksiyon testlerini etkileyebilir. BATTİCON
® ayrıca dışkı 
veya idrar numunelerinde hemoglobin veya glukoz testlerini etkileyebilir.  
 
Doz aşımı tedavisi  
Mide, seyreltik nişasta ve protein içeren yiyecekler veya % 1'lik bir sodyum tiyosülfat çözeltisi 
ile yıkanmalıdır. Serum iyot düzeylerini düşürmek için diyaliz yapılmalı ve tiroid fonksiyonu 
izlenmelidir. Metabolik asidoz veya renal disfonksiyon gibi diğer olası semptomlar uygun şekilde tedavi edilmelidir.  
 