 
1/11 
 KULLANMA TALİMATI  
 
SUVALEN 85mg/500mg Film Kaplı Tablet  
Ağızdan alınır.  
 
•  Etkin maddeler: Her bir tablette 85 mg sumatriptana eşdeğer 119 mg sumatriptan süksinat 
ve 500 mg naproksen sodyum bulunur. 
• Yardımcı maddeler: Mikrokristalin Selüloz, Dibazik Kalsiyum Fosfat Anhidrat , PVP K -90, 
Kroskarmelloz Sodyum, Sodyum Bikarbonat , Kırmızı Demir Oksit, Talk, Magnezyum Stearat, 
Kolloidal Silikon Dioksit, Kaplama materyali:  Sodyum karboksimetil selüloz, Maltodextrin , 
Dextroz Monohidrat , Titanyum Dioksit , Lesitin  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 • Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 
 Bu Kullanma Talimatında:  
1. SUVALEN  nedir ve ne için kullanılır?  
2. SUVALEN ’i kullanmadan önce dikkat edilmesi gerekenler  
3. SUVALEN  nasıl kullanılır?  
4. Olası yan etkiler nelerdir? 
5. SUVALEN ’in saklanması  
Başlıkları yer almaktadır.  1. SUVALEN nedir ve ne için kullanılır?  
SUVALEN tabletleri m avi renkli, oblong, bikonveks, çentiksiz film kaplı tabletlerdir.   
SUVALEN, kutu iç erisinde 2, 4 ya da 9 film kaplı tabletlik blister ambalaj ile kullanıma 
sunulur.  SUVALEN;  18 yaş ve üstü yetişkinlerde ağrı başlamadan belirti veren veya vermeyen migren in 
akut tedavisinde kullanılır . 
 2. SUVALEN’i  kullanmadan önce dikkat edilmesi gerekenler  
 
 
2/11 
 SUVALEN’i  aşağıdaki durumlarda KULLANMAYINIZ  
 
   
 
   
 
   
 
  Eğer,  
• Sumatriptana  ve/veya ilacın diğer bileşenlerine karşı alerjiniz varsa (Kullanma 
Talimatının başındaki yardımcı maddeler listesine bakınız.),  
• Kalp atardamarlarında daralma (iskemik kalp hastalığı) ya da göğüs ağrısı (anjina) gibi kalp hastalığınız varsa ya da kalp krizi geçirmişseniz , 
• Kalp damarlarının değiştirilmesi (koroner arteriyel by -pass) ameliyatı olacak hastalar,  
• Kalbinizdeki elektriksel sinyallerin iletilmesinde problem olması durumu (Wolff-
Parkinson- White sendromu veya diğer kardiyak aksesori iletim yolu bozuklukları ile 
ilişkili aritmiler) . 
• İnme ya da hafif inme (geç ici iskemik atak) geçirdiyseniz veya hemiplejik migren 
(vücudun tek tarafında felç, duyma bozukluğu, konuşma ve yutkunma zorluğu oluşturacak şekilde ağız çevresinde hissizlik belirtileri gösteren bir migren tipi) veya baziler migren (sersemlik, çift -görme,  baygınlık veya bilinç kaybı belirtileri gösteren 
bir migren tipi) var ise,  
• Yürürken bacaklarınızda kramp benzeri ağrılara yol açan dolaşım sorununuz varsa (periferik damar hastalığı),  
• Bağırsağınızı besleyen damarlarda tıkanma varsa (iskemik bağırsak hastalığı), 
• Kontrol altına alınmamış hipertansiyonunuz varsa, 
• Son 24 saatte  ergotamin , ergotamin türevleri dihidroergotamin veya metiserjit gibi 
maddeleri içeren migren ilaçları veya başka bir 5-hidroksitriptamin
1 (5HT1) reseptör 
agonistleri denilen ve damar daraltıcı etkileri olan ilaçlardan kullanıyorsanız , 
• Monoamin oksidaz inhibitörleri (depresyon tedavisinde kullanılır) adı verilen ilaç grubundan bir ilaç kullanıyorsanız ya da son 2 hafta içinde kullandıysanız,  
• Aspirin veya ağrı ve iltihaba etkili (NSAİİ) ilaçların alımı sonucu astım, kurdeşen veya 
alerjik tipte reaksiyon yaşadıysanız,  Kalp-damar sistemi ile ilgili risk ler 
-NSAİİ’ler ölümcül olabilecek KV trombotik  (pıhtılaşma ile ilgili)  olaylar, kalp krizi ve inme 
riskinde artışa neden olabilir. Bu risk, kullanım süre sine bağlı olarak artabilir. Kalp -damar 
hastalığı olan veya kalp -damar hastalığı  risk faktörlerini taşıyan hastalarda risk daha yüksek 
olabilir.  
 
SUVALEN koroner arter “ by-pass” cerrahisi öncesi ağrı tedavisinde kullanılmamalıdır.  
 
Sindirim sistemi ile ilgili riskler  
NSAİİ’ler kanama, yara oluşması , mide veya bağırsak delinmesi gibi ölümcül olabilecek ciddi 
istenmeyen  etkilere yol açarlar. Bu istenmeyen etkiler  herhangi bir zamanda, önceden uyarıcı 
bir belirti vererek veya vermeyerek  ortaya çıkabilirler.  
 Yaşlı hastalar ciddi olan bu etkiler bakımından daha yüksek risk taşımaktadırlar.  
 
3/11 
 • Şiddetli karaciğer bozukluğunuz varsa.  
 
Yukarıda belirtilen durumlardan herhangi birisi sizin durumunuza uyuyorsa, SUVALEN’i  
kullanmadan önce doktorunuza  veya eczacınıza danışınız.  
 
SUVALEN’i  aşağıdaki durumlarda DİKKATLİ KULLANINIZ  
Eğer;  
• Ağrı, ateş ve iltihaba etkili ilaçlar grubundan herhangi biri ile birlikte kullanmaktan 
kaçınınız.  
• Tedavi sağlamak için gerekli en kısa sürede, etkili en düşük dozu kullanarak, istenmeyen etkileri en aza indirebilirsiniz.  
• Önceden geçirilmiş ciddi bir mide ba ğırsak rahatsızlığınız veya belirtiler varsa 
tedavinin herhangi bir anında ciddi olabilen kanama, ülser veya harabiyet gelişebilir. 
Oluşabilecek kanamaya bağlı olarak dışkı renginde koyulaşma, ağızdan kan gelmesi, 
hazımsızlık bulguları ortaya çıkabilir. Ağrı, ateş ve iltihaba etkili ilaçlar ile ortaya çıkan ciddi mide barsak rahatsızlıkların çoğu yaşlı ve genel sağlık durumu kötü olan hastalarda ortaya çıkmıştır. Bu nedenle ülser, kanama ve harabiyet gibi ciddi mide barsak rahatsızlığınız varsa doktorunuz tedaviye en düşük doz ile başlamanızı ve 
beraberinde koruyucu bazı ilaçlar (misoprostol veya proton pompa inhibitörleri) 
kullanmanızı önerecektir.  
• Mide bağır sak hastalığınız varsa SUVALEN ’i mutlaka doktor kontrolünde kullanınız.  
• Diğer ağrı, ateş ve iltihaba etkili ilaçlar ile olduğu gibi mide barsak rahatsızlıklarının 
sıklığı ve ş iddeti, SUVALEN dozu ve tedavi süresindeki artış la birlikte artabilir.  
• Ağızdan alınan doğum kontrol hapları, varfarin gibi kan pıhtılaşmasını önleyen ilaçlar, 
asetilsalisilik asit gibi ülserasyon veya kanama riskini arttırabilen ilaçlarla kullanmanız gerekirse dikkatli olunuz.  
• Yaşlı hastalar, ciddi mide barsak kanaması ve harabiyeti sıklığının artması ihtimaline karşı en düşük dozda SUVALEN kullanmalıdır.  
• Derinin pul pul  olup dökülmesi, mukoza harabiyeti veya deride gözlenen aşırı 
duyarlılık hallerinde SUVALEN kullanmaya devam etmeyiniz, en kısa sürede 
doktorunuza başvurunuz .  
• Alerji sonucu yüz ve boğazda şişme, bronşların daralması (astım) ve nezle gibi aşırı duyarlılık hallerinde dikkatli kullanınız. Astım veya alerjik hastalık ya da asetilsalisilik asit duyarlılığı olan hastalarda bronşlarda spazm oluşumu hızlanabilir.  
• Diğer ağrı, ateş ve iltihaba etkili ilaçlar ile olduğ u, SUVALEN böbrek hastalığı olan 
hastalarda dikkatli kullanılmalıdır. Kan hacminde veya böbrek kan akımında azalmaya yol açan bir rahatsızlığınız, kalp yetmezliğiniz, karaciğer fonksiyonlarınızda bozukluk varsa dikkatli olunuz. Doktorunuz kullandığını z SUVALEN dozunu azaltacaktı r. 
• Diğer ağrı, ateş ve iltihaba etkili ilaçlar ile olduğ u, SUVALEN, karaciğer fonksiyon 
testinde bazı değerlerinizde yükselmelere neden olabilir. Karaciğer fonksiyonlarındaki bozulmayı gösteren belirti ve bulgulara karşı dikkatli olunmalıdır (bulantı, halsizlik, 
 
4/11 
 uyuklamak, kaşıntı, sarılık, karnın sağ üst kısmında ağrı, nezle benzeri semptomlar). 
Sarılık ve hepatit dahil olmak üzere şiddetli karaciğer rahatsızlıklarına karşı dikkatli 
olunmalıdır.  
• Naproksen sodyum, kanınızda, pıhtılaşmada görev alan trombositlerin kümeleşmesini azaltarak kanama zamanını uzattığından pıhtılaşma rahatsızlığınız varsa, doktor 
kontrolü altı nda SUVALEN tedavisine devam ediniz. SUVALEN kullanırken, 
kanama riskiniz yüksekse veya kan pıhtılaşmasını önleyen bir ilaç kullanıyorsanız, 
kanama riskinde artış olabilir.
  
• Ağrı, ateş ve iltihaba etkili ilaçların neden olduğu sıvı tutulması ve ödem oluşması 
riskine karşı yüksek tansiyon probleminiz veya kalp yetmezliğiniz varsa SUVALEN  
kullanırken dikkatli olunuz.  
• Kontrol edilemeyen yüksek tansiyonunuz varsa, kalp yetersizliğine bağlı olarak 
solunum yetmezliği, ödem, karaciğerde büyüme ile belirgin bir hastalığınız varsa, 
kalbin yeterince kanlanmamasına bağlı bir hastalığınız varsa doktorunuzu mutlaka 
bilgilendiriniz. Doktorunuz SUVALEN  ile tedaviniz sırasında bu rahatsızlıklarınızı 
göz önünde bulunduracaktır.  
• Kalp damar hastalığı riskiniz yüksek olduğu durumlarda (yüksek tansiyon, şeker hastalığı, sigara kullanımı) doktorunuz, SUVALEN ile uzun süreli tedaviniz için bu 
rahatsızlıklarınızı göz önünde bulunduracaktır.  
• Diğer ağrı, ateş ve iltihaba etkili ilaçlar ile olduğ u, SUVALEN hastanede yatılması 
veya ölümle sonuçlanabilen kalp krizi veya inme gibi ciddi yan etkilere neden olabilir. Ciddi kalp damar sistemini ilgilendiren olaylar herhangi bir uyarıcı belirti vermeden 
ortaya çıkabilmekle birlikte, göğüs ağrısı, nefes darlığı, hal sizlik, konuşmada zorluk 
gibi belirti ve bulgular gözlendiğinde, doktorunuza başvurunuz.  
• Sara nöbeti geçmişiniz veya nöbetlere yatkınlığınız varsa dikkatli olunuz. SUVALEN, 
nöbetleri tetikleyebilir.  
 
Baş ağrısı tedavisinde kullanılan ilaçların aşırı kullanımı, duyarlı hastalarda baş ağrısının 
artmasına neden olabilir. Bu tip durumlarda tedavisine son verilmesi gerekebilir.  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 SUVALEN’in  yiyecek ve içecekle kullanılması  
SUVALEN aç veya tok karnına alınabilir. Tabletler bölünmemeli, ezilmemeli ve 
çiğnenmemelidir.  
  Hamilelik  
İlacı kullanmadan önce doktorunuza ya da eczacınıza danışınız.  
 
 
5/11 
 Hastaya sağlayacağı yararlar ve getireceği risklerin gayet iyi bir şekilde değerlendirilmesini 
gerektirir. Bu nedenle çok gerekmedikçe ilaç hamilelikte kullanılmamalıdır. 
 Tedaviniz sırasında hamile olduğunuzu fark ederseniz hemen doktorunuza ya da eczacınıza 
danışınız.  
 Emzirme  
İlacı kullanmadan önce doktorunuza veya eczacınıza danışınız.  
 
SUVALEN, gerekli olmadıkça emzirme döneminde kullanılmamalıdır. 
Araç ve makine kullanımı  
SUVALEN kullanımı ile birlikte bazı hastalarda baş dönmesi, halsizlik veya uyuşukluk olabilir. 
Eğer sizde de bu ve benzeri istenmeyen etkiler meydana gelirse, dikkat gerektiren aktiviteleri 
yaparken dikkatli olunuz. 
 
SUVALEN’in  içeriğinde bulunan bazı  yardımcı maddeler hakkında önemli bilgiler  
Bu tıbbi ürün her bir tablette 65,735 mg sodyum ihtiva eder. Bu durum kontrollü sodyum 
diyetinde olan hastalar için göz önünde bulundurulmalıdır. 
 Diğer ilaçlar ile birlikte kullanımı  
SUVALEN ve ağrı, ateş ve iltihaba etkili ilaçların birlikte uygulanması önerilmemektedir.  
 Ergotamin, metiserjit, dihidroergotamin gibi diğer migren ilaçları kullanıyorsanız SUVALEN  
en az 24 saat sonra alınmalıdır. 
 
MAO- A (monoamin oksidaz  inhibitörü A ) adı verilen ve depresyon tedavisinde kullanılan 
ilaçlar ile birlikte ya da en yakın 2 hafta içinde İMİGRAN kullanılmamalıdır.  
Naproksen sodyum, kanda, albumin olarak adlandırılan bir proteine bağlanır. Kumarin tipi 
kanda pıhtılaşmayı önleyen ilaçlar, sülfonilüreler, hidantoinler, diğer ağrı, ateş ve iltihaba etkili (NSAİ) ilaçlar ve asetilsalisilik asit gibi albumine bağlanan diğ er ilaçlarla etkileşebileceğinden 
doktorunuz un size söylediği şekilde kullanınız . Naproksen sodyum, trombosit olarak 
adlandırılan ve bir araya gelerek kanın pıhtılaşmasında rol alan hücrelerin aktivitesini azaltarak pıhtılaşmayı geciktirebilir.  
 Furosemid gibi idrar söktürücü ilaçlarla birlikte kullanıldığında, bu ilaçların etkisini azaltabilir.  
 
Lityum (ruhsal hastalıklarda kullanılır) ile birlikte kullanıldığında lityum kan seviyesinde yükselme ve buna bağlı yan etkiler görülebilir.  
 Varfarin (pıhtılaşmayı geciktiren bir ilaç) , aspirin ve depresyon tedavisinde kullanılan SNRİ   
 
6/11 
 (serotonin noradrenalin geri alım inhibitö rleri) ile birlikte kullanıldığında sindirim sisteminde 
kanama yapma üzerindeki etkileri artar.  
 
SUVALEN ile tedaviye başlamadan önce eğer depresyon veya diğer psikiyatrik hastalıklar için 
SSRİ (seçici seroto nin geri alım inhibitörleri), SNRİ (serotonin noradrenalin geri alım 
inhibitörleri)  TSA  ve MAO -A (monoamin oksidaz inhibitörü A ) adı verilen ilaçlardan birini 
kullanıyorsanız doktorunuza bildiriniz. Bu ilaçlar belirli migren ilaçları ile birlikte kullanıldıklarında serotonin sendromu adı verilen tehlikeli bir durumun gelişme riskini artırırlar.  
 Bağışıklık sistemini baskılayan bir ilaç olan siklosporin ile birlikte kullanıldığında böbrek hasarı riski artabilir.  
 
SUVALEN’in içinde bulunduğu, ağrı, ateş ve iltihaba etkili ilaçlar, kalbin kasılma gücünü arttıran 
glikozitlerle (örn., digoksin) birlikte kullanıldıklarında, kalp yetmezliğini şiddetlendirebilir, 
böbrekten atılımlarını etkileyerek kan konsantrasyonlarını arttırabilir.  
 
SUVALEN içinde bulunduğu ağrı, ateş ve iltihaba etkili ilaçlar ile depresyon tedavisinde 
kullanılan SSRI’lar birlikte kullanıldıklarında sindirim sistemi kanama riski artmaktadır.  
 
Diğer ağrı, ateş ve iltihaba etkili ilaçlarda olduğu gibi steroidlerle birlikte kullanıldığında 
sindirim sistemi ülserleri ve kanama riski artmaktadır.  
 Probenesid (ürik asit atılımını arttıran bir ilaç) ile birlikte kullanılması, naproksen sodyumun 
daha kısa sürede daha yüksek etki göstermesine neden olabileceğinden dikkatli olunmalıdır . 
 
Metotreksat  (kanser tedavisinde kullanılan bir ilaç) ile birlikte kullandığınızda dikkatli olunuz. 
Naproksen sodyum, metotreksatın vücuttan atılımını azaltabilir ve metotreksatın yan etkilerinin 
görülmesine neden olabilir. 
 Pemetrekset  (kanser tedavisinde kullanılan bir ilaç) ile birlikte kullanılması kemik iliği 
fonksiyonlarının bozulmasını, böbreklerde ve sindirim sisteminde zehirlenme riskini artırabilir.  
 Yüksek tansiyon tedavisi için kullanılan beta blokörlerin etkisini azaltabilir. Naproksen sodyum ve diğer ağrı, ateş ve iltihaba etkili ilaçlar, yüksek tansiyon tedavisinde kullanılan ilaçların etkisini azaltabilir ve ACE inhibitörlerinin böbrek hasarı ris kini arttırabilir.  
 
Diğer ağrı, ateş ve iltihaba etkili ilaçlarda olduğu gibi doğum kontrol ilaçları ile birlikte 
uygulandığında, mide barsak sisteminde ülser ve kanama riskinden dolayı dikkatli olunmalıdır
. 
 
 
7/11 
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen doktorunuza veya eczacınıza bunlar hakkında bilgi veriniz.  
 
3. SUVALEN nasıl kullanılır?  
Uygun kullanım ve doz / uygulama sıklığı için talimatlar:  
SUVALEN, sadece migren baş ağrınızın doktor tarafından net şekilde tanısı konulduğunda kullanılmalıdır.  
SUVALEN, ilk migren atağınıza yanıt vermiyorsa, sonraki atakları tedavi etmek için SUVALEN kullanmadan önce doktorunuza danışınız. 
SUVALEN, migren ataklarını engelleme amaçlı ku llanılmamalıdır.  
 
Uygulama yolu ve metodu:  
Tabletler bir miktar su ile bütün olarak yutulmalıdır. 
 
Değişik yaş grupları  
Çocuklarda kullanımı:  
18 yaşın altındaki çocuklarda SUVALEN’in  kullanımı önerilmez.  
Yaşlılarda kullanımı:  
SUVALEN, böbrek fonksiyonu azalmış hastalarda, tanımlanamayan koroner arter hastalığı  
(kalp damarları ile ilgili hastalık)  riski yüksek hastalarda ve belirgin kan basıncı artışı görülen 
hastalarda kullanılması önerilmez . 
 
Özel kullanım durumları:  
Böbrek  yetmezliği:  
SUVALEN’in , şiddetli böbrek hastalarında ( kreatinin klirensi 30 mL/dak altında olan hastalar) 
kullanımı önerilmemektedir.  
 
Karaciğer yetmezliği:  
Şiddetli karaciğer yetmezliği olan hastalar SUVALEN kullanmamalıdır.  
 
Eğer SUVALEN ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 Kullanmanız gerekenden daha fazla SUVALEN kullandıysanız  
Eğer SUVALEN’i kullanmanız gerekenden daha fazla kullandıysanız , bu kullanma talimatını 
da yanınıza alarak , doktorunuz veya en yakın sağlık kuruluşu ile temasa geçiniz.  
 SUVALEN ’i kullanmanız gerekenden fazlasını kullanmışsanız bir doktor veya eczacı ile 
konuşunuz.  
SUVALEN’i  kullanmayı unutursanız  
 
8/11 
  
Unutulan dozları dengelemek için çift doz almayınız. 
 SUVALEN ile tedavi sonlandırıldığındaki oluşabilecek etkiler  
Bilgi b ulunmamaktadır.  
 4. Olası yan etkiler  
Tüm ilaçlar gibi SUVALEN’in  içeriğinde bulunan maddelere duyarlı olan kişilerde yan etkiler 
olabilir.  Fakat bu yan etkiler herkeste ortaya çıkmaz ve  genellikle hafif seyreder.  
 Aşağıdakilerden biri olursa, SUVALEN’i  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Ellerin, ayakların, bileklerin, yüzün, dudakların, ağzın veya boğazın yutmayı veya nefes 
almayı zorlaştıracak şekilde şişmesi  
• Hırıltılı ya da zor nefes alma (astım nöbeti)  
• Nöbet  
• Deri döküntüleri  
• Ciltte, ağızda, gözlerde, cinsel organ çevresinde; cilt soyulması, şişmesi, kabarcıkları ve 
ateş ile seyreden ciddi hastalık hali (Steven- Johnson sendromu)  
• Ağızda ve vücudun diğer alanlarında su toplanması şeklinde veya farklı büyüklüklerde kırmızı döküntülerle seyreden hastalık (eritema multiforme)  
• Deri içi sıvı dolu kabarcıklarla deri soyulmaları ve doku kaybı ile seyreden ciddi bir hastalık (toksik epidermal nekroliz)  
• Döküntü, ateş, lenf düğümlerinin şişmesi ve eozinofillerin (bir çeşit beyaz kan hücresi) artışı 
ile kendini gösteren bir cilt hastalığı (DRESS)  
• Dışkıda veya kusmukta kan veya kahve telvesi gibi siyah renk (sindirim sistemi kanaması)  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin SUVALEN’e  karşı ciddi alerjiniz var  demektir. Acil 
tıbbi müdahale veya hastaneye yatırılmanız  gerek ebilir.   
Bu çok ciddi yan etkilerin hepsi oldukça seyrek görülür.  
Yan etkiler sıklıklarına göre aşağıdaki kategorilerde gösterildiği şekilde sıralanmıştır:  
Çok yaygın   : 10 hastanın en az birinde görülebilir.  
Y a y g ı n         : 10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1,000 hastanın birinden fazla görülebilir.  
Seyrek       :1.000 hastanın birinden az, fakat 10,000 hastanın birinden fazla 
görülebilir.  
Çok seyrek    : 10,000 hastanın birinden az görülebilir.  
Bilinmiyor    : Eldeki verilerden hareketle tahmin edilemiyor.  
 
9/11 
  
Çok yaygın  
• Kalp atım problemleri  
• Kas ağrısı  
• Göğüs, boğaz, boyun ve çene bölgesinde  ağırlık, basınç veya sıkılık hissi  
• Parmaklarda veya ayak parmaklarında karıncalanma veya uyuşma  
• Ağız kuruluğu  
• Sıcak basması  
 
Yaygın  
• Bazı kan hücrelerinin eksikliği ile me ydana gelen kansızlık hastalığı   
• Baş ağrısı  
• Kalp atım problemleri  
• Mide ve bağırsaklarda  yara ve harabiyet  
• İleri yaşta olan hastalarda ölümcül kanama  
• Mide yanması  
• Bulantı  
• Kusma  
• Yemek borusu iltihabı  
• İshal  
• Midede şişkinlik  
• Kabızlık  
• Hazımsızlık  
• Sağ üst karın ağrısı  
• Kaşıntı 
• Döküntü 
• Ciltte lekelenme  
• Böbrek rahatsızlıkları  
• Ödem  
• Sıvı tutulması  
• Keyifsizlik  
• Yorgunluk 
Yaygın  olmayan   
• Kandaki beyaz hücrelerin sayısının azalması, kanın pıhtılaşmasında rol alan trombosit 
sayısının azalması  
• Ani aşırı duyarlılık tepkisi  
• Kan potasyum düzeyinin normalin üstüne yükselmesi  
• Huzursuzluk  
• Halüsinasyon 
 
10/11 
 • Aşırı tepki ve refleks  
• Koordinasyon bozukluğu  
• Hızlı kalp atımı 
• Yüksek tansiyon 
• Değişken kan basıncı  
• Astım 
• Bronşların daralması  
• Pul pul dökülme ile seyreden iltihaplı bir tür deri hastalığı (eksfolyatif dermatit)  
• Ciltte ve göz çevresinde kan oturması, şişlik ve kızarıklıkla seyreden iltihap (Stevens 
Johnson Sendromu)  
• Deride içi sıvı dolu kabarcıklarla seyreden ciddi bir hastalık  (toksik epidermal nekroliz)  
• Döküntü, ateş, lenf düğümlerinin şişmesi ve eozinofillerin (bir çeşit beyaz kan hücresi) 
artışı ile kendi ni gösteren bir cilt hastalığı (DRESS)  
• Böbrek yetmezliği  
• İdrar yapmada görülebilecek değişiklikler; böbrek ve karın ağrısı  
• Kadınlarda kısırlık  
• Üşüme ve ateşlenme  
 
Seyrek  
• Yüksek ateş, huzursuzluk, sersemlik, titreme ve kaslarda ani kasılmalar ortaya çıkan bir 
hastalık (serotonin sendromu)  
• Ölümcül hızlı ilerleyen sarılık  
• Sarılık  
• Karaciğer problemleri  
Çok Seyrek  
• Nöbet 
• Kalp damarları ile ilgili problemler  
• Kalp krizi  
• İnme  
• Kalp ve kan damarlarıyla ilgili hastalık (Raynaud sendromu)  
• Yürürken bacaklarınızda kramp benzeri ağrılara yol açan dolaşım bozukluğu (periferal vasküler iskemi)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 Yan etkilerin raporlanması:  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
 
11/11 
 etkileri www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanma kta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
5. SUVALEN’in  saklanması  
 
SUVALEN ’i çocukların göremeyecekleri, erişemeyeceği yerlerde ve ambalajında saklayınız.  
 
25°C  altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
Ambalajın üzerinde belirtilen son kullanma tarihinden sonra SUVALEN ’i kullanmayınız.  
 Eğer üründe ve/veya ambalajında bozukluklar fark ederseniz SUVALEN ’i kullanmayınız. 
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz. 
 Ruhsat sahibi:  
İlko İlaç San. ve Tic. A.Ş.  
Veysel Karani Mah. Çolakoğlu Sok. No:10  
34885 Sancaktepe/İstanbul  
Telefon No: 0216 564 80 00 
 
Üretici : 
İlko İlaç San. ve Tic. A.Ş. 
3.Organize Sanayi Bölgesi Kuddusi Cad. 23. Sok.  
No:1 Selçuklu / Konya  
 
Bu kullanma talimatı 26.12.2024 tarihinde onaylanmıştır.  
