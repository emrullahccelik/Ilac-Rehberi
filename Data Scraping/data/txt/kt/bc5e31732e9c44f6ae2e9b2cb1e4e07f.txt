1 / 8 
 KULLANMA TALİMATI  
 
RENNİE® DUO 600 mg + 70 mg + 150 mg/5 mL süspansiyon  
Ağız yoluyla alınır.  
 
• Etkin madde:  600 mg kalsiyum karbonat, 70 mg magnezyum karbonat, 150 mg sodyum aljinat.  
• Yardımcı madde (ler): Sodyum bikarbonat, ksantan reçinesi, sodyum sakarin, nane aroması, 
çikolata aroması, benzil alkol, propil parahidroksi sodyum benzoat (E217), saf su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
Bu ilaç sizin reçetesiz olarak temin edip bir doktor yardımı almadan eczacınızın tavsiyesi ile 
hafif bir hastalığı tedavi etmeniz i çindir. Buna karşın, yine de RENNİE DUO’dan en iyi 
sonuçları alabilmeniz için dikkatli kullanmanız gerekmektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya e czacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz.  
• Bu talimatta yazılanlara aynen uyunuz. İlaç  hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında:  
1. RENNİE DUO nedir ve ne için kullanılır?  
2. RENNİE DUO’yu kullanmadan önce dikkat edilmesi gerekenler  
3. RENNİE DUO nasıl kullanılır?  
4. Olası yan etkiler nelerdir?  
5. RENNİE DUO’nun saklanması  
 
Başlıkları yer almaktadır.  
 
1. RENNİE DUO nedir ve ne için kullanılır?  
RENNİE  DUO,  
• Her ölçeğinde (5 ml = 1 tatlı kaşığı) 600 mg kalsiyum karbonat, 70 mg magnezyum karbonat 
ve 150 mg sodyum aljinat içerir.  
• 100 ve 200 mililitrelik şişelerde sunulmaktadır.  
• Mide yanması gibi, gastroözofageal reflüye bağlı belirtiler ile ağıza acı -ekşi su gelmesi ve 
yemek borusunda yanma gibi hiperasiditeye (mide içerisindeki asit fazlalığı) bağlı gelişen 
yakınmaların ve hazımsız lığın semptomatik tedavisinde kullanılır.  
 
 
 2 / 8 
 2. RENNİE DUO’yu kullanmadan önce dikkat edilmesi gerekenler  
RENNİE DUO’yu aşağıdaki durumlarda KULLANMAYINIZ:  
Eğer;  
• Bu ilacın bileşenlerinden herhangi birisine aşırı duyarlılığınız varsa,  
• Kan kalsiyum düzeyiniz yüksekse ve/veya buna neden olabilecek paratiroid bezinin aşırı 
çalışması, vitamin D doz aşımı, paraneoplastik sendrom denen kanser türlerinin gelişimi 
sırasında ortaya çıkan patolojik bulgular varsa,  
• Böbreğinizde kalsiyum birikimi veya böbrek ta şları tespit edilmiş ise,  
• Ciddi böbrek yetmezliğiniz varsa,  
• Kanınızdaki fosfat seviyesinin düşük olduğu tespit edilmiş ise.  
 
RENNİE DUO’yu aşağıdaki durumlarda DİKKATLİ KULLANINIZ:  
Diğer antiasit ürünlerde olduğu gibi, bu ürünü kullanmak diğer, daha ciddi, altta yatan tıbbi 
durumların semptomlarını maskeleyebilir. Belirtiler on dört gün sonra devam ederse, doktorunuza 
danışınız.  
 
Eğer;  
• Böbrek yetmezliğiniz ya da böbrek işlevlerinizde bozukluk varsa,  
• Kabızlık, hemoroid (basur) ve sarkoidozunuz (vücutta ki pek çok organı etkileyebilen iltihabi 
bir hastalık) varsa,  
• Ciddi ve kronikleşmiş mide ve bağırsak ile ilgili rahatsızlığınız varsa,  
• Çok miktarda süt ve şarküteri ürünü kullanıyorsanız,  
• Hiperkalsiüriniz varsa (idrarda yüksek miktarda kalsiyum bulunması) varsa,  
• Sarkoidoz tanısı konmuşsa (vücuttaki birden fazla organı etkileyen ammasyon hastalığında),  
• Şiddetli veya kronik gastro -intestinal semptomlarınız veya hastalığınız varsa.  
 
RENNİE DUO ile eş zamanlı kullanılan ilaçlar, RENNİE DUO’dan 2 saat önce veya 2 saat  sonra 
alınmalıdır. Kinolon tipi antibiyotikler ile tedavi sırasında antiasit tedavisi tavsiye edilmez.  
 
Yüksek dozlarda uzun süre kullanıldığında kanda kalsiyum ve magnezyum seviyeleri düzenli 
olarak kontrol edilmelidir.  
 
Belirtilen doz aşılmamalıdır ve uzun süreli kullanımdan kaçınılmalıdır. Şikayetler devam ederse 
veya yalnızca kısmen kaybolursa doktorunuza danışınız.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
RENNİE DUO’n un yiyecek ve içecek ile kullanılması  
Süt ürünleri yüksek oranda kalsiyum içerir. 1 litre süt 1200 mg’a kadar varan miktarlarda kalsiyum 
içerir. RENNİE DUO kullanımında bu bilgi dikkate alınmalıdır.  
 
Kalsiyum içeren tüm antasit ürünlerde olduğu gibi, bol m iktarda süt veya süt ürünleri ile birlikte 3 / 8 
 alımından kaçınılmalıdır.  
 
Hamilelik  
İlacı kullanmadan önce doktorunuza veya eczacınıza danışınız.  
 
RENNİE  DUO’yu, önerilen dozlarda almanız koşuluyla hamilelik döneminde kullanabilirsiniz. 
Hamileler kullanırken t edbirli olmalıdır. Doktorunuzun önerisi dışında uzun süreli yüksek dozda 
kullanmayınız.  
 
Önerilen maksimum günlük dozu 2 haftadan daha uzun süre almayınız.  
 
Hamile kadınlar, kalsiyum aşırı yüklemesini önlemek için süt ve süt ürünlerini aşırı miktarda eş 
zamanlı tüketmekten kaçınmalıdır.  
 
İçeriğindeki benzil alkol nedeni ile hamileyseniz hekiminize veya eczacınıza danışınız. Bunun 
nedeni, vücudunuzda büyük miktarlarda benzil alkolün birikmesi ve metabolik asidoz (kanın 
asitlik derecesinin yüksek olduğu durumlar) olarak adlandırılan yan etkilere neden olabilmesidir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
RENNİE  DUO’yu, önerilen reçetelenen dozlarda almanız koşuluyla emzirme döneminde 
kullanabilirsiniz. Uzun süreli ve yüksek doz kullanımından kaçınılmalıdır.  
 
İçeriğindeki benzil alkol nedeni ile emziriyorsanız hekimin ize veya eczacınıza danışınız. Bunun 
nedeni, vücudunuzda büyük miktarlarda benzil alkolün birikmesi ve metabolik asidoz (kanın 
asitlik derecesinin yüksek olduğu durumlar)  olarak adlandırılan yan etkilere neden olabilmesidir . 
 
Araç ve makine kullanımı  
Araç ve makine kullanımına olumsuz etki göstermesi beklenmemektedir.   
 
RENNİE DUO’nun içeriğinde bulunan yardımcı maddeler hakkında önemli bilgiler  
Bu tıbbi ürün her dozunda (10 ml = 2 tatlı kaşığı) 300 mg sodyum bikarbonat, 15 mg propil 
parahid roksi sodyum benzoat (E217) ve 10 mg sodyum sakarin içermektedir. Bu durum, kontrollü 
sodyum diyetinde olan hastalar için göz önünde bulundurulmalıdır.  
 
RENNİE  DUO, propil parahidroksi sodyum benzoat (E217) içermektedir. Alerjik reaksiyonlara 
(gecikmiş) se bebiyet verebilir.  
 
RENNİE  DUO, her bir dozunda (5 ml = 1 tatlı kaşığı) tatlandırıcı olarak 5 mg sakarin içerir ve 
diyabetikler tarafından da kullanılabilir.  
 4 / 8 
 Bu ilaç her ölçeğinde (5 mL), 1 5 mg benzil alkol içerir. Benzil alkol alerjik reaksiyonlara neden 
olabilir.  
 
Karaciğer ve böbrek hastalığınız varsa hekiminize veya eczacınıza danışınız. Bunun nedeni 
vücudunuzda büyük miktarlarda benzil alkolün birikmesi ve metabolik asidoz (kanın asitlik  
derecesinin yüksek olduğu durumlar) olarak adlandırılan yan etkilere neden olabilmesidir.  
 
Benzil alkol, küçük çocuklarda "nefes darlığı (gasping) sendromu" olarak adlandırılan solunum 
problemleri dahil olmak üzere ciddi yan etki riski ile ilişkilendirilm iştir.  
 
RENNİE 12 yaşın altındaki çocuklar için önerilmez . 
 
Diğer ilaçlar ile birlikte kullanım ı 
Bazı ilaçlar ile birlikte kullanıldığında RENNİE  DUO’nun ya da kullanılan diğer ilacın etkisi 
değişebilir.  
 
RENNİE DUO kinolon grubundan belli bazı antibiyotiklere (örneğin siprofloksasin, norfloksasin 
veya pefloksasin) eş zamanlı kullanılmamalıdır. Aksi takdirde antibiyotik etkinlik azalabilir.  
 
Aşağıd aki ilaçları kullanıyorsanız lütfen doktorunuza söyleyiniz:  
• Tetrasiklinler, kinolonlar, sefalosporin grubu antibiyotikler,  
• D vitamini,  
• Eğer tiyazid türü idrar söktürücü ilaçlar (örn. bendroflumetiyazid), kullanıyorsanız, bu ilacı 
kullanmadan önce doktorun uza danışınız, çünkü doktorunuz kanınızdaki kalsiyum seviyelerini 
izlemek isteyebilir.  
• Digoksin, digitoksin türü kalp ilaçları,  
• Dolutegravir (HIV enfeksiyonunun tedavisi için kullanılan bir anti -retroviral ilaç),  
• Klorokin (sıtmanın önlenmesi ve tedavisi iç in kullanılan ilaç),  
• İzoniazid (verem tedavisinde kullanılan antibiyotik),  
• Kaptopril, propranol (yüksek tansiyon ilaçları),  
• Levotiroksin (tiroid bezinin yetersiz salgısı sonucu ortaya çıkan sendromların tedavisinde 
kullanılan bir ilaç),  
• Ketokonazol (mantar  hastalığına karşı kullanılan ilaç),  
• Gabapentin (sara ve sinirsel kökenli ağrıların tedavisinde kullanılan bir ilaç),  
• H2-blokerler (mide yanmasına karşı kullanılan ilaçlar),  
• Bisfosfonat türevi ilaçlar (kemik erimesi tedavisinde kullanılan ilaçlar),  
• Diğer reçeteli ilaçlar (örn. florür, fosfat, ya da demir içeren ilaçlar),  
• Klorpromazin (psikotik hastalıkların tedavisinde kullanılan ilaç),  
• Eltrombopag (kanda pıhtılaşmayı sağlayan trombosit hücrelerinin sayısında azalma ile birlikte, 
vücutta pu rpura denen kırmızı -mor döküntülere sebep olan hastalığın tedavisinde kullanılan 
ilaç),  
• İdrar söktürücü ilaçlar.  
 5 / 8 
 RENNİE  DUO’yu diğer ilaçlardan 2 saat önce veya sonra alınız.  
 
RENNİE DUO’yu eltrombopag kullanımından en az 2 saat önce veya sonra alınız.  
 
Levotiroksin (tiroid bezinin yetersiz salgısı sonucu ortaya çıkan sendromların tedavisinde 
kullanılan bir ilaç) RENNİE DUO ile birlikte alındığında, iki ilacın en az 2 saat ara verilerek 
alınması gerekmektedir.  
 
Eğer reçeteli ya da reçetesiz herhangi bir il acı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. RENN İE DUO nasıl kullanılır?  
Uygun kullanım ve doz/uygulama sıklığı için talimatlar:  
Yetişkinlerde ve 12 yaşından büyük çocuklarda doktor tarafından başka şekilde tavsiye edilmediği 
takdirde s tandart doz 10 ml = 2 tatlı kaşığıdır (5 ml = 1 tatlı kaşığı). Bu dozu, ana öğünlerden bir 
saat sonra ve gece yatarken almanız önerilmektedir. Mide ve/veya göğüste hissedilen yan ma 
şikayetiniz olması durumunda ilave bir doz (=2 tatlı kaşığı) daha alabilirsiniz.  
 
Günde maksimum 8 gram kalsiyum karbonat dozu (60 ml süspansiyona karşılık gelir) 
aşılmamalıdır ve 2 haftadan daha uzun süre devamlı olarak alınmamalıdır.  
 
RENNİE  DUO’yu günde 12 tatlı kaşığına (5 ml = 1 tatlı kaşığı) kadar kullanabilirsiniz.  
 
Uygulama yolu ve metodu:  
Kullanmadan önce iyice çalkalayınız.  
 
Doktorunuz RENNİE  DUO ile tedavinizin ne kadar süreceğini size bildirecektir. 14 gün boyunca 
kesintisiz RENNİE  DUO kullanmanıza rağmen şikayetleriniz devam ederse doktorunuza 
başvurunuz.  
 
Tedaviniz sırasında şikayetleriniz 2 haftadan daha fazla devam ederse klinik muayene ile 
şikayetlerin nedeninin aydınlığa kavuşturulması gerektiğinden doktorunuza başvurunuz.  
 
Değişik  yaş grupları:  
Çocuklarda kullanımı:  
12 yaşın altındaki çocuklarda kullanılması önerilmemektedir.      
 
Yaşlılarda kullanımı:  
Özel bir kullanım gerektirmez.  
 
Özel kullanım durumları:  
Böbrek yetmezliği:  
Böbrek yetmezliğiniz varsa RENNİE  DUO’yu, dikkatli kullanmalısınız. Ağır böbrek 
yetmezliğiniz varsa RENNİE  DUO kullanmamalısınız.  6 / 8 
 Karaciğer yetmezliği:   
Özel bir kullanım gerektirmez.  
 
Eğer RENNİE  DUO’nun etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla RENNİE DUO kullandıysanız:  
Bol miktarda su için ve doktorunuza veya eczacınıza danışın. Doz aşımı beli rtileri arasında bulantı 
ve kusma, kabızlık, yorgunluk, artan idrar üretimi, artan susuzluk, dehidrasyon ve anormal kas 
zayıflığı bulunur.  
 
RENNİE  DUO’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
RENNİE DUO’yu kullanmayı unutursanız  
Unutulan dozları dengelemek için çift doz almayınız.  
 
RENNİE DUO ile tedavi sonlandırıldığındaki oluşabilecek etkiler  
Doktorunuza danışmadan tedavinizi yarım bıraktığınız takdirde hastalığınızın belirtileri tekrar 
ortaya çıkabilir.  
 
4. Olası yan etkiler nelerdir?  
Tüm ilaçlar gibi, RENNİE  DUO’nun içeriğinde bulunan maddelere duyarlı olan kişilerde yan 
etkiler olabilir.  
 
Olası yan etkiler, görülme sıklıklarına göre de aşağıda yer almaktadır.  
Çok yaygın   : 10 hastanın en az birinde görülebilir.   
Yaygın    : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek  : 1.000 hastanın birinden az, fakat 10.000 hastanın birinden fazla   
  görülebilir.  
Çok seyrek   : 10.000 hastanın birinden az görülebilir.  
Bilinmiyor   : Eldeki verilerden hareketle tahmin edilmiyor.  
 
Aşağıdakilerden biri olursa, RENNİE DUO’yu kullanmayı d urdurunuz ve DERHAL 
doktorunuza bildiriniz veya size en yakın hastanenin acil servisine başvurunuz:  
• Döküntü, kurdeşen, kaşıntı, anjiyo ödem (göz kapakları, ağız çevresi, el ve ayaklarda şişlik), 
nefes darlığı ve anafilaksi (anaflaktik şok semptomları düşük  kan basıncı, şok, çarpıntı, nefes 
darlığı, bronşlarda daralma cilt reaksiyonları, karında ağrı veya kramplar, kusma ve ishal gibi 
semptompları olan ani şiddetli alerjik reaksiyonlardır).  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin RENNİE 
DUO’ya karşı ciddi alerjiniz var demektir. Acil tıbbi müdahaleye veya hastaneye yatırılmanıza 
gerek olabilir.  
 7 / 8 
 Bilinmiyor:  
• Özellikle böbrek yetmezliği olan hastalarda uzun süreli yüksek dozlarda kullanım; bulantı, 
kusma, yorgunluk , kas güçsüzlüğü, kalpte ritim bozukluğu, bilinç bulanıklığı, idrar miktarında 
artış, artan susuzluk, tansiyon düşüklüğü, reflekslerin zayıflaması, kemik ağrısı, kabızlık, karın 
ağrısı,  
• Mide rahatsızlıkları,  
• Mide bulantısı,  
• Kusma,  
• Kabızlık,  
• İshal,  
• Kaslarda  güçsüzlük,  
• Süt–alkali sendromu söz konusu olan hastalarda: Tat alamama, kireçlenme, kronik yorgunluk, 
baş ağrısı, iştahsızlık, yemeklerden sonra ağırlık, uyuşukluk.  
 
Uzun süreli yüksek doz kullanımı, özellikle böbrek rahatsızlığı olan kişilerde kanda yüksek 
kalsiyum ve magnezyum seviyelerine neden olabilir. Bu mide bulantısı ve kusmaya, mide 
rahatsızlığına, ishale, yorgunluğa, kas zayıflığına, kafa karışıklığına, artan idrar üretimine, artan 
susuzluğa ve dehidrasyona neden olabilir.  
 
RENNİE DUO’nun uzu n süre süt veya süt ürünleriyle birlikte alınması, kanda yüksek kalsiyum 
seviyelerine neden olabilen süt alkali sendromuna neden olabilir. Süt alkali sendromunun spesifik 
semptomları arasında bozulmuş tat duyusu, baş ağrısı, böbrek sorunları, yorgunluk ve deri altında 
topaklar yer alabilir.  
 
Eğer bu kullanma talimatında bahsi geçmeyen herhangi bir yan etki ile kar şılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hat tını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 
5. RENNİE DUO’nun saklanması  
RENNİE DUO’ yu çocukların göremeyeceği, erişemeyeceği yerlerde ve ambalajında saklayınız.  
 
25oC altındaki oda sıcaklığında saklayınız.  
 
Son kullanma tarihiyle uyumlu olarak kullanınız.   
 
Ambalajdaki son kullanma tarihinden sonra RENNİE DUO  ’yu kullanmayınız.  
 8 / 8 
 “Son Kull. Ta.:” ibaresinden sonra yazılan rakam ayı temsil eder ve o ayın son günü son kullanım 
tarihidir.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve İklim 
Değişikliği Bakanlığınca belirlenen toplama sistemine veriniz.  
 
Ruhsat sahibi:  
Bayer Türk Kimya San. Ltd. Şti.  
Fatih Sultan Mehmet Mah. Balkan Cad. No:53  
34770 Ümraniye / İstanbul  
Telefon: 0 216 528 36 00  
Faks: 0 216 645 39 50  
 
Üretim yeri:   
Sanofi İlaç San. ve Tic. A.Ş.,  
Lüleburgaz/Kırklareli  
 
Bu kullanma talimatı  ../../.... tarihinde onaylanmıştır.  
 
 