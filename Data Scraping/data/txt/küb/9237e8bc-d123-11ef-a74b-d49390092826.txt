.
KISA ÜRÜN BİLGİSİ
1. BEŞERİ TIBBİ ÜRÜNÜN ADI
NORODOL® 2mg/ml oral damla
2. KALİTATİF VE KANTİTATİF BİLEŞİMİ
Etkin madde:
Haloperidol 2 mg/ml
Yardımcı maddeler:
Metil paraben (E 218) 1,0 mg/ml
Propil paraben (E 216) 0,1 mg/ml
Yardımcı maddeler için 6.1’e bakınız.
3. FARMASÖTİK FORM
Oral damla
Berrak, renksiz çözelti
4. KLİNİK ÖZELLİKLER
4.1. Terapötik endikasyonlar
Yetişkinlerde:
• Şizofreni semptomlarının tedavisinde ve tekrarının önlenmesinde
• Özellikle paranoid olmak üzere diğer psikozlar
• Mani ve hipomani
• Organik beyin hasarı ve mental retardasyonu olan hastalarda saldırganlık ve
hiperaktivite gibi ruhsal ve davranış bozuklukları
• Orta ve şiddetli derecede psikomotor ajitasyon, eksitasyon, şiddet ve tehlike içeren
dürtüsel davranışların kısa süreli tedavisinde ek tedavi olarak
• İnatçı hıçkırık
• Yaşlılarda ajitasyon
• Gilles de la Tourette sendromu ve şiddetli tikler
Çocuklarda:
• Hiperaktivite ve ajitasyonla ilişkili davranış bozuklukları
• Gilles de la Tourette sendromu
• Çocukluk şizofrenisi
1/12.
4.2. Pozoloji ve uygulama şekli
Pozoloji/uygulama sıklığı ve süresi:
Her endikasyon için doz ayarlaması bireysel olarak yapılmalıdır ve yakın klinik gözetim
altında en iyi şekilde belirlenmelidir. Başlangıç dozunun belirlenebilmesi için hastanın yaşı,
semptomların şiddeti ve daha önceden diğer nöroleptik ilaçlara verdiği cevap göz önünde
bulundurulması gerekir.
Yaşlı veya zayıf ya da daha önceden nöroleptik ilaçlara advers reaksiyonlar gösteren
hastalarda NORODOL®’un daha az miktarda kullanılması gerekebilir. Normal başlangıç dozu
yarıya düşürülmeli, optimal cevap elde edilinceye kadar kademeli olarak doz ayarlamasına
devam edilir.
NORODOL® klinik bakımdan etkili olan minimum dozda kullanılmalıdır.
Yetişkinler:
• Şizofreni, psikoz, mani ve hipomani, mental ya da davranış problemleri, psikomotor
ajitasyon, eksitasyon, şiddet ve tehlike içeren dürtüsel davranışlar, organik beyin hasarı
Başlangıç dozu:
Orta derecedeki semptomlar için 1.5-3.0 mg (15-30 damla) günde iki veya üç defa
Şiddetli/ inatçı semptomlar için 3.0-5.0 mg (30-50 damla) günde iki veya üç defa
Aynı başlangıç dozu adolesanlarda ve dirençli şizofrenik durumlarda 30 mg/gün’e kadar
arttırılabilir.
İdame dozu:
Semptomların kontrolünde memnun edici durum elde edilince, doz kademeli olarak genellikle
5 veya 10 mg/gün olacak şekilde en düşük etkili devam dozu elde edilinceye kadar azaltılır.
Çok ani doz azaltılmasından kaçınılmalıdır.
• Yaşlılardaki ajitasyonda
Başlangıç dozu : Günde iki ya da üç kez 1.5-3.0 mg (15-30 damla)
İdame dozu: Etkin idame doza ulaşılana dek doz artırılır (1.5-3.0 mg/gün).
• Gilles de la Tourette sendromu, şiddetli tikler, durdurulamayan hıçkırıklar
Başlangıç dozu:
Başlangıç dozu 1.5 mg (15 damla) günde üç defa; cevaba göre ayarlanır. Gilles de la Tourette
sendromunda idame doz günlük 10 mg (100 damla) olabilir.
Çocukların çoğunda günlük idame doz 10 mg (100 damla)’dır.
• Çocuklarda davranış bozukluğu ve şizofreni
Günlük idame dozu 0.025- 0.05 mg/kg’dır. Doz sabah ve akşam verilmek üzere ikiye
bölünmeli ve günde en fazla 10 mg (100 damla) olmalıdır.
Uygulama şekli:
Ağızdan kullanım içindir.
2/12.
Özel popülasyonlara ilişkin ek bilgiler:
Böbrek / Karaciğer yetmezliği:
Böbrek / karaciğer yetmezliği olan hastalarda dikkatli kullanılmalıdır.
4.3. Kontrendikasyonlar
Koma durumunda, MSS depresyonunda, Parkinson hastalığında, haloperidole ve damla
içeriğindeki yardımcı maddelere hipersensivitesi olduğu bilinen kişilerde, bazal gangliyon
lezyonlarında kontrendikedir.
Diğer nöroleptiklerde olduğu gibi, haloperidolün de QT aralığı uzamasına neden olabilecek
potansiyeli vardır. Bu yüzden; 2. veya 3. derece kalp bloğu ve düzeltilmemiş hipokalemi
hastalarında, Torsades de Pointes, klinik yönden anlamlı bradikardi ya da ventriküler aritmi
öyküsü olan, QTc aralığı uzaması, Sınıf IA ve III antiaritmik ilaçlarla tedavi edilen aritmi,
kompanse olmamış kalp yetmezliği ve yeni geçirilmiş akut miyokardiyal infarktüsü gibi
klinik açıdan önemli kardiyak bozuklukları hastalarda haloperidolün kullanımı kontrendikedir
(Bkz. Bölüm 4.5 Diğer tıbbi ürünler ile etkileşimler ve diğer etkileşim şekilleri)
4.4. Özel kullanım uyarıları ve önlemleri
Haloperidolü de kapsayan antipsikotik ilaçlar alan psikiyatrik hastalarda, ani ölüm vakaları
rapor edilmiştir.
Konvansiyonel ve atipik antipsikotik ilaçlar, demansa bağlı psikozu olan yaşlı hastaların
tedavisinde kullanıldığında ölüm riskinde artışa neden olmaktadır.
Çoğunluğu atipik antipsikotik ilaçlar alan hastalarda yapılan 17 plasebo-kontrollü çalışma
analizlerinde (tipik süre 10 hafta), ilaçla tedavi edilen hastaların, plasebo alan hastalara göre
ölüm riskinin 1.6 ila 1.7 kat arasında olduğu ortaya çıkmıştır. 10 haftalık yapılan kontrollü
çalışmalar sonunda, %2.6 ölüm oranı olan plasebo grubundakiler ile karşılaştırıldığında, ilaçla
tedavi edilen hastalardaki ölüm oranı %4.5 dir. Her ne kadar ölüm nedenleri çeşitli ise de;
çoğu ölümlerin kardiyovasküler (örn. kalp yetmezliği, ani ölüm) veya doğal enfeksiyon
kökenli (pnömoni) olduğu görülmektedir. Gözlemsel çalışmalar, atipik antipsikotik ilaçlara
benzer olarak geleneksel antipsikotik ilaçlarla tedavinin de mortaliteyi artırdığını
göstermektedir. Gözlemsel çalışmalarda, mortalitenin artış bulgularının fazlalığı hastaların
bazı karakteristiklerinin açık olmamasına karşın antipsikotik ilaçlara dayandırılabilir.
Kardiyovasküler etkileri
Haleporidol ile çok seyrek QT uzaması ve/veya ventriküler aritmi, buna ilave olarak seyrek
ani ölümler rapor edilmiştir. Bu etkiler yüksek dozlara maruz kalan hastalarda daha sık
görülebilir.
Haloperidol tedavisinin risk ve faydaları tedaviye başlamadan dikkatlice değerlendirilmelidir.
Seyrek olarak venöz tromboembolik olay (VTE) riskine neden olabilir. Ventrikül aritmisi gibi
kalp hastalığı olanların, aile hikâyesinde ani ölüm ve/veya uzamış QT’si olanların,
düzeltilmemiş elektrolit bozukluğu, subaraknoid kanaması, beslenme yetersizliği olanların,
fazla alkol kullananların, özellikle tedavinin başlangıç safhasında plazma seviyelerini
sabitlemek için EKG ve potasyum seviyeleri dikkatlice izlenmelidir. QT uzaması ve/veya
3/12.
ventriküler aritmi riski yüksek dozlarda (Bkz. Bölüm 4.8 İstenmeyen etkiler ve 4.9 Doz aşımı
ve tedavisi) ya da parenteral kullanımlarda özellikle intravenöz kullanımda artabilir. Eğer
haloperidol intravenöz olarak uygulanırsa QT aralık uzaması ya da ciddi kardiyak disritmi
için EKG izlenmesi yapılmalıdır.
Haloperidol, CYP2D6’yi yavaş metabolize ettiği bilinen hastalarda ve sitokrom P450
inhibitörleri’nin kullanımı süresince, dikkatli kullanılmalıdır. Antipsikotikler ile birlikte
kullanımından kaçınılmalıdır (Bkz. Bölüm 4.5 Diğer tıbbi ürünler ile etkileşimler ve diğer
etkileşim şekilleri)
Tüm hastalarda, özellikle yaşlılarda ve kendinde veya aile hikayesinde kalp hastalığı veya
anormal kardiyak klinik bulgular olan hastalarda EKG öncelikli olarak önerilmektedir,
Tedavi sırasında EKG izlenmesi (örn. doz artırımında); hastanın durumuna göre gerekli
olabilir. Tedavi sürerken eğer QT süresi uzamış ise doz azaltılmalı ve eğer QTc 500 ms’yi
geçerse haloperidol kesilmelidir.
Periyodik olarak elektrolitlerin izlenmesi özellikle diüretik alan hastalarda veya ilave başka
hastalıklar için önerilmektedir.
Bazı atipik antipsikotikleri kullanan demanslı popülasyonda yapılan randomize, plasebo
kontrollü, klinik çalışmalarda serebrovasküler yan etkilerin riskleri yaklaşık 3 kat artmıştır.
Bu artan riskin mekanizması bilinmemektedir. Bu artan risk diğer antipsikotikler ya da diğer
hastalar için de geçerli olabilir. İnme için risk faktörü taşıyan hastalarda Haloperidol dikkatli
kullanılmalıdır.
Nöroleptik malign sendrom (NMS)
Diğer psikotik ilaçlarda olduğu gibi NORODOL®’e de nöroleptik malign sendrom eşlik eder:
seyrek hipertermi ile karakterize edilmiş idiyosenkratik tepki, yaygın kas rijiditesi, otonomik
instabilite, bilinç bozukluğu, hipertermi sıklıkla bu sendromun erken bir göstergesidir.
Antipsikotik tedavi hızlı bir şekilde bırakılmalı ve hasta uygun destekleyici tedavi ve dikkatli
gözetim altında tutulmalıdır.
Tardif diskinezi
Tüm antipsikotik ajanlarda olduğu gibi, uzun dönem tedavi altındaki ya da tedaviyi bırakma
sonrasındaki bazı hastalarda tardif diskinezi görülebilir. Bu sendrom temel olarak ritmik
istemsiz dil, yüz, ağız ya da çene hareketleri ile karakterize edilir. Hastalık belirtileri bazı
hastalarda kalıcı olabilir. Tedavi değiştirilirse, dozaj arttırılırsa ya da farklı bir antipsikotik
ilaç ile değiştirilirse bu sendrom maskelenebilir. Tedavi mümkün olduğunca çabuk
bırakılmalıdır.
Ekstrapiramidal semptomlar
Genel olarak tüm nöroleptiklerde tremor, rijidite, hipersalivasyon, bradikinezi, akatizi, akut
distoni gibi ekstrapiramidal semptomlar gelişebilir.
Antikolinerjik tip antiparkinson ilaçları gerekirse reçetelendirilebilir, ama önleyici olarak rutin
bir şekilde reçetelendirilmemelidir. Eğer antiparkinson ilaçlar ile birlikte kullanılması
gerekirse ve antiparkinson ilaçlar NORODOL®’ den daha hızlı itrah oluyorsa ekstrapiramidal
semptomların gelişimini ya da şiddetlenmesini önlemek amacıyla NORODOL® kullanımı
sonlandırıldıktan sonra bu ilaçlara devam edilebilir. Antikolinerjik tip antiparkinson ilaçları
NORODOL® ile birlikte aldığınızda doktorunuz intraoküler basınç artışı ihtimalini hesaba
katmalıdır.
4/12.
Nöbetler / Konvülsiyon
NORODOL® tarafından tetiklenebilen nöbetler bildirilmiştir. Epilepsi hastalarında ve
konvülsiyona zemin hazırlayan durumlarda (örn. alkolün bırakılması ve beyin hasarı) dikkatli
olunması tavsiye edilir.
Hepatobiliyer hastalık
NORODOL® karaciğerde metabolize olur, karaciğer hastalarında dikkat edilmesi tavsiye
edilir. Karaciğer fonksiyon bozukluğu ya da hepatit (en sık kolestatik hepatit), izole vakalarda
bildirilmiştir.
Endokrin sistem hastalığı
Tiroksin NORODOL® toksisitesine neden olabilir. Hipertiroidizmli hastalardaki antipsikotik
tedavisi yalnızca çok dikkat edildiğinde yapılmalıdır ve her zaman ötiroid duruma erişmek
için yapılan tedavi eşliğinde yapılmalıdır.
Antipsikotik nöroleptik ilaçların hormonal etkileri: Galaktoreye, jinekomasti ve oligo ya da
amenoreye sebep olabilen hiperprolaktinemi gelişebilir. Çok seyrek olarak hipoglisemi
vakaları ve uygun olmayan ADH sekresyon sendromu bildirilmiştir.
Diğer etkiler
Şizofrenide antipsikotik ilaç tedavisine olan yanıt gecikebilir. Eğer ilaç kullanımı bırakılırsa,
semptomlar birkaç hafta veya ay süresince ortaya çıkmayabilir. Çok nadir olarak, yüksek doz
kullanılan antipsikotik ilaçların ani kesilmesine bağlı bulantı, kusma ve uykusuzluk gibi
çekilme semptomları bildirilmiştir. Bu nedenle ilacın azaltılarak kesilmesi önerilir.
Tüm antipsikotik ajanlar gibi haloperidol depresyonun baskın olduğu durumlarda tek başına
kullanılmamalıdır. Depresyon ve psikozun birlikte görüldüğü durumlarda antidepresanlar ile
kombine edilebilir.
Haloperidol böbrek yetmezliği olan ve feokromasitomalı hastalarda çok dikkatli
kullanılmalıdır.
NORODOL® metil paraben (E218), propil paraben (E216) içerir. Alerjik reaksiyonlara
(muhtemelen gecikmiş) sebebiyet verebilir.
4.5. Diğer tıbbi ürünler ile etkileşimler ve diğer etkileşim şekilleri
Diğer QT aralığını arttıran ilaçlar ile haloperidol birlikte kullanıldığında Torsades de
pointes’i, kapsayan ventriküler aritmi riskini arttırabilir. Bu sebeple bu ürünlerle kullanımı
önerilmez (Bkz. Bölüm 4.3. Kontrendikasyonlar).
Sınıf 1A (kinidin, dizopramid ve prokainamid gibi) ve Sınıf III (amiodaron, sotalol ve
dofetilid gibi), bazı antibakteriyel (sparfloksasin, moksifloksasin, eritromisin i.v. gibi),
trisiklik antideprasanlar (amitriptilin gibi), bazı tetrasiklik antidepresanlar (maprotilin gibi),
diğer nöroleptikler (örneğin fenotiyazin, pimozid, sertindol), bazı antihistaminikler
(terfenadin gibi), sisaprit, bretilyum ve kinin, meflokin gibi bazı sıtma ilaçları örnek olarak
verilebilir. Bu liste genişletilebilir.
Elektrolit dengesizliğine sebep olan ilaçlar ile birlikte kullanımı ventriküler aritmi riskini
artırabilir ve tavsiye edilmez. (Bkz. Bölüm 4.4. Özel kullanım uyarıları ve önlemleri)
Hipokalemiye sebep olan diüretiklerden uzak durulmalıdır. Ancak gerekli ise potasyum
tutucu diüretikler tercih edilir.
5/12.
Haloperidol glukuronidasyon ve sitokrom P450 enzim sistemi (özellikle CYP 3A4 ya da CYP
2D6) dahil çeşitli yolaklarla metabolize edilir. Diğer ilaçlar ile metabolizmasının çeşitli
yollardaki inhibisyonu ya da CYP 2D6 enzim aktivitesinde azalma, haloperidol
konsantrasyonunda artma ve QT uzamasını da içeren yan etkilerin riskinde artma ile
sonuçlanabilir. Farmakokinetik çalışmalarda, itrakonazol, buspiron, venlafaksin, alprazolam,
fluvoksamin, kinidin, fluoksetin, sertralin, klorpromazin ve prometazin gibi CYP 3A4 ya da
CYP 2D6 izoenzim inhibitörleri ile haloperidol birlikte uygulandığında, hafif ile orta derecede
artan haloperidol konsantrasyonları bildirilmiştir. CYP2D6 enzim aktivitesinde azalma
haloperidol konsantrasyonunu arttırabilir. Metabolik inhibitör ketokonazol (400 mg/gün) ve
paroksetin (20 mg/gün) kombinasyonu ile birlikte uygulandığında QTc ve ekstrapiramidal
semptomlarda artış görülmüştür. Haloperidol dozunu azaltmak gerekli olabilir.
Diğer ilaçların haloperidol üzerine etkileri
NORODOL® tedavisine karbamazepin, fenobarbital, rifampisin gibi enzim indükleyici ilaçlar
eklenerek yapılan uzun dönem tedavilerde, haloperidolün plazma seviyelerinde önemli
derecede azalma görülür. Bu sebeple, kombinasyon tedavisi boyunca NORODOL® dozu
gerekli olduğunda ayarlanmalıdır. Bu ilaçlar durdurulduğunda NORODOL®’un dozunu
azaltmak gerekebilir.
Glukuronidasyonu önleyen bir ilaç olarak bilinen sodyum valproat, haloperidol
konsantrasyonunu etkilemez.
Haloperidolün diğer ilaçlar üzerine etkileri
Diğer nöroleptiklerde olduğu gibi NORODOL® alkol, hipnotik, sedatif ya da güçlü
analjezikler gibi MSS depresanlarının etkisini artırabilir. Metildopa ile birlikte kullanıldığında
MSS üzerine etkisinin arttığı bildirilmiştir.
Haloperidol adrenalin ve diğer sempatomimetik ajanların etkisini antagonize edebilir ve
guanetidin gibi adrenerjik blokör ajanların kan basıncını düşürücü etkisini tersine çevirebilir.
Haloperidol, levodopanın anti-Parkinson etkilerini bozabilir.
Haloperidol CYP 2D6 inhibitörüdür. NORODOL® trisiklik antidepresanların metabolizmasını
önleyebilir, böylece bu ilaçların plazma seviyeleri artar.
Diğer etkileşimler
Nadir vakalarda, lityum ve haloperidol kombinasyonunda ensefalopati benzeri sendrom rapor
edilmiştir. Bu vakaların, belirgin klinik durum mu yoksa NMS ve/veya lityum zehirlenme
vakası mı olduğu tartışmalıdır. Ensefalopati benzeri sendrom; konfüzyon, zaman ve yer
kavramının kaybı, baş ağrısı, denge bozukluğu ve uyuşukluğu kapsar. Kombinasyon üzerine
semptomsuz EEG anormalliklerini gösteren bir rapor, EEG izlemenin makul olabileceğini
göstermektedir. Lityum ve haloperidol birlikte kullanıldığında, haloperidol en düşük etkili
dozda verilmeli, lityum seviyeleri izlenmeli ve 1 mmol/l altında tutulmalıdır. Eğer
ensefalopati-benzeri sendrom meydana gelirse, tedavi acilen durdurulmalıdır.
Antikoagulan fenindiyon’un etkilerinin antagonizması bildirilmiştir.
Nöbet eşiğini düşürmesi nedeniyle kullanılan antikonvülzanların dozunun arttırılması
gerekebilir.
Özel popülasyonlara ilişkin ek bilgiler
Özel popülasyonlara ilişkin herhangi bir klinik etkileşim çalışması yürütülmemiştir.
6/12.
Pediyatrik popülasyon: Pediyatrik popülasyona ilişkin herhangi bir klinik etkileşim
çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Haloperidol hamilelik sırasında veya hamile olması muhtemel kadınlarda sadece, yararın
fetus için potansiyel bir riski açıkça haklı çıkarması durumunda kullanılmalıdır.
Gebelik dönemi
Haloperidolün gebe kadınlarda kullanımına ilişkin yeterli veri mevcut değildir. Güvenliği
saptanmamıştır.
Haloperidolün hamilelerde güvenli kullanımına ilişkin bir çalışma bildirilmemiştir. Hayvan
çalışmalarında bazılarında, zarar verici etkileri olduğuna dair kanıtlar vardır. Gebeliğin
üçüncü trimestrinde antipsikotik ilaçlara maruz kalan yeni doğanlar, doğumu takiben şiddeti
değişebilen, anormal kas hareketleri (ekstrapiramidal işaretler/ekstrapiramidal semptomlar)
ve/veya ilaç kesilme semptomları açısından risk altındadırlar. Bu semptomlar ajitasyon,
hipertoni, tremor, somnolans, respiratuar distres veya beslenme bozukluklarını içermektedir.
NORODOL®, hamilelikte yalnızca yarar risk değerlendirilmesi yapıldıktan sonra
kullanılmalıdır. Uygulanan doz mümkün olan en düşük doz olmalı ve uygulama süresi
mümkün olan en kısa süre olmalıdır.
Laktasyon dönemi
Haloperidol anne sütüne geçmektedir. Emzirilen çocuklarda ekstrapramidal semptomların
görüldüğü vakalar seyrek de olsa rapor edilmiştir. Haloperidol kullanımı gerekli ise
emzirmenin faydaları bunun potansiyel risklerine karşı düşünülmelidir.
Üreme yeteneği / Fertilite
Haloperidolün insanlarda fertilite üzerine etkisi bilinmemektedir. Haloperidol tedavisi
sırasında bazı bireylerde impotans, libido artışı, priapizm ve menstrual düzensizlik
görülmüştür.
4.7. Araç ve makine kullanımı üzerindeki etkiler
Tedavinin başlangıcında ve özellikle yüksek dozlarda, bir derece sedasyon veya dikkat
bozukluğu meydana gelebilir. Alkol veya diğer merkezi sinir sistemi depresanlarıyla birlikte
bu etkiler artmaktadır. Hastalar, dikkat gerektiren araç ve makine kullanımı gibi aktivitelerden
duyarlılıkları belli oluncaya kadar uzak durmaları konusunda uyarılmalıdır.
4.8. İstenmeyen etkiler
Aşağıda verilen bilgiler tüm ® haloperidolün formülasyonlarını kapsamaktadır.
Plasebo kontrollü 3 klinik çalışmaya katılan, haloperidol ile tedavi edilen 284 gönüllü ve çift
kör aktif karşılaştırıcı kontrollü 16 klinik çalışmaya katılan, haloperidol ile tedavi edilen 1295
7/12.
gönüllü üzerinde yapılan çalışmalarda haloperidolün güvenliği değerlendirilmiştir. Yapılan bu
klinik çalışmalara göre en yaygın bildirilen (% insidans) yan etkiler: Ekstrapiramidal
bozukluklar (%34), insomnia (%19), ajitasyon (%15), hiperkinezi (%13), baş ağrısı (%12),
psikotik bozukluk (%9), depresyon (%8), kilo artışı (%8), ortostatik hipotansiyon (%7) ve
somnolans (%5).
Yukarıda ve aşağıda bahsi geçen yan etkiler klinik çalışmalardan ve haloperidolün kullanımı
ile ilgili pazarlama sonrası deneyimlerden bildirilmiştir.
İstenmeyen etkiler, aşağıdaki sıklık derecesine göre belirtilmiştir:
Sıklıklar şu şekilde tanımlanır: Çok yaygın(≥ 1/10); yaygın (≥ 1/100 ila <1/10); yaygın
olmayan (≥ 1/1.000 ila <1/100); seyrek (≥ 1/10.000 ila < 1/1.000); çok seyrek (< 1/10.000);
bilinmiyor (eldeki verilerden hareketle tahmin edilemiyor)
Çok Yaygın Yaygın Yaygın Olmayan Çok seyrek
Bilinmeyen
(≥1/10) (≥1/100 ila ≤1/10); (≥1/1.000 ila ≤1/100) (≤1/10.000)
Agranülositoz
Kan ve lenf , nötropeni,
sistemi Lökopeni pansitopeni,
hastalıkları trombositope
ni
Bağışıklık sistemi Anaflaktik
Hipersensivite
hastalıkları reaksiyonlar,
Uygun
olmayan
Endokrin
Hiperprolaktinemi antidiüretik
hastalıkları
hormon
sekrasyonu
Metabolizma ve
beslenme Hipoglisemi
hastalıkları
Konfüzyonel durum,
Depresyon,
Psikiyatrik Ajitasyon, Libido azalması,
psikotik
hastalıklar İnsomnia libido kaybı,
bozukluklar
huzursuzluk
Tardif diskinezi,
okülojirik kriz,
Ekstrapiramidal distoni,diskinezi, Konvülziyon,
bozukluklar, akatizi, bradikinezi, Parkinsonizm, Motor disfonksiyon,
Sinir sistemi
hiperkinezi, baş hipokinezi, akinezi, kas nöroleptik malign
hastalıkları
ağrısı hipertoni, gerginliği, sedasyon, sendrom, nistagmus
somnolans, maske istemsiz kasılma
yüz, tremor,
sersemlik
Göz hastalıkları Görsel rahatsızlık Bulanık görme
Ventrikuler
fibrilasyon,
torsades de
Kardiyak
Taşikardi pointes,
hastalıkları
ventriküler
taşikardi,
ekstrasistol
Ortostatik
Vasküler
hipotansiyon,
hastalıklar
hipotansiyon
8/12.
Solunum, göğüs
Larenks
bozuklukları ve
Dispne Bronkospazm ödemi,
mediastinal
laringospazm
hastalıklar
Konstipasyon,
ağızda kuruluk,
Gastrointestinal
tükürük
hastalıklar
hipersekresyonu,
kusma, bulantı
Akut hepatik
Hepato-bilier Anormal karaciğer
Hepatit, sarılık yetmezlik,
hastalıklar fonksiyon testi
kolestazis
Lökositoklast
Fotosensitivite ik vaskülit,
Deri ve derialtı
Döküntü reaksiyonu, ürtiker, eksfoliyatif
doku hastalıklar
kaşıntı, hiperhidrozis dermatit,
Kas-iskelet Tortikoliz, kas
bozukluklar, bağ gerginliği, kas Trismus, kas
doku ve kemik spazmı, iskelet kası çekilmesi
hastalıkları sertliği
Böbrek ve idrar
Üriner retansiyon
yolu hastalıkları
Amenore, dismenore, Menoraji, menstrual
Üreme sistemi ve Erektil Jinekomasti,
galaktore, meme bozukluk, seksual
meme hastalıkları disfonksiyon priapizm
rahatsızlığı disfonksiyon
Genel bozukluklar
Ani ölüm,
ve uygulama Yürüyüş bozukluğu,
yüz ödemi,
bölgesine ilişkin hipertermi, ödem
hipotermi
hastalıklar
Laboratuvar Kilo artışı, kilo Elektrokardiyogram
sonuçları azalması QT uzaması
Ek bilgi:
QT süresinin uzaması, Torsades de pointes, ventrikül aritmi ventrikül fibrilasyonu ve
ventrikül taşikardi ve kalp durması gibi kardiyak etkiler bildirilmiştir. Bu etkiler yüksek
dozlarda ve daha önceden maruz kalan hastalarda meydana gelebilir.
Haloperidol uygulanan hastalarda toksik epidermal nekroliz ve Stevens-Johnson sendromu
görülmüştür. Gerçek insidansları bilinmemektedir.
Pazarlama sonrası yan etki olarak rabdomiyoliz rapor edilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; eposta:
tufam@titck.gov.tr; tel: 0 800 314 00 08; faks: 0 312 218 35 99)
9/12.
4.9. Doz aşımı ve tedavisi
Belirtiler
Genellikle, haloperidolün doz aşımı göstergesi onun farmakolojik etkilerinin uzantısıdır.
Bunlardan da en belirgin olanları hipotansiyon, uykuya eğilim gösteren ruhsal kayıtsızlık ve
şiddetli ekstrapiramidal belirtilerdir. Muhtemel QT uzamasına eşlik eden ventriküler aritmi
riski düşünülmelidir.
Hasta solunum depresyonu ve şok durumu yaratacak kadar ciddi hipotansiyon ile birlikte
komada gözükebilir. Çelişkili olarak hipotansiyondan ziyade hipertansiyon meydana gelebilir.
Ayrıca konvülziyon da oluşabilir.
Tedavisi
Haloperidolün spesifik bir antidotu yoktur. Hastanın solunum yolu açık tutulmalıdır ve eğer
gerekirse mekanik ventilasyon desteği uygulanabilir. Çeşitli aritmi raporlarına göre, EKG
izlenmesi şiddetli olarak önerilir. Hipotansiyon ve kollaps, plazma volüm desteği ve diğer
uygun ölçülerle tedavi edilmelidir. Adrenalin kullanılmamalıdır. Hasta 24 saat ya da daha
fazla gözlem altında tutulmalı, vücut ısısı izlenmeli ve yeterli miktarda sıvı alımı
sağlanmalıdır.
Ciddi ekstrapramidal semptom durumlarında, uygun anti Parkinson tedavisi uygulanmalıdır.
5. FARMAKOLOJİK ÖZELLİKLERİ
5.1. Farmakodinamik özellikleri
Farmakoterapötik grubu: Butirofenon Türevi
ATC kodu: N05AD01
Haloperidol merkezi ve periferal dopamin reseptör antagonistidir. Bir miktar antikolinerjik
etkinliğe de sahiptir ve opiyat reseptörlerine bağlanır.
5.2. Farmakokinetik özellikleri
Genel özellikler
Emilim:
Haloperidol oral kullanımından sonra hızla emilir ve biyoyararlanımı %38 ile %86 (ortalama
%58) arasında değişir. Değişken biyoyararlanımı gastrointestinal emilimdeki ve ilk geçiş
etkisindeki bireysel farklılıklara bağlıdır.
Dağılım:
Dağılım ekstravasküler dokulara genellikle karaciğere ve yağ dokusuna hızlı bir şekilde
gerçekleşir. Yaklaşık %92’si plazma proteinlerine bağlanır.
Biyotransformasyon:
Haloperidol geniş ölçüde oksidatif dealkilasyon ile metabolize olur ve son olarak glisin ile
konjuge olur
Eliminasyon:
Yarılanma ömrü yaklaşık olarak 20 saattir.
10/12.
5.3. Klinik öncesi güvenlilik verileri
Erişilebilir kısıtlı bilgi bulunmasına rağmen kemirgenlerde, embriyo toksik etkilerinde olduğu
gibi kısıtlı teratojenite ve fertiliteyi azaltma dışında herhangi bir spesifik zarar göstermez.
Birçok yayınlanmış in vitro çalışmada, Haloperidolün kardiyak hERG (kalp kası hücresindeki
bir iyon kanalı) kanalını bloke ettiği görülmüştür. Birkaç in-vivo çalışmada, 4 ile 20 ng/ml
etkili insan plazma konsantrasyonlarından 3 ile 7 kat daha yüksek C plazma seviyelerini
maks
veren 0.3 mg/kg i.v civarı dozlarda haloperidolün bazı hayvan modellerinde intravenöz
uygulanması önemli QTc uzamasına sebep olmuştur. Bu uzamış QTc’li intravenöz dozlar
aritmilere sebep olmaz. Bazı çalışmalarda 1 ile 5 mg/kg haloperidol i.v.’den yüksek dozlarda
insan plazma konsantrasyonlarından 19 ile 68 kat daha fazla olan C plazma
maks
konsantrasyonlarında, QTc uzamasına ve/veya ventriküler aritmilere sebep olur.
6. FARMASÖTİK ÖZELLİKLERİ
6.1. Yardımcı maddelerin listesi
Laktik asit
Metil paraben
Propil paraben
Deiyonize su
6.2. Geçimsizlikler
Geçerli değildir.
6.3. Raf ömrü
60 ay
6.4. Saklamaya yönelik özel uyarılar
25ºC’nin altındaki oda sıcaklığında saklayınız.
6.5. Ambalajın niteliği ve içeriği
Cam şişe/ şeffaf damlalık (LDPE [Purell PE 1840 H]) / Beyaz kapak (HDPE [Purell ACP
6541 A])
Kutuda, emniyet halkalı, plastik kapaklı, 20 cc amber renkli damlalıklı şişe.
6.6. Beşeri Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
11/12.
7. RUHSAT SAHİBİ
ALİ RAİF İLAÇ SANAYİ A.Ş.
Yeşilce Mahallesi
Doğa Sokak No:4
34418 Kağıthane/İSTANBUL
8. RUHSAT NUMARASI
129/31
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:05.09.1980
Ruhsat yenileme tarihi: 27.09.2004
10. KÜB’ÜN YENİLENME TARİHİ
12/12