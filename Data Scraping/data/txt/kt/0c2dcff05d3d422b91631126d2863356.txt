1/7  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için  reçete  edilmiştir,  başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız . KULLANMA  TALİMATI  
 
ZENARO®5 mg film tablet  
Ağızdan alınır.  
• Etkin  madde: Her bir film tablette  5 mg Levosetirizin  dihidroklorür içerir.  
• Yardımcı maddeler: Laktoz monohidrat ( sığır sütünden elde edilen), mikrokristalin selüloz, 
titanyum dioksit (E171), kolloidal susuz silika, magnezyum stearat, talk ve makrogol 6000 , 
sodyum nişasta glikolat (A tipi), hipromelloz 2910/5 . 
 
Bu Kullanma Talimatında:  
1. ZENARO  nedir  ve ne için kullanılır?  
2. ZENARO’yu  kullanmadan  önce  dikkat  edilmesi  gerekenler  
3. ZENARO  nasıl  kullanılır?  
4. Olası  yan etkiler  nelerdir?  
5. ZENARO’nun  saklanması  
 
Başlıkları  yer almaktadır.  
 
1. ZENARO  nedir ve  ne için  kullanılır?  
ZENARO alerji tedavisinde kullanılan bir antihistaminiktir.  Antihistaminik ilaçlar, histaminin 
etkisini yok eder, alerji belirtilerini ortadan kaldırır.  
ZENARO, blister  ambalajlarda 20 tablet içeren kutularda kullanma  talimatı ile birlikte takdim 
edilmektedir. Tabletler, bir yüzünde “e” kabartması olan beyazımsı oblong bikonveks film kaplı 
tabletlerdir. Tablet içerisinde sığır sütünden elde edilen laktoz monohidrat bulunmaktadır.  
ZENARO, 6 yaş ve üstü çocuklarda ve erişkinlerde, alerjik nezle (intermittan/persistan 
(aralıklı/kalıcı) veya (mevsimsel/pereniyal) ve kurdeşen (ürtiker) ile ilişkili belirtilerin  (kaşıntı, 
kabartı, kızarıklık) giderilmesinde kullanılır.  2/7  2. ZENARO’yu  kullanmadan  önce  dikkat  edilmesi  gerekenler 
ZENARO’YU aşağıdaki durumlarda KULLANMAYINIZ  
Eğer:  
• Etkin madde levosetirizin dihidroklorür ya da ZENARO’nun yardımcı maddelerinden herhangi 
birine karşı alerjiniz (aşırı duyarlılığınız) varsa,  
• Ağır böbrek yetmezliğiniz (Böbrek fonksiyonlarını izlemek için kullanılan bir madde olan 
kreatininin kandan temizlenme hızı 10 mL/dak’nın altında ise) varsa.  
 
ZENARO’yu  aşağıdaki  durumlarda  DİKKATLİ  KULLANINIZ  
• ZENARO’nun  bebekler  ve 6 yaşından küçük  çocuklarda kullanımı önerilmemektedir.  
• ZENARO laktoz monohidrat içerir. Eğer daha önceden doktorunuz tarafından bazı şekerlere 
karşı intoleransınız olduğu söylenmişse bu tıbbi ürünü almadan önce  mutlaka doktorunuz ile 
temasa geçiniz.  
• ZENARO alkol ile birlikte alındığında dikkatli olunuz. Rasemik setirizinin alkolün etkilerini 
artırmadığı gösterildiği halde hassasiyeti olan hastalarda, setirizin ya da levosetirizinin alkol veya 
beyne etkisi olan diğer ilaçlarla birlikte alınmasının  uyanıklık üzerine olumsuz etkisi olabilir.  
• ZENARO nöbet şiddetinin artmasına neden olabileceğinden, eğer epilepsi (sara) hastasıysanız 
veya nöbet riskiniz varsa doktorunuza danışınız.  
• Eğer size alerji testi uygulanacaksa, testten birkaç gün önce ZENARO kullanmayı bırakmanız 
gerekip gerekmediğini doktorunuza sorunuz. Bu ilaç alerji testi sonuçlarınızı etkileyebilir.  
• İdrar torbanızı boşaltamama ihtimaliniz varsa (omurilik yaralanması veya prostat büyümesi gibi 
durumlarda), doktorunuza danışınız.  
Bu uyarılar  geçmişteki  herhangi  bir dönemde  dahi olsa sizin  için geçerliyse  lütfen  
doktorunuza danışınız.  
 
ZENARO’nun  yiyecek  ve içecek  ile kullanılması  
ZENARO’yu  yemeklerle  beraber veya  yemek  aralarında alabilirsiniz.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
Hamilelerde  kullanımından  kaçınılmalıdır.  
Ancak  doktorunuzun  risk/yarar  oranını  gözeterek  verdiği  reçeteye  göre kullanabilirsiniz.  
 
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
Setirizin  anne sütüne  geçtiği  için, emziren  anneler kullanmamalıdır.  
 
Araç  ve makine  kullanımı  
Levosetirizin  kullanan  bazı hastalar  uyuşukluk,  yorgunluk  ve bitkinlik  hissetmiştir.  Eğer 
tehlikeli  olabilecek  eylemleri  yapmayı,  araç ya da makine  kullanmayı  düşünüyorsanız,  3/7  tedaviye vereceğiniz yanıtı görene kadar beklemeniz ve dikkatli olmanız önerilir. Bununla birlikte 
özel testler önerilen dozlarda levosetirizin alındıktan sonra zihinsel uyanıklık, tepki verebilme 
yeteneği ya da araç sürme yeteneğinde hiçbir bozulma bulunmadığını ortaya koymuştur.  
 
ZENARO’nun içeriğinde bulunan bazı yardımcı maddeler hakkında önemli bilgiler 
ZENARO,  laktoz  içerir.  Eğer  daha  önceden  doktorunuz  tarafından  bazı şekerlere  karşı 
intoleransınız olduğu söylenmişse, bu tıbbi ürünü almadan önce doktorunuzla temasa geçiniz.  
 
Diğer  ilaçlar  ile birlikte  kullanımı  
Hassasiyeti olan hastalarda, setirizin  ya da levosetirizinin merkezi sinir sistemi üzerinde etkisi olan 
diğer ilaçlar ile birlikte alınmasının uyanıklık üzerine olumsuz etkisi olabilir.  
 
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ZENARO  nasıl  kullanılır?  
Uygun  kullanım  ve doz/uygulama  sıklığı  için talimatlar:  
ZENARO’yu  her zaman,  tam olarak  doktorunuzun  söylediği  şekilde  alınız.  Eğer  emin 
değilseniz doktorunuza ya da eczacınıza tekrar danışmalısınız.  
 
6-12 yaş arası çocuklarda : Günde  bir kez  5 mg (1  film tablet)  
 
12 yaş ve üzeri  ergenler  ile yetişkinlerde:  Günde  bir kez 5 mg (1 film tablet)  
 
Müzmin kurdeşen (kronik ürtiker) tedavisinde, doktorunuz ZENARO dozunu günde 20 mg’a (4 
film tablet) kadar artırabilir.  
 
Uygulama yolu ve metodu:  
ZENARO  sadece  ağızdan  kullanım  içindir.  
Film  tableti,  bir su bardağı  su ile tam olarak  yutunuz.  Günlük  dozun  tek bir seferde  alınması 
önerilir.  
ZENARO  gıdalarla  birlikte  ya da tek başına  alınabilir.  
 
Değişik  yaş grupları:  
Çocuklarda  kullanım:  
6 yaşın altındaki  çocuklarda,  film tablet ile doz ayarlaması  mümkün  olmadığından 
kullanılması önerilmez.  
 
Yaşlılarda  kullanım:  
Böbrek  fonksiyonu  normal olan  yaşlı  hastalarda dozun  ayarlanması gerekmemektedir.  
Özel  kullanım  durumları:  
Böbrek/Karaciğer  yetmezliği:  4/7  Böbrek  yetmezliği  olan hastalara,  hastalığın  şiddetine  göre daha  düşük  doz verilebilir. 
Çocuklarda ise doz vücut ağırlığına göre seçilir. Dozu doktorunuz belirleyecektir.  
Ağır böbrek  yetmezliğiniz varsa kullanmayınız.  
Sadece  karaciğer  yetmezliğiniz  varsa  genel  önerilen  dozu  kullanabilirsiniz.  
Hem karaciğer hem de böbrek yetmezliği olan hastalara, böbrek hastalığının şiddetine göre daha 
düşük doz verilebilir. Çocuklarda ise doz vücut ağırlığına göre seçilir. Dozu doktorunuz 
belirleyecektir.  
ZENARO ile tedavinizin ne kadar süreceğini şikâyetlerinizin tipi, süresi ve cinsine göre doktorunuz 
size bildirecektir.  
 
Doktorunuz  ayrı bir tavsiyede  bulunmadıkça,  bu talimatları  takip  ediniz. İlacınızı zamanında almayı 
unutmayınız.  
Eğer  ZENARO’nun  etkisinin  çok güçlü  veya zayıf  olduğuna  dair bir izleniminiz  var ise 
doktorunuz veya eczacınız ile konuşunuz.  
 
Kullanmanız  gerekenden  daha  fazla  ZENARO  kullandıysanız:  
ZENARO’dan  kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
Yetişkinlerde  uyuşukluk  olabilir.  Çocuklarda,  huzursuzluk  ve huzursuzluğu  takip  eden 
uyuşukluk görülebilir.  
 
ZENARO’yu  kullanmayı  unutursanız:  
ZENARO’yu  almayı  unutursanız  ya da doktorunuzun  söylediğinden  daha  az bir doz alırsanız, bir 
sonraki dozu normal zamanında almaya devam ediniz.  
 
Unutulan  dozları  dengelemek  için çift doz almayınız.  
 
ZENARO  ile tedavi  sonlandırıldığında  oluşabilecek  etkiler:  
ZENARO’yu belirlenen tedavi süresinden daha kısa kullandığınızda, zararlı etki görülmesi 
beklenmez. Ancak bu durumda hastalık belirtilerinin, ZENARO tedavisine başlamadan  önceki 
düzeyden daha az şiddette olsa da tekrar ortaya çıkabileceğini unutmayınız. Belirtiler kendiliğinden 
geçebilir. Bazı vakalarda, bulgular şiddetli olabilir ve tedaviye tekrar başlanmasını gerektirebilir. 
Tedavi tekrar başlatıldığında bulgular düzelmelidir.  
 
Eğer  bu ilacın  kullanımı  ile ilgili  başka  sorunuz  varsa  bir doktor  veya eczacı  ile konuşunuz.  
 
4. Olası  yan etkiler nelerdir?  
Tüm  ilaçlar  gibi, ZENARO’nun  içeriğinde  bulunan  maddelere  duyarlı  olan kişilerde  yan etkiler 
olabilir.  
 
Aşağıdakilerden biri olursa ZENARO’yu kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  5/7  - Ağız,  dil, yüz ve/veya  boğazın  şişmesi,  nefes  alma  veya  yutma  güçlükleri  (göğüs  darlığı veya 
hırıltılı solunum), kurdeşen, ölümcül olabilen kan basıncında ani düşüşe neden olan bayılma veya 
şoku içeren alerjik reaksiyon (aşırı duyarlılık reaksiyonu)  
-İstem  dışı şiddetli  kasılmalarla  belirgin  nöbet  durumu  (konvülsiyon)  
-Anormal  karaciğer  fonksiyonu  
-Karaciğer  iltihabı (hepatit)  
-Çarpıntı  
-Nefes  darlığı  
-Görme bozukluğu  
-Dakikadaki  kalp atım sayısının normalin  üstüne  çıkması (taşikardi)  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin ZENARO’ya 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir.  
 
Diğer  yan etkiler  
Görülebilecek  diğer  yan etkiler  aşağıdaki  kategorilerde  gösterildiği  şekilde  sınıflandırılmıştır:  
 
Çok yaygın  : 10 hastanın  en az birinde  görülebilir.  
Yaygın  : 10 hastanın  birinden  az, fakat  100 hastanın  birinden  fazla  görülebilir.  
Yaygın  olmayan  : 100 hastanın  birinden  az, fakat  1.000  hastanın  birinden  fazla görülebilir.  
Seyrek  : 1.000  hastanın  birinden  az, fakat  10.000  hastanın  birinden  fazla 
görülebilir.  
Çok seyrek  : 10.000  hastanın  birinden  az görülebilir.  
Bilinmiyor  : Eldeki  verilerden  hareketle  sıklığı  tahmin  edilemiyor.  
 
Yaygın  
• Baş ağrısı,  
• Uyku hali/uyuşukluk,  
• Ağız kuruluğu  
• Yorgunluk,  
 
Yaygın  olmayan  
• Karın ağrısı,  
• Bitkinlik  
 
Çok seyrek  
• Saldırganca  ya da aşırı derecede  huzursuz davranış,  
• Gerçekte  olmayan  şeyleri görmek  veya duymak  (halüsinasyon),  
• Depresyon,  
• Tekrarlayan  intihar  endişesi  ve/veya  düşüncesi,  6/7  • Kabus  görme,  
• Kalp  atış hızında  artma,  
• Uykusuzluk,  
• İlaca  karşı  ölümcül  dahi olabilen  alerjik  reaksiyon  
 
Bilinmiyor  
• Ödem,  
• Şiddetli kaşıntı,  
• Deri döküntüsü,  
• Kurdeşen  (deride  şişme, kaşınma  ve kızarma),  
• Sersemlik,  
• Uyuşma,  
• Baygınlık,  
• Titreme,  
• Deride tahriş,  
• Kilo artışı,  
• Kas ağrısı,  
• Eklem ağrısı,  
• Bulantı,  
• Kusma,  
• İshal,  
• Disgözi  (tat alma  duyusundaki değişiklik),  
• Dönüş  ve hareketlerde  hassasiyet,  
• Bulanık görme,  
• İdrar  yaparken  ağrı, 
• İdrar  kesesinin  tamamen  boşalmaması,  
• Artmış  açlık  hissi,  
• Nefes  darlığı,  
• Anormal  karaciğer  fonksiyonu,  
• Okülojirasyon  (göz küresinin  istem  dışı herhangi  bir yönde  hareketi),   
 
Bunlar ZENARO’nun hafif yan etkileridir.  
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız doktorunuzu 
veya eczacınızı bilgilendiriniz.  
 
Yan etkilerin raporlanması  
Kullanma  talimatında  yer alan  veya almayan  herhangi bir  yan etki meydana gelmesi  durumunda  
hekiminiz,  eczacınız  veya  hemşireniz  ile konuşunuz.  Ayrıca  karşılaştığınız  yan etkileri  
www.titck.gov.tr  sitesinde  yer alan “İlaç  Yan Etki Bildirimi”  ikonunu  tıklayarak  ya da 0 800 314 00 
08 numaralı yan etki bildirim hattını arayarak Türkiye Farmakovijilans  Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla edinilmesine katkı sağlamış olacaksınız.  
 7/7  5. ZENARO’nun  saklanması  
ZENARO’yu  çocukların  göremeyeceği,  erişemeyeceği yerlerde  ve ambalajında  saklayınız.  
25ºC  altında,  oda sıcaklığında saklayınız.  
 
Son kullanma  tarihiyle  uyumlu  olarak  kullanınız.  
Ambalajdaki  son kullanma  tarihinden  sonra  ZENARO’yu  kullanmayınız.  Son kullanma  tarihi kutu 
üstünde belirtilen ayın son günüdür.  
 
Eğer  üründe  ve /veya  ambalajında  bozukluklar  fark ederseniz  ZENARO’yu kullanmayınız.  
 
Ruhsat  Sahibi:  
Sanofi  İlaç San. ve Tic. A.Ş.  
Şişli-İSTANBUL  
 
Üretim  Yeri: 
Sanofi  İlaç San. ve Tic. A.Ş. 
Lüleburgaz -KIRKLARELİ  
 
 
Bu kullanma talimatı ...../...../.... ..  tarihinde onaylanmıştır.  