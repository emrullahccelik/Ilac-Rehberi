KISA ÜRÜN BİLGİSİ
1. BEŞERİ TIBBİ ÜRÜNÜN ADI
COLİSTİMCİN İ.M./İ.V. Enjeksiyon İçin Liyofilize Toz İçeren Flakon
Steril-Apirojen
2. KALİTATİF VE KANTİTATİF BİLEŞİM
Etkin madde:
Her bir flakon, 150 mg kolistin bazına eşdeğer 384.616 mg kolistimetat sodyum
içerir.
Yardımcı madde(ler):
Yardımcı maddeler için bkz. 6.1.
3. FARMASÖTİK FORM
Liyofilize toz içeren flakon
Sarımsı beyaz liyofilize kek
4. KLİNİK ÖZELLİKLER
4.1. Terapötik endikasyonlar
COLİSTİMCİN, duyarlı gram negatif basillerden kaynaklanan akut ya da kronik
enfeksiyonların tedavisinde kullanılır. Özellikle Pseudomonas aeruginosa’nın
duyarlı türlerinin neden olduğu enfeksiyonlarda endikedir. Bu antibiyotik Proteus
veya Neisseria enfeksiyonlarında kullanılmaz. COLİSTİMCİN, aşağıdaki gram
negatif organizmalara bağlı enfeksiyonların tedavisinde klinik olarak etkinliği
kanıtlanmıştır: Enterobacter aerogenes, Escherichia coli, Klebsiella pneumoniae
ve Pseudomonas aeruginosa.
COLİSTİMCİN, gram negatif organizmalara bağlı oluştuğu tahmin edilen ve
gram negatif patojenik basillerden kaynaklanan ciddi enfeksiyonların başlangıç
tedavisinde kullanılabilir.
İlaca dirençli bakteri gelişimini azaltmak ve COLİSTİMCİN’in ve diğer
antibakteriyel ilaçların etkinliğini sağlamak için COLİSTİMCİN, “sadece çoklu
dirence sahip bakterilerin” neden olabileceğinden şüphelenilen veya kanıtlanan
enfeksiyonları tedavi etmek veya önlemek için kullanılmalıdır.
4.2. Pozoloji ve uygulama şekli
Pozoloji:
COLİSTİMCİN, enfeksiyonun şiddetine göre normal böbrek fonksiyonu olan
hastalarda, 2.5 – 5 mg/kg/gün ve 2 – 4’e bölünmüş dozlarda verilir.
Obez olan hastalarda, dozun ideal kiloya göre ayarlanması gerekir.
1/10Uygulama sıklığı ve süresi:
Günde 2 ila 4 defada uygulanır. Genellikle en az 5 günlük tedavi süresi önerilir.
Uygulama şekli:
Intravenöz ya da intramüsküler kullanım içindir.
COLİSTİMCİN (150 mg/flakon), 2.0 ml enjeksiyonluk su ile çözülür.
Sulandırılarak hazırlanan çözelti, 75 mg/ml kolistin baz aktivitesine eşdeğer
konsantrasyonda kolistimetat sodyum içerir.
Köpük oluşumunu önlemek için rekonstitüsyon süresince yavaşça döndürülür.
Hazırlanan çözelti kullanılmadan önce partikül oluşumu ve renk değişimi için
gözle kontrol edilmelidir. Berrak ve partikül içermeyen çözeltiler
kullanılmamalıdır.
Özel popülasyonlara ilişkin ek bilgiler:
Karaciğer yetmezliği:
Karaciğer yetmezliği olan hastalarda herhangi bir doz ayarlaması yoktur.
Böbrek yetmezliği:
Böbrek yetmezliği olan hastalarda günlük dozun azaltılması gerekir.
Böbrek yetmezliği olan hastalarda önerilen dozaj değişiklikleri aşağıdaki tabloda
bulunmaktadır:
Bozukluk derecesi
Böbrek fonksiyonu
Normal Hafif Orta Fazla
Plazma kreatini 0.7-1.2 1.3-1.5 1.6-2.5 2.6-4.0
mg/100 ml
Üre klerensi, 80-100 40-70 25-40 10-25
normal %
Dozaj
COLİSTİMCİN’in tek 100-150 75-115 66-150 100-150
dozu, mg
Sıklık, defa/gün 4 ila 2 2 2 veya 1 Her 36
saatte bir
Toplam günlük doz, 300 150-230 133-150 100
mg
Yaklaşık günlük doz, 5.0 2.5-3.8 2.5 1.5
mg/kg/gün
Önerilen doz 2.5-5 mg/kg’dır. Enjeksiyonlar arasındaki zaman aralığı, böbrek
fonksiyonu bozukluğu durumunda artabilir.
Pediyatrik popülasyon:
2/10Klinik çalışmalarda, kolistimetat sodyum pediyatrik popülasyon için
kullanılmıştır. Yetişkinler ve pediyatrik popülasyonda benzer yan etkiler
görülmesine rağmen, pediyatrik popülasyonda toksisitenin subjektif semptomları
rapor edilmeyebilir. Bu yüzden, pediyatrik hastalar için yakın klinik izleme
tavsiye edilir.
Geriyatrik popülasyon:
Kolistimetat sodyum ile, 65 yaş ve üzeri yaşlılarda yetişkinlerden farklı cevap
alınıp alınmadığını tayin etmek için yapılan klinik çalışmalarda hasta sayısı
yeterli değildi. Diğer bildirilen klinik çalışmalarda, yaşlılar ve yetişkinler
arasında farklılıklar görülmemiştir. Genel olarak, en küçük doz aralığında
başlanarak, düşük böbrek, karaciğer ve kalp fonksiyonlarının ve eşlik eden
hastalığın veya diğer ilaç tedavisinin sıklık önemini belirterek geriyatrik
popülasyon için doz seçiminde dikkatli olunması gerekir. COLİSTİMCİN’in
önemli bir bölümü böbrekler ile atılır. Toksik reaksiyonların COLİSTİMCİN’e
riski, böbrek yetmezliği olan hastalarda daha büyük olabilir. Çünkü geriyatrik
hastaların böbrek fonksiyonları daha düşüktür. Doz seçiminde önlem alınması
gerekir ve böbrek fonksiyonları izlenmelidir.
4.3. Kontrendikasyonlar
Kolistimetat sodyum veya formülasyonda bulunan herhangi bir bileşene karşı
aşırı duyarlı olan hastalarda kullanımı kontrendikedir.
4.4. Özel kullanım uyarıları ve önlemleri
Normal böbrek fonksiyonu olanlarda maksimum günlük doz, 5 mg/kg/gün’ü (2.3
mg/Ib) geçmemelidir.
Nefrotoksisite oluşabilir ve nefrotoksisite büyük bir olasılıkla, kolistimetat
sodyumun doza bağlı etkisidir. Nefrotoksisitenin bu belirtileri, antibiyotiğe son
verilmesini takiben düzelir.
Solunum durması, kolistimetat sodyumun intramüsküler kullanımını takiben
rapor edilmiştir. Böbrek fonksiyon bozukluğu, kolistimetat sodyum kullanımını
takiben apne ve nöromüsküler blokaj ihtimalini artırır. Bu nedenle, önerilen doz
şemasını takip etmek önemlidir.
COLİSTİMCİN dahil hemen hemen tüm antibakteriyel ajanların kullanımı ile
Clostridium difficile ile ilişkili diyare (CDAD) rapor edilmiştir ve hafiften
şiddetli diyare ile fatal kolit aralığında olabilir.
C. difficile, CDAD gelişimine katkıda bulunan toksin A ve B’yi üretir.
Hipertoksin üreten C. difficile, morbidite ve mortalite artışına neden olur. Bu
enfeksiyonların antimikrobiyal tedaviye cevap vermesi güç olduğundan,
kolektomiye gereksinim olabilir. Antibiyotik kullanımını takiben diyare gözlenen
tüm hastalarda CDAD, göz önünde bulundurulmalıdır. Antibakteriyel ajanları
kullanımından sonra iki aydan fazla CDAD oluşumu gözlenmişse, dikkatli tıbbi
takip gereklidir.
3/10Eğer CDAD’dan şüphelenilirse veya kesinleştirilirse, C. difficile’ye direk etkili
olmayan devam edilen antibiyotik kullanımının kesilmesi gerekebilir. Klinik
müdahale olarak uygun sıvı ve elektrolit yönetimi, protein süplementasyonu, C.
difficile’nin antibiyotik tedavisi ve cerrahi değerlendirmenin tayin edilmesi
gerekir.
COLİSTİMCİN, böbrekler yolu ile atıldığından böbrek fonksiyon bozukluğu
ihtimali oluştuğunda dikkatli kullanılması gerekir. İleri yaşlarda böbrek
fonksiyon düşüklüğü göz önünde bulundurulmalıdır.
Böbrek yetmezliği durumunda COLİSTİMCİN kullanılabilir fakat; önlem
alınması gerekir ve bozukluk derecesi oranında dozajın azaltılması gerekir.
Böbrek atılım kapasitesinin eksikliğinde COLİSTİMCİN kullanımı, yüksek
serum seviyelerine yol açacaktır ve böbrek fonksiyon bozukluğu oluşabilir.
Farkına varılmazsa akut böbrek yetersizliği, böbrek iflası ve antibiyotiğin
vücutta ilave konsantrasyonu ile toksik seviyelerine ulaşabilir. Bu noktada,
nöromüsküler birleşme yerlerinde sinir iletimi bozukluğu oluşabilir ve kas
zayıflığı ve apne meydana gelebilir.
Böbrek fonksiyon bozukluğunun gelişimini belirten işaretler şu şekildedir: idrara
çıkmada azalma, BUN ve serum kreatininde artış ve kreatinin klerensinde
azalma. Böbrek fonksiyon bozukluğunu belirten semptomlar oluşursa
COLİSTİMCİN ile tedavi hemen sonlandırılmalıdır. Ancak, ilaca tekrar
başlamak gerekiyorsa, ilacın plazma seviyeleri düştükten sonra doz ayarlaması
yapılmalıdır.
Bakteriyal enfeksiyondan veya profilaktik endikasyondan şüphelenilmesinin veya
kanıtlanmasının eksikliğinde COLİSTİMCİN tedavisi için, hastaya yarar
sağlamak olası değildir ve ilaca dirençli bakterinin gelişim riski artar.
COLİSTİMCİN, her dozunda 1 mmol (23 mg)’dan daha az sodyum ihtiva eder;
yani esasında “sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
Mevcut diğer antibiyotiklerin (aminoglikozidler ve polimiksin) nöromüsküler
birleşme yerinde sinir iletimini engellediği rapor edilmiştir. Bu rapor edilen
aktiviteye dayanarak, önlem alınmadığı sürece COLİSTİMCİN ile birlikte
verilmemelidir.
Kürariform kas gevşeticiler (ör: tübokürarin) ve eter, süksinilkolin, galamin,
dekametonyum dahil diğer ilaçlar ve sodyum sitrat, nöromüsküler blokaj etkisini
artırır ve COLİSTİMCİN ile tedavi olan hastalarda mutlak önlem ile kullanması
gerekir.
Sodyum sefalotin, COLİSTİMCİN’in nefrotoksisitesini artırabilir. Sodyum
sefalotin ve COLİSTİMCİN’in birlikte kullanımından kaçınılmalıdır.
Özel popülasyonlara ilişkin ek bilgiler:
4/10Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü
(Kontrasepsiyon)
Hayvanlar üzerinde yapılan çalışmalar, gebelik / ve-veya / embriyonal / fetal
gelişim / ve-veya/ doğum / ve-veya / doğum sonrası gelişim üzerindeki etkiler
bakımından yetersizdir. İnsanlara yönelik potansiyel risk bilinmemektedir.
COLİSTİMCİN gerekli olmadıkça gebelik döneminde kullanılmamalıdır.
Gebelik dönemi
COLİSTİMCİN gebe bir kadına tıbbi zorunluluk durumunda risk yarar durumu
göz önüne alınarak doktor kararı ile verilmelidir.
Laktasyon dönemi
Kolistimetat sodyum’un insan sütüyle atılıp atılmadığı bilinmemektedir.
Kolistimetat sodyum’un süt ile atılımı hayvanlar üzerinde araştırılmamıştır.
Emzirmenin durdurulup durdurulmayacağına ya da COLİSTİMCİN tedavisinin
durdurulup durdurulmayacağına/tedaviden kaçınılıp kaçınılmayacağına ilişkin
karar verilirken, emzirmenin çocuk açısından faydası ve COLİSTİMCİN
tedavisinin emziren anne açısından faydası dikkate alınmalıdır.
Üreme yeteneği/Fertilite
Kolistimetat sodyum ile uzun dönem hayvan karsinıjenite çalışmaları ve genetik
toksisite çalışmaları yapılmamıştır. 9.3 mg/kg/gün dozu verilen farelerdeki
fertilite ve üreme yeteneği üzerinde yan etki görülmemiştir.
4.7. Araç ve makine kullanımı üzerindeki etkiler
COLİSTİMCİN kullanımı süresince araç ve makine kullanmamalıdır. Çünkü
gelip geçici nörolojik rahatsızlıklar görülebilir. Bunlar: baş dönmesi ve konuşma
bozukluğu. Dozun azaltılması semptomları bastırılabilir. Tedavinin
sonlandırılmasına gerek yoktur fakat; bazı hastaların yakından izlenmesi gerekir.
4.8. İstenmeyen etkiler
Advers olaylar sistem organ sınıfı ve sıklığa göre şu yaklaşımla sıralanmıştır: çok
yaygın (≥1/10), yaygın (≥ 1/100 ila <1/10), yaygın olmayan (≥ 1/1.000 ila <
1/100), seyrek (≥ 1/10.000 ila < 1/1.000) ve çok seyrek (< 1/10.000), bilinmiyor
(eldeki verilerden hareketle tahmin edilemiyor).
Sinir sistemi hastalıkları
5/10Yaygın: Vertigo, baş dönmesi, konuşma bozukluğu
Solunum, göğüs bozuklukları ve mediastinal hastalıklar
Yaygın: Solunum durması, apne
Gastrointestinal hastalıklar
Yaygın: Gastrointestinol bozukluk
Deri ve deri altı doku hastalıkları
Yaygın: Ürtiker
Böbrek ve idrar yolu hastalıkları
Yaygın: Nefrotoksisite
4.9. Doz aşımı ve tedavisi
Kolistimetat sodyum ile doz aşımı, parestezi, letarji, şaşkınlık, baş dönmesi,
ataksi, nistagmus, konuşma bozukluğu ve apne niteliğinde nöromüsküler blokaja
sebep olabilir. Solunum kası felci, apne, solunum durmasına yol açabilir.
COLİSTİMCİN ile doz aşımı, akut böbrek yetmezliği ve idrara az çıkmaya
sebep olabilir, BUN ve kreatinin serum konsantrasyonlarını artırabilir.
Doz aşımı durumunda, kolistimetat sodyum tedavisinin durdurulması ve
destekleyici önlemlerden yararlanılması gerekir.
Doz aşımı durumunda, kolistimetat sodyumun hemodiyaliz veya peritoneal dializ
ile giderilip giderilemeyeceği bilinmemektedir
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu : Polimiksinler
ATC kodu : J01XB01
Kolistimetat sodyum, Bacillus polymyxa subspecies colistinus’dan türetilen siklik
polipeptid antibiyotiktir ve polimiksin grubuna aittir. Polimiksin antibiyotikleri,
hücre membranına zarar vererek çalışan katyonik ajanlardır. Oluşan fizyolojik
etkiler bakteriyi öldürür. Polimiksinler, hidrofobik dış membranı olan Gram-
negatif bakteriler için seçicidir. Etkili olduğu aerobik gram-negatif
mikroorganizmalar: Enterobacter aerogenes, Escherichia coli, Klebsiella
pneumoniae ve Pseudomonas aeruginosa.
Dirençli bakteri, etanolamin veya aminoarabinos ile bağlanarak
lipopolisakkaritlerin fosfat gruplarının değişimi ile karakterize olurlar. Proteus
mirabilis ve Burkholderia cepacia gibi dirençli Gram negatif bakteriler,
etanolamin veya aminoarabinos ile fosfolipidlere tam bağlanma gösterir.
6/10Kolistimetat sodyum ve polimiksin B arasında çapraz direnç beklenebilir.
Polimiksinlerin etki mekanizması diğer antibiyotiklerden farklı olduğundan,
yukarıdaki tek mekanizma ile kolistin ve polimiksine, diğer ilaç sınıflarına direnç
oluşması beklenmeyebilir.
5.2. Farmakokinetik özellikler
Genel özellikler
Kolistimetat sodyum beyaz veya hemen hemen beyaz, kokusuz ve nem çekici
tozdur. Suda çok çözünür, alkolde az çözünür ve pratik olarak aseton ve eterde
çözünmez.
Emilim:
Kolistimetat sodyum, gastrointestinal kanaldan emilmez ve parenteral olarak
verilmelidir.
Kolistimetat sodyum olarak 150 mg kolistinin IM kullanımını takiben,
antimikrobiyal aktivitenin doruk serum konsantrasyonlarına 2 saatte ve 5-7
µg/ml’de erişilir.
Kolistimetat sodyumun IV kullanımını takiben antimikrobiyal aktivitenin doruk
serum konsantrasyonları daha yüksektir fakat; ilacın IM kullanımı ile elde
edilenden daha hızlı düşer.
Dağılım:
Kolistimetat sodyumun IM/IV kullanımını takiben, santral sinir sistemi,
sinoviyal, plevral ve perikardiyal sıvılar haricinde vücut dokularına geniş oranda
dağılır. Kolistinin %50’sinden fazlasının serum proteinlerine bağlandığı
bildirilmiştir.
Biyotransformasyon:
Kolistimetat sodyum, kolistine (in vivo) dönüştürülür. Dozun %80’i, ürede
değişmeden bulunabilir ve safra salgısı bulunmaz. Bu durumdan, değişmeden
kalan ilacın dokularda inaktif olduğu anlaşılır. Mekanizması bilinmez.
Eliminasyon:
Kolistimetatın önemli bir kısmı böbrekler yolu ile atılır ve bir kısmı da hidrolize
uğrayarak kolistine dönüşür. Verilişten sonraki ilk 8 saat içinde %40 oranında, 24
saat içinde ise %80 oranında idrarda tespit edilir. Kolistimetat sodyumun IM/IV
kullanımını takiben antimikrobiyal aktivitenin plazma yarılanma ömrü, normal
böbrek fonksiyonu olan yetişkinlerde 1.5 – 8 saat olarak bildirilmiştir.
Kolistimetat sodyumun kullanımını takiben antimikrobiyal aktivitenin serum
konsantrasyonlarının çocuklarda yetişkinlerden daha hızlı düştüğü görülür.
Böbrek yetmezliği olan hastalarda serum konsantrasyonları daha uzundur ve
yarılanma ömrü uzar. Bazı anüri hastalarında kolistimetat sodyum kullanımı ile
antimikrobiyal aktivitenin yarılanma ömrü, 2 – 3 gün olarak bildirilmiştir.
7/10Doğrusallık/Doğrusal olmayan durum:
Kolistimetat sodyumun doğrusal olup olmadığı ile ilgili yeterli veri
bulunmamaktadır.
Hastalardaki karakteristik özellikler
Böbrek yetmezliği:
COLİSTİMCİN’in önemli bir bölümü böbrekler ile atıldığından böbrek
yetmezliği olan hastalarda doz ayarlaması yapılmalı ve gerekli önemler alınarak
kontrol altında kullanılmalıdır.
Pediyatrik popülasyon:
Yetişkinler ve pediyatrik popülasyonda benzer yan etkiler görülmesine rağmen,
pediyatrik popülasyonda toksisitenin subjektif semptomları rapor edilmeyebilir.
Bu nedenle, pediyatrik hastalar için yakın klinik izleme tavsiye edilir.
Geriyatrik popülasyon:
COLİSTİMCİN’in önemli bir bölümü böbrekler ile atıldığından toksik
reaksiyonların COLİSTİMCİN’e riski, böbrek yetmezliği olan hastalarda daha
büyük olabilir. Ayrıca geriyatrik hastaların böbrek fonksiyonları daha düşüktür.
Bu yüzden doz seçiminde önlem alınması gerekir ve böbrek fonksiyonları
izlenmelidir.
5.3. Klinik öncesi güvenlilik verileri :
Kolistimetat sodyum için potansiyel genotoksisite verileri sınırlıdır ve
karsinojenite verileri bulunmaz. Kolistimetat sodyum, insan lenfositlerinde-in
vitro kromozomal bozukluğa neden olmuştur. Bu etki önceden incelenen mitotik
içerikteki azalma ile ilgili olabilir.
Farelerde ve sıçanlarda reprodüksiyon toksisite çalışmaları, teratojenik özellik
içermez. Fakat; organogenez süresince intramüsküler olarak kolistimetat sodyum
verilen 4.15 ve 9.3 mg/kg’daki tavşanlarda sırasıyla fetüsün %2.6 ve %2.9’da
talipes varusda oluşmuştur. Bu dozlar 0.5 ve 1.2 kez maksimum günlük insan
dozudur. Buna ek olarak, artan emilim 9.3 mg/kg’dakinde oluşmuştur.
8/106. FARMASÖTİK ÖZELLİKLER
6.1. Yardımcı maddelerin listesi
Yok
6.2. Geçimsizlikler
Colistimcin çözeltisi başka ilaçlarla karıştırılmamalıdır. Colistimcin çözeltisine
eritromisin, tetrasiklin ya da sefalotin sodyum gibi diğer antibiyotiklerin ilavesi
çökeltiye neden olabilir.
6.3. Raf ömrü
İlk açılmadan önce raf ömrü: 24 ay
Rekonstitüsyon sonrası raf ömrü: 7 gün
6.4. Saklamaya yönelik özel tedbirler
25°C’nin altında oda sıcaklıklarında saklayınız.
Rekonstitüsyon çözeltisi buzdolabında (2°-8°C) saklanır ve 7 gün içinde kullanılır.
6.5. Ambalajın niteliği ve içeriği
5 ml renksiz, USP Tip I cam flakon, 20 mm gri liyofilize tıpa, 20 mm Aluminyum
kapak içeren ambalajlarda
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Ürünlerin Kontrolü
Yönetmeliği” ve “Ambalaj ve Ambalaj Atıkları Kontrolü Yönetmeliği”ne uygun
olarak imha edilmelidir.
INTRAVENÖZ KULLANIM
Aralıklı Direk Kullanım: Toplam günlük dozun yarısı 3-5 dakikadan fazla
periyotlarda her 12 saatte bir yavaşça IM olarak enjekte edilir.
Aralıksız İnfüzyon: 3-5 dakikadan fazla sürede toplam dozun yarısı yavaşça IM
olarak enjekte edilir. COLİSTİMCİN’in toplam günlük dozun kalan yarısı
aşağıdaki çözeltilerden birisine eklenir:
- %0.9 NaCI
- %0.9 NaCI’de %5 dekstroz
- Suda %5 dekstroz
- %0.45 NaCI’de %5 dekstroz
- 0.225 NaCI’de %5 dekstroz
- Laktat ringer çözeltisi
- %10’luk invert şeker çözeltisi
COLİSTİMCİN ile birlikte diğer ilaçların kullanımı veya yukarıda adı geçen
infüzyon çözeltiler ile birlikte kullanımı için önerilen önemli bir bilgi yoktur.
9/10COLİSTİMCİN’i kullanan hasta, toplam günlük dozun yarısını, başlangıç
dozundan 1-2 saat sonra başlayarak yavaşça intravenöz infüzyon olarak alır ve bir
sonraki doz 22-23 saat sonra uygulanır. Böbrek fonksiyonu bozukluğu durumunda,
böbrek yetmezliği derecesine bağlı olarak infüzyon sıklığı azaltılır.
İntravenöz çözeltinin seçimi ve kullanılan hacmi, sıvı ve elektrolit yönetiminin
gereklilikleri ile belirlenir.
Kolistimetat sodyum içeren infüzyon çözeltisi yeni hazırlanmalı ve 24 saat içinde
kullanılmalıdır.
7. RUHSAT SAHİBİ
Koçak Farma İlaç ve Kimya Sanayi A.Ş.
Bağlarbaşı, Gazi Cad. No : 40
Üsküdar / İSTANBUL
Tel. : 0216 492 57 08
Faks. : 0216 334 78 88
8. RUHSAT NUMARASI(LARI)
224/28
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 07.04.2010
Ruhsat yenileme tarihi: -
10. KÜB’ün YENİLENME TARİHİ
-
10/10