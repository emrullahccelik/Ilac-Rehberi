KISA ÜRÜN BİLGİSİ
1. BEŞERİ TIBBİ ÜRÜNÜN ADI
ECTOPİX S %0.1 çözelti
2. KALİTATİF VE KANTİTATİF BİLEŞİM
Etkin madde:
Metilprednisolon aseponat 1 mg/ml
Yardımcı maddeler:
Yardımcı maddeler için, 6.1’e bakınız.
3. FARMASÖTİK FORM
Deride kullanım için çözelti
Çözünmemiş veya yabancı madde içermeyen, renksiz, berrak sıvı
4. KLİNİK ÖZELLİKLER
4.1 Terapötik endikasyonlar
Saçlı derinin enflamasyonlu ve kaşıntılı dermatozlarının tedavisi, örnek olarak atopik dermatit
(nörodermatit), seboreik ekzema, kontakt ekzema, nummuler ekzema, sınıflandırılamayan
ekzema.
4.2. Pozoloji ve uygulama şekli
Pozoloji/uygulama sıklığı ve süresi :
ECTOPİX S, günde bir kez damlatılarak ve hafifçe hastalıklı deriye sürülmelidir.
Kullanım süresi genel olarak 4 haftayı aşmamalıdır.
Uygulama şekli :
Haricen hastalıklı deriye sürülerek kullanılır.
Özel popülasyonlara ilişkin ek bilgiler :
Böbrek/Karaciğer yetmezliği:
ECTOPİX S’ nin böbrek ve karaciğer yetmezliği olan hastalarda kullanımı araştırılmamıştır.
Pediyatrik popülasyon :
ECTOPİX S’ nin çocuklarda ve 18 yaş altı adolesanlarda güvenliliği kanıtlanmamıştır.
Mevcut hiçbir veri yoktur.
Süt çocuğu ve küçük çocuklarda zorunlu kalınmadıkça kullanımı önerilmemektedir.
1/7Geriyatrik popülasyon:
ECTOPİX S’ nin yaşlı hastalarda kullanımı araştırılmamıştır.
4.3 Kontrendikasyonlar
ECTOPİX S’ nin içeriğindeki etkin ve yardımcı maddelerden herhangi birine karşı hassasiyet
tedavi alanında tüberküloz veya sifiliz lezyonu; tedavi alanında viral hastalıklar (örn: varicella
ya da herpes), rozasea, perioral dermatit, ülser, acne vulgaris, atrofik deri hastalıkları ve aşı
sonrası deri reaksiyonları gözlemlenmişse kontrendikedir.
Bakteriyel ve mikotik deri hastalıkları için bkz. Bölüm 4.4. Özel kullanım uyarıları ve
önlemleri
4.4 Özel kullanım uyarıları ve önlemleri
Glukukokortikoidler, özellikle de çocuklarda mümkün olan en düşük dozda kullanılmalıdır.
Sadece istenen terapötik etkiye ulaşmak ve bu etkiyi korumak için gerekli olan süre boyunca
kullanılmalıdır.
Bakteriyel enfekte olmuş deri hastalıkları ve/veya sistemik mantar enfeksiyonlarında, ayrıca ek
spesifik bir tedavi gereklidir.
Topikal glukokortikoid kullanımına bağlı olarak, lokal deri enfeksiyonları oluşma potansiyeli
artabilir.
ECTOPİX S’ nin çocuklarda kullanımı hakkında henüz klinik veri bulunmamaktadır.
ECTOPİX S kullanılırken, gözlerle ve açık derin yaralarla ve mukoza ile temas etmemesine
dikkat edilmelidir. ECTOPİX S yanıcı özelliğe sahiptir; açık alev yanında uygulanmamalıdır.
Topikal kortikosteroidlerin özellikle oklüzyon altında, geniş bir alana tatbik edilmeleri veya
uzun süreli uygulamaları, sistemik yan etki riskini belirgin bir şekilde artırır.
Geniş cilt alanları tedavi edilirken, emilim veya sistemik etki olasılığı tamamen yok
edilemeyeceğinden dolayı tedavi süresi olabildiğince kısa tutulmalıdır.
Diğer glukokortikoidlerde de olduğu gibi, bilinçsiz kullanım, klinik belirtileri gizleyebilir.
Sistemik kortikoidlerde olduğu gibi, lokal kortikoidlerin kullanılması ile de (örn. yüksek doz
veya uzun süre geniş bir alana tatbik edilmeleri, kapalı pansuman veya göz çevresindeki deriye
uygulanmaları sonucu) glokom gelişebilir.
4.5 Diğer tıbbi ürünler ile etkileşimler ve diğer etkileşim şekilleri
Bilinen bir etkileşimi yoktur.
4.6 Gebelik ve laktasyon
Genel tavsiye
Gebelik kategorisi C’dir.
2/7Çocuk doğurma potansiyeli bulunan kadınlar/Doğum kontrolü (Kontrasepsiyon)
ECTOPİX S’ nin hamile kadınlarda kullanımına dair yeterli veri yoktur. Bu nedenle çocuk
doğurma potansiyeli bulunan kadınlarda, hamile kalma riski, tedaviyi öneren doktor tarafından
değerlendirilmelidir.
Gebelik dönemi
ECTOPİX S gerekli olmadıkça gebelik döneminde kullanılmamalıdır.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/doğum sonrası gelişim üzerine etkiler bakımından yetersizdir (bkz. Kısım5.3).
İnsanlara yönelik potansiyel risk bilinmemektedir.
ECTOPİX S’ nin gebe kadınlarda kullanımına ilişkin yeterli veri ve kontrollü çalışmalar
mevcut değildir.
Metilprednisolon aseponat, hayvanlarla yapılmış deneysel çalışmalarda embriyotoksik ve/veya
teratojenik etki göstermiştir. (Bkz 5.3: Klinik öncesi güvenlilik verileri).
Epidemiyolojik çalışmalar, gebeliğinin ilk üç ayında sistemik glukokortikoidler ile tedavi
edilen kadınların çocuklarında yarık damak görülme riskinde artış olabileceğini
düşündürtmektedir.
ECTOPİX S ile tedavinin klinik endikasyonu gebelerde dikkatle gözden geçirilip, yarar ve
riskleri bakımından özenle tartılmalıdır.
Genel olarak kortikoid içeren topikal preparatların kullanımından, gebeliğin ilk üç ayında
kaçınılmalıdır. Ayrıca geniş alanların tedavisi, uzun süreli kullanım ve kapalı pansumandan
kaçınılmalıdır.
Laktasyon dönemi
Sıçanlarda metilprednisolon aseponatın süt yoluyla yenidoğanlara pratikte geçtiği
görülmemiştir. Metilprednisolon aseponatın insan sütüne geçip geçmediği bilinmemektedir,
ancak, sistemik olarak uygulanan kortikosteroidlerin insan sütünde saptandığı bildirilmiştir.
Topikal uygulanan ECTOPİX S formülasyonlarıyla, metilprednisolon aseponatın insan sütünde
saptanabilir miktarlarda bulunmasına yetecek oranda sistemik emilime neden olup olrnayacağı
bilinmemektedir. Bu nedenle, ernziren kadınlarda ECTOPİX S uygulanırken dikkatli
olunmalıdır.
Emziren kadınlarda, göğüs bölgesinden tedavi uygulanmamalıdır. Geniş alanların tedavisi ve
uzun süreli kullanım ve kapalı pansumandan kaçınılmalıdır. (Bkz. 4.4 Özel kullanım uyarıları
ve önlemleri).
Üreme yeteneği/Fertilite
ECTOPİX S’ nin fertilite üzerine etkisine dair bir veri yoktur.
4.7 Araç ve makine kullanımı üzerindeki etkiler
ECTOPİX S' nin araç veya makine kullanma becerisinin üzerine herhangi bir etkisi yoktur.
3/74.8 İstenmeyen etkiler
Klinik çalışmalarda gözlemlenen yan etkilerin görülme sıklığı MedDRA sınıflandırmasına
(MedDRA version 11.1) göre aşağıda liste halinde sunulmaktadır: Çok yaygın (≥ 1/10); yaygın
(≥ 1/100 ila < 1/10); yaygın olmayan (≥ 1/1,000 ila <1/100); seyrek (≥ 1/10,000 ila < 1/1,000);
çok seyrek (< 1/10,000), bilinmiyor (eldeki verilerden hareketle tahmin edilemiyor). Kodlama
için MedDRA versiyon 12.0 kullanılmıştır.
Deri ve deri altı doku hastalıkları
Yaygın olmayan: Sebore kapit, saç dökülmesi
Bilinmiyor* : Akne, telanjiektazi, deri atrofisi, deride çatlak (striae), perioral dermatit, deride
renk değişikliği, alerjik deri reaksiyonları
Genel bozukluklar ve uygulama bölgesine ilişkin hastalıklar
Yaygın : Uygulama bölgesinde yanma hissi
Yaygın olmayan : Uygulama bölgesinde kaşıntı, bölgesel sıcaklık hissi, ağrı, kuruma, folikülit,
ekzema, iritasyon
Bilinmiyor*: Uygulama gölgesinde veziküller, eritem, hipertrikosis
*Klinik çalışmalarda potansiyel istenmeyen etkiler gözlenmemiştir.
Kortikoid içeren topikal preparatlar uygulandığında emilime bağlı olarak sistemik etkiler
ortaya çıkabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; tel:0 800 314 00 08; faks: 0 312 218 35 99)
4.9 Doz aşımı ve tedavisi
Akut toksisite çalışmalarından elde edilen sonuçlar, çözeltinin deriye bir defalık aşırı dozda
uygulanması (emilime elverişli şartlarda geniş bir yüzeye uygulama) veya yanlışlıkla ağızdan
alınmasını takiben akut bir entoksikasyon riskini göstermemektedir.
ECTOPİX S’ nin yanlışlıkla oral alınması sonucu içeriğindeki izopropanolun etkileri beklenir.
Bu etkiler, sadece birkaç ml alımı takiben merkezi sinir sistemi depresyon bulguları olarak
ortaya çıkabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Kortikosteroidler, potent (grup III)
ATC Kodu: D07AC14
4/7Topikal uygulamayı takiben, ECTOPİX S’ nin iltihabi ve alerjik deri reaksiyonlarının yanısıra
hiperproliferasyon ile seyir eden süreçleri de baskılayarak, objektif semptomları (eritem, ödem,
sulanma) ve subjektif şikayetleri (kaşıntı, yanma, ağrı) geriletir.
Diğer tüm glokokortikoidlerde olduğu gibi metilprednisolon aseponatın etki mekanizması tam
olarak anlaşılamamıştır. Metil prednisolon aseponatın intraselüler glukokortikoid reseptörlerine
bağlandığı ve özellikle bunun ciltte metabolize olması sonucu oluşan ana metabolit 6α-
metilprednisolon-17-propionat için de geçerli olduğu bilinmektedir.
DNA'nın bazı bölgelerine bağlanan steroid reseptör kompleksi, bir seri biyolojik etki
oluşumunu tetikler.
Steroid reseptör kompleksinin DNA’nın bazı bölgelerine bağlanması makrokortin sentezinin
indüklenmesi ile sonuçlanır. Makrokortin araşidonik asidin serbestlenmesini ve böylece
prostaglandin ve lökotrienler gibi enflamasyon medyatörlerinin oluşumunu inhibe eder.
Glukokortikoidlerin immünosüpresif etkisi, şimdiye kadar tam olarak anlaşılmamış olan
sitokin sentezi inhibisyonu ve antimitotik etki ile açıklanabilir.
Vazodilatasyon yapan prostaglandinlerin sentezinin inhibisyonu ve adrenalinin vazokonstriktif
etkisinin potansiyalize edilmesi, glukokortikoidlerin vazokonstriktif etki göstermesi ile
sonuçlanır.
5.2. Farmakokinetik özellikler:
Genel özellikler
Emilim: Metilprednisolon aseponat tüm formülasyonlardan cilde geçebilir.
Topikal kortikoidin perkutan absorbsiyon oranı ve derecesi; bileşiğin kimyasal yapısı, ilacın
bileşimi, ilaç içerisinde bileşiğin konsantrasyonu, maruz kalma koşulları (tedavi bölgesi, maruz
kalma süresi, açık veya oklüzif) ve deri durumu (deri hastalığının türü ve şidderi, anatomik
bölge vs.) gibi faktörlere bağlıdır.
Dağılım: Stratum korneum ve canlı derideki konsantrasyon, dıştan içe doğru azalmaktadır.
Biyotransformasyon: Metilprednisolon aseponat, epidermis ve dermiste, ana metaboliti olan ve
kortikoid reseptörüne ana ilaçtan daha sıkı bağlanan, 6α-metilprednisolon-17-propionat’a
hidroliz edilir. Bu hidroliz derideki biyoaktivasyona işaret eder.
Sistemik dolaşıma ulaştıktan sonra metilprednisolon aseponatın ana metaboliti 6α-
metilprednisolon-17-propionat hızla glukuronik aside bağlanır ve sonuçta inaktive olur.
Eliminasyon: Metilprednisolon aseponatın metabolitleri (ana metabolit: 6α-metilprednisolon-
17-propionat-21-glukuronid) 16 saatlik bir yarılanma ömrü ile başlıca böbrek yoluyla elimine
edilmektedir. İntravenöz uygulamayı takiben 7 gün içinde idrar ve dışkı yoluyla
tamamlanmaktadır. Vücutta herhangi bir etken madde ya da metabolit birikimi
oluşmamaktadır.
Hastalardaki karakteristik özellikler
5/7Metilprednisolon aseponatın ≤5mL %0.1’lik ECTOPİX S’ nin perkütan emilimi gönüllülere
yapılan tek bir uygulamada ve psöriyazis kapit hastalarına 4 hafta boyunca günlük tek doz
uygulama sonrasında incelenmiştir.
Her iki çalışmada da sistemik ilaç etkisi gözlenmemiştir. %0.1’lik ECTOPİX S’ nin saçlı
deride perkütan emilimi; kantitasyon limitine dayanarak, %10’dan daha düşüktür, buna karşılık
gelen kotikoid yüklenmesi de 4-7 mikrogram/kg/gün’den azdır.
5.3 Klinik öncesi güvenlilik verileri
Sistemik tolerans çalışmalarında, tekrarlanan dozlarda subkutan ve dermal metilprednisolon
aseponat uygulaması, tipik bir glukokortikoid etki profili göstermiştir. Bu sonuçlardan yola
çıkılarak, ECTOPİX S’ nin terapötik kullanımını takiben, tipik glukokortikoid yan etkileri
dışında başka bir etki, geniş alanlara uygulama ve/veya oklüzif tedavi gibi uç koşullarda dahi
beklenmez.
ECTOPİX S ile gerçekleştirilen embriyotoksisite çalışmaları, diğer glukokortikoidler için tipik
olan sonuçları vermiştir; örn, uygun test sistemi embriyoletal ve/veya teratojenik etkileri
göstermiştir. Bu bulgular, ECTOPİX S’ nin gebelikte reçetelenirken özen gösterilmesi
gerekliliğini ortaya çıkarmaktadır. Epidemiyolojik çalışmaların sonuçları, “4.6 Gebelik ve
laktasyon" bölümünde özetlenmiştir.
Gerek bakteri ve memeli hücrelerinin gen mutasyonu taramasına ilişkin in vitro çalışamalar,
gerekse kromozom ve gen mutasyonu taramasına ilişkin in-vitro ve in-vivo çalışmalar,
metilprednisolon aseponatın herhangi bir genotoksik potansiyeli olduğunu göstermemiştir.
Metilprednisolon aseponat kullanılarak spesifik tümor oluşumu çalışması yürütülmemiştir.
Yapı, farmakolojik etki mekanizması ile ilgili bilgiler ve uzun süre uygulama ile sistemik
tolerans çalışmalarından elde edilen sonuçlar, tümör oluşum riskinde bir artış olabileceğine
dair bir bulgu vermemektedir. Dermal ECTOPİX S’ nin uygulaması ile sistemik etkili
immünosupresif etkiye ulaşılmadığından, tümör oluşumuna bir etki beklenmemektedir.
Metilprednisolon aseponatın deri ve mukoza üzerindeki lokal tolerans çalışmalarında,
glukokortikoidlerin bilinen topikal yan etkilerinden başka bir bulgu kaydedilmemiştir.
Metilprednisolon aseponat, yapılan çalışmalarda, kobayların derisinde duyarlılığı artırıcı
potansiyel göstermemiştir.
6. FARMASÖTİK ÖZELLİKLER
6.1 Yardımcı maddelerin listesi
İzopropil Miristat
İzopropil Alkol
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
6/724 ay
6.4 Saklamaya yönelik özel tedbirler
25°C altındaki oda sıcaklıklığında saklayınız.
6.5 Ambalajın niteliği ve içeriği
Kutuda, HDPE kapaklı, LDPE damlalıklı, PE şişede, 20 ml
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’ ve
‘Ambalaj ve Ambalaj Atıklarının Kontrolü yönetmelikleri’ne uygun olarak imha edilmelidir.
7. RUHSAT SAHİBİ
Tripharma İlaç Sanayi ve Ticaret A.Ş.
Reşitpaşa Mahallesi, Eski Büyükdere Cad. No:4
34467 Maslak/Sarıyer/İSTANBUL
Tel: 0212 366 84 00
Faks: 0212 276 20 20
8. RUHSAT NUMARASI
2019/524
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 17.02.2016
Yeni ruhsat tarihi: 10.10.2019
Ruhsat yenileme tarihi:
10. KÜB’ÜN YENİLENME TARİHİ
7/7