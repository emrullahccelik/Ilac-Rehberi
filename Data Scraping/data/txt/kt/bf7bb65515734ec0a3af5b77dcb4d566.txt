 
A500-241220P4V1 
1/7 
 KULLANMA TALİMATI  
 A-FERİN
 FORTE 500 mg/4 mg film kaplı tablet   
Ağızdan  yutarak  alınır.  
 Etkin madde:  500 mg parasetamol, 4 mg klorfeniramin maleat içerir.  
 Yardımcı maddeler:  Nişasta, kroskarmelloz sodyum, povidon K- 30, mikrokristalin selüloz, 
kolloidal anhidrus silika, magnezyum stearat, hidroksipropil metil selüloz, titanyum dioksit, 
polietilen glikol ve kinolin sarısı . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç  kişisel olarak sizin için reçete edilmiştir, başkalarına vermeyiniz.  
• Bu ilacın  kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta  yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 
 
Bu K ullanma T alimatında:  
 
1. A- FERİN FORTE nedir ve ne için kullanılır?  
2. A- FERİN FORTE’ yi kullanmadan önce dikkat edilmesi gerekenler  
3. A- FERİN FORTE nasıl kullanılır?  
4. Olası yan et kiler  nelerdir?  
5. A- FERİN FORTE’ nin saklanması  
 Başlıkları yer almaktadır.  1. A- FERİN FORTE  nedir ve ne için kullanılır?  
 Her film kaplı tablet 500 mg parasetamol, 4 mg klorfeniramin maleat içerir.  
 A-FERİN FORTE  öksürük ve soğuk algınlığı preparatları grubuna dahildir. 
 A-FERİN FORTE , sarı film kaplı, oval, bikonveks film kaplı tablettir.   
 Grip ve soğuk algınlığına bağlı burun akıntısı, aksırma, burun ve boğazda kaşıntı, baş ağrısı, adale ağrısı, boğaz ağrısı, vücut kırıklığı, ateş, nezle, gözlerde sulanma ve kaşıntı gibi durumlarda kullanılır.  
     
 
A500- 241220P4V1 
2/7 
 2. A-FERİN FORTE ’yi kullanmadan önce dikkat edilmesi gerekenler  
 
A-FERİN FORTE’ yi aşağıdaki durumlarda KULLANMAYINIZ  
Eğer;  
• Etkin madde veya ilacın içeriğindeki diğer maddelere karşı aşırı duyarlılığınız (alerjiniz) 
varsa  
• Şiddetli karaciğer ya da böbrek yetmezliğiniz varsa   
• Son iki hafta içinde monoamino oksidaz (MAO) inhibitörü (depresyon tedavisinde 
kullanıla n bir grup ilaç) kullandıysanız  
• Başka antihistaminik  ilaç (soğuk algınlığı ve alerji ilaçları)  veya başka ağrı kesici  
kullanıyorsanız   
 A-FERİN FORTE’ yi aşağıdaki durumlarda DİKKATLİ KULLANINIZ  
Eğer;  
• Kansızlığı (anemisi) olanlarda, akciğer hastalarında, karaciğer ve böbrek fonksiyon 
bozukluğu olan hastalarda doktor kontrolü altında dikkatli kullanılmalıdır.  
• Parasetamol  veya antihistaminik ilaç (alerji ilacı) içeren  başka bir ilaç kullanıyorsanız  
• Alkol alıyorsanız günlük 2 gramdan fazla parasetamol almamalısınız. 
• Karaciğer enzimlerinde yükselme ve gelip geçici sarılıkla karakterize kalıtsal bir hastalık  
olan Gilbert sendromunuz varsa  
• Kan şekeri metabolizmasında etkili olan glukoz 6 fosfat dehidrogenaz enzimi eksikliği 
olan hastalarda seyrek olarak hemoliz (kırmızı kan hücrelerinin yıkımı) görülebilir. 
• Epilepsi niz (sara) varsa  
• Göz içi ba sıncın artması (örneğin glokom)  
• Yüksek tansiyon 
• Kalp damar h astalığı 
• Bronşların harabiyeti sonucu kalıcı genişlemesi (bronşektazi), bronş iltihabı (bronşit), 
astım 
• Prostat hipertrofisi (büyümesi)  
 
Hastalık belirtilerinizin düzelmemesi veya ateşinizin 3 günden daha uzun süre devam etmesi halinde doktorunuza danışınız.  Parasetamol birden  (akut) yüksek doz verildiğinde  ciddi karaciğer toksisitesine neden olur. 
Erişkinlerde uzun süreli (kronik) günlük dozlarda karaciğer hasarına neden olabilir.   Alkolik karaciğer hastalarında dikkatli kullanılmalıdır.  Alkol alan kişilerde karaciğer zehirlenmesi (hepatotoksisite) riski nedeniyle günlük alınan parasetamol dozunun 2000 mg’ı aşmaması gerekir.  Parasetamolü ilk kullananlarda veya daha önce kullanım hikayesi olanlarda, kullanımın ilk dozunda veya tekrarlayan dozlarında deride kızarıklık, döküntü veya bir deri reaksiyonu oluşabilmektedir. Bu durumda doktor ile irtibata geçilerek ilacın kullanımının bırakılması ve alternatif bir tedaviye geçilmesi gerekmektedir. Parasetamol ile deri reaksiyonu gözlenen kişi bir daha bu ilacı veya parasetamol içeren başka bir ilacı kullanmamalıdır. Bu durum, ciddi ve ölümle sonuçlanabilen Steven Johnson Sendromu (cilt  ve mukoza zarının ilaç veya 
 
A500- 241220P4V1 
3/7 
 enjeksiyona karşı ciddi şekilde reaksiyon gösterdiği bir rahatsızlıktır), toksik epidermal 
nekroliz (ilaç ve çeşitli enjeksiyonlara bağlı gelişen deri hastalığı) ve akut generalize ekzantematöz püstüloz (yaygın akıntılı döküntüler) dahil cilt reaksiyonlarına neden olabilmektedir.  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 A-FERİN FORTE’ nin yiyecek ve içecek ile kullanılması  
Alkolle veya alkol içeren yiyecek ve içeceklerle (örn. bazı ilaçlar) birlikte kullanıldığında karaciğer üzerine zararlı etki gösterme riski artabilir.  
Besinler parasetamolün bağırsaktan emilimini azaltabilir.  
 St. John's Wort (Sa rı Kantaron) kandaki parasetamol seviyesini azaltabilir, doktor tavsiyesi ile 
kullanılmalıdır.  
 Hamilelik  
İlacı kullanmadan önce doktorunuza veya eczacınıza danışınız . 
 Hamile kadınlarda A -FERİN FORTE  kullanımı hakkında yeterli çalışma bulunmamaktadır.  
A-FERİN FORTE , hamilelikte doktor önerisi ile ve yarar/ zarar oranı değerlendirilerek 
kullanılmalıdır.  Doktorunuz tarafından gerekli görülmediği sürece, hamileliğin son üç aylık 
döneminde kullanımdan kaçınınız.  
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 Emzirme  
İlacı kullanmadan önce doktorunuza veya eczacınıza danışınız . 
 Emzirilen bebek üzerindeki etkileri hakkında yeterli veri bulunmadığından, A-FERİN 
FORTE
’yi emzirme  döneminde yalnızca doktor tavsiyesi ile kullan abilirsiniz.  
 Araç ve makine kullanımı  
Araç ve makine kullanma üzerine herhangi bir etki göstermesi beklenmez. Ancak parasetamol 
bazı hastalarda baş dönmesi veya uyku hali yapabilir.  
A-FERİN FORTE kullanırken, uyanık kalmanızı gerektiren işler yaparken dikkatli 
olmalısınız.  
 
A-FERİN FORTE ’nin içeriğinde bulunan bazı yardımcı ma ddeler hakkında önemli 
bilgiler  
A-FERİN FORTE’nin her dozu 1 mmol (23 mg)’den daha az sodyum ihtiva eder; dozu 
nedeniyle herhangi bir uyarı gerekmemektedir.  
 Diğer ilaçlar ile birlikte kullanımı  
Bazı ilaçlar ile birlikte kullanıldığında A -FERİN FORTE’ nin etkisi değişebilir. Aşağıdaki 
ilaçları kullanıyorsanız lütfen doktorunuza söyleyiniz:  
• Mide boşalma sında gecikme yaratan ilaçlar (ö rn: propantelin vb.)  
 
A500- 241220P4V1 
4/7 
 • Mide boşalmasını hızlandıran ila çlar (ö rn: metoklopramid gibi)  
• Karaciğ er enzimlerini uyaran ilaçlar (ö rn: bazı uyku ilaçları, sara hastalığında kullanıla n 
bazı ilaçlar gibi)  
• Antibiyotik olarak kullanılan kloramfenikol  
• Varfarin ve kumarin türevi antikoagülanlar (kan pıhtılaşmasını enge lleyen ilaçlar)  
• Zidovudin (çocuk ve erişkinlerde görülen HIV enfeksiyonlarının (AIDS) tedavi ve 
önlenmesinde kullanılan bir ilaç  
• Domperidon (bulantı -kusma tedavisinde kullanılır)  
• Alkol  
• Antidepresan (ruhsal çöküntü tedavisinde kullanılan bazı ilaçlar)  
• Fenitoin (sara tedavisinde kullanılan ilaçlar)  ve anksiyete veya uyku düzensizliğine 
yardımcı ilaçlar  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 3. A-FERİN FORTE  nasıl kullanılır?  
 Uygun kullanım ve doz/u ygulama sıklığı için talimatlar : 
12 yaş üzeri  çocuklar ve yetişkinler için 4- 6 saat ara ile 1 tablet önerilir.  
Günde 6 tabletten fazla kullanılmamalıdır.   
Hekim önerisi yoksa üç ardışık günden daha fazla kullanılmamalıdır.  
  Uygulama yolu ve metodu:  
Sadece ağızdan kullanım içindir. Bir bardak su ile birlikte yutunuz.  Değişik yaş grupları:  
Çocuklarda kullanım ı:  
12 yaşın altındaki çocuklarda kullanılmamalıdır.  
 Yaşlılarda k ullanım ı:  
Sağlıklı, hareketli yaşlılarda norma l yetişkin dozu uygundur, fakat zayıf, hareketsiz yaşlılarda 
doz ve dozlam sıklığı azaltılmalıdır. İlave olarak yaşlı hastaların, A-FERİN FORTE 
içeriğindeki klorfeniramin maleatın merkezi sinir sistemi etkilerine daha duyarlı olabileceği 
göz önünde bulundurulmalıdır. Bu nedenle daha düşük dozlarda kullanılmalıdır.  Özel kullanım durumları:  
Böbrek yetmezliği  ve k araciğer yetmezliği:   
Hafif ve orta şiddette karaciğer ve böbrek fonksiyon bozukluğu olan hastalarda dikkatle kullanılmalıdır . 
 Alkol alan kişilerde karaciğer zehirlenmesi (hepatotoksisite) riski nedeniyle günlük alınan parasetamol dozunun 2000 mg’ı aşmaması gerekir.  Eğer A-FERİN FORTE’ nin etkisinin çok güçlü veya zayıf olduğuna dair bir izle niminiz var 
ise doktorunuz veya eczacınız ile konuşunuz.   
 
A500-241220P4V1 
5/7 
  Kullanmanız gerekenden daha fazla A- FERİN FORTE  kullandıysanız  
Doz aşımı durumlarında solgunluk, iştahsızlık, bulantı ve kusma görülen başlıca belirtilerdir, ancak bazı durumlarda saatlerce belirti görülmeyebilir. Bu nedenle aşırı doz veya kazayla ilaç alma durumlarında derhal doktorunuza haber veriniz veya hastaneye başvurunuz.  
Akut (kısa sürede) yüksek doz alındığında karaciğer zehirlenmesine yol açabilir. Aşırı dozun zararı alkolik karaciğer hastalarında daha yüksektir. D oz aşımı hemen tedavi edilmelidir.  
 A-FERİN FORTE’ den kullanmanız gerekenden fazlasını kullanmışsanız bir doktor veya 
eczacı ile konuşunuz.  
 A-FERİN FORTE ’yi kullanmayı unutursanız  
Unutulan dozları dengelemek için çift doz almayınız. Daha sonraki normal alım saatine göre önerilen dozda yeniden almaya devam ediniz  
 A-FERİN FORTE  ile tedavi sonlandı rıldığında ki oluşabilecek etkiler 
İlacınızı doktorunuzun söylediği süre zarfınca kullanın. Herhangi bir olumsuz etki göstermesi beklenmez.  
 4. Olası yan etkiler nelerdir?  
 Tüm ilaçlar gibi, A-FERİN FORTE’ nin içeriğinde bulunan maddelere duyarlı olan kişilerde 
yan etkiler olabilir.  
 Yan etkiler  aşağıdaki kategorilerde gösterildiği şekilde sınıflandırılmıştır:  
Çok yaygın:    10 hastanın en az birinde görülebilir  
Yaygın:      10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1 .000 hastanın birinden fazla görülebilir.  
Seyrek:      1.000 hastanın birinden az görülebilir.  
Çok seyrek:    10.000 hastanın birinden az görülebilir.  
Bilinmiyor:    Eldeki verilerden hareketle sıklık derecesi tahmin edilemiyor  
 Çok yaygın:  
• Uyuşukluk, sedasyon (uyku hali)  
 
Yaygın:  
• Baş dönmesi, baş ağrısı, denge bozukluğu, uyku hali, uyarılma, iştahsızlık, anormal 
rüyalar, konsantrasyon bozukluğu 
• Bulanık görme  
• Bulantı, ağız kuruluğu, kusma, karın ağrısı, kabızlık 
• Yorgunluk 
• Üst solunum yolları enfeksiyon belirtileri  
 Yaygın olmayan:  
• Deri döküntüsü, kaşıntı, egz ama, alerjik ödem, yüzde, dilde ve boğazda şişlik 
(anjiyoödem), yaygın akıntılı döküntüler (akut generalize eksantematöz püstülozis), el, yüz ve ayakta dantele benzer kızarıklık oluşturan, aşırı duyarlılık (eritema multiforme)    
• Böbreklerde yetmezliğe yol açabilen böbrek hasarı (papil ler nekroz)  
 
A500-241220P4V1 
6/7 
 • Sindirim sisteminde görülen kanama (gastrointestinal kanama)  
 
Seyrek:  
• Kan pulcuğu sayısında azalma (trombositopeni), akyuvar sayısında azalma (lökopeni), kan hücrelerinde azalma (p ansitopeni), anemi (kansızlık), kanda met hemoglobin bulunması 
(methemoglobinemi), anormal sayıda düşük beyaz kan hücresi (nötropeni), kılcal 
damarların deri içine kanaması (trombositopenik purpura) . Bu yan etkiler parasetamol ile 
neden -sonuç ilişkisi içinde değildir.  
• İştahsızlık  
• El, ayak, yüz ve dudakların şişmesi ya da özellikle boğazda nefes darlığına yol açacak şekilde şişmesi (anaf ilaktik şok)  
• Akciğerde nefes darlığına yol açacak astım benzeri belirtiler (bronkospazm)  
• İshal  
• Karaciğer hasarı  
• Toksik epidermal nekroliz (Lyell sendromu) (ilaç ve çeşitli enfeksiyonlara bağlı gelişebilen deri hastalığı)  
• Deri döküntüsü, kaşıntı, ürtiker, alerjik ödem, yüzde, dilde ve boğazda şişlik (anjiyoödem), yaygın akıntılı döküntüler (akut generalize eksantematöz püstülozis), el, yüz ve ayakta dantele benzer kızarıklık oluşturan, aşırı duyarlılık (eritema multiforme), Stevens -Johnson 
sendromu (cilt ve mukoza zarının ilaç veya enfeksiyona karşı ciddi şekilde reaksiyon gösterdiği bir rahatsızlıktır)  
 Çok seyrek:  
• Ani ve sık gelişebilen kan hücresi sayısının azalması (agranülositoz)  
 Bilinmiyor:  
• Merkezi sinir sisteminde uyarılma, baş dönmesi, uyku hali (somnolans) ve beyinde 
iltihaplanma (ensefalopati)   
• Deri döküntüsü, kaşıntısı  ve güneş ışığına hassasiyet  
• Ruhsal çöküntü (depresyon), zihin karışıklığının eşlik ettiği bir tür ruhsal bozukluk 
(konfüzyonlu psikoz)  
• Kulak çınlaması  
• Çarpıntı, kalp atımının hızlanması, kalp atım düzensizliği, düşük tansiyon  
• Solunum yollarının (bronş) salgılarında koyulaşma, göğüste tıkanıklık  
• Karaciğer iltihaplanması (hepatit)  
• Kas çekilmesi, kas güçsüzlüğü ve anormal koordinasyon 
• İdrar yapamama  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 
 
 
A500- 241220P4V1 
7/7 
  
5. A-FERİN FORTE’ nin saklanması  
 A-FERİN FORTE’ yi çocukların göremeyeceği , erişemeyeceği yerlerde ve ambalajında 
saklayınız.   25
oC’nin altındaki oda sıcaklığında sakla yınız . 
 Son kullanma tari hi ile uyumlu olarak kullanınız  
 Ambalaj ın üzerinde belirtilen son kullanma tarihinden sonra A-FERİN FORTE’ yi 
kullanmayınız.  Eğer üründe ve/veya ambalajında bozukluklar fark ederseniz  A-FERİN FORTE’ yi 
kullanmayınız.  Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığı ’nca belirlenen toplama sistemine veriniz. 
 Ruhsat sahibi:  
HÜSNÜ ARSAN İLAÇLARI A.Ş.  
Beyoğlu- İSTANBUL  
 Üretim yeri:  
BİLİM İLAÇ SAN. ve TİC. A.Ş.  
Gebze -KOCAELİ  
 Bu kullanma talimatı  26.12.2024 tarihinde onaylanmıştır . 
 
