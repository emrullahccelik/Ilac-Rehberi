1/7 
 KULLANMA TALİMATI  
BİCUSAN 50 mg film  kaplı tablet  
Ağız yoluyla alınır.  
 
• Etkin madde:  50 mg bikalutamid  içerir.  
• Yardımcı maddeler:  Laktoz monohidrat, povidon K -30, sodyum nişasta glikolat, 
magnezyum stearat, polietilen glikol, polivinil alkol, talk, titanyum dioksit 
 
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz . 
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
 
Bu Kullanma Talimatında:  
1. BİCUSAN  nedir ve ne için kullanılır?  
2. BİCUSAN ’ı kullanmadan önce dikkat edilmesi gerekenler  
3. BİCUSAN  nasıl kullanılır?  
4. Olası yan etkiler nelerdir? 
5. BİCUSAN ’ın saklanması  
Başlıkları yer almaktadır.  
1. BİCUSAN nedir ve ne için kullanılır?  
 BİCUSAN 50 mg film tablet, beyaz, bikonveks, yuvarlak, bir yüzünde ‘B 50’ yazılı film 
tabletler dir. 
BİCUSAN 28 tablet içeren blister ambalajda, hasta kullanma talimatını da içeren karton 
kutuda kullanıma  sunulmaktadır.  
BİCUSAN prostat kanseri  tedavisinde tek başına yada androjen düzeyini düşürebilen diğer 
ilaçlar ile birlikte kullanılır.  2/7 
 BİCUSAN anti -androjenle r denen ilaç sınıfına ait bir ilaçtır. Vücutta, androjenlerin (erkeklik 
hormonu)  reseptörlerine bağlanarak bu hormonların prostat kanseri üzerindeki uyarıcı 
etkisini engellemektedir.  
 2. BİCUSAN’ ı kullanmadan önce dikkat edilmesi gerekenler  
BİCUSAN’ ı aşağıdaki durumlarda KULLANMAYINIZ  
Eğer,  
• Kadın veya çocuksanız, 
• Etkin madde bikalutamide veya BİCUSAN’ ın bileşiminde bulunan maddelerden  
herhangi birine karşı alerjiniz varsa, 
• Terfenadin, astemizol ( antihistaminik ) veya sisaprid ( mide ilacı) içeren ilaçları 
kullanıyorsanız,  
 
BİCUSAN’ ı aşağıdaki durumlarda DİKKATLİ KULLANINIZ  
İlacınızı almadan önce, aşağıdaki durumlardan herhangi birisi söz konusu ise  doktorunuza 
bildiriniz:  
Eğer,  
• Orta şiddette veya ciddi karaciğer yetmezliğiniz varsa,  
• Diğer ilaçları,  özellikle ağızdan  antikoagülan ( pıhtılaşmayı önleyici)  ilaç 
kullanıyorsanız  
• Diyabetiniz varsa,  
Bu uyarılar, geçmişteki herhangi bir dönemde dahi olsa sizin için geçerliyse lütfen  
doktorunuza danışınız.  
 BİCUSAN’ ın yiyecek ve içecek ile kullanılması  
BİCUSAN yiyeceklerden etkilenmez.  
 
Hamilelik  
BİCUSAN kadınlar tarafından kullanılmaz.  
 
Emzirme  
BİCUSAN kadınlar tarafından kullanılmaz.  
 3/7 
 Araç ve makine kullanımı  
BİCUSAN kullanırken bazen uyku hali oluşabileceğinden, böyle bir durum oluşması  
halinde  araç ve makine kullanırken dikkatli olmalısınız.  
 
BİCUSAN’ ın içeriğinde bulunan bazı yardımcı maddeler hakkında önemli bilgiler  
Bu ürün laktoz içermektedir. Eğer daha önceden doktorunuz tarafından bazı şekerlere karşı 
intoleransınız olduğu söylenmişse BİCUSAN almadan önce doktorunuzla temasa geçiniz. 
 
Bu ürünün içeriğindeki sodyum miktarı çok düşük olduğundan, ürünün dozu nedeniyle uyarı 
gerekmemektedir.  
 
Diğer ilaçlar ile birlikte kullanımı 
Aşağıdaki ilaçlarla birlikte BİCUSAN kullanmayınız:  
• Varfarin g ibi pıhtılaşmayı önleyen bir ilaç kullanıyorsanız , 
• Siklosporin gibi bağışıklık sistemini baskılayan bir ilaç kullanıyorsanız , 
• Yüksek tansiyon veya bazı kalp hastalıkları için kalsiyum kanal bloke rlerinden  
bir ilaç kullanıyorsanız  
• Mantar enfeksiyonları için ketokonazol kullanıyorsanız  
• Mide için simetidin kullanıyorsanız , 
Eğer reçeteli veya reçetesiz herhangi bir ilacı şu anda kullanıyorsanız veya son zamanlarda 
kullandınız ise doktorunuza veya eczacınıza bunlar hakkında bilgi veriniz. 
 
3. BİCUSAN nasıl kullanılır?  
 
Uygun kullanım ve doz/uygulama sıklığı için talimatlar : 
 
BİCUSAN’ ı  kullanırken her zaman doktorunuzun talimatlarına kesin olarak uyunuz. Emin 
olmadığınızda doktorunuza veya eczacınıza sorunuz.  
BİCUSAN yaşlılar da dahil yetişkin erk eklerde günde 1 defa 1 tablet ( 50 mg) kullanılır.  
 
Uygulama yolu ve metodu  
• BİCUSAN tablet sadece ağızdan kullanım içindir.  
• Tabletlerinizi bütün olarak, bir miktar suyla yutunuz.  4/7 
 • İlacınızı her gün aynı saatlerde almaya çalışınız.  
• Doktorunuz size söylemeden, kendinizi iyi hissetseniz bile tabletlerinizi almayı  
bırakmayınız.  
 
Değişik yaş grupları:  
Çocuklarda kullanım  
BİCUSAN çocuklarda kullanılmaz.  
 
65 yaş üzerindeki hastalarda kullanım  
Yaşlılarda doz değişikliği önerilmez. Yetişkinlerde kullanılan dozda kulla nılır.  
 
Özel kullanım durumları:  
 
Böbrek/Karaciğer yetmezliği  
Böbrek yetmezliği olan hastalarda doz ayarlaması gerekli değildir.  
Orta şiddetli veya ciddi karaciğer yetmezliği olan hastalarda dikkatle kullanılmalıdır.  
 Eğer BİCUSAN ‘ın etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.  
Kullanmanız gerekenden daha fazla BİCUSAN kullandıysanız : 
BİCUSAN ’ın kullanmanız gerekenden fazlasını kullanmışsanız derhal bir doktor veya  
eczacı ile konuşunuz.  
 BİCUSAN’ ı kullanmayı unutmanız durumunda  
İlacınızı almayı unutursanız, kaçırdığınız dozu almayınız. Bir sonraki dozu zamanında  
alarak tedavinize devam ediniz.  
Unutulan dozları dengelemek için çift doz almayınız. 
 
4. Olası yan etkileri nelerdir?  
Tüm ilaçlar gibi, BİCUSAN’ ın içeriğinde bulunan maddelere duyarlı olan kişilerde yan  
etkiler olabilir.  
 
 5/7 
 Aşağıdakilerden biri olursa, BİCUSAN’ ı kullanmayı durdurunuz ve DERHAL  
doktorunuza  bildiriniz veya size en yakın hastanenin acil bölümüne başvurunuz . 
• Öksürük veya ateş ile birlikte oluşabilen ciddi nefes darlığı veya aniden kötüye giden 
nefes darlığı  
• Ciltte şiddetli kaşıntı (kabarmış şişkinlikler) veya yutma güçlüğüne neden olabilecek 
şekilde yüz, dudaklar, dil ve/veya boğazın şişmesi  
• İdrarda kan görülmesi  
• Karın ağrısı  
• Sarı cilt ve gözler (sarılık). Bunlar karaciğer hasarının belirtileri olabilir. 
Bunların hepsi çok ciddi yan etkilerdir.  
Eğer bunlardan birisi sizde mevcut ise sizin BİCU SAN’a karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. 
 
Aşağıdakilerden herhangi birini fark ederseniz doktorunuza bildiriniz  
• Gergin veya büyümüş meme dokusu  
• Sıcak basması  
• Bulantı  
• Kaşıntı 
• Halsizlik hissi  
• Baş dönmesi  
• Döküntü 
• Deride kuruma  
• Göğüs ağrısı  
• İştah kaybı  
• Cinsel istekte azalma  
• İktidarsızlık  
• Depresyon  
• Uyku hali  
• Hazımsızlık  
• Şişkinlik  
• Saç kaybı veya saçların yeniden uzaması  
• Kilo artışı 
• Kabarıklık/şişme  6/7 
 • Kalp fonksiyonlarında bozulma veya kalp kr izi 
 
Bazen, BİCUSAN’ın kullanılmasına, doktorunuzun belirli kan testleri yapmasını 
gerektirebilecek kan değişiklikleri eşlik edebilir. 
Bunlar BİCUSAN’ın hafif yan etkilerdir.  
 
Eğer bu kullanma talimatında bahsi geçmeyen herhangi bir yan etki ile karşılaşır sanız  
doktorunuzu ve eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak 
doğrudan Türkiye Farmakovijilans Merkezi (TÜFAM)’ne bildirebileceğiniz gibi, 0 800 314 
00 08 numaralı yan etki bildirim hattını da kullan abilirsiniz.  
Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız.  
 
5. BİCUSAN’ ın saklanması  
BİCUSAN ’ı çocukların göremeyeceği, erişemeyeceği yerlerde ve ambalajında saklayınız. 
25°C’nin altındaki oda sıcaklığında saklayınız. 
 
Son kullanma tarihiyle uyumlu olarak kullanınız. 
Ambalaj üzerinde belirtilen son kullanma tarihinden sonra BİCUSAN ’ı kullanmayınız. 
 
Ruhsat sahibi:  
Actavis İlaçları A.Ş  
Gültepe Mah. Polat İş Merkezi 34394  
Levent/Şişli– İSTANBUL  
Tel:   0 212 316 67 00 Faks: 0 212 264 42 68 / 0 212 279 53 03 
 7/7 
 Üretim yeri:  
Intas Pharmaceuticals Ltd.  
Plot No. 457/458, Village Matoda  
Bavla Road, Tal. Sanand  
Dist. Ahmedabad – 382 210   
HİNDİSTAN  
 
Bu kullanma talimatı 02/12/2015 tarihinde onaylanmıştır.  