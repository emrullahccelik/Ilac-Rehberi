1 KULLANMA TALİMATI  
UYARI: TENDİNİT VE TENDON YIRTILMASI (kasları kemiklere bağlayan  
dokularda iltihaplanma veya yırtılma), PERİFERAL NÖROPATİ (merkezden uzak 
sinirlerde herhangi bir nedenle görülen bozukluklar -duyu kaybı), SANTRAL SİNİR 
SİSTEMİ (merkezi sinir sistemi) ETKİLERİ VE MYASTENİA GRAVİS’İN (bir tür 
kas güçsüzlüğü hastalığı) ŞİDDETLENMESİNİ DE İÇEREN CİDDİ YAN  ETKİLER  
• LEFOX da dâhil olmak üzere florokinolonlar aşağıdaki gibi sakatlığa yol açan ve geri 
dönüşümsüz yan etkilere  neden olabilir:  
- Kasları kemiklere bağlayan doku iltihabı (tendinit; belirtileri eklemlerde şiddetli ağrı, 
şişme ve kızarıklık olabilir ve kasları kemiklere bağlayan doku (tendon) yırtılması 
(belirtileri kaslarda şiddetli ağrı, ani ve hızlı morarma, kuvvetsizlik, hareket 
ettirememe olabilir)  
- Merkezden uzak sinirlerde herhangi bir nedenle görülen bozukluklar -duyu kaybı 
(periferal nöropati; belirtileri sinirlerde ağrı, hassasiyet, ayak ve ellerde karıncalanma 
ile uyuşma, kaslarda halsizlik, ellerde titreme olabilir)  
- Merkezi sinir sistemi (santral sinir sistemi) etkileri (belirtileri hayal görme 
(halüsinasyon), endişe (anksiyete), ruhsal çöküntü (depresyon), intihar eğilimi, 
uykusuzluk, şiddetli baş ağrısı ve zihin karışıklığı (konfüzyon) olabilir)  
Bu reaksiyonlardan herhangi birinin gözlendiği hastalarda LEFOX kullanımı derhal 
bırakılmalı ve florokinolon kullanımından kaçınılmalıdır.  
• LEFOX da dâhil olmak üzere florokinolonlar, myastenia gravisli hastalarda(bir tür kas 
hastalığı)  kas güçsüzlüğünü şiddetlendirebilir. Bilinen myastenia gravis öyküsü olanlarda 
LEFOX kullanımından kaçınılmalıdır.  
• LEFOX’un da dâhil olduğu florokinolon grubu ilaçların ciddi yan etkilerle  ilişkili olduğu 
bilindiğinden aşağıdaki endikasyonlarda başka alternatif yoksa kullanılabilir.  
- Akut bakteriyel sinüzit (burun boşluğu ve sinüslerin içerisinde meydana gelen bir 
enfeksiyon)  
- Komplike olmayan üriner enfeksiyon (üriner sistemde yapısal ve fon ksiyonel 
bozukluk bulunmayan hastalarda görülen idrar yolu enfeksiyonu)  
- Kronik bronşitin akut bakteriyel alevlenmesi (kiş inin balgam  miktarında artma, 
balgamın daha koyu, yani sarı yeşil hale gelmesi ve kişinin nefes darlığının artması 
şeklinde belirtilerle ortaya çıkar)  
 2 LEFO X 750 mg film  kaplı  tablet  
Ağızdan alınır.  
• Etkin madde : Her bir film  kaplı  tablet etkin madde olarak 750 mg levofloksasine 
eşdeğer768,69 mg levofloksasin hemihidrat içerir.  
• Yardımcı madde(ler):  Hidroksipropil selüloz, Krospovidon, Mikrokristalin selüloz, 
Kolloidal anhidri silika , Magnezyum stearat,  Sepifilm LP 761 Blanc -White  ( HPMC,  
Mikrokristalin selüloz, Stearik asit,  Titanyum dioksit ). 
Bu ilacı kullanmaya ba şlamadan önce bu KULLANMA TAL İMATINI dikkatlice 
okuyunuz, çünkü sizin için önemli bilgiler içermektedir.   
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danı şınız.   
• Bu ilaç k işisel olarak sizin için reçete edilmi ştir, ba şkalarına vermeyiniz.   
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dı şında yüksek 
veya dü şük doz kullanmayınız.   
 
Bu Kullanma Talimatında:   
1.  LEFOX  nedir ve ne için kullanılır?  
2.  LEFOX ’u kullanmadan önce dikkat edilmesi gerekenler  
3.  LEFOX  nasıl kullanılır?  
4.  Olası yan etkiler nelerdir?  
5.  LEFOX ’un saklanması  
Başlıkları yer almaktadır.  
 
1. LEFOX  nedir ve ne için kullanılır?  
LEFOX etkin madde olarak sentetik, florokinolon türevi geniş spektrumlu bir antibakteriyel 
olan levofloksasin içeren, beyaz renkli oblong film tabletler halindedir.  
LEFOX, her bir tablette 750 mg levofloksasin'e eşdeğer levofloksasin hemihidrat içeren, 7 
film tabletlik PVC -PE-PVDC şeffaf/Alu blister ambalajda satışa sunulmuştur.  
LEFOX, akciğer, sinüs, idrar yolu, deri ve yumuşak doku enfeksiyonlarının tedavisinde 
kullanılmaktadır. LEFOX, aşağıda  belirtilen enfeksiyonların tedavisinde kullanılır:  
• Toplum kökenli pnömoni (Zatürre)  3 • Hastane kaynaklı (nozokomiyal) pnömoni  
• Kronik bronşitin  akut alevlenmesi (Uzun süredir devam eden nefes alma zorluğu  oluşturan 
solunum yolu enfeksiyonları)  
• Akut bakteriyel sinüzit (Sinüs iltihabı)  
• Komplikasyon yapmamış  ve komplikasyon yapmış  (şiddetli ) üriner sistem  enfeksiyonları 
(İdrar yolu enfeksiyonları)  
• Kronik bakteriyel prostatit (Uzun süredir devam eden prostat iltihabı)  
• Akut piyelonefrit (Böbrek enfeksiyonu)  
• Komplikasyon yapmamış ve komplikasyon yapmış (şiddetli) deri ve yumuşak doku 
enfeksiyonları (Cilt ya da cilt altı enfeksiyonları)  
• Şarbon hastalığının mikrobunun solunum yolu ile alınma ihtimali durumunda (Maruz 
kalma sonrası inhale şarbon)  
 
2. LEFOX ’u kullanmadan önce dikkat edilmesi gerekenler  
Akut bakteriyal sinüzit, kronik bronşitin akut bakteriyel alevlenmesi ve komplike 
olmayan üriner enfeksiyonlarda alternatif tedavi seçeneklerinin varlığında ciddi yan 
etki riski nedeniyle kullanılmamalıdır. Buna ilave olarak üriner enfeksiyonlarda 
antibiyogramla duyarlılık kanıtlanması gerekmektedir.  
 
LEFOX ’u aşağıdaki durumlarda KULLANMAYINIZ  
Eğer ; 
• Levofloksasin veya LEFOX’un bileşimindeki herhangi bir maddeye veya florokinolon 
grubu diğer antibakteriyel ilaçlara (moksifloksasin, siprofloksasin, gemifloksasin, 
ofloksasin) karşı alerjiniz varsa,  
• Florokinolon grubu antib iyotik kullanırken bir tendon ( kasları ve kemikleri birleştiren 
bağ) problemi yaşadı iseniz,  
• Sara nöbeti geçirdiyseniz,  
• Özellikle yaşlı hastalarda veya kortikosteroid (kortizon ve benzeri ilaçlar) alan hastalarda,  
• LEFOX tedavisi sırasında tendon iltihaplanması ve ağrı gelişir ise,  
• LEFOX  tedavisi sırasında veya hemen sonrasında ciddi, kalıcı ve/veya kanlı ishal 
gelişirse,  
• Gebeyseniz, gebelikten şüpheleniyorsanız ya da gebe kalmayı planlıyorsanız,  
• Bebeğinizi emziriyorsanız bu ilacı kullanmayınız.  4 • Bu ilaç sadece yetişkinler içindir. 18 yaş altındaki çocuklara verilmemelidir.  
 
LEFOX ’u aşağıdaki durumlarda DİKKATLİ KULLANINIZ  
LEFOX dâhil florokinolonlar, sakatlığa sebep olabilen ve potansiyel geri dönüşümsüz ciddi 
yan etkilerle ilişkilendirilmiştir. Yaygın olarak görülen yan etkiler kas iskelet ve periferal sinir 
sistemi (tendini t (tendon iltihabı) ve tendon ( kasları kemiklere bağlayan bağlar) yırtılması, 
tendonlarda şişme veya iltihaplanma, karıncalanma veya uyuşma, kol ve bacaklarda 
uyuşukluk, kas ağrısı, kas güçsüzlüğü, eklem ağrısı, eklemlerde şişme gibi), artralji (ekle m 
ağrısı), myalji (kas ağrısı) , periferal nöropati (sinirlerin zarar görmesi), merkezi sinir sistemi 
etkileridir (halüsinasyon (olmayan şeyler görme, duyma veya hissetme), anksiyete (kaygı 
hali), depresyon, intihar eğilim i, insomnia (uyku bozuklukları) , şiddetli baş ağrısı ve 
konfü zyon (ani zihin karışıklığı) (“ 4. Olası yan etkiler nelerdir? bölümüne bakınız). Bu yan 
etkiler, L EFOX başladıktan sonra saatler ya da haftalar içinde görülebilir. Her yaş grubundan 
veya önceden mevcut risk faktörleri olmayan hastalar, bu yan etkileri yaşamıştır. Herhangi bir 
ciddi yan etkinin ilk bulgularının veya belirtilerinin ortaya çıkması durumunda LEFOX derhal 
kesilmelidir. Ayrıca, florokinolonlarla bağlantılı olarak bu ciddi yan etkilerden herhangi birini 
yaşayan hastalarda LEFOX dahil florokinolonların kullanımından kaçınılmalıdır.  
 
Eğer ; 
• Bilinen kalp hastalığınız ya da kalpte iletim ile ilgili aile hikayeniz (QT uzaması) var ise,  
• Diyabet (şeker) hastalığınız var ise ve antidiyabetik ilaç kullanıyorsanız,  
• Sinir sistemi ya da zihinsel (mental) hastalığınız var ise,  
• Beyin tahribatına neden olan, felç ya da diğer beyin hastalıkları geçirdiyseniz,  
• 65 yaşında ya da üzerindeyseniz,  
• Glukoz -6-fosfat dehidrogenaz enzim eksikliği hastalığınız var ise,  
• Böbrek ile ilgili sorunlarınız var ise (doktorunuz ilaç dozunuzu düşürebilir),  
• Karaciğer ile ilgili sorunlarınız var ise,  
• Güneş ışığına ve solaryum gibi yapay ultraviyole lambalarına direkt maruz kalıyorsanız,  
• Daha önce nöbet (havale) geçirdiyseniz,  
• Kortikosteroid içeren ilaçları kullanıyor iseniz,  
• Öyküsünde myasthenia gravis (sinir -kas iletiminde bozulma ve buna bağlı olarak 
miyastenili hastaların duyduğu anormal yorgunluk hali) bulunan hastalarda,   5 • Eğer geniş bir kan damarının genişlemesi veya “şişmesi” (aort anevrizması veya eniş 
damar periferik anevrizması) teşhisi konulduysa,  
• Eğer daha önce aort diseksiyonu atağı geçirdiyseniz (aort duvarında yırtık),  
• Eğer aile öykünüzde aort anevrizması ya da aort diseksiyonu varsa veya diğer risk 
faktörleri ile zemin hazırlayan durumlara sahipseniz (örn. Marfan sendromu veya vasküler 
Ehlers -Danlos sendromu gibi bağ dokusu hastalıkları veya Takayasu arteriti, dev hücreli 
arterit, Behçet hastalığı gibi vasküler hastalıklar, yüksek tansiyon veya bilinen 
ateroskleroz)  
LEFOX’u dikkatli kullanınız.  
Karnınızda, göğsünüzde veya sırtınızda ani ve şiddetli ağrı hissederseniz derhal bir acil 
servise başvurunuz.  
LEFOX kullanırken güneş ışığına maruz kalmanız durumunda cildinizde hassasiyet ve güneş 
yanığı oluşabilir. Bu nedenle yüksek koruma faktörlü güneş kremi kullanınız, kollarınızı ve 
bacaklarınız ı örtecek kıyafetler ile şapka giyiniz, güneşlenmekten kaçınınız.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
LEFOX ’un yiyecek ve içecek ile kullanılması  
LEFOX’u çiğnemeden, yeterli miktarda sıvı ile alınız. Tabletleri yemek sırasında veya yemek 
aralarında alabilirsiniz.  
 
Hamilelik  
İlacı kullanmadan önce doktorunuza veya eczacınıza danış ınız. 
Hamile kadınlarda yapılmış yeterli ve iyi kontrollü çalışmalar mevcut değildir, bu nedenle 
LEFOX, hamilelik döneminde kullanılmamalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
LEFOX tablet emzirme döneminde kullanılmamalıdır.  
 
 6 Araç ve makine kullanımı  
LEFOX baş dönmesi, sersemlik, uyku hali gibi istenmeyen etkilere neden olabilmektedir. Bu 
yan etkilerden bazıları dikkat toplama ve refleks hızı üzerine etki edebilir. Bu nedenle araç ve 
makine kullanımı sırasında dikkatli olunmalıdır.  
 
LEFOX ’un içeriğinde bulunan bazı yardımcı maddeler hakkında önemli bilgiler  
LEFOX’un içeriğinde bulunan yardımcı maddeler için kullanıma dair özel bir uyarı 
bildirilmemiştir.  
 
Diğer ilaçlar ile birlikte kullanımı  
• Demir tuzları (kansızlık için kullanılır), çinko içeren multivitaminler, magnezyum veya 
alüminyum içeren antasidler (mide yanması için kullanılırlar) ve sukralfat (mide ülserinde 
kullanılır) ile LEFOX birlikte alındığında, LEFOX'un emilimi belirgin şekilde 
azaldığından bu ilaçla rı, LEFOX uygulamasından en az iki saat önce veya iki saat sonra 
kullanınız.  
• Kalsiyum karbonat ile birlikte uygulanması halinde farmakokinetiğinde klinikte önemli 
olabilecek herhangi bir değişiklik olmaz.  
• Kinolonlarla teofili n (nefes darlığında kullanılır) düzeylerinde artış saptandığı için 
LEFOX ile birlikte kullanımında teofilin düzeyleri izlenmelidir. LEFOX ile birlikte 
teofilinin kullanılması durumunda sara nöbeti riski artabilir.  
• LEFOX ile K vitamini antagonisti olan varfarinin birlikte kullanımı esnasında protrombin 
zamanı ve kanama belirtileri takip edilmelidir.  
• Romatizmal ağrı ve romatizmal iltihap için kullanılan nonsteroidal antiinflamatuvar 
ilaçların (aspirin, ibuprofen, fenbufen, ketoprofen ve indometazin), LEFOX ile birlikte 
alınması halinde, sara nöbeti geçirme riski artabilir.  
• LEFOX ve antidiyabetik ilaçların birlikte kullanımı esnasında kan şekerinin yükselmesi 
ya da düşmesi (hiperglisemi -hipoglisemi) bildirilmiştir . Bu nedenle birlikte 
kullanımlarında kan şeker düzeyleri izlenmelidir.  
• Probenesid ( gut hastalığında  kullanılır) ve simetidin ( mide yanmasında kullanılır)  
LEFOX ’un böbreklerden atılımını azaltabilir.  
• LEFOX siklosporin'in (organ nakillerinde kullanılır) etkisini uzatabilir.  
• LEFOX ile birlikte kullanılması durumunda; antiar itmikler ( kinidin ve amiodoron; 
anormal kalp ritmi tedavisinde kullanılırlar), depresyon tedavisinde kullanılan ilaçlar 7 (trisiklik antidepresanlar; amitriptilin ve imipramin) ve bakteriyel enfeksiyon tedavisinde 
kullanılan bazı ilaçlar (makrolid antibiyotikler; eritromisin, azitromisin ve klaritromisin) 
kalp ritminiz üzerine etki edebilir.  
• LEFOX ’un kortikosteroidler ile kullanımı halinde, tendon iltihabı olma olasılığı daha 
yüksektir.  
• Opiatlar olarak isimlendirilen güçlü ağrı kesicilerin LEFOX ile birlikte kullanılması, idrar 
testlerinde “yalancı pozitif” sonuçların çıkmasına neden olabilir. Bu nedenle bu tip bir ilaç 
kullandığınız taktirde doktorunuza söyleyiniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zama nlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. LEFOX  nasıl kullanılır?  
Uygun kullanım ve doz/uygulama sıklığı için talimatlar:  
• Doktorunuz alacağınız doz miktarını ve LEFOX ile yapılacak tedavi süresini 
belirleyecektir.  
• LEFOX günde bir kez uygulanır.  
• Dozaj, enfeksiyonun tipine, şiddetine ve etken patojenin duyarlılığına bağlı olarak 
doktorunuz tarafından ayarlanacaktır.  
• Tedavi süresi hastalığın gidişine bağlı olarak değişir.  
• Genel olarak tüm antibiyotik tedavilerinde olduğu gibi LEFOX tedavisi de hastanın 
ateşsiz (afebril) olmasından veya bakteriyel eradikasyonun sağlanmasından sonra 48 -72 
saat daha sürdürülmelidir.  
 
Uygulama yolu ve metodu:    
• LEFOX, ağız yoluyla alınır. Çiğnenmeden yeterli miktarda sıvı ile alınmalıdır.  
• Tabletler yemek sırasında veya yemek arasında alınabilir.  
• Tabletleri günün aynı saatlerinde alınız.   
 
Değişik yaş grupları:  
Çocuklarda kullanımı:    
18 yaşın altındaki çocuklarda kullanılmamalıdır.  
 8 Yaşlılarda kullanımı:  
Yaşlı hastalarda böbrek fonksiyonları yeterli düzeyde ise dozaj ayarlamasına gerek yoktur.  
 
Özel kullanım durumları:  
Böbrek yetmezliği  
Böbrek yetmezliğinde LEFOX dozunun ayarlanması gerekir. LEFOX kullanımında birikimi 
önlemek için doz doktorunuz tarafından ayarlanacaktır. Hemodiyalizin ve sürekli ambulatuar 
peritoneal diyalizin LEFOX'un vücuttan uzaklaştırılmasında etkisi yoktur.  
 
Karaciğer yetmezliği  
Karaciğer yetmezliğinde dozaj ayarlamasına gerek yoktur.  
Eğer LEFOX ’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuş unuz.  
 
Kullanmanız gerekenden daha fazla LEFOX  kullandıysanız:  
LEFOX ’dan kullanmanız gerekenden fazlasını kullanmı şsanız bir doktor veya eczacı ile 
konuş unuz.  
Aşırı doz alımında konfüzyon, baş dönmesi, şuur kaybı ve sara kasılmaları gibi merkezi sinir 
sistemi belirtileri, bulantı, mide yanması gibi gastrointestinal sistem reaksiyonları ve kalp atım 
ritminin bozulması gibi kalp belirtileri ortaya çıkabilir.  
Aşırı doz alma durumunda derhal doktorunuza veya bir hastaneye başvurunuz.  
  
LEFOX ’u kullanmayı unutursanız   
Eğer bir dozu unutursanız, endişelenmeyiniz. Bir sonraki doz zamanı yakın değilse, hatırlar 
hatırlamaz bir tane alınız. Bir sonraki dozunuzu normal zamanında alınız.  
Unutulan dozları dengelemek için çift doz almayınız.  
 
LEFOX  ile tedavi sonlandırıldığındaki oluşabilecek etkiler   
Bulunmamaktadır.  
Ancak kendinizi daha iyi hissetseniz bile, ilaçlarınızı tedavi süreniz bitene kadar kullanınız.  
 
4. Olası yan etkiler nelerdir?  
Tüm ilaçlar gibi LEFOX ’un içeriğinde bulunan maddelere duyarlı olan kişilerde yan etkiler 
olabilir.  9 Yan etkiler görülme sıklıklarına göre aşağıdaki şekilde sınıflandırılmıştır:  
Çok yaygın:10 hastanın en az 1’inde görülebilir.  
Yaygın: 10 hastanın 1’inden az, fakat 100 hastanın 1’inde veya 1’inden fazla görülebilir.  
Yaygın olmayan: 100 hastanın 1’inden az, fakat 1.000 hastanın 1’inde veya 1’inden fazla 
görülebilir.  
Seyrek: 1.000 hastanın 1’inden az, fakat 10.000 hastanın 1’inde veya 1’inden fazla 
görülebilir.   
Çok seyrek: 10.000 hastanın 1’inden az görülebilir.  
Bilinmiyor: Eldeki verilerden hareketle tahmin edilemiyor.  
 
Aşağıdakilerden biri olursa, LEFOX ’u kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz:  
Çok seyrek: 
• Bir alerjik reaksiyonunuz var. Belirtiler şunları içerebilir: kızarıklık, yutkunma veya nefes 
alma problemleri, dudak, yüz, boğaz veya dilde şişme  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin LEFOX ’a karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir. Bu çok ciddi yan etkileri n hepsi 
oldukça seyrek görülür.  
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:   
Seyrek : 
• Kanlı da olabilen sulu ishal, olasılıkla mide krampları ve yüksek ateş. Bunlar ciddi bir 
bağırsak probleminin belirtileri olabilir.  
• Tendon iltihaplanması ve ağrı. En sık olarak aşil tendonu etkilenir ve bazı olgularda 
tendon kopabilir.  
• Kasılmalar (konvülsiyonlar).  
 
Çok seyrek : 
• Yanma, karıncalanma, ağrı veya uyuşukluk. Bunlar bazen “nöropati” adı verilen bir 
durumun belirtileri olabilir.  
 10 Bilinmiyor : 
• Göz etrafında, dudakta, ağızda, burunda ve cinsel bölgede derinin kabarma veya 
dökülmesini kapsayan şiddetli deri döküntüleri  
• İştah kaybı, gözler ve deride sarı renklenme, idrarın koyulaşması, kaşıntı veya karında 
ağrı. Bunlar karaciğer problemlerinin belirtileri olabilir.  
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
 
Aşağıdakilerden herhangi birini fark ederseniz, doktorunuza söyleyiniz:  
Yaygın : 
• Hasta hissetmek (bulantı) ve ishal  
• Kandaki bazı karaciğer enzim düzeylerinde artış.  
 
Yaygın olmayan : 
• Kaşıntı ve deride kızarıklık.  
• İştah kaybı, mide rahatsızlığı veya hazımsızlık (dispepsi), kusma veya karın bölgesinde 
ağrı, şişkinlik veya kabızlık.  
• Baş ağrısı, sersemlik hissi, baş dönmesi, uykusuzluk veya sinirlilik hali.  
• Karaciğer veya böbrek problemlerine bağlı olarak kan testlerinde anormal sonuçlar  
• Bazı kan testlerinin sonuçlarında beyaz kan hücrelerinin sayısında görülen değişiklikler.  
• Halsizlik.  
• Diğer bakterilerin veya mantarların sayısında, tedavi edilmesi gerekebilecek değişiklikler.  
 
Seyrek : 
• Ellerinizde ve ayaklarınızda karıncalanma hissi (parestezi) veya titreme.  
• Endişe, sıkıntı hissi, depresyon, huzursuzluk veya bilinç bulanıklığı  
• Çarpıntı veya kan basıncının düşmesi.  
• Eklem ağrısı veya kas ağrısı.  
• Trombosit (kanın pıhtılaşmasında görev alır) sayısında azalmaya bağlı olarak morarma ve 
kanama  
• Akyuvar (beyaz kan hücresi) sayısında azalma  
• Soluk almakta zorluk veya hırıltılı solunum (bronkospazm).  
• Nefes darlığı (dispne).  11 • Ciddi kaşıntı veya deri döküntüsü  
 
Çok seyrek : 
• Güneş ve ultraviyole ışığa karşı cilt hassasiyetinin artması.  
• Kan şekerinin düşmesi (hipoglisemi). Bu durum diyabeti olan kişiler için önemlidir.  
• Görme ve duyma bozuklukları veya tat ve koku bozuklukları.  
• Gerçekte olmayan şeyleri görmek veya işitmek (halüsinasyonlar), intihar düşünce ve 
davranışları dahil kendine zarar verme ile seyreden psikotik reaksiyonlar.  
• Dolaşım bozukluğu (anafilaktik benzeri reaksiyon).  
• Tendon yırtılması (bu istenmeyen etki tedavinin ilk 48 saati içinde ve her iki tarafta), 
ortaya çıkabilir, kas zayıflığı. Bu durum myasthenia gravis’i (sinir -kas iletiminde 
bozukluk) olan kişilerde önemlidir.  
• Karaciğer iltihabı, böbrek bozuklukları ve alerjik bir böbrek reaksiyonu olan interstisyel 
nefrite bağlı olarak gelişebilen böbrek yetmezliği.  
• Ateş, boğaz ağrısı ve geçmeyen genel bir hastalık hissi. Bunun nedeni beyaz kan 
hücrelerinin sayısındaki bir düşüş olabilir.  
• Ateş ve alerjik akciğer reaksiyonları.  
• Myasthenia gravisin şiddetlenmesi  
 
Bilinmiyor : 
• Kırmızı kan hücrelerinin sayısında düşüş (anemi). Bu durum, kırmızı kan hücrelerinin 
zarar görmesinden ve tüm kan hücresi tiplerinin sayısındaki azalmadan dolayı cildi soluk 
veya sarı hale sokabilir.  
• Aşırı bağışıklık yanıtı (aşırı duyarlılık).  
• Aşırı terleme  
• Sırt, göğüs, kol ve bacaklarda ağrı.  
• Hareket etme ve yürümede güçlük.  
• Porfirisi (çok seyrek görülen bir metabolik hastalık) olan kişilerde porfiri atakları.  
• Alerjik bir reaksiyona bağlı olarak kan damarı iltihabı.  
Bunlar LEFOX ’un hafif yan etkileridir.  
Eğer bu kullanma talimatında bahsi geçmeyen herhangi bir yan etki ile karş ılaşırsanız 
doktorunuzu veya eczacınızı bilgilendiriniz.  
 12 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. LEFOX ’un saklanması  
LEFOX ’u çocukların göremeyeceği, eri şemeyeceği yerlerde ve ambalajında saklayınız.   
25˚C altındaki oda sıcaklığında, kuru bir yerde ve ışıktan koruyarak saklayınız.  
Son kullanma tarihiyle uyumlu olarak kullanınız . 
Ambalajdaki son kullanma tarihinden sonra LEFOX ’u kullanmayınız.  
Eğer üründe ve/veya ambalajında bozukluklar fark ederseniz LEFOX’u kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  
VEM İLAÇ San. ve Tic. A.Ş  
Maslak Mahallesi AOS 55. Sokak  
42 Maslak A Blok Sit. No: 2/134  
Sarıyer/İSTANBUL  
 
Üreti m yeri:  
VEM İlaç San. ve Tic. A.Ş.  
Çerkezköy Organize Sanayi Bölgesi  
Karaağaç Mah. Fatih Blv. No:38  
Kapalı/TEKİRDAĞ  
 
Bu kullanma talimatı  …/…/… tarihinde  onaylanmış tır.   