KISA ÜRÜN BİLGİSİ
1. BEŞERİ TIBBİ ÜRÜNÜN ADI
PROPOFOL-PF MCT %1 200 mg/20 mL I.V. enjeksiyonluk/infüzyonluk emülsiyon
Steril
2. KALİTATİF VE KANTİTATİF BİLEŞİM
Etkin madde:
Propofol……………………10 mg/mL
Yardımcı madde(ler):
Her 1 mL içerisinde;
Rafine soya yağı..………….50 mg
Sodyum hidroksit…………. y.m.
Yardımcı maddeler için bölüm 6.1’e bakınız.
3. FARMASÖTİK FORM
I.V. enjeksiyonluk veya infüzyonluk emülsiyon
Beyaz renkli, su içinde yağ emülsiyonudur.
4. KLİNİK ÖZELLİKLER
4.1. Terapötik endikasyonlar
PROPOFOL-PF MCT %1 (200 mg/20 mL),
• Yetişkinlerde ve bir aylıktan büyük çocuklarda genel anestezinin indüksiyonu ve
idamesi,
• Yoğun bakım ünitelerinde ventilasyondaki 16 yaşından büyük hastaların sedasyonu,
• Yetişkinlerde ve bir aylıktan büyük çocuklarda tek başına veya lokal veya rejyonal
anestezi ile kombine olarak diagnostik ve cerrahi prosedürlerde sedasyon için kısa etkili
bir intravenöz genel anesteziktir.
4.2. Pozoloji ve uygulama şekli
Genel Bilgiler
PROPOFOL-PF MCT %1 (200 mg/20 mL), sadece anestezi ve reanimasyon uzman
doktoru veya yoğun bakım doktoru tarafından veya doğrudan gözetimleri altında
hastanelerde ya da uygun tedavi birimlerinde uygulanır. Dolaşım ve solunum fonksiyonları
(EKG, nabız-oksimetre gibi) sürekli olarak izlenmeli ve hastanın hava yolunun açık
tutulması, yapay ventilasyon ve diğer resüsitasyon işlemleri için gerekli ekipman sürekli
hazır bulundurulmalıdır. Diagnostik veya cerrahi prosedürlerde sedasyon esnasında
PROPOFOL-PF MCT %1 (200 mg/20 mL) cerrahi veya diagnostik prosedürü uygulayan
kişi tarafından verilmemelidir.
1/18Genellikle PROPOFOL-PF MCT %1 (200 mg/20 mL)’ye analjezik ilaçların ilavesi
gerekmektedir.
Pozoloji / Uygulama sıklığı ve süresi
PROPOFOL-PF MCT %1 (200 mg/20 mL) intravenöz uygulanır. Dozaj hastanın bireysel
cevabına göre ayarlanır.
PROPOFOL-PF MCT %1 (200 mg/20 mL) maksimum 7 gün uygulanabilir.
• Yetişkinlerde genel anestezi
Anestezi indüksiyonu:
Anestezi indüksiyonu için hastanın cevabı karşısında anestezinin başladığının klinik
belirtileri görülünceye kadar (her 10 saniyede 20 - 40 mg propofol) hastaya verilmelidir.
55 yaşından daha genç olan birçok yetişkin hasta genellikle 1,5 – 2,5 mg/kg vücut ağırlığı
propofole gereksinim duyar. Bu yaşın üstündeki hastalarda, ASA derecesi III ve IV olan
hastalarda ve özellikle kardiyak fonksiyon bozukluğu olanlarda, doz gereksinimi daha
düşüktür ve total PROPOFOL-PF MCT %1 (200 mg/20 mL) dozu minimum 1 mg/kg
vücut ağırlığı propofole indirgenebilir. Bu hastalarda ilacın veriliş hızı düşük olmalıdır (her
10 saniyede 20 mg’a tekabül eden yaklaşık 2 mL).
Anestezinin idamesi:
Anestezi sürekli PROPOFOL-PF MCT %1 (200 mg/20 mL) infüzyonu veya tekrarlayan
bolus enjeksiyonu ile idame ettirilebilir. Eğer anestezi sürekli bir infüzyon ile idame
edilecekse uygulama hızı ve doz hastaya göre ayarlanmalıdır. Eğer tekrarlayan bolus
enjeksiyonu tekniği kullanılırsa, 25 mg-50 mg propofol artışı (2,5 – 5 mL PROPOFOL-
PF MCT %1 (200 mg/20 mL) klinik gereksinime göre verilebilir. Sürekli infüzyon ile
anestezi idamesi için gereken dozlar genellikle 4 -12 mg/kg vücut ağırlığı/saat arasındadır.
Yaşlı hastalarda, genel durumu bozuk olan hastalarda, ASA derecesi III ve IV olan
hastalarda ve hipovolemik hastalarda dozaj hastanın durumunun ciddiyetine ve uygulanan
anestezi tekniğine bağlı olarak daha da düşürülebilir.
 1 aylığın üzerindeki çocuklarda genel anestezi
Anestezi indüksiyonu:
Anestezi indüksiyonu için hastanın cevabı karşısında anestezinin başladığının klinik
belirtileri görülünceye kadar PROPOFOL-PF MCT %1 (200 mg/20 mL) hastaya yavaşça
verilmelidir. Doz yaşa ve/veya vücut ağırlığına göre hesaplanmalıdır.
8 yaşın üzerindeki birçok hasta anestezi indüksiyonu için muhtemelen yaklaşık 2,5 mg/kg
vücut ağırlığı propofole gereksinim duymaktadır.
Daha küçük çocuklarda, özellikle 1 aylık ile 3 yaşın arasında, doz gereksinimleri daha
yüksek olabilir (2,5 - 4 mg/kg vücut ağırlığı).
2/18Genel anestezinin idamesi:
Gerekli anestezi derinliğini sürdürmek için, anestezi, PROPOFOL-PF MCT %1 (200
mg/20 mL) infüzyonu veya tekrarlanan bolus enjeksiyonu uygulanarak sağlanabilir.
Gerekli uygulama hızı hastalar arasında oldukça değişmektedir, fakat 9 - 15 mg/kg/saat doz
aralığında genellikle istenen anestezi seviyesine ulaşılır. Daha küçük çocuklarda, özellikle
1 aylık ile 3 yaş arasında, doz gereksinimleri daha yüksek olabilir.
 Yoğun bakım ünitesinde ventilasyondaki hastaların sedasyonu
Yoğun bakımda ventilasyondaki hastaların sedasyonunu sağlamak için kullanıldığında,
propofolün sürekli infüzyon ile verilmesi tavsiye edilmektedir. İnfüzyon hızı istenen
sedasyon derinliğine göre ayarlanmalıdır. Çoğu hastada 0,3-4 mg/kg/saat propofol dozu ile
yeterli sedasyon sağlanabilir (ayrıca bkz. Bölüm 4.4).
Propofol 16 yaşındaki ve daha küçük hastaların yoğun bakımdaki sedasyonu için endike
değildir (ayrıca bkz. Bölüm 4.3).
Yoğun bakım ünitesinde propofolün Hedef Kontrollü İnfüzyon (TCI) sistemi üzerinden
uygulanması tavsiye edilmez.
 Yetişkin hastalarda diagnostik ve cerrahi prosedürlerde sedasyon
Cerrahi ve diagnostik prosedürlerde sedasyonu sağlamak için, dozlar ve uygulama hızları
klinik cevaba göre ayarlanmalıdır. Birçok hasta sedasyonun başlaması için 1-5 dakikada
0,5-1 mg/kg vücut ağırlığı propofole gereksinim duyar. Sedasyonun idamesi PROPOFOL-
PF MCT %1 (200 mg/20 mL) infüzyonunun istenilen sedasyon seviyesine titrasyonu ile
sağlanabilir. Birçok hasta 1,5 - 4,5 mg/kg vücut ağırlığı/saat propofole gereksinim duyar.
Eğer sedasyon derinliğinde hızlı bir artış istenirse, infüzyona bolus enjeksiyonu ile 10 - 20
mg propofol (1-2 mL PROPOFOL-PF MCT %1 (200 mg/20 mL)) takviyesi yapılabilir.
55 yaşından yaşlı hastalarda ve ASA derecesi III ve IV olan hastalarda daha düşük dozlarda
PROPOFOL-PF MCT %1’ye gereksinim olabilir ve veriliş hızının düşürülmesi
gerekebilir.
 Bir aylıktan daha büyük çocuklarda diagnostik ve cerrahi prosedürlerde sedasyon
Dozlar ve uygulama hızları gereken sedasyon derinliğine ve klinik cevaba göre
ayarlanmalıdır. Çoğu pediyatrik hasta sedasyonun başlaması için 1-2 mg/kg vücut ağırlığı
propofole ihtiyaç duyar. Sedasyonun idamesi PROPOFOL-PF MCT %1 (200 mg/20
mL)’in infüzyonunun istenilen sedasyon seviyesine titrasyonu ile sağlanabilir. Bir çok
hasta 1,5 - 9 mg/kg/saat propofole gereksinim duyar. Eğer sedasyon derinliğinde hızlı bir
artış istenirse, infüzyona bolus enjeksiyonu ile 1 mg/kg vücut ağırlığına kadar propofol
takviyesi yapılabilir.
ASA III ve IV hastalarda daha düşük dozlar gerekebilir.
3/18Uygulama şekli:
İntravenöz uygulanır.
Ambalajlar kullanılmadan önce çalkalanmalıdır.
Kullanılmadan önce ampulün boynu tıbbi alkol ile temizlenmelidir (sprey veya swab).
Ambalajlar kullanıldıktan sonra atılmalıdır.
PROPOFOL-PF MCT %1 (200 mg/20 mL) antimikrobiyal koruyucu içermez ve lipid
mikroorganizmaların hızlı büyümesini destekler. Bu nedenle, ampul açıldıktan hemen
sonra PROPOFOL-PF MCT %1 (200 mg/20 mL) aseptik bir şekilde steril bir şırıngaya
veya infüzyon setine çekilmelidir. Uygulamaya gecikmeden başlanmalıdır. İnfüzyon süresi
boyunca hem PROPOFOL-PF MCT %1 (200 mg/20 mL) hem de infüzyon ekipmanı için
asepsis sürdürülmelidir.
Devam eden PROPOFOL-PF MCT %1 (200 mg/20 mL) infüzyonuna herhangi bir ilacın
veya sıvının ilavesi kanüle yakın yerden olmalıdır ve uygulama için Y şeklinde konnektör
veya üçlü valf kullanılmalıdır. PROPOFOL-PF MCT %1 (200 mg/20 mL) mikrobiyolojik
filtre içeren infüzyon setleri üzerinden hastaya verilmemelidir.
Bir ampul PROPOFOL-PF MCT %1 (200 mg/20 mL) içeriği ve PROPOFOL-PF MCT %1
(200 mg/20 mL) içeren enjektörlerin içeriği bir hastada tek kullanıma uygundur.
Seyreltilmemiş PROPOFOL-PF MCT %1 (200 mg/20 mL) infüzyonu
Sürekli infüzyon ile PROPOFOL-PF MCT %1 (200 mg/20 mL) verilirken, büret, damla
sayacı, enjektör pompası veya volumetrik infüzyon pompalarının infüzyon hızını kontrol
etmek üzere kullanılması tavsiye edilmektedir. Çeşitli yağ emülsiyonlarının parenteral
kullanımlarında olduğu gibi, PROPOFOL-PF MCT %1 (200 mg/20 mL) bir infüzyon
sisteminden sürekli infüzyon süresi 12 saati geçmemelidir. En geç 12 saat sonunda
infüzyon seti ve PROPOFOL-PF MCT %1 (200 mg/20 mL) haznesi atılmalı ve
yenilenmelidir. İnfüzyon sonunda veya infüzyon sistemi değiştirildiğinde geri kalan
PROPOFOL-PF MCT %1 (200 mg/20 mL) atılmalıdır.
PROPOFOL-PF MCT %1 (200 mg/20 mL)’nin seyreltilmesi ve diğer ilaçlarla birlikte
uygulanması
Seyreltilmiş PROPOFOL-PF MCT %1 (200 mg/20 mL) verilirken, büret, damla sayacı,
enjektör pompası veya volumetrik infüzyon pompalarının infüzyon hızını kontrol etmek ve
büyük hacimli seyreltik PROPOFOL-PF MCT %1 (200 mg/20 mL) kazara kontrolsüz bir
şekilde verilmesi riskini ortadan kaldırmak için kullanılması tavsiye edilmektedir.
4/18Birlikte Katkı maddesi
uygulama veya seyreltici Hazırlama Önlemler
yöntemi madde
Maksimum dilüsyon 1 hacim
Karışım uygulama
propofol %1, 4 hacim %5
öncesi aseptik olarak
glukoz intravenöz infüzyon
hazırlanmalı ve
çözeltisi ile karıştırılır.
%5 glukoz I.V. çözeltiler
Hazırlanan çözeltinin
hazırlandıktan sonra 6
propofol konsantrasyonu 2
saat içinde
mg/mL'den daha az
uygulanmalıdır.
olmamalıdır.
Maksimum dilüsyon 1 hacim
PROPOFOL-PF MCT %1 Karışım uygulamadan
Ön
(200 mg/20 mL) ile 4 hacim hemen önce aseptik
karıştırma
%0,9 sodyum klorür I.V. koşullarda
işlemi %0,9 sodyum
infüzyon çözeltisi ile hazırlanmalı ve
klorür I.V.
karıştırılır. Hazırlanan hazırlandıktan sonra 6
çözeltinin propofol saat içerisinde
konsantrasyonu 2 mg/mL'den kullanılmalıdır.
daha az olmamalıdır.
20 hacim PROPOFOL-PF Bu karışım
Lidokain
MCT %1 (200 mg/20 mL) 1 hazırlandıktan sonra 6
hidroklorür
hacime kadar %1 lidokain saat içinde
enjeksiyonu (%1)
enjeksiyonu ile karıştırılır. uygulanmalıdır.
PROPOFOL-PF MCT
%5 glukoz I.V. infüzyonunun
%1 (200 mg/20 mL)
ilavesi kanüle yakın yerden
%5 glukoz I.V. mikrobiyolojik filtre
olmalıdır ve uygulama için Y
infüzyon içeren infüzyon setleri
şeklinde konnektör veya üçlü
üzerinden hastaya
valf kullanılmalıdır.
verilmemelidir.
Kanüle %0,9 sodyum klorür I.V. PROPOFOL-PF MCT
yakın infüzyonunun ilavesi kanüle %1 (200 mg/20 mL)
%0,9 sodyum
yerden yakın yerden olmalıdır ve mikrobiyolojik filtre
klorür I.V.
birlikte uygulama için Y şeklinde içeren infüzyon setleri
infüzyon
uygulama konnektör veya üçlü valf üzerinden hastaya
kullanılmalıdır. verilmemelidir.
PROPOFOL-PF MCT
%4 glukoz ve %0,18 sodyum
%1 (200 mg/20 mL)
%4 glukoz ve klorür I.V. infüzyonunun
mikrobiyolojik filtre
%0,18 sodyum ilavesi kanüle yakın yerden
içeren infüzyon setleri
klorür I.V. olmalıdır ve uygulama için Y
üzerinden hastaya
infüzyon şeklinde konnektör veya üçlü
verilmemelidir.
valf kullanılmalıdır.
5/18İlk enjeksiyonda ağrıyı azaltmak için, PROPOFOL-PF MCT %1 (200 mg/20 mL)
koruyucu içermeyen %1'lik lidokain enjeksiyonu ile karıştırılabilir (20 hacim PROPOFOL-
PF MCT %1 (200 mg/20 mL) 1 hacime kadar %1 lidokain enjeksiyonu ile karıştırılır).
PROPOFOL-PF MCT %1 (200 mg/20 mL) takiben aynı setten atrakuryum veya
mivakuryum gibi kas gevşeticileri vermeden önce, uygulama öncesinde setin yıkanması
tavsiye edilmektedir.
Propofol aynı zamanda hedef kontrollü infüzyon ile kullanılabilir. Dozaj tavsiyeleri için
piyasada mevcut olan farklı algoritmalar nedeniyle lütfen cihaz üreticisinin kullanım
kılavuzuna bakınız.
Özel popülasyonlara ilişkin ek bilgiler:
Böbrek/Karaciğer yetmezliği:
PROPOFOL-PF MCT %1 (200 mg/20 mL) böbrek ve karaciğer yetmezliği olan hastalarda
dikkatli kullanılmalıdır (Bkz. Bölüm 4.4).
Pediyatrik popülasyon:
Yenidoğanlarda (1 aylığın altındaki çocuklarda) PROPOFOL-PF MCT %1 (200 mg/20
mL) tavsiye edilmez (Bkz. Bölüm 4.4).
Geriyatrik popülasyon:
Geriyatrik popülasyonda kullanımına ilişkin yeterli veri mevcut değildir.
4.3. Kontrendikasyonlar
PROPOFOL-PF MCT %1 (200 mg/20 mL) propofol veya bölüm 6.1’de listelenen yardımcı
maddelerden herhangi birine aşırı duyarlılığı olduğu bilinen hastalarda kontrendikedir.
PROPOFOL-PF MCT %1 (200 mg/20 mL) soya-yağı içerir ve fıstık veya soyaya aşırı
duyarlı olan hastalarda kullanılmamalıdır.
PROPOFOL-PF MCT %1 (200 mg/20 mL) yoğun bakımda 16 yaşında veya daha küçük
çocuklarda sedasyonda kullanılmamalıdır.
4.4. Özel kullanım uyarıları ve önlemleri
PROPOFOL-PF MCT %1 (200 mg/20 mL) sadece anestezi ve reanimasyon uzman doktoru
veya yoğun bakım doktoru tarafından veya doğrudan gözetimleri altında hastanelerde ya
da uygun tedavi birimlerinde uygulanır.
Hastalar sürekli izlenmeli ve hastanın hava yolunun açık tutulması, yapay ventilasyon,
oksijen sağlanması ve diğer resüsitasyon işlemleri için gerekli ekipman sürekli hazır
bulundurulmalıdır. Propofol cerrahi veya diagnostik prosedürü uygulayan kişi tarafından
verilmemelidir.
6/18Sağlık profesyonelleri tarafından propofolün ağırlıklı olarak kötüye kullanımı ve
bağımlılığı bildirilmiştir. Diğer genel anesteziklerde olduğu gibi, hava yolu bakımı
yapılmadan uygulanan propofol, ölümcül solunum komplikasyonlarına neden olabilir.
PROPOFOL-PF MCT %1 (200 mg/20 mL) cerrahi ve diagnostik prosedürlerde bilinçli
sedasyon için uygulandığında, hastalar sürekli olarak hipotansiyonun erken belirtileri,
solunum yolu tıkanıklığı ve oksijen desatürasyonu açısından takip edilmelidir.
Diğer sedatif ajanlarda olduğu gibi, propofol cerrahi prosedürler sırasında sedasyon için
kullanıldığında, hastada istemsiz hareketler oluşabilir. Hareketsizliğin gerekli olduğu
prosedürler sırasında bu hareketler ameliyat edilen bölgeye zarar verebilir.
Propofol kullanımından sonra tam bir iyileşme sağlamak için hasta taburcu olmadan önce
yeterli bir süre gereklidir. Propofol kullanımı çok nadir olarak ameliyat sonrası kas
tonusunda bir artışın eşlik ettiği bilinç kaybına neden olabilir. Bu uyanmadan bir süre
öncesinde olabilir veya olmayabilir. İyileşme kendiliğinden olmasına rağmen, bilinçsiz
hastaya uygun bakım uygulanmalıdır.
Propofol uygulaması bitiminden 12 saatten fazla bir süre sonra propofole bağlı bir
bozukluk genelde tespit edilememektedir. Propofolün etkileri, prosedürü, birlikte
kullanılan ilaçlar, yaş ve hastanın durumu dikkate alınarak hastalara aşağıdaki konularda
tavsiyede bulunulur:
 Hastanın taburcu olması sırasında yanında eşlik eden bir kişinin bulunması,
 Araba kullanmak gibi tehlikeli veya yetenek gerektiren görevlerin tekrar zamanlanması,
 Sedatif etkili olabilen diğer ajanların kullanımı (örn: benzodiazepinler, opiatlar, alkol).
Diğer intravenöz anestezik ajanlarda olduğu gibi, kalp, solunum, böbrek veya karaciğer
yetmezliği olan hastalarda veya hipovolemik ya da zayıf bünyeli hastalarda dikkatli
olunmalıdır.
Propofol klirensi kan akışına bağlı olduğundan, eş zamanlı verilen kardiyak debiyi azaltan
ilaçlar, aynı zamanda propofol klirensini de azaltır.
Propofolün vagolitik aktivitesi yoktur ve bradikardi (bazen şiddetli) ve aynca asistoli
raporları ile bağdaştırılmıştır. Özellikle vagal etkinin baskın olduğu veya PROPOFOL-PF
MCT %1 (200 mg/20 mL)’in bradikardiye sebep olabilecek diğer ajanlar ile birlikte
kullanıldığı durumlarda, indüksiyon öncesinde veya anestezi idamesi sırasında intravenöz
bir antikolinerjik ajan uygulaması düşünülmelidir.
Diğer anestezik ve sedatif ajanlarda olduğu gibi, PROPOFOL-PF MCT %1 (200 mg/20
mL)’in uygulanmasından önce ve uygulandıktan sonra en az 8 saat boyunca hastalar alkol
alınmaması konusunda bilgilendirilmelidir.
Operatif prosedürler için bolus uygulanması sırasında, akut pulmoner yetmezliği veya
respiratuvar depresyonu olan hastalarda özellikle dikkatli olunmalıdır.
7/18Alkol, genel anestezikler, narkotik analjezikler gibi merkezi sinir sistemi depresanlarının
eş zamanlı kullanılması bu ilaçların sedatif etkilerinin artmasına sebep olacaktır.
PROPOFOL-PF MCT %1 (200 mg/20 mL) parenteral uygulanan merkezi depresan ilaçlar
ile kombine edilirse, şiddetli solunum depresyonu ve kardiyovasküler depresyon
gelişebilir. PROPOFOL-PF MCT %1 (200 mg/20 mL)'in analjezik ajanı takiben
uygulanması ve dozun hastanın cevabına göre dikkatlice titre edilmesi önerilir (Bkz. Bölüm
4.5).
Anestezi indüksiyonu sırasında, premedikanların ve diğer ajanların dozuna ve kullanımına
bağlı olarak hipotansiyon ve geçici apne görülebilir.
Bazen hipotansiyon, anestezinin idamesi sırasında intravenöz sıvıların kullanılmasını ve
PROPOFOL-PF MCT %1 (200 mg/20 mL)'in uygulanma hızının azaltılmasını
gerektirebilir.
Propofol epileptik hastaya uygulandığında, konvülsiyon riski söz konusu olabilir.
Elektrokonvülsif tedavi ile kullanılması tavsiye edilmemektedir.
Diğer anesteziklerde olduğu gibi, iyileşme sırasında, cinsel disinhibisyon oluşabilir.
Klinik öncesi çalışmalarda nörotoksisite raporları bulunduğundan, önerilen prosedürün
yararları ve riskleri, küçük çocuklarda (<3 yaş) ve hamile kadınlarda tekrarlanan veya uzun
süreli (>3 saat) propofol kullanımına geçilmeden önce göz önünde bulundurulmalıdır (Bkz.
Bölüm 5.3).
Pediyatrik popülasyon
Propofol, yenidoğan bebeklerde tam olarak araştırılmadığı için, bu hasta popülasyonunda
kullanımı tavsiye edilmemektedir.
Farmakokinetik veriler, yenidoğanlardaki klirensin önemli ölçüde azaldığını ve bireyler
arası çok yüksek derecede bir değişkenliğe sahip olduğunu göstermektedir (Bkz. Bölüm
5.2). Daha büyük yaşlardaki çocuklar için tavsiye edilen dozların uygulanması bağıl aşırı
doz oluşumuna ve ciddi kardiyovasküler depresyona neden olabilmektedir.
PROPOFOL-PF MCT %1 (200 mg/20 mL)’in, küçük hacimleri titre etmedeki zorluk
nedeniyle 3 yaşından küçük çocuklarda kullanılması önerilmez.
Propofolün 16 yaş ve altındaki hastalarda, yoğun bakım sedasyonu için güvenliliği ve
etkililiği kanıtlanmadığından, bu yaş grubunda yoğun bakım için sedasyon amacıyla
propofol kullanılmamalıdır (Bkz. Bölüm 4.3).
Yoğun Bakım Ünitesi Yönetimine İlişkin Tavsiyeler
Yoğun bakım sedasyonu için propofol infüzyonluk emülsiyonun kullanımı, ölüme
sebebiyet verebilecek organ sistem yetmezliklerinin ve metabolik bozuklukların
konstelasyonu ile ilişkilendirilmiştir.
8/18Raporlar; metabolik asidoz, rabdomiyoliz, hiperkalemi, hepatomegali, böbrek yetmezliği,
hiperlipidemi, kardiyak aritmi, brugada-tipi EKG (yüksek ST-segmenti ve cove T-dalgası)
ve genellikle destekleyici inotrop tedaviye tepkisiz hızlı ilerleyen kalp yetmezliği
kombinasyonları verilerinden alınmıştır. Bu olayların kombinasyonları, Propofol
infüzyonu sendromu olarak adlandırılmıştır. Bu etkiler çoğunlukla ciddi kafa travmaları
olan hastalarda ve yoğun bakım ünitelerindeki yetişkinlerin sedasyonu için önerilenden
daha fazla doz alan solunum yolu enfeksiyonuna sahip çocuklarda görülmüştür.
Aşağıdakiler bu olayların gelişmesindeki en büyük risk faktörleri gibi gözükmektedir:
Dokulara oksijen iletiminin azalması, ciddi nörolojik hasar ve/veya sepsis;
vazokonstriktörler, steroidler, inotroplar ve/veya propofol (genellikle 48 saatten fazla 4 mg
/kg/saatten yüksek doz oranlarında) gibi farmakolojik ajanların bir veya birkaçının yüksek
dozları en önemli risk faktörleri olarak sayılmaktadır.
Doktorlar yukarıdaki risk faktörleri ile gelişebilen bu olaylar konusunda tetikte olmalı ve
semptomların görüldüğü ilk anda derhal propofolü durdurmalıdırlar. Yoğun bakım
ünitesinde kullanılan bütün sedatif ve terapötik ajanlar, optimum oksijen iletimini ve
hemodinamik parametreleri sürdürmek için titre edilmelidir. Bu tedavi değişiklikleri
sırasında kafa içi basıncı artmış olan hastalarda, serebral perfüzyon basıncını desteklemek
için uygun tedavi uygulanmalıdır. Tedaviyi yürüten doktorlara mümkünse 4 mg/kg/saat
dozunu aşmamaları hatırlatılmalıdır.
Yağ metabolizması bozukluğu olan hastalarda ve lipid emülsiyonlarının dikkatli
kullanılması gereken diğer durumlarda uygun bakım uygulanmalıdır.
Özellikle aşırı yağ yüklenmesi riski taşıdığı düşünülen hastalara propofol uygulanması
durumunda, hastanın kan-lipid düzeylerinin izlenmesi önerilir. İzleme, yağın vücuttan
yeterince temizlenemediğini gösteriyorsa, propofol uygulaması uygun şekilde
ayarlanmalıdır. Hasta aynı anda başka intravenöz lipid alıyorsa, propofol formülasyonunun
bir parçası olarak infüze edilen lipid miktarını hesaba katmak için miktarda bir azaltma
yapılmalıdır; 1 mL Propofol-PF MCT %1 yaklaşık 0,1 g yağ içerir.
İlave önlemler
Mitokondriyal hastalığı olan hastaları tedavi ederken dikkatli olunmalıdır. Bu hastalar
anestezi, ameliyat ve YBÜ bakımı sırasında rahatsızlıklarının alevlenmesine karşı duyarlı
olabilirler. Bu tür hastalar için narmotermi bakımı, karbohidratların ve iyi hidrasyonun
sağlanması tavsiye edilmektedir. Mitokondriyal hastalığın alevlenmesinin ve “propofol
infüzyon sendromunun” erken dönemdeki belirtileri benzer olabilir.
PROPOFOL-PF MCT %1 (200 mg/20 mL) antimikrobiyal koruyucu içermez ve
mikroorganizmaların büyümesini destekler.
Propofol aspire edilecekse, ampul açıldıktan hemen sonra aseptik bir şekilde steril bir
şırıngaya veya infüzyon setine çekilmelidir. Uygulama gecikmeden başlamalıdır. İnfüzyon
süresi boyunca hem propofol hem de infüzyon ekipmanı için asepsis sürdürülmelidir.
Devam eden propofol infüzyonuna herhangi bir infüzyon sıvısının ilavesi kanüle yakın
yerden olmalıdır. Propofol mikrobiyolojik filtre üzerinden uygulanmamalıdır.
9/18Propofol ve propofol içeren her bir enjektör bir hastada tek kullanımlıktır. Diğer lipid
emülsiyonlarının belirlenen kılavuzlara uygun olarak, tek bir propofol infüzyonu 12 saati
geçmemelidir. Uygulamadan sonra veya 12 saat sonunda, hangisi daha önce ise, infüzyon
seti ve propofol haznesi atılmalı ve uygun bir şekilde yenilenmelidir.
Bu tıbbi ürün her doz’unda 1 mmol (23 mg)'den daha az sodyum içerir, yani aslında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
Propofol spinal ve epidural anestezi ve genelde premedikasyon için kullanılan ajanlar,
nöromüsküler bloke edici ilaçlar, inhalasyon ajanları ve analjezik ajanlar ile beraber
kullanılmıştır; hiçbir farmakolojik uyuşmazlık ile karşılaşılmamıştır. Rejyonal anestezi
tekniklerine ilave olarak genel anestezi kullanıldığında, daha düşük PROPOFOL-PF MCT
%1 (200 mg/20 mL) dozları gerekebilir. Rifampisin ile tedavi edilen hastalarda propofol
ile anesteziyi takiben şiddetli hipotansiyon bildirilmiştir.
Premedikasyon ilaçları, inhalasyon ajanları, analjezik ajanlar gibi diğer MSS depresanların
birlikte uygulanması PROPOFOL-PF MCT %1 (200 mg/20 mL)’in sedatif, anestezik ve
kardiyorespiratuvar deprese edici etkilerini artırabilir (Bkz. Bölüm 4.4).
Valproat alan hastalarda daha düşük propofol dozlarına ihtiyaç gözlenmiştir. Birlikte
kullanıldığında propofol dozunun azaltılması düşünülebilir.
Özel popülasyonlara ilişkin ek bilgiler
Propofolün özel popülasyonlarda kullanımına ilişkin yeterli veri mevcut değildir.
Pediyatrik popülasyon:
Propofolün pediyatrik popülasyonda kullanımına ilişkin yeterli veri mevcut değildir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
PROPOFOL-PF MCT %1 (200 mg/20 mL)’in gebe kadınlarda kullanımına ilişkin yeterli
veri mevcut değildir.
Hayvanlar üzerinde yapılan çalışmalar, gebelik/ve-veya/embriyonal/fetal gelişim /ve-veya
doğum sonrası gelişim üzerindeki etkiler bakımından yetersizdir (Bkz. Bölüm 5.3).
İnsanlara yönelik potansiyel risk bilinmemektedir. PROPOFOL-PF MCT %1 (200 mg/20
mL) gerekli olmadıkça (bunun koşulları belirtilmelidir) gebelik döneminde
kullanılmamalıdır.
10/18Gebelik dönemi
Propofolün gebelikte güvenirliği kanıtlanmamıştır. Bu nedenle, propofol zorunlu
olmadıkça hamile kadınlara verilmemelidir. Ancak, propofol indüklenmiş düşük sırasında
kullanılabilir. Hayvanlarda yapılan çalışmalar üreme toksisitesini göstermiştir (Bkz.
Bölüm 5.3). Propofol plasentayı geçer ve neonatal depresyona neden olabilir.
Gerekmedikçe obstetrik anestezi için kullanılmamalıdır.
Laktasyon dönemi
Emziren annelerde yapılan çalışmalar propofolün düşük miktarlarda anne sütüne geçtiğini
göstermiştir. Bu nedenle, propofol verilmesini takip eden 24 saat boyunca kadınlar
emzirmemelidir. Bu süre içerisinde oluşan süt atılmalıdır.
Üreme yeteneği /Fertilite
Bilinen bir etkisi yoktur.
4.7. Araç ve makine kullanımı üzerindeki etkiler
Propofol, araç ve makine kullanma yeteneği üzerinde orta derecede etkiye sahiptir. Araç
veya makine kullanımı gibi, yetenek gerektiren işlerin propofol kullanımından sonra belli
bir süre bozulabileceği konusunda hastalar uyarılmalıdır.
12 saatten sonra propofole bağlı bir bozukluk genelde tespit edilememektedir (Bkz. Bölüm
4.4).
4.8. İstenmeyen etkiler
Propofol ile anestezi veya sedasyonun indüksiyonu ve idamesi minimal eksitasyon bulgusu
ile genelde kolaydır. En yaygın rapor edilen advers ilaç reaksiyonları, hipotansiyon gibi,
anestezik/sedatif bir ajanın farmakolojik olarak tahmin edilebilen advers etkileri arasında
yer almaktadır. Propofol uygulanan hastalarda gözlenen advers etkilerin doğası, şiddeti ve
insidansı hastaların durumuna ve yapılan cerrahi veya terapötik prosedürlere bağlıdır.
Yan etkiler aşağıdaki şekilde sınıflandırılır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Bağışıklık sistemi hastalıkları
Çok seyrek: Anjio ödemi de içerebilen anafilaksi, bronkospazm, eritem ve hipotansiyon.
Metabolizma ve beslenme hastalıkları
Bilinmiyor(9): Metabolik asidoz(5), hiperkalemi (5), hiperlipidemi (5)
11/18Psikiyatrik hastalıklar
Bilinmiyor(9): Öforik ruh hali, ilaç suistimali (8) ve ilaç bağımlılığı (8)
Sinir sistemi hastalıkları
Yaygın: Uyanma periyodu süresince baş ağrısı
Seyrek: Anestezi indüksiyonu, idame ve iyileşme sırasında konvülsiyonlar ve opistotonus
dahil epileptiform hareketler
Çok seyrek: Postoperatif bilinç kaybı
Bilinmiyor(9): İstemsiz hareketler
Kardiyak hastalıklar
Yaygın: Bradikardi (1)
Çok seyrek: Pulmoner ödem
Bilinmiyor(9): Kardiyak aritmi (5), kardiyak yetmezlik (5), (7)
Vasküler hastalıklar
Yaygın: Hipotansiyon (2)
Yaygın olmayan: Tromboz ve flebit
Solunum, göğüs bozuklukları ve mediastinal hastalıklar
Yaygın: Anestezi indüksiyonu esnasında geçici apne
Bilinmiyor (9) : Solunum depresyonu (doza bağlı)
Gastrointestinal hastalıklar
Yaygın: Uyanma periyodu sırasında bulantı ve kusma
Çok seyrek: Pankreatit
Hepato-bilier hastalıklar
Bilinmiyor(9): Hepatomegali (5)
Kas-iskelet bozuklukları, bağ doku ve kemik hastalıkları
Bilinmiyor(9): Rabdomiyoliz (3), (5)
Böbrek ve idrar yolu hastalıkları
Çok seyrek: Uzun süreli uygulamasını takiben idrar renginde değişiklik
Bilinmiyor(9): Renal yetmezlik (5)
Üreme sistemi ve meme hastalıkları
Çok seyrek: Seksüel disinhibisyon
Bilinmiyor(9): Priapizm
Genel bozukluklar ve uygulama bölgesine ilişkin hastalıklar
Çok yaygın: İndüksiyonda lokal ağrı (4)
Çok seyrek: Kazara damar dışı uygulamayı takiben doku nekrozu(10)
12/18Bilinmiyor (9): Kazara damar dışı uygulamayı takiben lokal ağrı, şişme
Araştırmalar
Bilinmiyor(9): Brugada-tipi EKG (5), (6)
Yaralanma, zehirlenme ve prosedüre bağlı komplikasyonlar
Çok seyrek: Post-operatif ateş
(1) Şiddetli bradikardiler seyrektir. Asistole kadar ilerlemesi ile ilgili izole vakalar rapor
edilmiştir.
(2) Bazen hipotansiyon intravenöz sıvıların uygulanmasını ve propofolün uygulanma
hızının azaltılmasını gerektirebilir.
(3) Yoğun bakım ünitelerinde propofol sedasyon için 4 mg/kg/saatten fazla dozda
verildiğinde, çok seyrek rabdomiyoliz ile ilgili raporlar alınmıştır.
(4) Önkoldaki geniş damarları ve antecubital fossa'yı kullanarak azaltılabilir. PROPOFOL-
PF MCT %1 ile lokal ağrı ayrıca eşzamanlı lidokain enjeksiyonu ile azaltılabilir.
(5) "Propofol infüzyon sendromu" olarak rapor edilen bu olayların kombinasyonu, sık sık
bu olayların gelişmesi için bir çok risk faktörüne sahip, şiddetli bir şekilde hasta
olanlarda görülebilir (Bkz. Bölüm 4.4.).
(6) Brugada-tipi EKG -EKG'de yükselmiş ST-segmenti ve coved (çadır tipi) T- dalgası
(7) Yetişkinlerde hızlı ilerleyen kardiyak yetmezlik (bazı vakalarda ölüm ile sonuçlanan).
Bu vakalarda kardiyak yetmezlik genelde inotropik destekleyici tedaviye cevap
vermemiştir.
(8) İlaç suistimali, özellikle sağlık çalışanları tarafından
(9) Mevcut klinik çalışma verilerinden tahmin edilemediği için bilinmiyor.
(10) Doku canlılığının bozulduğu yerde nekroz bildirilmiştir.
Distoni / diskinezi rapor edilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ ne bildirmeleri gerekmektedir.
(www.titck.gov.tr e- posta: tufam@titck.gov.tr; tel: 0 800 314 00 08; faks: 0312 218 35
99)
4.9. Doz aşımı ve tedavisi
Kazara doz aşımının kardiyo-respiratuvar depresyona neden olması muhtemeldir. Solunum
depresyonu oksijenli yapay ventilasyon ile tedavi edilmelidir. Kardiyovasküler
depresyonda hastanın bacaklarını yukarıya kaldırmak gerekebilir ve eğer kardiyovasküler
depresyon şiddetli ise, plazma genişletici ve uyarıcı ajanların kullanımını gerektirebilir.
13/185. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer genel anestezikler
ATC kodu: N01AX10
Etki mekanizması ve farmakodinamik etki
PROPOFOL-PF MCT %1 (200 mg/20 mL)’in intravenöz verilişinden sonra, hipnotik
etkinin başlaması hızlıdır. Enjeksiyon hızına bağlı olarak, anestezi indüksiyonunun zamanı
30 - 40 saniye arasındadır. Hızlı metabolizma ve atılım nedeni ile tekli bolus verilmesinden
sonra etki süresi kısadır (4 - 6 dakika).
Tavsiye edilen doz aralıklarında, tekrarlayan bolus enjeksiyonlarından veya infüzyondan
sonra klinik olarak anlamlı akümülasyon görülmemiştir.
Hastaların bilinci hızla yerine gelir.
Anestezi indüksiyonu sırasında bazen muhtemelen vagolitik aktivite eksikliğine bağlı
bradikardi ve hipotansiyon oluşabilir. Kardiyo-sirküler durum genellikle anestezinin
idamesi sırasında normale döner.
Pediyatrik popülasyon
Çocuklarda propofol bazlı anestezi ile ilgili sınırlı çalışmalar, 4 saatlik süreye kadar
güvenliliğin ve etkililiğin değişmediğini göstermektedir. Çocuklardaki kullanımı ile ilgili
literatüre dayalı kanıtlar uzun prosedürler için kullanımını güvenlilik ve etkililikte
değişiklikler olmadan dokümante etmektedir.
5.2. Farmakokinetik özellikler
Genel özellikler
Emilim:
Anesteziyi sürdürmek için kullanıldığında, kan konsantrasyonları verilen uygulama hızı
için asimptotik olarak kararlı durum değerine ulaşır.
Dağılım:
Propofol geniş bir şekilde dağıtılır ve vücuttan hızla atılır (toplam vücut klirensi 1,5-2 litre
/ dakika).
Biyotransformasyon:
Propofol başlıca karaciğerde propofolün glukuronidlerini ve onun yerine geçen kinol
glukuronidleri ve sülfat konjugatlarını oluşturmak üzere metabolize edilir. Tüm
metabolitleri inaktiftir.
Eliminasyon:
Bir bolus dozunu takiben veya bir infüzyonun sonlandırılmasını takiben propofol
konsantrasyonlarındaki düşüş, propofolün zayıf perfüze dokudan yeniden dağılımını temsil
14/18eden, çok hızlı dağılım, hızlı eliminasyon (yarılanma ömrü 30-60 dakika) ve daha yavaş
bir son faz ile üç bölmeli açık bir modelle (yarılanma ömrü 2-4 dakika) tanımlanabilir.
Klirens, idrarla atılan propofol ve buna karşılık gelen kinolün inaktif konjugatlarını
oluşturmak için esas olarak kan akışına bağlı olduğu karaciğerde metabolik süreçlerle
gerçekleşir.
Pediyatrik popülasyon
İntravenöz 3 mg/kg tek doz uygulamasından sonra, propofol klirensi/kg vücut ağırlığı yaş
ile aşağıdaki gibi artmıştır:
Daha büyük çocuklara kıyasla (n=36, yaş ortalaması 4 aylık-7 yaş) ortalama klirens 1 aydan
küçük neonatlarda (n=25) (20 mL/kg/dk) çok daha düşüktür. Ayrıca, neonatlarda bireyler
arası değişiklikler önemlidir (3,7 - 78 mL/kg/dk). Büyük bir değişkenliği gösteren bu sınırlı
çalışma verilerine göre, bu yaş grubu için doz tavsiyeleri verilememektedir.
Yetişkinlerde (n=6) 23,6 mL/dk/kg ile kıyaslandığında, yaşı daha büyük olan çocuklarda,
3 mg/kg tek bolus dozdan sonra ortalama propofol klirensi 37,5 mL/dk/kg (4-24 aylık)
(n=8), 38,7 mL/dk/kg (11-43 aylık) (n=6), 48 mL/dk/kg (1-3 yaş) (n=l2), 28,2 mL/dk/kg
(4 - 7 yaş) (n=10).'dır
Doğrusallık/Doğrusal olmayan durum:
Farmakokinetik, propofolün önerilen infüzyon hızları aralığında doğrusaldır.
5.3. Klinik öncesi güvenlilik verileri
Hafiften orta dereceli anesteziyle sonuçlanan dozlarda hayvanlar üzerinde (primatlar dahil)
yayınlanan çalışmalar, hızlı beyin büyümesi veya sinaptogenez süresi boyunca anestetik
ajanların kullanımının, gelişmekte olan beyinde uzamış kognitif eksikliklerle ilişkili
olabilen hücre kaybına yol açtığını göstermektedir.
Türler arası karşılaştırmalara dayanarak, bu değişikliklere karşı savunmasızlık
penceresinin, yaşamın ilk birkaç ayı boyunca üçüncü trimesterdeki maruz kalmalarla
ilişkili olduğuna inanılmaktadır, ancak bu, insanlarda yaklaşık 3 yaşına kadar uzayabilir.
Yenidoğan primatlarında, hafif cerrahi bir anestezi düzlemi üreten 3 saatlik bir anestezi
rejimine maruz kalmak, nöronal hücre kaybını artırmamıştır, ancak 5 saat veya daha uzun
tedavi rejimleri nöronal hücre kaybını artırmıştır. Bu klinik olmayan bulguların klinik
önemi bilinmemektedir. Üç yaşından küçük çocuklarda ve preklinik verilerin önerdiği
potansiyel risklere karşı işlem gerektiren hamile kadınlarda sağlık mesleği mensupları
uygun anestezinin yazar/zarar ilişkisini dikkate almalıdır.
6. FARMASÖTİK ÖZELLİKLER
6.1. Yardımcı maddelerin listesi
Rafine soya yağı
Orta zincirli trigliseridler
Yumurta fosfolipidi (tavuk yumurtası sarısı tozundan elde edilen)
15/18Oleik asit
Gliserol
Sodyum hidroksit
Enjeksiyonluk su
6.2. Geçimsizlikler
Bu tıbbi ürün Bölüm 6.6’da bahsedilenler haricinde başka ürünlerle karıştırılmamalıdır.
6.3. Raf ömrü
Raf ömrü 24 ay’dır.
Ürün açıldıktan sonra hemen kullanılmalıdır. Seyreltildikten hemen sonra uygulanmalıdır.
6.4. Saklamaya yönelik özel tedbirler
25°C altındaki oda sıcaklığında saklayınız. Dondurmayınız.
Işıktan korumak için ampulleri dış ambalajında saklayınız.
6.5. Ambalajın niteliği ve içeriği
Beyaz renkli emülsiyon içeren;
Kutu içerisinde 5 adet, 20 mL’lik, renksiz Tip I cam ampul.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği“
ve “Ambalaj Atıklarının Kontrolü Yönetmeliği” ne uygun olarak imha edilmelidir.
Yalnızca tek kullanımlıktır. Kullanılmayan kısmı atılmalıdır.
Kullanmadan önce çalkalayınız.
Emülsiyonu çalkaladıktan sonra iki faz görülüyorsa ürün kullanılmamalıdır.
Sadece hasar görmemiş ambalajlardaki homojen ürünler kullanılmalıdır.
Yalnızca berrak, partikülsüz ve ambalaj bütünlüğü bozulmamış ürünler kullanılmalıdır.
Kullanmadan önce, ampul boynu alkolle veya alkole batırılmış pamuk çubukla
temizlenmelidir. Kullanım sonrasında boş ambalaj atılmalıdır.
PROPOFOL-PF MCT %1 (200 mg/20 mL)’in seyreltilmeden infüzyonu bütün yağ
emülsiyonları için geçerli olduğu gibi 12 saati aşmamalıdır. İnfüzyon seti 12 saat sonra
atılmalıdır.
Karışımı uygulama öncesi aseptik olarak hazırlanmalı ve çözeltiler hazırlandıktan sonra 6
saat içinde uygulanmalıdır.
PROPOFOL-PF MCT %1 (200 mg/20 mL) intravenöz olarak ya seyreltilmeden ya da
aşağıdaki çözeltiler ile seyreltilerek enjeksiyon veya sürekli infüzyon ile uygulanır:
Maksimum seyreltme;
- 1 hacim PROPOFOL %1 MCT (200 mg/20 mL) ve
- 4 hacim %5 glukoz, %0,9 sodyum klorür intravenöz infüzyon çözeltileri (en az 2 mg
propofol/ mL) şeklinde olmalıdır.
16/18Enjeksiyon bölgesindeki ağrıyı azaltmak için;
- 20 hacim PROPOFOL %1 MCT (200 mg/20 mL),
- 1 hacime kadar %1 lidokain enjeksiyonu ile karıştırılır.
Detaylı bilgi için, “4.2. Pozoloji ve uygulama şekli” bölümüne bakınız.
PROPOFOL-PF MCT %1 (200 mg/20 mL)'in % 5 glukoz çözeltisi veya % 0,9 sodyum
klorür çözeltisi veya % 0,18 sodyum klorür ve % 4 glukoz çözeltisi ile beraber uygulanması
Y-konnektörü üzerinden enjeksiyon bölgesine yakın bir yerden mümkündür.
PROPOFOL-PF MCT %1 antimikrobiyal koruyucu içermez ve mikro-organizmaların hızlı
çoğalmasını kolaylaştırır.
Emülsiyon, ampul açılır açılmaz aseptik olarak steril şırınga ve infüzyon setine çekilir.
Uygulama vakit kaybetmeden yapılmalıdır.
Asepsi, infüzyon süresince PROPOFOL-PF MCT %1 (200 mg/20 mL) ve infüzyon
ekipmanının her ikisi için de sağlanmalıdır. PROPOFOL-PF MCT %1 (200 mg/20 mL)
mikrobiyolojik bir filtre ile uygulanmamalıdır.
PROPOFOL-PF MCT %1 (200 mg/20 mL) infüze edildiği zaman, infüzyon hızının; büret,
damla sayıcı, şırınga pompası veya volumetrik infüzyon pompası gibi aletlerle kontrol
edilmesi tavsiye edilir.
PROPOFOL-PF MCT %1 uygulanmış infüzyon alanının kızarmasından sonra, sadece
atrakuryum ve mivakuryum gibi kas gevşeticiler uygulanabilir.
Alkol, genel anestezikler, narkotik analjezikler gibi santral sinir sistemi depresanların eş
zamanlı kullanılması bu ilaçların sedatif etkilerini kuvvetlendirir. PROPOFOL-PF MCT
% 1 (200 mg/20 mL) (parenteral uygulanan santral deprese edici ilaçlar ile kombine
edilirse, şiddetli solunum ve kardiyovasküler depresyon gelişebilir. PROPOFOL-PF MCT
% 1 (200 mg/20 mL)’in analjezik ajanı takiben uygulanması tavsiye edilir ve doz
dikkatlice hastanın cevabına göre titre edilmelidir.
7. RUHSAT SAHİBİ
POLİFARMA İLAÇ SAN. VE TİC. A.Ş.
Vakıflar OSB Mahallesi, Sanayi Caddesi, No:22/1
Ergene/TEKİRDAĞ
Tel : 0282 675 14 04
Faks : 0282 675 14 05
8. RUHSAT NUMARASI
2023/6
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 19.01.2023
17/18Ruhsat yenileme tarihi:
10. KÜB’ÜN YENİLENME TARİHİ
18/18