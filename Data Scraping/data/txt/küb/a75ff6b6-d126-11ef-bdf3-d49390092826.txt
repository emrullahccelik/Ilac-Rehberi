KISA ÜRÜN BİLGİSİ
1. BEŞERİ TIBBİ ÜRÜNÜN ADI
RANDOL 500 mg suppozituar
2. KALİTATİF VE KANTİTATİF BİLEŞİM
Etkin madde
Naproksen 500 mg
Yardımcı maddeler
Yardımcı maddeler için 6.1’e bakınız.
3. FARMASÖTİK FORM
Suppozituar.
Beyaz, homojen, mermi şeklinde düzgün suppozituarlar.
4. KLİNİK ÖZELLİKLER
4.1. Terapötik endikasyonlar
Osteoartrit, romatoid artrit ve ankilozan spondilit belirti ve bulgularının tedavisi ile akut gut
artriti, akut kas iskelet sistemi ağrıları, postoperatif ağrı ve dismenore tedavisinde endikedir.
4.2. Pozoloji ve uygulama şekli
Pozoloji / uygulama sıklığı ve süresi:
RANDOL suppozituar ile yapılacak doz ayarlamalarında RANDOL 250 mg Tablet’ten
yararlanılmalıdır.
Yetişkinlerde romatoid artrit, osteoartrit, akut gut ve ankilozan spondilit’te analjezik ve
antiinflamatuvar etkinlik için:
a. Başlangıç tedavisi:
Günlük doz 500-1000 mg olup, genellikle 12 saat aralıklarla 2 defada alınması şeklindedir.
1. Şiddetli gece ağrısı ve/veya sabah katılığı şikayetleri olanlarda,
2. Yüksek dozda kullanılan başka bir antiromatizmal ilaçtan RANDOL’e geçilmesi
düşünüldüğü durumlarda,
3. Ağrının önde gelen belirti olduğu osteoartritli hastalarda, tedaviye günde 750-1000 mg ile
başlanmalı ve birkaç hafta devam edilmelidir.
1 / 18b. İdame tedavisi:
12 saatlik aralarla verilen 500-1000 mg şeklinde yapılır. Sabah ve akşam dozları hastanın
önde gelen şikayetlerine (gece ağrısı, sabah katılığı vb.) göre düzenlenir.
RANDOL, idame tedavisinde sabah veya akşam alınan 500–1000 mg’lık tek dozlarda
etkindir.
Dismenorede: Başlangıçta 500 mg RANDOL suppozituar, daha sonra 6-8 saatlik aralarla 250
mg RANDOL tablet veya 12 saat ara ile RANDOL suppozituar verilir.
Yetişkinlerde diğer endikasyonlarda: Başlangıçta 500 mg RANDOL suppozituar, daha sonra
6-8 saatlik aralarla 250 mg RANDOL tablet veya 12 saat ara ile RANDOL suppozituar
verilir.
Uzun dönemli tedavi sırasında, doz hastadan alınan klinik yanıta göre artırılıp azaltılacak
şekilde ayarlanabilir.
Gerektiğinde daha yüksek seviyede antienflamatuar/ analjezik aktivite sağlamak için düşük
dozları iyi tolere eden hastalarda 6 aya kadar günlük doz l500 mg’a kadar artırılabilir. Bu gibi
yüksek dozlarda, hekim artmış klinik yararların potansiyel olarak artmış riskden daha fazla
olduğunu gözlemelidir.
Uygulama şekli:
Rektal yolla uygulanır.
Özel popülasyonlara ilişkin ek bilgiler:
Böbrek/Karaciğer yetmezliği:
o Böbrek fonksiyon testleri bozulduğu takdirde kullanılmamalıdır.
o Karaciğer fonksiyon bozukluğu olan hastalarda kullanılırken dikkatli olunmalıdır.
o Karaciğer fonksiyon testlerinden bir veya daha çoğunun nonsteroidal antiinflamatuvar
ilaçlar ile yükseldiği bildirilmiştir.
Pediyatrik popülasyon:
Emniyet ve etkinlik araştırmaları tamamlanmadığından RANDOL 16 yaşından küçük
çocuklarda kullanılmamalıdır.
Geriyatrik popülasyon:
Yaşlılarda, naproksenin plazma düzeyleri değişmemesine rağmen serbest fraksiyonu
artmıştır. Yaşlılarda ilacın eliminasyonu azalabileceğinden, dozajda dikkatli olunmalı, etkili
en düşük dozda ve en kısa süre ile kullanılmalıdır.
NSAİİ tedavisi sırasında gastrointestinal kanama riski açısından hastalar yakından
izlenmelidir.
2 / 184.3. Kontrendikasyonlar
RANDOL, naproksen veya naproksen sodyum içeren reçeteli ve reçetesiz satılan ürünlere
karşı alerjik reaksiyonları olan hastalarda kontrendikedir. Ayrıca aspirin veya diğer
nonsteroidal antiinflamatuvar/analjezik ilaçların astım sendromu, rinit ve nazal polip
oluşturduğu hastalarda da kontrendikedir. Her iki tip reaksiyon da ölümcül olabilir. Bu tür
hastalarda naproksene karşı anafilaksi benzeri ciddi reaksiyonlar bildirilmiştir.
RANDOL, daha önceki non steroidal anti inflamatuar (NSAİ) ilaç tedavisi ile ilişkili olarak
geçirilmiş veya halen aktif gastrointestinal kanama veya perforasyonu olan hastalarda, aktif
veya geçirilmiş tekrarlayan peptik ülser/hemorajisi olan hastalarda (iki veya daha fazla kez,
ayrı ayrı kanıtlanmış ülser veya kanama) kontrendikedir.
Şiddetli renal, hepatik yetmezlik ya da şiddetli kalp yetmezliği olanlarda kullanılmamalıdır.
Koroner arter by-pass greft (KABG) cerrahisinde perioperatif dönemde ağrı tedavisinde
kullanılmamalıdır.
RANDOL hamileliğin 3. trimesterinde kontrendikedir.
4.4. Özel kullanım uyarıları ve önlemleri
Genel
Naproksen, kortikosteroidlerin yerine veya kortikosteroid yetersizliğinin tedavisi için
kullanılmaz. Kortikosteroidlerin aniden kesilmesi, hastalığın alevlenmesine yol açabilir. Uzun
süre kortikosteroid tedavisi almakta olan hastalarda kortikosteroid tedavisi sonlandırılmak
istenirse tedavi yavaşça azaltılmalıdır.
Naproksen’in ateş ve inflamasyonun azaltılmasına yönelik farmakolojik aktivitesi, enfeksiyöz
olmayan, ağrılı olduğu öngörülen komplikasyonların belirlenmesine ait tanısal bulguların
kullanılabilirliğini azaltabilir.
İstenmeyen etkiler, semptomları kontrol etmek için gerekli olan en kısa sürede, etkili en
düşük doz kullanılarak en aza indirilebilir.
Kardiyovasküler etkiler
Kardiyovasküler Trombotik Olaylar
Çeşitli COX-2 selektif ve non-selektif NSAİİ’lerin üç yıl kadar süren klinik çalışmaları,
ölümcül olabilen ciddi kardiyovasküler (KV) trombotik olay, miyokard infarktüsü ve inme
riskinin arttığını göstermiştir. COX-2 selektif veya non-selektif tüm NSAİİ’ler benzer risklere
sahip olabilir. KV hastalığı veya KV risk faktörleri olduğu bilinen hastalar, daha fazla risk
altındadır. NSAİİ ile tedavi edilen hastalarda potansiyel KV riskinin en aza indirilmesi için,
en düşük etkili doz olası en kısa süreyle kullanılmalıdır. Hekimler ve hastalar daha önceden
KV semptomlar olmasa dahi bu tür semptomlara karşı hazırlıklı olmalıdır. Hastalar ciddi KV
3 / 18belirti ve/veya bulgular ve bunlar ortaya çıktığı takdirde yapılacaklar hakkında
bilgilendirilmelidirler.
Birlikte aspirin kullanımının, NSAİİ kullanımı ile ilişkili ciddi KV trombotik olay riskindeki
artışı azalttığına dair tutarlı kanıtlar yoktur. Aspirin ve NSAİİ’lerin birlikte kullanımı ciddi
gastrointestinal (Gİ) olayların gelişme riskini artırmaktadır. (bakınız. bölüm 4.4 Özel
kullanım uyarıları ve önlemleri)
COX-2 selektif NSAİİ’nin KABG cerrahisinden sonra ilk 10-14 gündeki ağrı tedavisine ait
iki geniş, kontrollü klinik çalışmada miyokard infarktüsü ve inme insidansının arttığı
bulunmuştur. (bakınız. bölüm 4.3. Kontrendikasyonlar)
Son yıllarda yapılan önemli klinik çalışmalar, diğer NSAİİ’lara (diklofenak vb.) göre KVS
üzerinde istenmeyen etkiler açısından naproksenin daha güvenli olduğunu belirtmektedir.
NSAİ ilaçları kullanırken, kalp yetmezliği, kalp fonksiyon bozukluğu, karaciğer fonksiyon
bozukluğu ve hipertansiyon da dahil olmak üzere sodyum kısıtlamasının söz konusu olduğu
hastalarda kullanılırken dikkatli olunmalıdır. 10 günden sonraki kullanımlarda bu risklerde
artış olmaktadır. RANDOL baz naproksen molekülü içerdiğinden sodyum içermez.
Hipertansiyon
RANDOL’in dahil olduğu NSAİİ’ler yeni hipertansiyon gelişimine veya var olan
hipertansiyonun kötüleşmesine neden olurlar ve bu rahatsızlıkların her biri KV olay riskinin
artmasına katkıda bulunabilmektedir. NSAİİ kullanırken, tiyazid veya loop diüretikleri
kullanan hastalarda, bu terapötiklere karşı verilen yanıt bozulabilir. NSAİİ’ler hipertansiyonu
olan hastalarda dikkatli kullanılmalıdır. NSAİİ tedavisine başlanırken ve tedavi süresince,
kan basıncı (KB) yakından izlenmelidir.
Konjestif Kalp Yetmezliği ve Ödem
NSAİİ’leri alan bazı hastalarda, sıvı tutulması ve ödem gözlenmiştir. RANDOL, sıvı
tutulması veya kalp yetmezliği olan hastalarda dikkatli kullanılmalıdır.
Gastrointestinal Etkiler - Ülserasyon, Kanama ve Perforasyon Riski:
Tedavinin herhangi bir anında, önceden geçirilmiş ciddi gastrointestinal olaylar veya haber
verici semptomlar olsun veya olmasın RANDOL tedavisi dahil olmak üzere bütün NSAİ
ilaçlar ile ölümcül olabilen gastrointestinal kanama, ülserasyon veya perforasyon
bildirilmiştir. Bugüne kadarki çalışmalarda, herhangi bir hasta alt grubunda, peptik ülser ve
kanama gelişme riski olup olmadığı aydınlatılamamıştır. Bu ciddi advers olaylar NSAİİ’ler
ile tedavi edilen hastalarda herhangi bir uyarıcı semptom olmadan veya uyarıcı semptomla
birlikte, herhangi bir zamanda gelişebilirler. NSAİİ tedavisi sırasında üst Gİ kanalda ciddi
advers olay gelişen beş hastadan yalnızca biri semptomatiktir. NSAİİ’lerin neden olduğu üst
Gİ kanal ülserleri, yoğun kanama ve perforasyon 3 ila 6 ay tedavi uygulanan hastaların
yaklaşık % 1’inde ve 1 yıl tedavi olan hastalarda yaklaşık % 2-4’ünde ortaya çıkmaktadır. Bu
eğilim uzun süreli kullanımda devam etmektedir ve tedavinin herhangi bir anında ciddi Gİ
olay gelişme olasılığını artırmaktadır. Ancak kısa süreli tedavi bile risksiz değildir.
4 / 18NSAİİ’ler, önceden ülser veya gastrointestinal kanama hikayesi olan hastalarda çok dikkatli
reçetelenmelidir. Önceden peptik ülser ve/veya gastrointestinal kanama öyküsü olan ve
NSAİİ kullanan hastalarda, Gİ kanama riski bu risk faktörleri olmayan hastalara göre 10 kat
artmıştır. NSAİİ ile tedavi edilen hastalarda, Gİ kanama riskini artıran diğer faktörler,
beraberinde oral kortikosteroid veya anti-koagülan kullanılması, uzun süreli NSAİİ kullanımı,
sigara içilmesi, alkol kullanımı, ileri yaş ve genel durum bozukluğudur. Ölümcül Gİ olaylara
ait spontan bildirimlerinin çoğu, yaşlı veya genel sağlık durumu kötü hastalara aittir,
dolayısıyla bu hasta gruplarının tedavisinde dikkatli olunmalıdır.
NSAİİ ile tedavi edilen hastalarda potansiyel GI olay riskinin en aza indirilmesi için en düşük
etkili doz, olası en kısa sürede kullanılmalıdır. Doktorlar ve hastalar NSAİİ kullanımı
sırasında gelişebilecek Gİ kanama ve ülserasyon belirti ve semptomlarına karşı hazırlıklı
olmalıdırlar ve eğer ciddi Gİ advers olaydan şüphelenirler ise, derhal ek değerlendirmeye ve
tedaviye başlanmalıdır. Bu yaklaşım ciddi Gİ advers olayın ortadan kalkmasına kadar
NSAİİ’lerin kesilmesi olmalıdır. Yüksek riskli hastalar için NSAİİ içermeyen alternatif
tedaviler düşünülmelidir.
Yaşlılarda, NSAİ ilaçların, özellikle ölümcül olabilen gastrointestinal kanama ve perforasyon
gibi advers reaksiyon sıklığı artmıştır. Özürlü hastaların ülserasyonu veya kanamayı
diğerlerinden daha az tolere ettiği görülmüştür. Nonsteroidal antiinflamatuvar ilaçlar ile
ilişkili olan ölümcül gastrointestinal olayların çoğu yaşlılarda ve/veya özürlü hastalarda
ortaya çıkmıştır. Özellikle hemoraji veya perforasyon komplikasyonunun bulunduğu (Bakınız
kontrendikasyonlar) ülser hikayesi olan hastalarda ve yaşlılarda NSAİ ilaçların dozları
artıkça, gastrointestinal kanama, ülserasyon veya perforasyon riski daha yüksektir. Bu
hastalarda tedaviye mevcut en düşük doz ile başlanmalıdır. Bu hastalarda ve düşük doz
aspirin veya gastrointestinal riski artırması olası diğer ilaçlar ile birlikte kullanılması gereken
hastalarda, koruyucu ajanlar ile kombine bir tedavi (ör, misoprostol veya proton pompa
inhibitörleri) düşünülmelidir.
NSAİ ilaçlar, inflamatuvar barsak hastalığı olan (ülseratif kolit, Crohn hastalığı) hastalarda
rahatsızlık alevlendirebileceklerinden dikkatli kullanılmalıdır. Gastrointestinal toksisite
hikayesi olan hastalar, özellikle yaşlılıkta geçirilmiş ise, her türlü olağan dışı abdominal
semptomlar (başlıca, gastrointestinal kanama), özellikle de tedavinin başlangıç evrelerinde
ise, bildirmelidirler. RANDOL tedavisi alan hastalarda gastrointestinal kanama veya
ülserasyon ortaya çıktığında, tedavi kesilmelidir.
Gastrointestinal hastalık hikayesi olan hastalarda, RANDOL yakın gözlem altında
verilmelidir. Gastrointestinal sistemin üst kısımlarına ait fonksiyon bozukluğu olan ve/veya
yaygın olarak kullanılan diğer NSAİ ilaçları tolere edemeyen romatoid artritli hastalarda
yapılan açık çalışmalar, RANDOL’un genelde iyi tolere edildiğini göstermiştir.
Diğer nonsteroidal antiinflamatuvar ilaçlar ile olduğu gibi, gastrointestinal komplikasyonların
sıklığı ve şiddeti, RANDOL dozu ve tedavi süresindeki artışla birlikte artabilmektedir.
5 / 18Oral kortikosteroidler, varfarin gibi antikoagülanlar, seçici serotonin geri-alım inhibitörleri
veya aspirin gibi anti-trombositik ajanlar gibi ülserasyon veya kanama riskini artırabilen
ilaçlar ile birlikte verilmesi gereken hastalarda dikkatli olunmalıdır.
Yaşlı hastalara ait önlemler
Yaşlılarda, NSAİ ilaçların özellikle ölümcül olabilen gastrointestinal kanama ve perforasyon
gibi advers reaksiyon sıklığı artmıştır. Yaşlı hastalarda klerensi azalmıştır. Doz aralığının en
alt seviyesinin kullanılması önerilmektedir.
Deri reaksiyonları
NSAİ ilaç kullanımı ile birlikte eksfoliyatif dermatit, Stevens-Johnson sendromu ve toksik
epidermal nekroliz dahil olmak üzere, bazıları ölümcül olabilen ciddi deri reaksiyonları çok
nadiren bildirilmiştir. Hastalarda bu reaksiyonlar yönünden en yüksek riskin, tedavinin erken
döneminde olduğu görülmektedir ve olguların çoğunda reaksiyonlar tedavinin ilk ayı içinde
ortaya çıkmıştır. Deri döküntüsü, mukoza lezyonları veya aşırı duyarlığın diğer herhangi bir
bulgusu fark edilir edilmez, RANDOL kesilmelidir.
Anafilaktik (anafilaktoid) reaksiyonlar
Aşırı duyarlık reaksiyonları, duyarlı kişilerde ortaya çıkabilir. Anafilaktik (anafilaktoid)
reaksiyonlar aspirine, diğer nonsteroidal antiinflamatuvar ilaçlara veya naproksen içeren
ürünlere karşı aşırı duyarlık hikayesi veya bunlara maruz kalma hikayesi olan ve olmayan
hastalarda ortaya çıkabilir. Ayrıca anjiyoödem, bronkospazm reaktivitesi (ör. astım), rinit ve
nazal polip hikayesi olan hastalarda da ortaya çıkabilir. Anafilaksi gibi anafilaktoid
reaksiyonların sonucu ölümcül olabilir.
Astım veya alerjik hastalık ya da aspirin duyarlılığı olan veya geçirmiş olan hastalarda,
bronkospazm oluşumu hızlanabilir.
Böbrekler üzerine etkileri
RANDOL ile ilişkili olarak böbrek fonksiyonlarında bozulma, böbrek yetmezliği, akut
interstisyel nefrit, hematüri, proteinüri, renal papiller nekroz ve nadiren nefrotik sendrom
bildirilmiştir.
Diğer NSAİ ilaçlar ile olduğu gibi, RANDOL böbrek fonksiyon bozukluğu olan hastalarda
veya böbrek hastalığı hikayesi olanlarda dikkatli kullanılmalıdır, çünkü naproksen bir
prostaglandin sentezi inhibitörüdür. Kan hacminde ve/veya böbrek kan akımında azalmaya
yol açan bir rahatsızlığı olan hastalarda dikkatli olunmalıdır, zira böbreklerde
prostaglandinlerin böbrek dokusunun kanlanmasının sürdürülmesinde destekleyici bir rolleri
vardır. Bu hastalarda RANDOL veya diğer NSAİ ilaçların uygulanması, prostaglandin
oluşumunda doza bağımlı bir azalmaya neden olabilir ve belirgin renal dekompansasyonu
veya yetmezliği hızlandırabilir. Bu reaksiyon riskinin en fazla olduğu hastalar, böbrek
fonksiyon bozukluğu hipovolemisi, kalp yetmezliği, karaciğer fonksiyon bozukluğu, tuz
kaybı olan hastalar, diüretik kullananlar ve yaşlılardır. RANDOL’un kesilmesini takiben
genellikle tedavi öncesindeki duruma geri dönülür. RANDOL, bu tür hastalarda dikkatli
kullanılmalıdır ve serum kreatinin ve/veya kreatinin klerensinin izlenmesi önerilmektedir. Bu
6 / 18hastalarda naproksen metabolitlerinin aşırı birikme olasılığından kaçınmak için günlük
dozajın azaltılması düşünülmelidir.
İlerlemiş Böbrek Hastalığı
RANDOL’in ilerlemiş böbrek hastalığı olanlarda kullanımına dair herhangi bir kontrollü
klinik çalışma verisi yoktur. Bu nedenle RANDOL, ilerlemiş böbrek hastalığı olanlarda
(kreatinin klerensi <30 ml/dak) önerilmemektedir. Eğer RANDOL mutlaka kullanılacaksa,
hastaların böbrek fonksiyonlarının yakın takibi uygundur.
RANDOL’in başlangıçtaki kreatinin klerensi 30 ml/dak’dan az olan hastalarda kullanılması
önerilmez, çünkü bu tür hastalarda naproksenin metabolitlerinin biriktiği görülmüştür.
Naproksen’in proteine bağlanma oranı yüksek olduğu için, hemodiyaliz naproksen’in plazma
konsantrasyonunu azaltmaz.
Karaciğer üzerine etkileri
Diğer nonsteroidal antiinflamatuvar ilaçlar ile olduğu gibi, bir veya daha fazla karaciğer
fonksiyon testinde yükselmeler ortaya çıkabilir. Karaciğere ait anomaliler, direkt toksisiteden
ziyade aşırı duyarlığın bir sonucu olabilir. Diğer nonsteroidal antiinflamatuvar ilaçlar ile
olduğu gibi, bu ilaç ile sarılık ve hepatit (bazı hepatit olguları ölümcül olmuştur) dahil olmak
üzere, şiddetli karaciğer reaksiyonları bildirilmiştir. Çapraz reaksiyon bildirilmiştir.
Hematolojik etkiler
RANDOL dahil olmak üzere, NSAİİ alan hastalarda bazen anemi gözlenebilir. Bunun nedeni
sıvı retansiyonu, gizli veya aşikar Gİ kan kaybı veya eritropoez üzerindeki tam olarak
tanımlanmamış etkilerdir. RANDOL dahil olmak üzere, uzun süreli NSAİİ alan hastalarda,
herhangi bir anemi belirti veya bulgusu gözlenirse hemoglobin ve hematokrit değerleri
kontrol edilmelidir.
Naproksen, trombosit agregasyonunu azaltmakta ve kanama zamanını uzatmaktadır. Kanama
zamanı belirlenirken, bu etki unutulmamalıdır.
Pıhtılaşma rahatsızlıkları olan veya hemostazis ile etkileşen ilaç tedavisi alan hastalar,
RANDOL alıyorlar ise, dikkatli bir şekilde gözlenmelidirler. Kanama riski yüksek olan ve
tam bir antikoagülan tedavi alan hastalara (ör. dikumarol türevleri), aynı zamanda RANDOL
veriliyor ise, kanama riski artmış olabilir.
Oküler etkiler
Çalışmalarda, RANDOL uygulamasına dayandırılabilecek oküler değişiklikler
gösterilmemiştir. Nadir olgularda, papillit, retrobulbar optik nörit ve papillödem gibi
istenmeyen oküler bozukluklar, RANDOL dahil olmak üzere NSAİ ilaç kullananlar
tarafından bildirilmiştir, ancak nedensel ve etki ilişkisi saptanmamıştır; dolayısıyla RANDOL
tedavisi sırasında görme bozukluğu gelişen hastalara oftalmolojik muayene yapılmalıdır.
7 / 18Hamilelik
Gebeliğin üçüncü trimesterinde diğer NSAİİ’ler gibi naproksen de kullanılmamalıdır; çünkü
duktus arteriozusun (anne karnında açık olup doğumu takiben kapanması gereken, kalpten
çıkan iki büyük atardamar [aort ve pulmoner arter] arasındaki açıklık) erken kapanmasına
neden olabilir. RANDOL, gebeliğin üçüncü trimesterinde ve laktasyonda kontrendikedir.
Alzheimer hastalığı riski olanlarda dikkatli kullanılması gerekmektedir.
Önceden var olan astım
Astımlı hastalarda aspirine duyarlı astım söz konusu olabilir. Aspirine duyarlı olan astımlı
hastalarda aspirin kullanımı, ölümle sonuçlanabilen şiddetli bronkospazmla
ilişkilendirilmiştir. Aspirin duyarlılığı olan bu hastalarda aspirin ile diğer NSAİİ’ler arasında
bronkospazm da dahil olmak üzere çapraz reaksiyon bildirildiğinden, aspirin duyarlılığının bu
formunun söz konusu olduğu hastalara RANDOL verilmemeli ve önceden astımı olan
hastalarda dikkatli kullanılmalıdır.
Hastalar için bilgi
Hastalar tedaviye başlamadan önce ve tedavi sırasında aşağıda belirtilen noktalar
tarafından bilgilendirilmelidir.
• Diğer NSAİ ilaçlar gibi, Naproksen, hastanede yatmaya hatta ölüme neden olabilecek
miyokard infarktüsü veya inme gibi ciddi KV yan etkilere neden olabilir. Ciddi KV yan
etkiler herhangi bir uyarı semptomu olmadan oluşabilmesine rağmen, hastalar göğüs ağrısı,
nefes darlığı, zayıflık, konuşmada bozulma gibi semptom ve bulgular açısından dikkatli
olmalı ve hastalığın göstergesi herhangi bir semptom veya bulgu gözlemlediğinde hekimine
danışmalıdır. Bu izlemin önemi açısından hastalar bilgilendirilmelidir. (Bakınız, bölüm 4.4
Özel kullanım uyarıları ve önlemleriKardiyovasküler etkiler)
• Diğer NSAİ ilaçlar gibi, Naproksen, Gİ rahatsızlığa ve nadiren de hastanede yatmaya hatta
ölüme neden olabilecek ülser ve kanama gibi ciddi Gİ yan etkilere neden olabilir. Ciddi Gİ
sistem ülserasyonu ve kanaması herhangi bir uyarı semptomu olmadan oluşabilmesine
rağmen, hastalar ülserasyon ve kanamanın semptom ve bulguları açısından dikkatli olmalı ve
epigastrik ağrı, dispepsi, melena ve hematemez gibi hastalığın göstergesi herhangi bir
semptom veya bulgu gözlemlediğinde hekimine danışmalıdır. Bu izlemin önemi açısından
hastalar bilgilendirilmelidir. (Bakınız, bölüm 4.4 Özel kullanım uyarıları ve önlemleri-
Gastrointestinal Etkiler - Ülserasyon, Kanama ve Perforasyon Riski)
• Diğer NSAİ ilaçlar gibi, Naproksen, hastanede yatmaya hatta ölüme neden olabilecek
eksfoliyatif dermatit, SJS ve TEN gibi ciddi dermatolojik yan etkilere neden olabilir.
Ciddi deri reaksiyonları herhangi bir uyarı olmadan oluşabilmesine rağmen, hastalar deri
döküntüsü ve kabarcık, ateş semptom ve bulguları veya kaşıntı gibi hipersensitivitenin diğer
bulguları açısından dikkatli olmalı ve hastalığın göstergesi herhangi bir semptom veya bulgu
gözlemlediğinde hekimine danışmalıdır. Hastalarda herhangi bir döküntü gelişirse hemen
ilacı kesmeleri ve mümkün olduğunca çabuk hekimine danışması tavsiye edilmelidir.
• Açıklanamayan bir kilo artışı veya ödeme ait semptom ve bulguyu hastalar hızlıca
hekimlerine bildirmelidir.
8 / 18• Hastalar hepatotoksisitenin semptom ve bulguları açısından bilgilendirilmelidir (bulantı,
yorgunluk, letarji, sarılık, sağ üst kadranda hassasiyet ve soğuk algınlığı benzeri semptomlar).
Bunlar oluştuğu takdirde, hastalar tedaviyi sonlandırmalı ve hızlı medikal tedavi almalıdır.
• Hastalar anafilaktik reaksiyonun bulguları açısından bilgilendirilmelidir (nefes almada
güçlük, yüz ve boğazın şişmesi). Bunlar oluştuğunda, hastaların hızlıca acil servise gitmeleri
konusunda uyarılmalıdır (Bakınız, bölüm 4.4 Özel kullanım uyarıları ve önlemleri).
• Gebeliğin son döneminde, diğer NSAİ ilaçlar gibi, naproksen alınmamalıdır çünkü duktus
arteriosusun erken kapanmasına neden olabilir.
Laboratuvar testleri:
Ciddi Gİ sistem ülserasyonları ve kanama, uyarıcı semptomlar olmadan ortaya
çıkabildiğinden, hekimler Gİ kanamanın belirti ya da semptomları açısından hastaları
izlemelidirler. Uzun süreli NSAİİ tedavisi gören hastaların tam kan sayımı ve biyokimya
profilleri periyodik olarak kontrol edilmelidir. Eğer karaciğer ya da renal rahatsızlıkla uyumlu
klinik belirti ve semptomlar gelişirse ya da sistemik belirtiler (örneğin; eozinofili, döküntü,
vb.) ortaya çıkarsa ya da karaciğer fonksiyon testleri anormal çıkarsa ya da kötüleşirse
RANDOL tedavisi durdurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Bileşiminde bulunan naproksen (nonsteroidal antiinflamatuvar) nedeni ile naproksenin
sistemik kullanımına bağlı tüm etkileşim şekilleri aşağıda yer almaktadır.
Naproksen plazma albuminine yüksek oranda bağlanmaktadır; dolayısıyla kumarin tipi
antikoagülanlar, sülfonilüreler, hidantoinler, diğer NSAİ ilaçlar ve aspirin gibi albumine
bağlanan diğer ilaçlar ile teorik olarak etkileşme potansiyeli vardır. RANDOL ile birlikte bir
hidantoin, sülfonamid veya sülfonilüre alan hastalar, gerektiğinde doz ayarlaması için
gözlenmelidir.
Klinik çalışmalarda naproksen ve kumarin tipi antikoagülanlar arasında anlamlı bir
etkileşimin gözlenmemesine rağmen, NSAİ ilaçlar varfarin gibi antikoagülanların etkilerini
güçlendirebilmektedir. Naproksen trombosit agregasyonunu azaltmaktadır ve kanama
zamanını uzatmaktadır. Kanama zamanı belirlenirken, bu etki unutulmamalıdır.
Probenesid ile birlikte verilirken dikkatli olunmalıdır, zira naproksenin plazma
konsantrasyonlarını artırmaktadır ve bu kombinasyon ile naproksenin yarı ömründe bir artış
bildirilmiştir.
Metotreksat ile birlikte verilirken dikkatli olunmalıdır, zira naproksen ve diğer prostaglandin
sentezini inhibe eden ilaçların metotreksat klerensini azalttığı bildirilmiştir, dolayısıyla
toksisitesini artırabilmektedir.
Tüm NSAİİ’lerde olduğu gibi, siklosporinle birlikte kullanıldığında, artmış nefrotoksisite
riskinden dolayı dikkatli olunması gerekir.
9 / 18NSAİİ’ler mifepristonun etkisini azaltabileceğinden, mifepriston uygulamasından sonra 8-12
gün boyunca NSAİİ’ler kullanılmamalıdır.
RANDOL, beta-blokörlerin anti-hipertansif etkilerini azaltabilir.
Naproksen ve diğer NSAİİ’ler antihipertansiflerin antihipertansif etkilerini azaltabilir ve ADE
inhibitörlerinin kullanımına bağlı böbrek hasarı riskini artırabilir.
NSAİİ’ler kardiyak glikozitlerle birlikte uygulandığında, kardiyak yetmezliği
şiddetlendirebilir, glomerüler filtrasyon hızını azaltabilir ve plazma kardiyak glikozit
seviyelerini artırabilir.
NSAİİ’ler takrolimus ile birlikte verildiğinde, muhtemel nefrotoksisite riski mevcuttur.
NSAİİ’ler zidavudin ile birlikte verildiğinde, hematolojik toksisite riski artabilir. Zidavudin
ve ibuprofenle eş zamanlı tedavi gören HIV (+) hemofili hastalarında, hemartroz ve hematom
riskinin arttığına dair bulgular mevcuttur.
Plazma lityum konsantrasyonlarında artışa yol açan böbrek lityum klerensi inhibisyonu
bildirilmiştir.
Adrenal fonksiyon testleri yapılmadan 48 saat önce, geçici olarak RANDOL tedavisinin
kesilmesi önerilmektedir, çünkü naproksen 17-ketojenik steroidlere ait bazı testleri hatalı
olarak etkileyebilmektedir. Benzer şekilde, RANDOL tedavisi idrarda 5-hidroksi indolasetik
asit (5HIAA) tayinini etkileyebilmektedir.
Antitrombositik ajanlar ve selektif serotonin geri alım inhibitörleri (SSRI’lar) ile NSAİİ’lar
kombine edildiklerinde, gastrointestinal kanama riski artmaktadır.
NSAİ ilaçlar ile ilişkili ciddi advers olayların tetiklenmesine ait kümülatif risk nedeniyle,
RANDOL ve diğer NSAİ ilaçların birlikte uygulanması önerilmemektedir.
Diğer NSAİİ’lerde olduğu gibi kortikosteroidlerle birlikte uygulandığında, artmış
gastrointestinal ülserasyon ya da kanama riskinden dolayı dikkatli olunmalıdır.
Tedavi sırasında steroid dozajı azaltılacak veya kesilecek ise, steroid dozajı yavaşça
azaltılmalıdır ve hastalar, adrenal yetmezlik ve artrit semptomlarında alevlenme gibi advers
etkilerin görülmesi açısından yakından gözlenmelidir.
Hayvan çalışmalarından elde edilen veriler, NSAİİ’lerin kinolon antibiyotikleri ile ilişkili
konvülsiyon riskini artırabileceğini göstermiştir. Kinolon kullanan hastalar konvülsiyon
gelişmesi ile ilgili artmış risk altında olabilir.
Aspirin
RANDOL, aspirin ile beraber uygulandığında, proteine bağlanması azalır, ancak serbest
RANDOL’un klerensi değişmez. Bu etkileşimin klinik önemi bilinmemektedir; ancak, diğer
10 / 18NSAİİ’ler gibi aspirin ile naproksen’in birlikte kullanımı, advers olay potansiyeli artışı
nedeniyle tavsiye edilmemektedir.
Furosemid
Pazarlama sonrası çalışmalarda olduğu gibi, klinik çalışmalarda RANDOL’un bazı hastalarda
furosemid ve tiyazidlerin natriüretik etkisini azaltabildiği gösterilmiştir. Bu yanıt, böbrek
prostaglandin sentezinin inhibisyonu ile ilişkilendirilmiştir. NSAİİ’ler ile beraber tedavide,
diüretik etkinin sağlanmasının yanında, hastalar böbrek yetmezliği bulgularına karşı yakından
takip edilmelidirler.
Özel popülasyonlara ilişkin ek bilgiler:
Hiçbir etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin hiçbir etkileşim çalışması yapılmamıştır.
Geriyatrik Popülasyon:
Herhangi bir NSAİİ gibi, yaşlı hastaların tedavisinde dikkatli olunmalıdır (65 yaş ve üzeri).
4.6. Gebelik ve laktasyon
Genel tavsiye
Gebelik kategorisi 1. ve 2. trimesterde C, 3. trimesterde D’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar bu ilacı kullanırken uygun bir doğum kontrolü
uygulanmalıdır.
Hamile kalmayı planlayan kadınlarda kullanılmamalıdır.
Gebelik dönemi
Naproksen için gebeliğin 1. ve 2 trimesterinde, gebe kadınlarda kullanımına ilişkin yeterli
veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir.
İnsanlara yönelik potansiyel risk bilinmemektedir.
Naproksen için gebeliğin 3. trimesterinde gebelik ve/veya fetus/yeni doğan üzerinde zararlı
farmakolojik etkileri bulunmaktadır.
RANDOL gerekli olmadıkça (doktor kesin olarak gerekli görmedikçe) gebelik döneminde
kullanılmamalıdır.
Gebe kadınlara verilirken tedbirli olunmalıdır.
11 / 18Bu tip diğer ilaçlar ile olduğu gibi, naproksen hayvanlarda doğumda bir gecikme
oluşturmaktadır ve ayrıca insan fötusu kardiyovasküler sistemini etkilemektedir (ductus
arteriosus kapanması). Dolayısıyla, RANDOL kesin olarak gerekli değil ise, gebelik sırasında
kullanılmamalıdır.
RANDOL doğum sırasında önerilmemektedir, çünkü prostaglandin sentezi inhibisyonu
etkileri yoluyla, fötus kan dolaşımını istenmeyen bir şekilde etkileyebilirler ve uterus
kasılmalarını inhibe edebilirler, böylece uterusta kanama riskini artırırlar.
Laktasyon dönemi
Naproksen anyonu, emziren annelerin sütünde, plazmada bulunan konsantrasyonun yaklaşık
%1 konsantrasyonunda bulunmuştur. Prostaglandinleri inhibe eden ilaçların yeni doğanlar
üzerindeki olası istenmeyen etkileri nedeniyle, emziren annelerde kullanılması
önerilmemektedir.
Üreme yeteneği / Fertilite
Siklooksijenaz/prostaglandin sentezini inhibe ettiği bilinen herhangi bir ilaç ile olduğu gibi,
RANDOL kullanımı fertiliteyi bozabilir ve hamile kalmayı planlayan kadınlarda
kullanılmamalıdır. Gebe kalma güçlüğü olan veya kısırlık incelemeleri yapılan kadınlarda,
RANDOL ’in kesilmesi düşünülmelidir.
4.7. Araç ve makine kullanımı üzerindeki etkiler
RANDOL kullanımı ile birlikte bazı hastalarda sersemlik, baş dönmesi, vertigo, insomnia ya
da depresyon olabilir. Hastalarda bu ve benzeri istenmeyen etkiler görülür ise, dikkat
gerektiren aktiviteleri yaparken dikkatli olmalıdırlar.
4.8. İstenmeyen etkiler
Sıklıklar şu şekilde tanımlanır: çok yaygın (≥ 1/10); yaygın (≥ 1/100 ila < 1/10); yaygın
olmayan (≥ 1/1.000 ila < 1/100); seyrek (≥ 1/10.000 ila < 1/1.000); çok seyrek (< 1/10.000),
bilinmiyor (eldeki verilerden hareketle tahmin edilemiyor).
Enfeksiyonlar ve enfestasyonlar
Yaygın olmayan: Aseptik menenjit
Kan ve lenf sistemi hastalıkları
Yaygın: Hemolitik anemi
Yaygın olmayan: Aplastik anemi, lökopeni, trombositopeni, agranülositoz, eozinofili
Bağışıklık sistemi hastalıkları
Yaygın olmayan: Anaflaktoid reaksiyonlar
12 / 18Metabolizma ve beslenme hastalıkları
Yaygın olmayan: Hiperkalemi
Psikiyatrik hastalıklar
Yaygın olmayan: Depresyon, uyku bozukluğu, uykusuzluk, konfüzyon, halüsinasyon
Sinir sistemi hastalıkları
Yaygın: Baş dönmesi, rehavet hali, baş ağrısı, ışığa hassasiyet, retrobulbar optik nevrit,
konsantrasyon bozukluğu
Yaygın olmayan: Konvülsiyonlar, zihinsel disfonksiyon
Göz hastalıkları
Yaygın: Görmede bulanıklık, korneal bulanıklık
Yaygın olmayan: Papillit, papilla ödemi
Kulak ve iç kulak hastalıkları
Yaygın olmayan: Duyma bozukluğu, duymada zorluk, kulak çınlaması, vertigo
Kardiyak hastalıklar
Yaygın: Palpitasyon, konjestif kalp yetmezliği, sodyum retansiyonu
Vasküler hastalıklar
Yaygın olmayan: Hipertansiyon, vaskülit
Çok seyrek: Miyokard enfarktüsü, inme
Solunum, göğüs bozuklukları ve mediastinal hastalıklar
Yaygın: Dispne
Yaygın olmayan: Pulmoner ödem, astım, eozinofilik pnömoni
Gastrointestinal hastalıklar
Yaygın: Peptik ülser, perforasyon, ileri yaştaki hastalarda fatal olma ihtimali bulunan
kanama, mide yanması, mide bulantısı, özofajit, kusma, diyare, midede şişkinlik,
konstipasyon, dispepsi, karın ağrısı
Yaygın olmayan: Nonpeptik gastrointestinal ülserasyon, melana, hematemez, stomatit,
ülseratif stomatit, ülseratif kolit ve Crohn hastalığında şiddetlenme, pankretit, gastrit
Hepato-biliyer hastalıklar
Seyrek: Hepatit, sarılık, fatal hepatit, anormal karaciğer fonksiyonları
Deri ve deri altı doku hastalıkları
Yaygın: Kaşıntı, deri döküntüsü, ciltte lekelenme, purpura, deri raşları, ekimoz
Yaygın olmayan: Terleme, saç dökülmesi, epidermal nekroliz, eritema multiforme, Stevens-
Johnson sendromuna bağlı bülloz reaksiyonlar, eritema nodozum, liken planus, pustular
reaksiyonlar, foliküler ürtiker, fotoalerjik duyarlılık reaksiyonları, anjiyonörotik ödem
13 / 18Kas-iskelet bozuklukları, bağ doku ve kemik hastalıkları
Yaygın olmayan: Miyalji, kas zayıflığı
Böbrek ve idrar yolu hastalıkları
Yaygın: Böbrek rahatsızlıkları
Yaygın olmayan: Hematüri, intertisyal nefrit, nefrotik sendrom, böbrek yetmezliği, renal
papiller nekroz.
Üreme sistemi ve meme hastalıkları
Yaygın olmayan: Kadında kısırlık
Genel bozukluklar ve uygulama bölgesine ilişkin hastalıklar
Yaygın: Ödem, susuzluk hissi
Yaygın olmayan: Pireksi (üşüme hissi ve ateşlenme), keyifsizlik, yorgunluk
Araştırmalar
Yaygın olmayan: Karaciğer fonksiyon testlerinde anormallik, serum kreatinin düzeyinde artış
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; tel:0 800 314 00 08; faks: 0 312 218 35 99).
4.9. Doz aşımı ve tedavisi
Semptomlar
Baş ağrısı, pirozis, bulantı, kusma, epigastrik ağrı, Gİ kanama, nadiren diyare,
dezoryantasyon, eksitasyon, uyuşukluk, sersemlik, kulak çınlaması, baygınlık, konvülsiyon,
koma. Önemli zehirlenme vakalarında, akut böbrek yetmezliği ve karaciğer hasarı oluşması
mümkündür.
Nonsteroidal antiinflamatuvar ilaç alımı sonrası solunum depresyonu ve koma görülebilir
ancak bu durum nadir olarak görülür.
Bir naproksen doz aşımı vakasında, hipotrombinemiye bağlı protrombin zamanında geçici
uzama K vitaminine bağlı pıhtılaşma faktörlerinin selektif inhibisyonuna bağlı olabilir.
Birkaç hastada nöbetler görülmüştür ancak bunların naproksen ile ilgili olup olmadığı net
değildir. Naproksenin hangi dozunun hayatı tehdit edici nitelikte olduğu bilinmemektedir.
14 / 18Tedavi
Hastalar gerekirse semptomatik olarak tedavi edilmelidir. Toksik olabilecek miktarda dozlar
alındıktan sonraki 1 saat içinde aktif kömür düşünülmelidir. Alternatif olarak yetişkinlerde
hayatı tehdit edici miktarda aşırı dozlar alındıktan sonraki 1 saat içinde gastrik lavaj göz
önünde bulundurulmalıdır.
İyi idrar çıkışı garanti edilmelidir.
Böbrek ve karaciğer fonksiyonları yakından takip edilmelidir.
Toksik olabilecek miktarda dozlar alındıktan sonra, hastalar en az dört saat boyunca
gözlemlenmelidir.
Sık sık olan ya da uzun süreli konvülsiyonlar intravenöz diazepam ile tedavi edilmelidir.
Diğer önlemler hastanın klinik durumuna göre alınmalıdır.
Naproksen proteinlere yüksek oranda bağlandığından, hemodiyaliz plazma naproksen
konsantrasyonlarını düşürmez. Ancak naproksen almış olan ve renal yetmezliği bulunan bir
hastada hemodiyaliz yine de uygun olabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antiinflamatuvarlar ve Antiromatik Ürünler
ATC kodu: M01AE02
Naproksen antiinflamatuvar ve analjezik aktiviteye sahip nonsteroidal bir antiinflamatuvardır.
Diğer nonsteroidal analjezik antiinflamatuvar ilaçlar gibi Naproksen prostaglandinlerin
oluşmasını katalize eden siklooksijenaz (COX-1 ve COX-2) enzimlerini dolayısıyla
prostaglandin sentezini inhibe ederek etki gösterir.
Naproksen bir santral sinir sistemi depresanı değildir ve metabolizma enzimlerini aktive
etmez.
5.2. Farmakokinetik özellikler
Genel özellikler
Emilim: Naproksen; rektal yolla alındığında gastrointestinal kanaldan çabuk ve tam olarak
emilir.
Doruk plazma düzeyine 2–4 saatte ulaşır ve normalde 4–5 dozdan sonra bu pik düzey
devamlı sabit hale gelir.
15 / 18Dağılım:
Ortalama biyolojik yarı ömrü yaklaşık 13 saattir ve tedavi dozlarında % 99’dan fazlası
plazma proteinlerine bağlanır.
Biyotransformasyon: Naproksen karaciğerde yaygın biçimde 6-0 dezmetil Naproksen’e
metabolize olur.
Eliminasyon:
Verilen dozun yaklaşık %95’i Naproksen, 6-0 dezmetil Naproksen veya konjugatları şeklinde
idrarla atılır. Atılım oranı, ilacın plazmadan kaybolma oranına aynen uymaktadır.
Doğrusallık/doğrusal olmayan durum:
Bildirilmemiştir.
Hastalardaki karakteristik özellikler:
Yaş ve cinsiyet
Naproksen ile herhangi bir pediyatrik çalışma gerçekleştirilmediğinden çocuklarda
naproksen’in güvenilirliği gösterilmemiştir.
Böbrek yetmezliği
Naproksen farmakokinetiği böbrek yetmezliği hastalarda gösterilmemiştir. Naproksenin
metabolize olup metabolitlerinin böbreklerle atıldığı bilgisine dayanarak naproksen
metabolitlerinin böbrek yetmezliği varlığında birikme potansiyeli söz konusudur. Ciddi
böbrek yetmezliği olan hastalarda naproksen’in eliminasyonu azalır. Naproksen içeren
ürünler orta-ciddi böbrek yetmezliği olan hastalarda önerilmemektedir (kreatinin klerensi< 30
ml/dak)
5.3. Klinik öncesi güvenlilik verileri
Karsinojenite
RANDOL, Sprague-Dawley farelerine yiyecekler ile beraber 24 aylık bir dönemde 8, 16 ve
24 mg/kg/gün dozlarında uygulanmıştır. RANDOL, ratlar’da karsinojenik görülmemiştir.
Mutajenite
Salmonella typhimurium (5 hücre serisi), Sachromyces cerevisisae (1 hücre serisi) suşlarında
ve fare lenfoma testlerinde mutajenite gözlenmemiştir.
Fertilite
Oral olarak 30 mg/kg/gün dozunda erkek ve 20 mg/kg/gün dozunda dişi ratlara uygulama
sonrası RANDOL gebeliği etkilememiştir.
Teratojenite
Ratlarda ve tavşanlarda organogenezis safhasında oral olarak 20 mg/kg/gün dozunda
uygulama RANDOL için teratojenik değildir.
16 / 18Perinatal/Postnatal Üreme
Hamile ve 3. Trimestrdeki ratlara 2, 10 ve 20 mg/kg/gün dozundaki oral RANDOL
uygulaması zorlu doğum ile sonuçlanmıştır. Bu, bu çeşit bileşimlerin bilinen bir etkisidir ve
hamile ratlarda aspirin ve indometazin ile de gösterilmiştir.
6. FARMASÖTİK ÖZELLİKLER
6.1. Yardımcı maddelerin listesi
Witepsol S-55
6.2. Geçimsizlikler
Bildirilmemiştir.
6.3. Raf ömrü
24 ay.
6.4. Saklamaya yönelik özel tedbirler
25ºC’nin altındaki oda sıcaklıklarında ışıktan koruyarak saklanmalıdır.
6.5. Ambalajın niteliği ve içeriği
Kutuda, Aluminyum folyo/PE ambalajda 10 suppozituar içerir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
HÜSNÜ ARSAN İLAÇLARI A.Ş
80670 Maslak-İSTANBUL
8. RUHSAT NUMARASI
171/10
17 / 189. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 27.09.1994
Ruhsat yenileme tarihi:
10. KÜB’ÜN YENİLENME TARİHİ
18 / 18