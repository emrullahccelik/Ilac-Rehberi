1 KULLANMA TALİMATI  
 
MORFEX  5/200 mcg inhalasyon için ölçülü dozlu aerosol  
Ağızdan solunarak kullanılır.  
 Etkin madde ler: İnhalasyon için her bir doz 5 mcg formoterol fumarat dihidrat ve 200 mcg 
mometazon furoat içerir.  
 Yardımcı maddeler:  Dehidrat alkol, oleik asit, HFA -134a içerir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın  kullanımı sırasında, doktora veya hastaneye gi ttiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
 
Bu Kullanma T alimatında:  
1. MOR FEX  nedir ve ne için kullanılır?  
2. MORFEX ’i kullanmadan önce dikkat edilmesi gerekenler  
3. MORFEX  nasıl kullanılır?  
4. Olası yan etkiler nelerdir?  
5. MORFEX ’in saklanması  
 
Başlıkları yer almaktadır.  
  2 1. MORFEX  nedir ve ne için kullanılır?  
MORFEX  inhalasyon cihazı ile kullanılmaktadır ve 5  mcg formoterol fumarat dihidrat ve 200 
mcg mometazon furoat adlı etkin maddeleri içerir.  
MORFEX, 120 dozluk aerosol tüplerde karton kutuda piyasaya sunulmaktadır.  
MORFEX ’in içeriğindeki formoterol,  “uzun etkili beta 2-agonistler ” olarak adlandırılan bir 
ilaç grubunun üyesidir. Akciğerlerinizde solunum yollarının çevresindeki kasların 
gevşemesini sağlayarak hırıltı, nefes darlığı gibi astım semptomlarına engel olur. Bu sizin 
daha kolay nefes almanızı sağlar.  
MORFEX ’in içeriğindeki mometazon furoat, “kortikosteroidler ” olarak adlandırılan  bir ilaç 
grubunun üyesidir. Kortikosteroidler, sahip oldukları iltihap giderici etki nedeniyle, astım 
ataklarının önlenmesinde kullanılır. Akciğerlerdeki küçük hava geçitlerinde mevcut şişliğin 
ve tahrişin kortikosteroidler in etkisiyle azalması, astım semptomlarını  hafifletir.  
MORFEX,  
 Astım belirtilerinin düzeltilmesi ve kontrol altın a alınması amacıyla kullanılır. Astım 
hastalığının basamaklı tedavisinde 3. basamaktan itibaren kullanılır.  
 
2. MORFEX ’i kullanmadan önce dikkat edilmesi gerekenler  
MORFEX ’i aşağ ıdaki durumlarda KULLANMAYINIZ  
Eğer;  
 Formoterol  fumarata , mometazona  furoata  ve/veya ürünün içindeki yardımcı 
maddelerden herhangi birine karşı alerjiniz varsa,  
 Status astmatikus (astım nöbeti) olarak bilinen durumda veya ani gelişen astım 
ataklarının tedavisinde MORFEX’i kullanmayınız. Ani gelişen astım belirtilerinin 
tedavisi için doktorunuz tarafından verilen çabuk ve kısa etkili kurtarıcı inhalerinizi 
yanınızda bulundurunuz.  
MORFEX ’i aşağıdaki  durumlarda DİKKATLİ KULLANINIZ  
Eğer;  
 Tüberküloz (verem) hastasıysanız ya da daha önce tüberküloz (verem) geçirmişseniz,  
 Gözünüzde Herpes simpleks  (uçuk virüsü) enfeksiyonu ya da vücudunuzun herhangi 
bir yerinde veya derinizde başka bir tip  enfeksiyon varsa,  
 Kalp rahatsızlığınız varsa (kalp damarlarının sertle şmesi [koroner yetmezlik] gibi),  
 Kalp atım düzensizliğiniz varsa,  
 Yüksek kan basıncı  (hipertansiyon) probleminiz varsa,   3  Anevrizmanız (atardamar duvarının zayıf olması nedeniyle atardam arın bir torba gibi 
şiştiği bir alan) varsa,  
 Feokromositomanız (kan basıncını etkileyebilen bir böbreküstü bezi tümörü) varsa,  
 Kalp sorununuz, örneğin elektrokardiyogram (EKG) ölçümlerinizde değişiklikler 
varsa,  
 Tiroid beziniz normalden fazla çalışıyorsa,  
 Azalmış kemik mineral yoğunluğunuz varsa,  
 Osteoporozunuz (kemik erimesi) varsa,  
 Şeker hastalığınız varsa,  
 Kan potasyum düzeyiniz düşükse,  
 Kas kasılma nöbetleriniz varsa,  
 Görmenizde değişiklik , göz içi basıncı nızda  artma (glokom) ve/veya göze perde 
inmesi (katarakt) gibi durumlar sizde mevcut ise  veya geçmişte yaşadıysanız , 
 Hamileyseniz veya hamile kalmayı planlıyorsanız,  
 Emziriyorsanız,  
 Bağışıklık sisteminiz baskılanmış durumda ise,  
 Cerrahi bir operasyona girecekseniz,  
 Kullanmakta olduğunuz sistemik steroid tedavisinden inhale MORFEX tedavisine 
geçiş yapıyorsanız, daha önceden kontrol altında tutulmuş olan; gözlerde kaşınma, 
sulanma veya deri döküntüsü gibi alerji belirtileri ortaya çıkabilir.  Bu belirtileri nasıl 
kontrol altına alabileceğinizi, doktorunuza sorun. Bunların yanı sıra  kuvvetsizlik, mide 
bulantısı, kusma, tansiyon düşüklüğü, eklem veya kas ağrıları, depresyon duyguları, 
yorgunluk veya uyku hali görülürse,  doktorunuza söylemelisiniz.  
 MORFEX’i kullanırken hırıltıda ani bir artışla birl ikte solunum yollarında 
beklenmeyen bir daralma ve nefes darlığı yaşarsanız derhal doktorunuza danışınız.  
 Ani aşırı duyarlılık reaksiyonları meydana gelirse (örn, döküntü, ciltte kızarıklık, 
kaşıntı, alerji sonucu yüz ve boyunda şişme, hırıltılı solunum, s oluk alamama) hemen 
doktorunuza danışınız.  
 Kızamık veya suçiçeği geçirmemiş seniz  ya da bu enfeksiyonl ara karşı bağışıkl ığınız 
yoksa,  inhale kortikosteroidleri kullanırken kızamık hastalığı veya suçiçeği hastalığı 
olan hastalarla temastan kaçınmalıdır. Bu e nfeksiyonlara sahip herhangi biri ile temas 
etmeniz halinde, doktorunuzu bilgilendiriniz. Bu durum özellikle ergenler  için çok 
önemlidir.  4  Ağzınızda veya boğazınızda beyaz plaklar şeklinde kendini gösteren ve pamukçuk adı 
verilen mantar enfeksiyonu ortaya ç ıkarsa, tedaviye ihtiyaç duyacağınızdan, 
doktorunuza söyleyiniz. Doktorunuz sizden, MORFEX tedavisini geçici olarak 
durdurmanızı isteyebilir veya farklı bir inhalerle tedavi edilmenizi kararlaştırabilir. 
Dozu aldıktan sonra ağzınızı suyla çalkalayıp daha s onra tükürmeniz, pamukçuk 
gelişmesinin önlenmesinde size yardımcı olabilir.  
 Vitamin ve bitkisel ürünler kullanıyorsanız doktorunuza söyleyiniz.  
 Mantar enfeksiyonlarının tedavisinde (örn, ketokonazol, itrakonazol içeren ilaçlar), 
bazı virüs enfeksiyonlarını n (HIV) tedavisinde (örn, ritonavir, atazanavir, indinavir, 
nelfinavir ve sakinavir içeren ilaçlar) bakteriyel enfeksiyonların tedavisinde (örn, 
klaritromisin ve telitromisin içeren ilaçlar) depresyon tedavisinde (nefazodon içeren 
ilaçlar) kullanılan bir i laç kullanıyorsanız doktorunuza söyleyiniz.  
Tüm steroid (hormon türevi) içeren ilaçlar özellikle uzun süre kullanıldıklarında böbrek üstü 
bezlerinin çalışmasını etkileyebilir. Doktorunuz zaman zaman böbrek üstü bezlerinizin 
çalışmasını kontrol edecektir.  
MORFEX gibi ilaçlarla uygulanan tedavi, vücuttaki normal steroid (hormon türevi) üretimini 
etkileyebilir. Uzun süre bu çeşit tedavi gören ergenlerin, akranlarına kıyasla daha yavaş 
büyümesi, bunun etkilerinden biri olabilir. MORFEX’i kullanan bir ergenseni z doktorunuz, 
zaman zaman boyunuzu kontrol edecektir.  
MORFEX, bronşların hızla daralmasını veya astım ataklarını hızla ortadan kaldırmayı 
amaçlamadığından, ani gelişen astım ataklarının tedavisi için, bronşları genişleten ve etkisi 
çabuk ortaya çıkıp kısa süren bir inhaleri (astım atağını gideren rahatlatıcı  ilaç) her zaman 
yanınızda  bulundurmalısınız.  Doktorunuz bu amaçla size başka bir inhaler ilaç verecektir.  
Çabuk ve kısa etkili (rahatlatıcı) inhalerinizin kullanım sıklığı arttıysa ve sizi rahatlatmıyorsa, 
derhal doktorunuzla bağlantıya geçin.  
Astım belirtileriniz MORFEX’i 1 -2 hafta düzenli kullanmanıza rağmen iyileşmiyorsa derhal 
doktorunuzla bağlantıya geçiniz.  
Bu uyarılar geçmişteki herhangi bir dönemde dahi olsa sizin için geçerliyse lüt fen 
doktorunuza danışınız.  5  
MORFEX ’in yiyecek ve içecek ile birlikte kullanılması  
MORFEX ’in gıdalarla birlikte alınması halinde etkileşim konusunda bilgi yoktur.  
Solunum yolu ve beslenme yolunun farklı olması nedeniyle etkinliğinde bir azalma veya 
artma beklenmemektedir.  
Hamilelik   
İlacı kullanmadan önce doktorunuza veya eczacınıza danışınız.  
Hamileyseniz veya hamile kalmayı planlıyorsanız doktorunuza bildiriniz. Doktorunuz dikkatli 
bir risk -yarar değerlendirmesi yaptıktan sonra gerekli görüyorsa MORFEX kullanmalısınız.  
Hamileliğiniz sırasında MORFEX kullandıysanız, çocuğunuzun böbrek üstü bezi 
fonksiyonları dikkatle takip edilecektir.  
Tedaviniz sırasında hamile oldu ğunuzu fark ederseniz  hemen doktorunuza veya eczacınıza  
danışınız. 
Emzirme  
İlacı kullanmadan önce doktorunuza veya eczacınıza danışınız.  
Eğer emziriyorsanız doktorunuza bilg ilendiriniz. Doktorunuz dikkatli bir risk -yarar 
değerlendirmesi yaptıktan sonra gerekli görüyorsa MORFEX kullanmalısınız.  
Araç ve makine kullanımı  
MORFEX’in araç ve  makine kullanımı üzerindeki etkileri bilinmemektedir. Baş dönmesi, 
titreme veya benzer etkiler görüldüğünde araç ve makine kullanmayınız.  
MORFEX ’in içeriğinde bulunan bazı yardımcı maddeler hakkında önemli bilgiler  
Bu tıbbi ürün az miktard a –her dozda 100  mg’de n daha az – alkol içerir.  
Diğer ilaçlar ile  birlikte kullanımı  
Eğer aşağıdaki ilaçlardan herhangi birini kullanıyorsanız MORFEX’i kullanmadan önce 
doktorunuza bildiriniz:  
 Mantar enfeksiyonlarının tedavisinde  kullanılan ilaçlar  (ketokonazol , itrakonazol gibi ), 
 Virüs enfeksiyonlarının tedavisinde kullanılan ilaçlar (ritonavir , atazanavir, indinavir, 
nelfinavir , sakinavir  gibi), 
 
 6  Bakteriyel enfeksiyonların tedavisinde  kullanılan ilaçlar  (klaritromisin, telitromisin 
gibi),  
 Nefazodon gibi depresyon tedavisinde kullanılan bir ilaç,  
 Adrenerjik madde içeren ilaçlar ( astım, soğuk algınlığı, depresyon veya uyku 
bozuklukları gibi durumlarda kullanılan bazı ilaçlar beta adrenerjik maddeler 
içerebilir),  
 Astım ve kronik obstrüktif (tı kayıcı) hava yolu hastalıklarını tedavi etmek için 
kullanılan bir ilaç sınıfı olan ksantin türevleri (teofilin, aminofilin gibi),  
 Ödem (su tutulması), kalp yetmezliği ve yüksek kan basıncını tedavi etmek için 
kullanılan diüretik adı verilen idrar söktürüc ü ilaçlar,  
 Depresyon ve duygu -durum bozukluklarını tedavi etmek için kullanılan monoamin 
oksidaz inhibitörleri (MAO inhibitörleri) ya da trisiklik antidepresanlar,  
 Yüksek kan basıncı, kalp yetmezliği, göğüs ağrısı, anksiyete (kaygı, endişe), anormal 
kalp ritmini tedavi etmek için kullanılan bir ilaç tipi olan beta -blokörler [glokom (göz 
içi basıncının artması) tedavisinde kullanılan bazı göz da mlaları beta -blokör 
içerebilir],  
 Çoğunlukla kalp yetmezliğinin tedavisinde kullanılan kardiyak glikozidleri,  
 Genel  olarak hareket bozukluklarını, barsak kramplarını veya solunum yolu 
hastalıklarını tedavi etmek için kullanılan antikolinerjik ilaçlar.  
 MORFEX’i önerilen dozda kullanırken uzun etkili beta 2 agonist içeren diğer ilaçları 
kullanmayınız.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3. MORFEX  nasıl kullanılır?  
Uygun kullanım ve doz/uygulama sıklığı için talimatlar:  
MORFEX’i her zaman için doktorunuzun önerdiği şekilde kullanınız. Nasıl kullanacağınızdan 
emin değilseniz doktorunuza başvurunuz.  
Yetişkinler ve 12 yaş ve üzeri ergenler:  
MORFEX’i, her gün günde iki kez (sabah ve akşam) iki inhalasyon olarak uygulayınız.  7 Orta doz inhale kort ikosteroid kullanan hastalar için önerilen başlangıç dozu günde iki kez iki 
inhalasyon  MORFEX 5/100 mcg’nin inhale edilmesidir. Önerilen maksimum günlük doz 
20/400 mcg’dir.  
Yüksek doz inhale kortikosteroid kullanan hastalar için önerilen başlangıç dozu gün de iki kez 
iki inhalasyon MORFEX 5/200 mcg’nin inhale edilmesidir. Önerilen maksimum günlük doz 
20/800 mcg’dir.  
MORFEX’i günde iki kez iki inhalasyondan fazla kullanmayınız.  
MORFEX’i ani gelişen astım ataklarının rahatlatılması için kullanmayınız. Doz uygulama 
aralıklarında belirtiler meydana gelirse, hemen rahatlamanın sağlanabilmesi için, kısa etkili 
bir inhale beta 2-agonist  (rahatlatıcı inhaler)  kullanmalısınız.  
Daha önceden etkili olan MORFEX dozunun yeterli astım kontrolü  sağlamadığını 
düşünüyo rsanız, doktorunuza danışınız.  
Maksimum fayda, tedavi başlangıcından 1 hafta veya daha uzun bir süre sonraya kadar elde 
edilemeyebilir. Her bir hasta , belirti rahatlamasının başladığı süre ve belirtilerin rahatlama 
derecesi bakımından farklılık yaşayabilir . 2 haftalık tedaviye yeterli oranda cevap vermeyen 
12 yaş ve üzeri hastalar da doktor kontrolünde daha yüksek dozlar ile ilave astım kontrolü 
sağlanması gerekebilir.  
Uygulama yolu ve metodu:  
İnhalasyon spreyinin doğru kullanımı doktor veya eczacı tarafında n size gösterilecektir.  
Doktorunuz inhalasyon spreyini nasıl kullandığınızı zaman zaman kontrol etmelidir.  
Hastalığınızın kontrolünün sağlanabilmesi için, MORFEX  inhalasyon spreyinizi düzenli bir 
şekilde ve size reçetelendiği gibi kullanmalısınız.  
İlaç, ağızlığın da dahil olduğu plastik gövde içerisinde basınçlı bir tüpte yer almaktadır.  
İnhalasyon spreyinin doğru kullanımı için aşağıda verilen kuralları dikkatle izleyiniz.  
 
 
 8 İnhalasyon spreyinin kullanım talimatı  
İnhalasyon spreyinin test edilmesi:  
 
İnhalasyon spreyinizi ilk kez kullanacağınız zaman çalışıp çalışmadığını test ediniz.  Ağızlık 
kapağını baş  parmağınız ve parmaklarınız ile yanlardan hafifçe sıkarak çıkarınız ve çekip 
ayırınız.  
Çalıştığından emin olmak için, inhaler spreyinizi sallayınız,  ağızlığı kendinizden uzak tutunuz 
ve havaya bir puf serbest bırakılması için tüpü bastırınız.  İnhalasyon spreyinizi bir hafta veya 
daha uzun süre kullanmadığınızda ağızlık kapağını çıkarmalısınız ve boşluğa iki kez sıkım 
yapmalısınız.  
İnhalasyon spreyiniz i kullanacağınız zaman oturunuz veya ayakta dik durunuz.  
1. İlk resimde gösterildiği gibi ağızlık kapağını çıkarınız. Ağızlığın temiz olduğundan 
emin olmak için içini ve dışını kontrol ediniz.  
2. İnhalasyon spreyinizi her kullanımdan önce iyice çalkalayınız.  
 
3. İnhalasyon spreyinizi baş  parmağınız ağızlığın altında, inhalasyon spreyinizin 
tabanında olacak şekilde dik tutunuz.  
9  
4. Ağızlığı dişlerinizin arasına koyunuz ve dudaklarınızı sıkıca kapatınız.  
 
5. Ağzınızdan yavaş ve derin nefes alınız ve aynı anda bir puf doz  boşaltmak için 
inhalasyon spreyinizin üst kısmına basınız.  
 
6. Nefesinizi yaklaşık 10 saniye veya rahatça tutabildiğiniz kadar tutunuz ve ağızlığı 
ağzınızdan çıkarıp parmağınızı inhalasyon spreyinizin üst kısmından çekiniz.  Sonra 
yavaşça ağızdan nefes verin iz. İnhalerin içine nefes vermekten kaçınınız.  
 
10 7. Her bir puf ilaç alımı arasında yaklaşık yarım dakika bekleyiniz ve sonra 2 -6. 
basamakları tekrarlayınız.  
8. Daha sonra, ağzınızı su ile çalkalayınız ve tükürünüz. Bunu yapmanız ağzınızda 
pamukçuk oluşumunun v e ses kısıklığının önlenmesine yardımcı olmak için 
önemlidir.  
9. Kullanımdan sonra tozdan korumak için ağızlığın kapağını hemen kapatınız. Ağızlık 
kapağı doğru bir şekilde yerleştirildiğinde tam yerine oturacaktır. Eğer yerine 
oturmuyorsa, ağızlık kapağını di ğer yöne çeviriniz. Çok fazla güç uygulamayınız.  
Eğer spreyin üst kısmından veya ağzınızın yanlarından “buhar” geldiğini görürseniz, 2. 
basamaktan itibaren uygulamaya tekrar başlamalısınız.  
İnhalasyon spreyinin temizlenmesi  
İnhalasyon spreyinizi haftada en  az bir kez temizleyiniz.  
1. Ağızlık kapağını  çıkarınız.  
2. Tüpü plastik gövdeden çıkarmayınız.  
3. Kuru bir bez veya kumaş ile ağızlığın içini ve dışını ve plastik gövdeyi siliniz.  
4. Ağızlık kapağını doğru bir şekilde yerleştiriniz. Kapağı yerleştirmek için çok fazla  güç 
uygulamayınız.  
 
Dikkat!  
İnhalasyon spreyinizi göze sıkmayınız. Yanlışlıkla sıkılırsa gözlerinizi suyla yıkayınız, 
kızarıklık veya iritasyon oluşursa doktorunuza başvurunuz.  
Değişik yaş grupları:  
Çocuklarda kullanım:  
MORFEX,  12 yaş ından küçük  çocuklarda kullanılmamalıdır.  
Yaşlılarda kullanım:  
Yaşlılarda MORFEX için doz ayarlaması gerekli değildir.  
Özel popülasyonlara ilişkin ek bilgiler  
Böbrek yetmezliği:  
Böbrek yetmezliğiniz varsa MORFEX’i doktorunuzun önerisi doğrultusunda kullanınız.  
 11 Karaciğer yetmezliği:  
Karaciğer yetmezliği niz varsa MORFEX’i doktorunuzun önerisi doğrultusunda kullanınız.  
Eğer MORFEX ’in etkisinin çok güçlü veya zayıf olduğuna dair bir izleminiz var ise 
doktorunuz  veya eczacınız ile konuşunuz.  
Kullanmanız gerekenden daha fazla MORFEX  kullandıysanız  
Size önerilen dozdan daha fazla  MORFEX aldıysanız hemen doktorunuzu arayınız.  
MORFEX’ ten kullanmanız gerekenden fazlasını kullanmışsanız bir doktor veya eczacı ile 
konuşunuz.  
MORFEX ’i kullanmayı unut ursanız  
İlacınızı almayı unutursanız, unuttuğunuzu fark eder etmez bu dozu alınız ve sonraki dozu her 
zamanki saatte alınız.  
Eğer, ilacınızı almayı unuttuğunuzu fark ettiğinizde, sonraki dozun saati yaklaşmış ise, 
unuttuğunuz dozu atlayınız.  
Unutulan dozları dengelemek için çift doz almayınız.  
MORFEX  ile tedavi sonlandırıldığında oluşabilecek etkiler  
İlacı kullanmayı doktorunuza danışmadan aniden kesmeyiniz.  
Doktorunuzun önerisi dışında tedaviyi sonlandırmanız, hastalığınızın şiddetlenmesine ve 
tedavinin aksamasına neden olabilir.  
4. Olası yan etkiler nelerdir?  
Tüm ilaçlar gibi MORFEX’in içeriğinde bulunan maddelere duyarlı olan kişilerde yan etkiler 
olabilir.  
Aşağıdakilerden biri olursa, MORFEX’i  kullanmayı durdurunuz ve DERHAL 
doktorunuza bildi riniz veya size en yakın hastanenin acil bölümüne başvurunuz:  
 Ani a şırı duyarlılık reaksiyonları (döküntü, kaşıntı, kurdeşen, gözlerde, dudaklarda, 
yüzde, boğazda kızarıklık ve şişme, alerji sonucu yüz ve boğazda şişme [anjiyonörotik 
ödem]) , 
 Şiddetli hipotansiyon (düşük kan basıncı),  
 Solunum yollarında meydana gelen beklenmeyen bir daralma ve nefes darlığı 
(paradoksal bronkospazm),  12  Baskı tarzında göğüs ağrınız varsa (anjina pektoris adı verilen kalbi besleyen 
damarların daralması/tıkanması ile ortaya ç ıkan göğüs ağrısı),  
 Bağışıklık sisteminin baskılanması.  
Yan etkiler görülme sıklıklarına göre aşağıdaki şekilde sıralanmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir . 
Yaygın olmayan: 100 hastanın birinden az, fakat 1000 hastanın birinden fazla görülebilir.  
Seyrek: 1.000 hastanın birinden az görülebilir.  
Çok seyrek: 10.000 hastanın birinden az görülebilir.  
Bilinmiyor : Eldeki verilerden hareketle tahmin edilemiyor.  
 
Çok yaygın:  
 Ağız ya da boğazda (beyaz benekler halinde) kandida enfeksiyonu (ağız mukozasında 
mantar enfeksiyonu).  
Yaygın:  
 Burun ve boğaz iltihabı,  
 Yüz kemiklerinin içindeki hava boşluklarının iltihabı (sinüzit),  
 Baş ağrısı,  
 Titreme,  
 Konuşmanın bozulması (disfoni),  
 Yutak iltihabı.  
Yaygın olmayan:  
 Huzursuzluk (ajitasyon),  
 Kaygı, endişe (anksiyete),  
 Sinirlilik,  
 Uykusuzluk,  
 Baş dönmesi,  
 Kalp atımının hızlanması (taşikardi),  
 Kas krampları,  
 Kas ağrısı,  
 Boğaz tahrişi.  
 
 13 Çok seyrek:  
 Düşük tansiyon, ekzantem gibi  aşırı duyarlılık reaksiyonları,  
 Tat alma duyusu bozuklukları,  
 Kol ve bacaklarda su toplaması,  
 Bulantı.  
Bilinmiyor:  
 Kalpte atım düzensizlikleri (atriyal fibrilasyon, ventriküler ekstrasistoller, taşiaritmi),  
 Çarpıntı,  
 Kan basıncında artış (hipertansiyon d ahil),  
 Kalbin elektrik faaliyetinde bozulma (Elektrokardiyogramda QT uzaması),  
 Kan şeker düzeyinde artış (hiperglisemi),  
 Kan potasyum düzeyinin normalin altına düşmesi (hipokalemi),  
 Kemik mineral yoğunluğunda azalma,  
 Adrenal baskılanma (böbrek üstü bezlerinde baskılanma),  
 Astım atakları,  
 Göz içi basıncının artması (glokom),  
 Katarakt (göze perde inmesi),  
 Ergenlerde büyümede azalma,  
 Öksürük,  
 Kusma,  
 Ateş,  
 Yorgun hissetme,  
 Ağrı,  
 Hazımsızlık,  
 Kilo artışı,  
 Ağız ve boğaz kuruluğu,  
 Deri döküntüsü,  
 Astımın şi ddetlenmesi (öksürük, nefes darlığı, hırıltı ve bronşların daralması dahil).  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 14 Yan etkilerin raporlanması  
Kullanma Talimatında  yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. MORF EX’in saklanması  
MORFEX ’i çocukların göremeyeceği, erişemeyeceği yerlerde ve ambalajında saklayınız.  
25°C’nin altındaki oda sıcaklığında saklayınız. Direk t gün ışığından ve donmaktan 
koruyunuz. Aerosol kutusu delinmemeli, boş olsa bile kırılmamalı, ateşten uzak tutulmalıdır.  
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra MORFEX ’i kullanmayınız.  
Eğer üründe ve/veya  ambalajında bozukluklar fark ederseniz, MORFEX ’i kullanmayınız.  
Ruhsat Sahibi :   Neutec İnhaler İlaç San. ve Tic. A.Ş.  
 Sakarya 1. Organize Sanayi Bölgesi  
 2. Yol No:3  
 Arifiye / Sakarya  
Tel: 0850 201 23 23  
Fax: 0212 482 24 78  
   e-mail: info@neutecinhaler.com  
 
Üretim Yeri :   Neutec İlaç San. Tic. A.Ş.  
1.OSB. 1.Yol No:3 Adapazarı / SAKARYA  
 
Bu kullanma talimatı 12.09.2014 tarihinde onaylanmıştır.  
 