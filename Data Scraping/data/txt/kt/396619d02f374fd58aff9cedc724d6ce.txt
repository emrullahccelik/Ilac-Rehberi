1/11 
  
 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza  danışınız.  
• Bu ilaç kişisel olarak sizin için reçete edilmiştir, başkalarına  vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  KULLANMA TALİMATI  
 
DELİX FORTE 10 mg/5 mg sert kapsül  
 
Ağız yoluyla alınır.  
 
• Etkin maddeler: Her bir kapsül 10 mg amlodipine eşdeğer 13,868 mg amlodipin 
besilat ve 5 mg ramipril  içermektedir . 
 
• Yardımcı maddeler: Mikrokristalin selüloz, kalsiyum hidrojen fosfat, susuz, 
prejelatinize mısır nişastası, sodyum nişasta glikolat (tip A), sodyum stearil fumara t, 
kırmızı demir oksit (E172), titanyum dioksit (E171), jelatin (sığır  kaynaklı)  
 
 
 Bu Kullanma Talimatında:  
 
1. DELİX FORTE nedir ve ne için  kullanılır?  
2. DELİX FORTE’yi kullanmadan önce dikkat edilmesi  gerekenler  
3. DELİX FORTE nasıl  kullanılır?  
4. Olası yan etkiler  nelerdir?  
5. DELİX FORTE’nin  saklanması  
 
Başlıkları yer almaktadır.  
 
1. DELİX FORTE nedir ve ne için  kullanılır?  
 
DELİX FORTE, içinde beyaz veya beyaza yakın renkte toz bulunan, opak kırmızı -
kahve renginde , gövdesi opak beyaz renkte, 28 adet sert jelatin kapsül içeren blister 
ambalajda sunulmaktadır.  
 
DELİX FORTE iki etk in madde içermektedir: ramipril ve amlodipin. Ramipril ADE 
inhibitörleri (Anjiyotensin Dönüştürücü Enzim İnhibitörleri) adı verilen bir ilaç grubuna 
dahildir. Amlodipin kalsiyum antagonistleri adı verilen bir ilaç grubuna dahildir.  
 
Ramipril şu şekilde etki gösterir:  
− Vücudunuzun kan basıncınızı yükseltebilen maddeleri üretmesini  azaltır.  
− Kan damarlarınızın gevşemesini ve genişlemesini  sağlar.  
− Kalbinizin tüm vücudunuza kan pompalamasını  kolaylaştırır.  
 
2/11 
  
 Amlodipin şu şekilde etki gösterir:  
− Kan damarlarının gevşemesini ve genişlemesini, böylece kanın damarlardan daha kolay 
geçmesini  sağlar.  
 
DELİX FORTE, kan basıncı DELİX FORTE ile aynı dozlarda fakat ayrı ilaçlar olarak 
birlikte verilen amlodipin ve ramipril ile yeterince kontrol altında olan hastalarda 
hipertansiyonu (yüksek kan basıncı) tedavi etmek için kullanılır.  
 
2. DELİX FORTE’yi kullanmadan önce dikkat edilmesi gerekenler  
 
DELİX FORTE’yi aşağıdaki durumlarda  KULLANMAYINIZ  
Eğer;  
• Ramipril, amlodipin ( etkin  maddeler), diğer ADE inhibitörü ilaçlar veya herhangi bir 
kalsiyum antagonisti veya bu ilacın bileşenlerinden herhangi birine alerjiniz (aşırı 
duyarlılığınız) varsa. Alerjik reaksiyonun belirtileri ; deride kızarıklık , yutma  veya nefes 
almada problem, dudaklarınızın, yüzünüzün, boğazınızın veya dilinizin şişmesi 
şeklinde olabilir.  
• Daha önce “anjiyoödem” adı verilen ciddi bir alerjik reaksiyon geçirdiyseniz. Bunun 
belirtileri kaşıntı, kurdeşen (ürtiker), eller, ayaklar ve boğazda kırmızı lekeler, boğaz ve 
dilde şişme, gözler ve dudakların çevresinde şişme, nefes alma ve yutkunma  
güçlüğüdür.  
• Yetişkinlerde uzun süreli (kronik) kalp yetmezliği n bir türünü  tedavi etmek için 
kullanılan bir ilaç olan sakubitril/valsartan almışsanız veya halihazırda alıyorsanız , bu 
ilaçların  kullanımı ile anjiyoödem (boğaz gibi bölgelerde derinin altının aniden 
şişmesi) riski artabilir . Eğer sakubitril/valsartan alıyorsanız, yakın zamanda aldıysanız 
veya alma ihtimaliniz varsa  doktorunuza veya eczacınıza söyleyiniz.  
• Size diyaliz veya başka bir kan filtrasyonu uygulanıyorsa. Kullanılan makineye göre 
DELİX FORTE size uygun  olmayabilir.  
• Böbreklerinizin kan dolaşımında azalmaya bağlı (renal arter stenozu) böbrek 
sorunlarınız varsa.  
• Hamileyseniz  (Aşağıda “Hamilelik, emzirme ve doğurganlık” bölümlerine bakınız).  
• Sizde diyabet (şeker hastalığı) veya böbrek işlevlerinde bozukluk varsa ve aliskiren 
içeren kan basıncı düşürücü bir ilaç ile tedavi  ediliyorsanız.  
• Dinlenirken veya az çabayla göğüs ağrısı yaşıyorsanız (kararsız anjina pektoris)  
• Kan basıncınız  anormal  derecede  düşük  veya  dengesiz  ise doktorunuzun  
bu değerlendirmeyi yapması  gerekecektir.  
• Sizde kalbin aort kapağında darlık (aort stenozu) veya kardiyojenik şok (kalbinizin tüm 
vücuda yeterince kan sağlayamadığı bir durum)  varsa.  
• Kalp krizi sonrasında kalp yetmezliğiniz  varsa.  
Yukarıdakilerden herhangi biri sizin için geçerliyse, DELİX FORTE kullanmayınız. Emin 
değilseniz DELİX FORTE’yi kullanmadan önce doktorunuzla görüşünüz.  
 
DELİX FORTE’yi aşağıdaki durumlarda DİKKATLİ KULLANINIZ  
DELİX FORTE’yi kullanmadan önce doktorunuz veya eczacınızla konuşunuz. Aşağıdaki 
durumlardan herhangi biri sizin için geçerliyse doktorunuza bildiriniz:  
• Kalp, karaciğer veya böbrek sorunlarınız  varsa.  
• Vücudunuzdan çok fazla tuz veya sıvı kaybettiyseniz (kusarak, ishal ile, normalden 
3/11 
  
 fazla terleyerek, tuzdan fakir diyet yaparak, uzun süre diüretikler (idrar söktürücüler) 
alarak veya diyalize  girerek).  
• Arı veya eşek arısı sokmasına alerjinizi azaltmak için tedavi alacaksanız 
(desensitizasyon).  
• Anestezi alacaksanız. Bu bir ameliyat veya diş işlemi için olabilir. Bir gün öncesinden 
DELİX FORTE’yi kesmeniz gerekebilir; tavsiye için doktorunuza  danışınız.  
• Kanınızda yüksek miktarda potasyum varsa (kan testi sonuçlarınızda  gösterilmiştir).  
• Kanınızdaki sodyum düzeyini düşürebilecek ilaçlar alıyorsanız veya alma durumunuz 
varsa. Doktorunuz özellikle yaşlıysanız kanınızdaki sodyum düzeyini kontrol etmek 
için düzenli olarak kan testleri  yaptırabilir.  
• Ciddi bir alerjik reaksiyon olan anjiyoödem riskini arttırabile n, mTOR inhibitör ü (örn. 
temsirolimus, everolimus, sirolimus ; bu ilaçlar organ nakli reddini önlemek  için ve 
kanser tedavisi nde kullanılır ), vildagliptin  (şeker hastalığı tedavisinde kullanılan bir 
ilaç) veya neprilisin (NEP) inhibitörü (örn. ra sekadotril ; ishal tedavisinde kullanılan bir 
ilaç) gibi  ilaçları kullanıyorsanız.  
• Skleroderma veya sistemik lupus eritematozus gibi bir kollajen vasküler hastalığınız 
varsa.  
• Hamile olduğunuzu (veya olabileceğinizi) düşünüyorsanız  veya emziriyorsanız  
doktorunuza söyleyiniz  (bkz. Hamilelik ve Emzirme bölümleri).  
• Yüksek kan basıncı tedavisi için aşağıdaki ilaçlardan herhangi birini  alıyorsanız:  
− Bir anjiyotensin II reseptör blokeri (ARB’ler) (sartanlar olarak da bilinir – 
örneğin valsartan, telmisartan, irbesartan), özellikle diyabete bağlı böbrek 
sorunlarınız  varsa.  
− Aliskiren  
Doktorunuz düzenli aralıklarla böbrek işlevlerinizi, kan basıncınızı ve kanınızdaki 
elektrolitlerin (örn. potasyum) miktarını kontrol edebilir.  
 
“DELİX FORTE’yi aşağıdaki durumlarda kullanmayınız” başlığı altındaki bilgilere de 
bakınız.  
• Daha önce kan basıncınızda şiddetli yükselme (hipertansif kriz)  geçirdiyseniz.  
• Yaşlıysanız ve dozunuzun yükseltilmesi  gerekiyorsa.  
• Eğer sizde uzun zamandır sebat eden kuru öksürük ortaya  çıktıysa.  
• Eğer kan basıncınız yeterince düşmüyorsa. Bu tür ilaçlar siyahi kişilerde daha az etkili 
olabilir.  
 
Dudaklar ve yüzde, dil ve boğazda, boyunda ve olasılıkla eller ve ayaklarda ani şişme, 
yutkunma ve nefes almada güçlük, kurdeşen veya ses kısıklığı (“anjiyoödem  belirtileri ”) 
yaşıyorsanız. Bu şiddetli bir alerjik reaksiyon belirtisi olabilir. Bu tedavi sırasında herhangi 
bir zamanda  ortaya çıkabilir. Siyahi kişilerde bu durumun ortaya çıkması riski daha 
yüksektir. Sizde bu belirtiler oluşursa derhal doktorunuza haber vermelisiniz.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen  
doktorunuza danışınız.  
 
DELİX FORTE’nin yiyecek ve içeceklerle birlikte kullanılması  
DELİX FORTE aç veya tok olarak alınabilir.  
 
DELİX FORTE ile birlikte alkol almak sizde baş dönmesi ve sersemliğe neden olabilir. 
DELİX FORTE’yi kullanırken ne kadar içki içebileceğiniz konusunda endişeliyseniz bu 
4/11 
  
 konuyu doktorunuzla görüşün çünkü kan basıncını düşürmek için kullanılan ilaçlar ve alkol 
birbirinin etkisini arttırabilir.  
 
DELİX FORTE kullanan kişiler tarafından greyfurt suyu ve greyfurt tüketilmemelidir. 
Bunun nedeni greyfurt ve greyfurt suyunun amlodipin etkin  maddesinin kan düzeylerinde 
artışa neden olabilmesi ve DELİX FORTE’nin kan basıncı düşürücü etkisinde beklenmedik 
artışa yol açabilmesidir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz, hamile olduğunuzu düşünüyorsanız ya da hamile kalmayı planlıyorsanız bu 
ilacı kullanmadan önce doktorunuza danışınız.  
 
Hamilelik sırasında DELİX FORTE’yi kullanmamalısınız. DELİX FORTE’yi kullanırken 
hamile kalırsanız derhal doktorunuza bildiriniz. Planlanan gebelik öncesinde uygun bir 
başka tedaviye geçiş  gerçekleştirilmelidir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Emziriyorsanız  veya emzirmeye başlayacaksanız  bu ilacı kullanmadan önce doktorunuza 
danışınız.  
 
Amlodipinin küçük miktarlarda anne sütüne geçtiği gösterilmiştir. Emziriyorsanız DELİX 
FORTE’yi kullanmamalısınız. Herhangi bir ilaç almadan önce doktorunuz veya eczacınızla 
konuşmalısınız.  
 
Doğurganlık  
Doğurganlık üzerine etki olasılığına dair yeterli veri bulunmamaktadır.  
 
Araç ve makine kullanımı  
DELİX FORTE araç veya makine kullanma becerinizi etkileyebilir. Eğer DELİX FORTE 
kendinizi kötü, sersemlemiş veya yorgun hissetmenize veya baş ağrısına neden oluyorsa 
araç veya makine kullanmayınız ve derhal doktorunuzla görüşünüz. Bu özellikle tedavinin 
başında veya başka ilaçlardan geçiş yaptığınızda ortaya  çıkabilir.  
 
DELİX FORTE’nin içeriğinde bulunan bazı yardımcı maddeler hakkında önemli 
bilgiler  
DELİX FORTE içeriğinde uyarı gerektiren herhangi bir yardımcı madde içermez . 
 
Diğer ilaçlar ile birlikte kullanımı  
 
Eğer başka ilaçlar alıyorsanız, yakın zamanda aldıysanız veya alma olasılığınız varsa 
doktorunuza veya eczacınıza söyleyiniz.  
 
5/11 
  
 Aşağıdaki ilaçlardan herhangi birini kullanıyorsanız doktorunuza söyleyiniz. Bunlar 
DELİX FORTE’nin etkisini azaltabilir:  
• Ağrı ve yangıyı hafifletmek için kullanılan ilaçlar (örn. ibuprofen veya indometasin 
ve aspirin gibi Steroid olmayan Anti -İnflamatuar İlaçlar  (NSAİİ))  
• Efedrin, noradrenalin veya adrenalin gibi düşük kan basıncı, şok, kalp yetmezliği, 
astım veya alerjilerin tedavisinde kullanılan ilaçlar. Doktorunuzun kan basıncınızı 
kontrol etmesi  gerekecektir.  
• Hypericum perforatum (Depresyonun tedavisinde kullanılan sarı kantaron , St. 
John’s Wort).  
 
Aşağıdaki ilaçlardan herhangi birini alıyorsanız doktorunuza söyleyiniz. Bunları 
DELİX FORTE ile birlikte alırsanız yan etki oluşma olasılığı artabilir. Doktorunuzun 
dozunuzu değiştirmesi ve/veya başka önlemler alması gerekebilir:  
• Sakubitril/valsartan (yetişkinlerde uzun süreli (kronik) kalp yetmezliği tedavisinde 
kullanılan ilaç)  (“DELİX FORTE’yi aşağıdaki durumlarda kullanmayınız” başlığı 
altındaki bilgilere de bakınız).  
• Ağrı ve yangıyı hafifletmek için kullanılan ilaçlar (örn. ibuprofen veya indometasin 
ve asetilsalisilik asit gibi Steroid olmayan Anti -İnflamatuar İlaçlar  (NSAİİ).  
• Kanser ilaçları  (kemoterapi).  
• Organ nakli sonrasında siklosporin gibi organ reddini önlemek amaçlı  ilaçlar.  
• Furosemid gibi diüretikler (idrar söktürücüler).  
• Kan basıncınızı düşürebilecek antihipertansif olarak bilinen (örn., nitratlar, bazı 
antidepresanlar, anestezikler, baklofen, alfuzosin, doksazosin, prazosin, tamsulosin, 
terazosin gibi) maddeler  
• Bir anjiyotensin II reseptör blokeri (ARB) veya aliskiren (“DELİX FORTE’yi 
aşağıdaki durumlarda kullanmayınız” ve “DELİX FORTE’yi aşağıdaki durumlarda 
dikkatli kullanınız” başlıkları altındaki bilgilere de  bakınız).  
• Kanınızdaki potasyum miktarını arttırabilen spironolakton, triamteren, amilorid, 
potasyum tuzları ve heparin (kan sulandırıcı) gibi  ilaçlar.  
• Yangı için prednizolon gibi steroid  ilaçlar.  
• Allopurinol (kanınızdaki ürik asi di düşürmek için  kullanılır).  
• Prokainamid (kalp ritmi sorunları  için).  
• Temsirolimus (kanser  için).  
• Sirolimus, everolimus (greft reddini önlemek  için).  
• Vildagliptin (tip 2 diyabetin tedavisinde  kullanılır).  
• Rasekadotril (ishal tedavisinde kullanılır).  
• Ketokonazol, itrakonazol ( mantar hastalıklarına karşı etkili ilaçlar ). 
• Ritonavir, indinavir, nelfinavir (HIV tedavisinde kullanılan proteaz  inhibitörleri).  
• Rifampisin, eritromisin, klaritromisin (antibiyotikler –bakterilerin neden  olduğu  
enfeksiyonlar için).  
• Trimetoprim ve ko -trimoksazole  (bakterilerin neden olduğu enfeksiyonlar  için).  
• Verapamil, diltiazem (kalp bozuklukları veya yüksek kan basıncı tedavisi için  ilaçlar).  
• Dantrolen (şiddetli vücut ısı anormallikleri için  infüzyon).  
• Takrolimus (vücudunuzun bağışıklık sistemini kontrol altına almak, nakledilen 
organı kabul etmesini sağlamak için kullanılır).  
• Simvastatin (kolesterol düşürücü  ilaç).  
6/11 
  
  
Aşağıdaki ilaçlardan herhangi birini kullanıyorsanız lütfen doktorunuza söyleyiniz. Bunlar 
DELİX FORTE’den etkilenebilir:  
• Ağız yolu ile kullanılan  şeker düşürücü ilaçlar veya insülin gibi diyabet ilaçları. 
DELİX FORTE kan şekeri düzeylerinizi düşürebilir. DELİX FORTE’yi kullanırken 
kan şekeri düzeylerinizi yakından takip  edin.  
• Nefazodon (depresyon tedavisinde kullanılan bir ilaç).  
• Deksametazon (romatoid artrit (iltihaplı romatizma) gibi bağışıklık ve otoimmün 
koşulların tedavisinde kullanılan bir tür hormon benzeri ilaç (kortikosteroid)).  
• Fenobarbital, fenitoin ve karbamazepin (sara (epilepsi) tedavisinde kullanılan 
ilaçlar),  
• Sildenafil (cinsel yetersizlik tedavisinde kullanılan bir ilaç)  
• Lityum (ruh sağlığı sorunları için). DELİX FORTE kanınızdaki lityum miktarını 
arttırabilir. Lityum düzeyinizin doktorunuz tarafından düzenli kontrolü  gerekecektir.  
• Simvastatin (kolesterol düşürücü bir ilaç). DELİX FORTE kanınızdaki simvastatin 
miktarını  arttırabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son 
zamanlarda kullandınız ise lütfen doktorunuza veya eczacınıza bunlar hakkında bilgi 
veriniz.  
 
3. DELİX FORTE nasıl  kullanılır?  
 
Uygun kullanım ve doz/uygulama sıklığı için talimatlar:  
Bu ilacı her zaman doktorunuzun veya eczacınızın size önerdiği şekilde kullanınız. Emin 
değilseniz doktorunuza veya eczacınıza danışınız.  
 
DELİX FORTE’nin etkisinin çok güçlü veya çok zayıf olduğunu düşünüyorsanız 
doktorunuz veya eczacınızla  konuşunuz.  
 
DELİX FORTE günde bir kez kullanılmalıdır.  
Günlük en yüksek doz 10 mg/10 mg’lık bir kapsüldür. Doktor sizde göstereceği etkiye göre 
dozu değiştirebilir.  
 
Uygulama yolu ve metodu:  
Bu ilacı günün aynı saatinde bir öğünden önce veya sonra ağızdan alınız. Kapsülü bir 
miktar sıvıyla bütün olarak yutunuz.  
DELİX FORTE’yi greyfurt suyuyla almayınız.  
 
Değişik yaş grupları:  
Çocuklarda kullanımı:  
DELİX  FORTE’nin  çocuklarda  ve 18 yaşın  altındaki  ergenlerde  kullanılması 
önerilmemektedir çünkü bu yaş grubunda kullanımına  dair yeterli bilgi  bulunmamaktadır.  
Yaşlılarda kullanımı:  
Doktorunuz ilk dozu düşürecek ve tedavinizi daha yavaş düzenleyecektir.  
Özel kullanım durumları:  
7/11 
  
  
Böbrek yetmezliği:  
Böbrek yetmezliğiniz varsa, doktorunuz DELİX FORTE dozunu ayarlayacaktır.  
 
Karaciğer yetmezliği:  
Karaciğer yetmezliğiniz varsa doktorunuz DELİX FORTE dozunu ayarlayacaktır.  
 
Eğer DELİX FORTE’nin etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konusunuz.  
 
Kullanmanız gerekenden daha fazla DELİX FORTE kullandıysanız  
Çok fazla kapsül almak kan basıncınızın düşmesine ve hatta tehlikeli düzeyde düşmesine 
neden olabilir. Baş dönmesi, sersemlik, bayılma veya güçsüzlük hissedebilirsiniz. Eğer kan 
basıncı yeterince şiddetli düşerse şok gelişebilir. Cildiniz soğuk ve nemli olabilir ve 
bilincinizi kaybedebilirsiniz. Derhal doktorunuza bildiriniz veya en yakın hastanenin acil 
servisine gidiniz. Hastaneye gitmek için kendiniz araç kullanmayınız, başka birisinin sizi 
götürmesini isteyiniz veya bir ambulans çağırınız. İlaç kutusunu yanınıza alınız. Bunun 
amacı doktorun ne aldığınızı öğrenmesidir.  
 
DELİX FORTE’den kullanmanız gerekenden fazlasını kullanmışsanız bir doktor veya eczacı 
ile konuşunuz.  
 
DELİX FORTE ’yi kullanmayı unutursanız  
Bir kapsül almayı unutursanız o dozu tamamen atlayınız. Bir sonraki dozu her zamanki 
saatinde alınız. Unuttuğunuz dozu telafi etmek için çift doz almayınız.  
 
Unutulan dozları dengelemek için çift doz almayınız.  
DELİX FORTE ile tedavi sonlandırıldığında ki oluşabilecek etkiler  
İlacınızı ne kadar süreyle alacağınızı doktorunuz size bildirecektir. İlacınızı kullanmayı 
önerilenden erken bırakırsanız rahatsızlığınız tekrarlayabilir.  
 
Bu ilacın kullanımına ilişkin sorunuz varsa, doktorunuza veya eczacınıza danışınız.  
 
4. Olası yan etkiler  nelerdir?  
 
Tüm ilaçlar gibi DELİX FORTE’nin içeriğinde bulunan maddelere duyarlı olan kişilerde  
yan etkiler olabilir.  
 
Aşağıdakilerden biri olursa, DELİX FORTE’yi kullanmayı durdurunuz ve 
DERHAL doktorunuza bildiriniz veya size en yakın hastanenin acil bölümüne 
başvurunuz:  
 
− Yüz, göz kapakları, dudaklar ve boğazda yutkunmayı ve nefes almayı güçleştiren 
şişme yanı sıra kaşıntı ve döküntüler. Bu DELİX FORTE’ye karşı ciddi bir 
alerjik reaksiyonun belirtisi  olabilir.  
− Geniş cilt döküntüsünü içeren şiddetli cilt reaksiyonları, kurdeşen, tüm 
vücudunuzda cildinizin kızarması, şiddetli kaşıntı, cildin kabarcıklanması, 
soyulması ve şişmesi, mukoza zarları nın iltihaplanma sı (Stevens  Johnson 
8/11 
  
 Sendromu, toksik epidermal nekroliz) veya diğer alerjik  reaksiyonlar.  
 
Yukarıda belirtilen yan etkilerin sıklığı bilinmiyor (mevcut verilerle tahmin edilemiyor) 
şeklinde sınıflandırılır.  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin DELİX FORTE’ye karsı ciddi alerjiniz var 
demektir. Acil tıbbi müdahaleye veya hastaneye yatırılmanıza gerek olabilir.  
 
Aşağıdakilerden herhangi birini fark ederseniz doktorunuza söyleyiniz:  
 
− Kalp hızının artması, düzensiz veya güçlü kalp atışı (çarpıntı), göğüs ağrısı, 
göğüste baskı hissi veya kalp krizi veya inme gibi daha ciddi  sorunlar.  
− Nefes darlığı veya öksürük. Bunlar akciğer sorunlarının belirtisi  olabilir.  
− Daha kolay morarma , normalden uzun süren kanama, herhangi bir kanama 
belirtisi (örn. dişeti kanaması), mor lekeler, deride morluk veya daha kolay 
enfeksiyona yakalanma, boğaz ağrısı ve ateş, halsizlik, fenalık, baş dönmesi veya 
soluk deri. Bunlar kan veya kemik iliği sorunlarının belirtileri  olabilir.  
− Sırtınıza vuran şiddetli mide ağrısı. Bu pankreatit (pankreasın yangısı) belirtisi 
olabilir.  
− Ateş, titreme, halsizlik, iştah kaybı, mide ağrısı, kötü hissetme, deri veya 
gözlerde sararma (sarılık). Bunlar hepatit (karaciğer yangısı) veya karaciğer 
hasarı gibi karaciğer sorunlarının belirtisi  olabilir.  
 
Diğer yan etkiler:  
 
Eğer aşağıdakilerden herhangi biri şiddetlenirse ve birkaç günden uzun sürerse lütfen 
doktorunuza bildiriniz.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın   : 10 hastanın en az 1’inde görülebilir.  
Yaygın   : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1 .000 hastanın birinden fazla  
   görülebilir.  
Seyrek   : 1.000 hastanın birinden az, 10.000 hastanın birinden fazla görülebilir.  
Çok seyrek   : 10.000 hastanın birinden az görülebilir.  
Bilinmeyen   : Eldeki verilerden hareketle sıklığı tahmin edilemiyor.  
 
Çok yaygın  
• Ödem (sıvı tutulması)  
 
Yaygın  
• Uyku hali (özellikle tedavinin  başında)  
• Çarpıntı (kalp atı şınızın farkında olmak), ateş  basması  
• Baş ağrısı veya halsizlik hissi,  güçsüzlük  
• Baş dönmesi. DELİX FORTE almaya başladığınızda veya daha yüksek doz almaya 
başladığınızda bunun olması olasılığı daha  yüksektir  
• Bayılma, hipotansiyon (normalden düşük kan basıncı), özellikle hızla ayağa kalkar 
veya otururken  doğrulursanız  
• Kuru gıcık öksürük, sinüslerinizin yangısı (sinüzit) veya bronşit, nefes  darlığı  
9/11 
  
 • Karın ağrısı, mide veya bağırsa k ağrısı, bağırsak  alışkanlıklarında değişiklik (ishal veya 
kabızlık), hazımsızlık, mide bulantısı veya  kusma  
• Kabarıklık görülen veya görülmeyen deri  döküntüsü  
• Göğüs  ağrısı  
• Görme bozuklukları, çift  görme  
• Kaslarınızda kramplar veya  ağrı 
• Ayak bileğinde şişlik  
• Kanınızda normalden fazla potasyum olduğunu gösteren kan  testleri  
 
Yaygın olmayan  
• Duygu durum değişiklikleri,  uykusuzluk  
• Titreme, kendini kötü  hissetme  
• Bulanık  görme  
• Burun içindeki yangıya bağlı hapşırma/burun akıntısı  (rinit)  
• Ağrı 
• Göğüs ağrısı  
• Mide yanması, ağız  kuruluğu  
• Saç dökülmesi, terleme artışı, deride kaşıntı, deride kırmızı lekeler, deride renk 
değişikliği  
• İdrar yapma sorunu, sık idrara çıkma, özellikle geceleri daha sık idrara  çıkma  
• Ereksiyon sağlayamama, erkeklerde cinsel yetersizlik, erkeklerde veya kadınlarda 
cinsel  isteksizlik  
• Erkeklerde memelerde rahatsızlık veya  büyüme  
• Eklem veya kas ağrısı, sırt  ağrısı  
• Kilo alma veya  verme  
• Denge sorunları  (vertigo)  
• Kaşıntı veya uyuşukluk, karıncalanma, batma, yanma veya ürperme gibi anormal deri 
duyuları (parestezi), ağrı duyusunun  kaybı  
• Tat alma kaybı veya  bozulması  
• Uyku  sorunları  
• Normalden çökkün, gergin, daha sinirli hissetme veya  huzursuzluk  
• Burun tıkanıklığı, nefes almada güçlük veya astımın  kötüleşmesi  
• “İntestinal anjiyoödem” adı verilen bağırsaklarda şişme, karın ağrısı ve kusma ile 
kendini  gösterir  
• İştah kaybı veya azalması  (anoreksi)  
• Kalp atışının artması veya  düzensizliği  
• Kollar ve bacaklarda şişlik. Bu vücudunuzun normalden fazla su tutmasının göstergesi 
olabilir  
• Ateş 
• Kan testinde saptanan bazı beyaz kürelerin sayısında artış  (eozinofili)  
• Karaciğer, pankreas veya böbreklerinizin farklı çalıştığını gösteren kan  testleri  
 
Seyrek  
• Keyifsizlik ve kafa karışıklığı  hissi 
• Dilde kızarıklık ve  şişlik  
• Deride şiddetli pullanma ve soyulma, kaşıntılı, kabarık  döküntü  
• Tırnak sorunları (örn. gevşeme ve tırnak yatağından  ayrılma)  
• Deri döküntüsü veya  berelenme  
10/11 
  
 • Ürtiker  
• Deride koyu lekeler ve eller ve ayakların  soğukluğu  
• Gözlerde kızarık, kaşıntı, şişlik veya  sulanma  
• İşitme bozukluğu ve kulaklarda  çınlama  
• Kırmızı kan hücreleri, beyaz küreler veya trombositlerin sayısında veya hemoglobinde 
azalma gösteren kan  testleri.  
 
Çok seyrek  
• Güneşe karşı normalden daha duyarlı  olmak  
• Kanda şeker yüksekliği  (hiperglisemi)  
• Diş eti şişmesi  
• Karında anormal şişlik  (gastrit)  
• Anormal karaciğer işlevleri, karaciğer yangısı (hepatit), derinin sararması (sarılık), 
karaciğer enzimlerinde bazı testleri etkileyebilen  yükseklik  
• Kas gerginliğinde  artma  
• Kan damarlarının yangısı, sıklıkla deride döküntüyle  birlikte  
• Işığa  duyarlılık  
• Katılık, titreme ve/veya hareket bozukluklarının birlikte olduğu  bozukluklar  
• Güçsüzlük, karıncalanma veya uyuşukluğa neden olan bir sinir bozukluğu (periferik 
nöropati)  
 
Bilinmiyor  
• Yoğun idrar (koyu renkli), mide bulanması veya kusma, kas krampları, uygunsuz 
ADH (anti -diüretik hormon) salgısına bağlı kafa karışıklığı veya krizler. Sizde bu 
belirtiler ortaya çıkarsa en kısa sürede doktorunuzla temasa  geçiniz.  
• Titreme, vücudun duruşunda katılık, maske yüz, yavaş hareket etme ve ayak 
sürüyerek dengesiz  yürüme.  
 
 Bildirilen diğer yan etkiler:  
 
Eğer aşağıdakilerden herhangi biri şiddetlenirse ve birkaç günden uzun sürerse lütfen 
doktorunuza bildiriniz.  
• Dikkatini toplamada  güçlük  
• Ağızda  şişlik  
• Kanınızda beyaz kürelerin çok az sayıda olduğunu gösteren kan  testleri  
• Kanınızda normalden daha az sodyum olduğunu gösteren kan  testleri  
• Üşüdüğünüzde el ve ayak parmaklarınızın renk değiştirmesi ve sonra ısındığınızda 
karıncalanma ve ağrı hissetme (Raynaud fenomeni)  
• Tepkilerin yavaşlaması veya  bozulması  
• Bazı şeylerin kokusunun  değişmesi.  
• Sedef hastalığı ( Psoriasis ). 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız 
yan etkileri www.titck.gov.tr  sitesinde yer alan “İlaç Yan Etki Bildirimi” ikonuna 
11/11 
  
 tıklayarak ya da  0 800 314 00 08 numaralı yan etki bildirim hattını arayarak Türkiye 
Farmakovijilans Merkezi’ne (TÜFAM) bildiriniz. Meydana gelen yan etkileri bildirerek 
kullanmakta olduğunuz ilacın güvenliliği hakkında daha fazla bilgi edinilmesine katkı 
sağlamış olacaksınız.  
 
5. DELİX FORTE’nin  Saklanması  
 
DELİX FORTE’yi çocukların göremeyeceği, erişemeyeceği yerlerde ve ambalajında 
saklayınız.  
30ºC’nin altındaki oda sıcaklığında ve ışıktan korumak için orijinal ambalajında saklayınız.  
 
Son kullanma tarihi ile uyumlu olarak kullanınız.  
 
Ambalajdaki son kullanma tarihinden sonra DELİX FORTE’yi kullanmayınız.  
Son kullanma tarihi belirtilen ayın son gününü ifade eder.  
 
Son kullanma tarihi geçmiş veya kullanılmayan ilaçları çöpe atmayınız!  Çevre, Şehircilik 
ve İklim Değişikliği Bakanlığınca belirlenen toplama sistemine veriniz.  
 
Ruhsat Sahibi:  
Sanofi Sağlık Ürünleri Ltd.Şti  
Şişli/İstanbul  
 
Üretim Yeri:  
Sanofi İlaç San ve Tic. A.Ş.  
 
Lüleburgaz -Kırklareli  
 
Bu kullanma talimatı  28/10/2024  tarihinde onaylanmıştır.  
