KISA ÜRÜN BİLGİSİ
1. BEŞERİ TIBBİ ÜRÜNÜN ADI
KETORAL süspansiyon
2. KALİTATİF VE KANTİTATİF BİLEŞİM
5 mL’lik ölçek;
Etkin madde(ler):
Ketokonazol 100 mg
Yardımcı maddeler:
Sukroz (şeker) 2,5 g
Yardımcı maddeler için bölüm 6.1’e bakınız.
3. FARMASÖTİK FORM
Süspansiyon
Özel kokulu, homojen
4. KLİNİK ÖZELLİKLER
Ciddi ve ölümcül hepatotoksisite riski nedeniyle, oral ketokonazol yalnızca, diğer etkili
antifungal tedavi yöntemlerinin başarısız olduğu veya bu tedavilere toleransın geliştiği ve
ketokonazolün potansiyel yararlarının potansiyel risklerinden fazla olduğu durumlarda
kullanılmalıdır.
Hepatotoksisite
Oral ketokonazol kullanımına bağlı olarak fatal seyreden veya karaciğer transplantasyonu
gerektiren ciddi hepatotoksisite meydana gelmiştir. Bu hastaların bir kısmında, karaciğer
hastalığı için belirgin risk faktörü bulunmamaktadır. Bu tedaviyi alan hastalar risk hakkında
hekim tarafından bilgilendirilmeli ve yakından takip edilmelidir.
QT Uzaması ve QT Uzamasına Neden Olan İlaç Etkileşimleri
CYP3A4 substratları olan astemizol, bepridil, halofantrin, dizopramid, sisaprid, dofetilid,
levasetilmetadol (levometadil), mizolastin, pimozid, kinidin, sertindol ya da terfenadinin
ketokonazol ile birlikte kullanımı, bu tıbbi ürünlerin plazma konsantrasyonlarının artması
sonucunda hayatı tehdit edici QT uzamasına ve nadiren Torsades de Pointes’e yol açtığından
kontrendikedir.
1/164.1 Terapötik endikasyonlar
Ciddi ve ölümcül hepatotoksisite riski nedeniyle, oral ketokonazol yalnızca, diğer etkili
antifungal tedavi yöntemlerinin başarısız olduğu veya bu tedavilere toleransın geliştiği
ve ketokonazolün potansiyel yararlarının potansiyel risklerinden fazla olduğu
durumlarda kullanılmalıdır.
Ketokonazol süspansiyon, diğer tedavilerin başarısız olduğu veya bu tedavilere tolerans
geliştirmiş hastalarda sistemik fungal enfeksiyonların (blastomikozis, koksidioidomikozis,
histoplazmozis, kromomikozis ve parakoksidioidomikozis) tedavisinde endikedir.
Ketokonazolün serebrospinal sıvıya penetrasyonu zayıf olduğundan fungal menenjit
tedavisinde oral ketokonazol kullanılmamalıdır.
4.2 Pozoloji ve uygulama şekli
Pozoloji/uygulama sıklığı ve süresi:
Pozoloji
Dermatofitlerin ve/veya mayaların deride, saçlarda ve mukozada neden oldukları,
yerleşimi ya da yayılımı nedeniyle topikal tedavinin mümkün olmadığı veya derinin derin
tabakalarının etkilendiği enfeksiyonlarda:
Uygulama sıklığı ve süresi
Sistemik fungal enfeksiyonlarda (blastomikozis, koksidioidomikozis, histoplazmozis,
kromomikozis, parakoksidioidomikoz) genel tedavi süresi 6 aydır.
Erişkinlerde:
Yemekle birlikte günde bir kez 200 mg (2 ölçek). Bu dozla yeterli yanıt alınamazsa doz
günde bir kez alınan 400 mg’a (4 ölçek) çıkarılabilir.
Çocuklarda:
2 yaşından büyük çocuklarda, vücut ağırlığına göre (günde kg başına yaklaşık 3,3-3,6 mg
hesabıyla) verilir.
Yetersiz doz ve süre ile tedavi enfeksiyonlarının ve bunun klinik semptomlarının erken
rekürrensine neden olmaktadır. Rekalsitran dermatofit enfeksiyonlarında minimum tedavi
süresi 4 haftadır.
Bununla birlikte, anoreksi, bulantı, kusma, halsizlik, sarılık, abdominal ağrı ya da koyu renkli
idrar gibi hepatit bulgu ve semptomları ortaya çıktığında, tedavi hemen kesilmeli ve karaciğer
fonksiyon testleri yapılmalıdır.
2/16Uygulama şekli:
KETORAL maksimum absorpsiyon için yemekle birlikte alınmalıdır.
Tüm endikasyonlarda tedavi, klinik parametreler ya da laboratuvar testleri mantar
enfeksiyonunun düzeldiğini gösterinceye kadar kesintisiz sürdürülmelidir. Yetersiz bir
tedavi periyodu aktif enfeksiyonun tekrarlamasına yol açabilir. Bununla birlikte, anoreksi,
bulantı, kusma, halsizlik, sarılık, abdominal ağrı ya da koyu renkli idrar gibi hepatit bulgu
ve semptomları ortaya çıktığında, tedavi hemen kesilmeli ve karaciğer fonksiyon testleri
yapılmalıdır.
Özel popülasyonlara ilişkin ek bilgiler:
Karaciğer yetmezliği:
Akut veya kronik karaciğer hastalığı olanlarda kullanılmamalıdır.
Böbrek yetmezliği:
Böbrek yetmezliği olan hastalarda kullanımına ilişkin veri mevcut değildir.
Midede hidroklorik asit azlığı ya da yokluğunda absorpsiyonu azalacağından doz ayarlaması
yapılmalı veya süspansiyon 4 mL 0,2 N hidroklorik asitle sulandırıldıktan sonra alınmalıdır.
Bu biçimde sulandırılan süspansiyon dişlerle temas etmemesi için kamış yardımı ile
içilmelidir.
Arkasından bir bardak su içilmesi uygun olur.
Pediyatrik popülasyon:
2 yaşından küçük veya vücut ağırlığı 15 kg altı çocuklarda kullanılması önerilmemektedir.
Geriyatrik popülasyon:
65 yaş üstü yetişkinlerde kullanımına ilişkin özel bir veri mevcut değildir.
4.3 Kontrendikasyonlar
KETORAL süspansiyon aşağıdaki durumlarda kontrendikedir:
• Ketokonazole veya içeriğindeki diğer maddelere aşırı duyarlı olduğu bilinen
hastalarda,
• Akut veya kronik karaciğer hastalığı olanlarda,
• CYP3A4 substratları olan astemizol, bepridil, halofantrin, dizopramid, sisaprid,
dofetilid, levasetilmetadol (levometadil), mizolastin, pimozid, kinidin, sertindol ya da
terfenadinin KETORAL süspansiyon ile birlikte kullanımı, bu tıbbi ürünlerin plazma
konsantrasyonlarının artması sonucunda QT uzamasına ve nadiren Torsades de Pointes'e yol
açtığından kontrendikedir.
• Birlikte domperidon kullanımı (QT uzamasına yol açabilir),
• Birlikte triazolam ve oral midazolam ve alprazolam ile birlikte kullanımı (Oral
ketokonazol ile birlikte kullanıldığında bu ilaçların plazma konsantrasyonlarının yükseldiği
3/16görülmektedir. Söz konusu ilaçların özellikle kronik veya tekrarlayan dozlarda
kullanımlarında sedatif ve hipnotik etkileri uzayabilmektedir) kullanımı,
• Miyopatiye yol açabileceğinden simvastatin ve lovastatin gibi CYP3A4 tarafından
metabolize edilen HMG-CoA redüktaz inhibitörleriyle birlikte kullanımı,
• Dihidroergotamin, ergometrin (ergonovin), ergotamin ve metilergometrin
(metilergonovin) gibi ergo alkaloidleri ile birlikte kullanımı,
• Nizoldipin ile birlikte kullanımı,
• Eplerenon ile birlikte kullanımı,
• İrinotekan ile birlikte kullanımı,
• Everolimus ile birlikte kullanımı.
Aynı zamanda bakınız Bölüm 4.5.
Ayrıca, ketokonazolün beyin omurilik sıvısına çok düşük oranda geçmesi nedeniyle fungal
menenjit vakalarında kullanılmamalıdır.
4.4 Özel kullanım uyarıları ve önlemleri
Ciddi hepatotoksisite riski nedeniyle, KETORAL süspansiyon yalnızca potansiyel
yararlarının potansiyel risklerinden fazla olduğu durumlarda ve diğer etkili antifungal tedavi
yöntemleri dikkate alınarak kullanılmalıdır.
Karaciğer fonksiyonları, tedavi öncesinde akut ve kronik karaciğer hastalığının olmadığından
emin olmak için değerlendirilmeli ve tedavi sırasında sık ve düzenli aralıklarla, ayrıca olası
bir hepatotoksisitenin ilk belirti ve semptomları ortaya çıktığında da izlenmelidir.
Hepatotoksisite:
Çok nadir vakada oral ketokonazol kullanımına bağlı fatal seyreden veya karaciğer
transplantasyonu gerektiren ciddi hepatotoksisite meydana gelmiştir (Bkz. Bölüm 4.8.). Bu
hastaların bir kısmında, karaciğer hastalığı için belirgin risk faktörü bulunmamaktadır.
Kümülatif tedavi dozu ciddi hepatotoksisite için bir risk faktörüdür.
KETORAL süspansiyon tedavisi alan tüm hastalarda karaciğer fonksiyonları izlenmelidir
(bkz. Karaciğer fonksiyonlarının izlenmesi).
Ciddi hepatotoksisite vakaları, kısa dönem tedavilerde yüksek doz alımda ve uzun süreli
tedavilerde düşük doz alımlarına raporlanmıştır. Karaciğer hasarı genellikle, fakat her zaman
değil, ketokonazol tedavisinin kesilmesiyle düzelmektedir. Çocuklarda hepatit vakaları
raporlanmıştır.
Hastalar, anoreksi, bulantı, kusma, halsizlik, sarılık, abdominal ağrı, koyu renkli idrar gibi
hepatit belirtisi olabilecek bulgu ve belirtilerini hekime hemen bildirmeleri için eğitilmelidir.
Bu hastalarda tedavi hemen kesilmeli ve karaciğer fonksiyon testleri yapılmalıdır.
4/16Karaciğer fonksiyonlarının izlenmesi:
Oral ketokonazol tedavisi gören tüm hastalarda karaciğer fonksiyonları izlenmelidir. Hastalar
tedavi esnasında alkol tüketilmemesi konusunda uyarılmalıdır. Eğer mümkünse, diğer
potansiyel hepatotoksik ilaçların kullanımından kaçınılmalıdır (Bkz. Bölüm 4.5). Karaciğer
hasarının hemen teşhis edilmesi önemlidir. Tedavi süresince, serum ALT seviyesi haftalık
olarak izlenmelidir. Eğer ALT seviyesi normal değerin üzerine çıkarsa veya normalin %30’u
kadar yükselirse veya hastada semptomlar gelişirse ketokonazol tedavisine ara verilmelidir ve
karaciğer testlerinin tamamı yapılmalıdır. Karaciğer testleri normal değerine dönünceye kadar
testler tekrarlanmalıdır. Oral ketokonazol tedavisine tekrar başlanması ile hepatotoksisite
tekrar raporlanmaktadır. Eğer tekrar oral ketokonazol tedavisi düşünülüyorsa, ilaçtan
kaynaklanacak karaciğer hasarını tespit etmek üzere hasta sıklıkla takip edilmelidir.
Karaciğer enzimleri yükselmiş olan hastalarda ya da diğer ilaçlarla karaciğer toksisitesi
gelişmiş olan hastalarda beklenen yarar karaciğer hasarı riskini aşmadıkça tedaviye
başlanmamalıdır. Bu vakalarda karaciğer enzimlerinin yakından izlenmesi gerekir.
Adrenal fonksiyonların izlenmesi:
Günde 400 mg veya daha yüksek dozlarda ketokonazol kullanan gönüllülerde, ACTH ile
indüklenen kortizol yanıtında azalma olduğu görülmüştür. Bu nedenle, adrenal yetmezliği
olan veya adrenal işlevleri sınırda olan hastalarda, uzun süre stres altında olan hastalarda
(büyük operasyon geçiren, yoğun bakımda olan hastalar, vb.) ve adrenal yetmezlik belirti ve
semptomları gösteren, uzun süredir tedavi görmekte olan hastalarda adrenal fonksiyonlar
izlenmelidir. Günlük önerilen doz olan 200 mg-400 mg aşılmamalıdır.
Pedivatrik kullanım:
2 yaşından küçük veya vücut ağırlığı 15 kg altı çocuklarda KETORAL süspansiyon kullanımı
önerilmemektedir.
Azalmış gastrik asidite:
Absorpsiyon, gastrik asidite azaldığında bozulur. Beraberinde asit nötralize edici ilaçlar
kullanan hastalarda (örneğin alüminyum hidroksit), bu ilaçlar KETORAL alındıktan en az 2
saat sonra kullanılmalıdır. Aklorhidrisi olan hastalarda örneğin bazı AIDS hastalarında ve asit
salınımı baskılanan (H2 antagonistleri, proton pompa inhibitörleri kullananlar) hastalarda
KETORAL süspansiyon asit arttırıcı içecekler ile alınması önerilir.
Potansiyel ilaç etkileşimi:
KETORAL, klinik olarak önemli ilaç etkileşimleri potansiyeline sahiptir (Bkz. Bölüm 4.5.).
Uzun QT sendromu/Torsades de Pointes’e neden olabilen ilaçlar ile kullanıldığında uzun QT
sendromu veya Torsades de Pointes oluşma riskini arttırabilirler. Bu nedenle bu ilaçlarla
birlikte kullanılmamalıdır.
KETORAL, 15 g şeker içermektedir. Nadir kalıtımsal fruktoz intoleransı, glukoz-galaktoz
malabsorpsiyon veya sukraz-izomaltaz yetmezliği problemi olan hastaların bu ilacı
kullanmamaları gerekir.
5/164.5 Diğer tıbbi ürünler ile etkileşimler ve diğer etkileşim şekilleri
1. Ketokonazol emilimini etkileyen ilaçlar:
Gastrik asiditeyi azaltan ilaçlar ketokonazol emilimini bozar (Bkz. Bölüm 4.4.).
2. Ketokonazol metabolizmasını etkileyen ilaçlar:
Ketokonazol esas olarak sitokrom CYP3A4 enzimi ile metabolize olmaktadır.
Rifampisin, rifabutin, karbamazepin, izoniyazid, nevirapin ve fenitoin gibi enzim indükleyici
ilaçlar gastrik asit süpresanları (antiasitler, antimuskarinikler, histamin H2-blokerleri, proton
pompa inhibitörleri, sukralfat) ketokonazol biyoyararlanımını anlamlı derecede azaltır.
Ketokonazol ve güçlü enzim indükleyici ilaçların birlikte kullanılması önerilmez.
Ritonavir ketokonazol biyoyararlanımını arttırır. Bu nedenle, birlikte kullanıldığında
ketokonazol dozunun azaltılması önerilir.
3. Ketokonazolün diğer ilaçların metabolizmaları üzerindeki etkisi:
Ketokonazol, özellikle sitokrom 3A sınıfı olmak üzere belirli karaciğer P450 grubu enzimleri
ile metabolize olan ilaçların metabolizmalarını inhibe edebilir. Bu durum, advers etkiler de
dahil olmak üzere bu ilaçların etkilerinin artması ve/veya uzaması ile sonuçlanır.
Örnekler:
KETORAL süspansiyon tedavisi sırasında kontrendike olan ilaçlar (Bkz. Bölüm 4.3.
Kontrendikasyonları):
 Birlikte triazolam, oral midazolam ve alprazolam ile birlikte kullanımı (Oral
ketokonazolle birlikte kullanıldığında bu ilaçların plazma konsantrasyonlarının yükseldiği
görülmektedir. Söz konusu ilaçların özellikle kronik veya tekrarlayan dozlarda
kullanımlarında sedatif ve hipnotik etkileri uzayabilmektedir),
 Miyopatiye yol açabileceğinden simvastatin ve lovastatin gibi CYP3A4 tarafından
metabolize edilen HMG-CoA redüktaz inhibitörleriyle birlikte kullanımı,
• CYP3A4 substratları olan astemizol, bepridil, halofantrin, dizopramid, sisaprid,
dofetilid, levasetilmetadol (levometadil), mizolastin, pimozid, kinidin, sertindol ya da
terfenadinin KETORAL süspansiyon ile birlikte kullanımı, bu tıbbi ürünlerin plazma
konsantrasyonlarının artması sonucunda QT uzamasına ve nadiren Torsades de Pointes’e yol
açtığından kontrendikedir.
• Birlikte domperidon kullanımı QT uzamasına yol açabilir,
• Birlikte triazolam ve oral midazolam kullanımı,
• Simvastatin ve lovastatin gibi CYP3A4 tarafından metabolize edilen HMG-CoA
redüktaz inhibitörleriyle birlikte kullanımı,
• Dihidroergotamin, ergometrin (ergonovin), ergotamin ve metilergometrin
(metilergonovin) gibi ergo alkaloidleri ile birlikte kullanımı,
• Nizoldipin ile birlikte kullanımı,
• Eplerenon ile birlikte kullanımı,
• Irinotekan ile birlikte kullanımı,
• Everolimus ile birlikte kullanımı.
Aşağıdaki ilaçlar oral ketokonazol ile birlikte kullanıldığında dikkatli olunmalı ve plazma
konsantrasyonları, etki ya da advers etkileri izlenmelidir. Ketokonazol ile birlikte
6/16kullanıldığında, gerekirse dozları azaltılmalıdır. Eş zamanlı ilaç verilirken bu noktalar dikkate
alınmalıdır.
Örnekler:
Diğer: Alfentanil, sulfentanil,brotizolam, buspiron, karbamazepin, silostazol, ebastin,
eletriptan, fentanil, IV midazolam, ketiapin, reboksetin, repaglinid, rifabutin, sildenafil,
solifenasin, tolterodin, trimetreksat, amlodipin, felodipin, nikardipin, nifedipin, bosentan,
telitromisin.
Bazı immünosüpresif ilaçlar, örn. Siklosporin, takrolimus, rapamisin (sirolimus-birlikte
kullanımı önerilmez),
Vinka alkaloidleri, büsülfan, dosetaksel, paklitaksel, erlotinib ve imatinib gibi bazı
antineoplastik ilaçlar,
Özel popülasyona ilişkin ek bilgiler
Veri bulunmamaktadır.
Pediyatrik popülasyon:
Veri bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / doğum kontrolü (kontrasepsiyon)
Çocuk doğurma potansiyeli bulunan kadınlara gebeliği önleme konusunda kapsamlı bilgi
verilmeli, etkili bir doğum kontrol yöntemi kullanması önerilmelidir.
Gebelik dönemi
KETORAL süspansiyonun gebe kadınlarda kullanımına ilişkin yeterli veri mevcut değildir.
Hayvanlar üzerine yapılan araştırmalar üreme toksisitesinin bulunduğunu göstermiştir, (Bkz.
Bölüm 5.3.). İnsanlara yönelik potansiyel risk bilinmemektedir. KETORAL süspansiyon bu
nedenle, annede sağlayacağı olası yararlar, fetüste meydana gelebilecek olası zarar riskinin
üzerinde olmadıkça gebelikte kullanılmamalıdır.
Laktasyon dönemi
Ketokonazol muhtemelen anne sütüne geçebilmektedir. KETORAL ile tedavi sırasında
emzirme durdurulmalıdır.
Üreme yeteneği / Fertilite
Yürütülen üreme toksisitesi çalışmalarında sadece, sıçanlarda çok yüksek maternal toksik
dozlarda (80 mg/kg/gün ve üzeri) dişi fertilitesini bozmuştur. Ketokonazol, sıçanlarda ve
tavşanlarda 40 mg/kg dozda fertilite üzerine etkiden yoksundur.
7/164.7 Araç ve makine kullanımı üzerindeki etkiler
Ketokonazolün araç ve makine kullanma yeteneği üzerindeki etkileri için herhangi bir çalışma
yapılmamıştır. Hastalar baş ağrısı, baş dönmesi ve somnolans (Bkz. Bölüm 4.8) gibi
istenmeyen etkiler yaşayabilecekleri ve eğer bu semptomlardan herhangi biri gelişirse araç ve
makine kullanmamaları konusunda uyarılmalıdır.
4.8 İstenmeyen etkiler
Klinik çalışma verileri:
Ketokonazol tabletin güvenliliği, 92 klinik araştırma kapsamında fungal enfeksiyon tedavisi
için ya da sağlıklı gönüllülere ketokonazol tablet verilerek, 4735 olgu üzerinde
değerlendirilmiştir.
Ketokonazol süspansiyon verilen olguların >%1’inde bildirilen advers ilaç reaksiyonları
Tablo 1’de sunulmaktadır.
Tablo 1. 92 klinik araştırma kapsamında ketokonazol tablet uygulanan 4735 olgunun
≥%1’inde bildirilen advers ilaç reaksiyonları
Sistem Organ Sınıfı %
Tercihli terim
Sinir sistemi hastalıkları
Baş ağrısı 2,4
Gastrointestinal hastalıklar
Abdominal ağrı 1,2
Diyare 1,8
Bulantı 2,5
Hepato-biliyer hastalıklar
Karaciğer fonksiyonlarında anormallik 1,2
Klinik veri setlerinde ketokonazol tablet verilen olguların <%1’inde ortaya çıkan ek advers
ilaç reaksiyonları Tablo 2'de sunulmaktadır.
8/16Tablo 2. 92 klinik araştırma kapsamında ketokonazol tablet uygulanan 4735 olgunun
<%1’inde bildirilen advers ilaç reaksiyonları
Sistem Organ Sınıfı
Tercihli terim
Bağışıklık sistemi hastalıkları
Anaflaktoid reaksiyon
Endokrin hastalıklar
Jinekomasti
Metabolizma ve beslenme hastalıkları
Alkol entoleransı
Anoreksi
Hiperlipidemi
İştah artışı
Psikiyatrik hastalıklar
Uykusuzluk
Sinirlilik
Sinir sistemi hastalıkları
Baş ağrısı
Baş dönmesi
Parestezi
Somnolans
Göz hastalıkları
Fotofobi
9/16Vasküler hastalıklar
Ortostatik hipotansiyon
Solunum, göğüs bozuklukları ve mediyastinal hastalıklar
Epistaksis
Gastrointestinal hastalıklar
Bulantı
Kusma
Diyare
Üst abdominal ağrı
Konstipasyon
Ağız kuruluğu
Ağızda tat duyusu değişikliği
Dispepsi
Flatulans
Dilde renk değişikliği
Hepato-biliyer hastalıklar
Hepatit
Sarılık
Hepatik fonksiyon test anomalisi
Deri ve derialtı doku hastalıkları
Alopesi
Dermatit
Eritem
Eritema multiforme
Pirürit
10/16Döküntü
Ürtiker
Kseroderma
Kas-iskelet bozuklukları, bağ doku ve kemik hastalıkları
Miyalji
Üreme sistemi ve meme hastalıkları
Menstrüel bozukluk
Genel bozukluklar ve uygulama bölgesine ilişkin hastalıklar
Asteni
Üşüme/titreme
Bitkinlik
Sıcak basmaları
Kırıklık
Periferik ödem
Pireksi
Araştırmalar
Trombosit sayımında azalma
Pazarlama sonrası deneyim:
Ketokonazol süspansiyona ait pazarlama sonrası deneyimde ilk kez tanımlanan advers ilaç
reaksiyonları Tablo 3’te görülmektedir. Advers ilaç reaksiyonları aşağıdaki derecelendirme
doğrultusunda sıklık sıralamasına göre verilmiştir:
Çok yaygın (≥1/10); yaygın (≥1/100 ile <1/10); yaygın olmayan (≥1/1.000 ile <1/100); seyrek
(≥1/10.000 ile <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Aşağıda verilen sıklık düzeyleri klinik ya da epidemiyolojik çalışmalardan elde edilebilecek
daha kesin insidans hesaplamalarını değil, spontan raporlardan elde edilen advers ilaç
reaksiyonu sıklık verilerini yansıtmaktadır.
11/16Tablo 3. Ketokonazol tablet ile pazarlama sonrası deneyimde tanımlanan advers ilaç
reaksiyonları
Kan ve lenf sistemi hastalıkları
Çok seyrek Trombositopeni
Bağışıklık sistemi hastalıkları
Çok seyrek Anafilaktik şok, anafilaktik reaksiyonlar ve anjiyonörotik ödem dahil
alerjik durumlar (ilk doz sonrasında raporlanmıştır)
Endokrin hastalıklar
Çok seyrek Adrenokortikal yetmezlik
Sinir sistemi hastalıkları
Çok seyrek Geri dönüşümlü intrakraniyal basınç artışı (papil ödem, bebeklerde
fontanellerde şişlik)
Hepatobiliyer hastalıklar
Çok seyrek Kolestatik hepatit, biyopsi ile doğrulanmış hepatik nekroz, siroz ve
transplantasyon veya ölüm ile sonuçlanan vakaları içeren hepatik
bozukluk dahil ciddi hepatotoksisite (Bkz. Bölüm 4.4.)
Deri ve derialtı doku hastalıkları
Çok seyrek Fotosensitivite, akut generalize ekzantematöz püstülozis
Kas-iskelet bozuklukları, bağ doku ve kemik hastalıkları
Çok seyrek Artralji
Üreme sistemi ve meme hastalıkları
Çok seyrek Erektil disfonksiyon; önerilen günlük terapötik dozlar olan 200-400
mg/gün'den yüksek dozlarda azospermi
12/16Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Ketokonazolün bilinen bir antidotu yoktur.
Semptomlar:
Ketokonazolün tablet formunda ya da oral süspansiyon şeklinde günde 1,200 mg dozda
uygulandığı ve toplam 459 hastanın yer aldığı 6 klinik araştırmada, hastalar tarafından advers
ilaç reaksiyonları bildirilmiştir. En sık olarak bildirilen advers ilaç reaksiyonları bulantı
(%27,2), bitkinlik (somnolans ve letarji dahil) (%14,2), kusma (%12,6), gastrointestinal ağrı
(abdominal huzursuzluk, gastrointestinal bozukluk, midede huzursuzluk dahil) (%12,0),
anoreksi (kilo kaybı, iştah azalması dahil) (%7,4), yüz ve boyunda kızarıklık (hiperhidroz
dahil) (%6,3), ödem (%5,7), jinekomasti (%4,8), döküntüler (egzama, purpura, dermatit dahil)
(%3,3), diyare (%2,2), baş ağrısı (%2,0), tat duyusunda değişiklikler (%1,3), ve alopesi
(%1,1).
Tedavi:
Yanlışlık sonucu aşırı dozda alındığında, tedavi destekleyici ve semptomatik önlemlerden
oluşur. Alındıktan sonraki 1 saat içinde aktif kömür uygulanabilir. Uygun olduğu düşünülürse
mide lavajı yapılabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Sistemik antimikotikler, imidazol türevleri
ATC Kodu: J02AB02
Ketokonazol, dermatofitlere ve maya mantarlarına (Candida, Malassezia, Torulopsis,
Cryptococcus), dimorfık mantarlara ve eumycet’lere karşı fungusit ya da fungistatik etki
gösteren sentetik bir imidazol dioksolan türevidir. Aspergillus spp., Sporothrix schenckii, bazı
Dematiaceae ve Mucor spp., ve Entomophthorales dışındaki diğer fikomiçetler ketokonazole
daha az duyarlıdır.
Ketokonazol, mantarlarda ergosterol sentezini inhibe eder ve hücre zarında bulunan diğer
lipidlerin oranını değiştirir.
Bazı klinik PK/PD çalışmaları ve ilaç etkileşim çalışması verileri, 3-7 gün süreyle günde 2
kez oral 200 mg ketokonazol kullanımının, QTc intervalinde küçük bir artış ile
sonuçlanabileceğini düşündürmektedir (ketokonazol kullanımından 1-4 saat sonra
13/16ketokonazol pik plazma düzeyine ulaşıldığında ortalama maksimum 6-12 milisaniyelik artış).
QTc intervalindeki bu küçük uzama klinik olarak anlamlı kabul edilmemiştir.
Günde tek doz 200 mg terapötik dozlarda plazma testosteron konsantrasyonunda geçici bir
azalma gözlenmiştir. Testosteron konsantrasyonları ketokonazol verilmesinden sonraki 24
saat içinde tedavi öncesi konsantrasyona döner. Bu dozda uzun süreli tedavi sırasında
testosteron konsantrasyonları genellikle kontrollere göre anlamlı farklılık göstermez.
Günde 400 mg veya daha yüksek dozlarda ketokonazol kullanan gönüllülerde, ACTH
uyarısına karşı oluşan kortizol yanıtında azalma olduğu görülmüştür (Bkz. Bölüm 4.4.).
5.2 Farmakokinetik özellikler
Genel Özellikler
Emilim:
Ketokonazol zayıf dibazik bir madde olduğundan çözünme ve absorpsiyonunda asidik ortama
ihtiyaç duyulur. Kullanımdan önceki 2 saat zarfında antiasitler ya da midenin boşalmasını ya
da salgılamasını değiştirecek ilaçlar alınırsa (simetidin, antikolinerjikler) ketokonazol’ün
absorpsiyonu azalır. Bu nedenle ilacın kullanımından 2 saat sonra alınmalıdır.
Günde bir kez 200 mg alınarak sürdürülen kronik tedavilerde, ortalama plazma yüzdeleri 3-4
mcg/mL arasında yer alır.
Dağılım:
In vitro olarak, albümin fraksiyonu başta olmak üzere plazma proteinlerine %99 oranında
bağlanır. Ketokonazol yaygın biçimde dokulara dağılmakla birlikte, sadece ihmal edilebilir
bir kısmı serebrospinal sıvıya geçer.
Biyotransformasyon:
Ketokonazol, sindirim sisteminden emildikten sonra bazı inaktif metabolitlerine dönüşür.
Metabolizmasında saptanan en önemli yollar, imidazol ve piperazin halkalarının hepatik
mikrozomal enzimlerle oksidasyonu ve degradasyonudur. Ek olarak, oksidatif O-dealkilasyon
ve aromatik hidroksilasyon oluşur. Ketokonazolün kendi metabolizmasını indüklediği
gösterilmemiştir.
Eliminasyon:
Plazmadan eliminasyonu bifaziktir. İlk 10 saat içinde yarılanma ömrü 2 saat, daha sonra 8
saattir.
Alınan dozun yaklaşık %13’ü idrarla, bu miktarın da %2-4’ü değişmeden atılır. Asıl olarak,
safra ile bağırsaklara atılır.
Hastalardaki Karakteristik Özellikler
Böbrek ve karaciğer yetmezliği:
Hepatik ya da renal yetmezliği olan hastalarda ketokonazol farmakokinetiği sağlıklı kişilerle
karşılaştırıldığında anlamlı farklılık göstermez (Bkz.Bölüm 4.3. ve Bölüm 4.4.).
14/165.3 Klinik öncesi güvenlilik verileri
Ketokonazol, standart klinik-dışı güvenlilik çalışmaları kullanılarak incelenmiştir.
Hepatotoksik etkiler, 12 aylık tekrarlı doz köpek çalışmasında gözlenmiştir. Sıçan
deneylerinde, 18 ay süreli tekrarlı dozlar ile böbreklerde, adrenalde ve overlerde hafif
patolojik değişiklikler bildirilmiştir. Ek olarak, dişi sıçanlarda kemik frajilitesinde artış
gösterilmiştir. Her iki çalışmada da maksimum yan etkisiz doz düzeyi (MYED / NOAEL =
No Observed Adverse Effect Level) 10 mg/kg/gün’dür.
Ketokonazol, üreme ile ilgili çalışmalarda, sıçanlarda çok yüksek, maternal toksik dozlarda
(80 mg/kg/gün ve üzeri) dişi fertilitesini bozmuş ve yavrularda embriyotoksik ve teratojenik
(oligodaktili ve sindaktili) etkiye neden olmuştur. Ketokonazol, sıçanlarda ve tavşanlarda 40
mg/kg dozda embriyotoksisite, teratojenite ve fertilite üzerine etki göstermez. Deney
farelerinde maksimum 160 mg/kg’a kadar olan doz düzeylerinde teratojenik etki
gözlenmemiştir.
Ketokonazol karsinojenik veya genotoksik değildir.
Elektrofizyolojik çalışmalar ketokonazolün hızlı aktive edici komponent olan potasyum geri
alımını geciktirdiğini, aksiyon potansiyelinin süresini uzattığını ve QT aralığını
uzatabileceğini göstermiştir.
6. FARMASÖTİK ÖZELLİKLER
6.1 Yardımcı maddelerin listesi
Sodyum lauril sülfat
Avicel RC 581
Sukroz (Şeker)
Sodyum benzoat
Muz esansı
Su
6.2 Geçimsizlikler
Veri bulunmamaktadır.
6.3 Raf ömrü
48 ay
6.4 Saklamaya yönelik özel tedbirler
25°C altındaki oda sıcaklığında saklayınız.
15/166.5 Ambalajın niteliği ve içeriği
30 mL ve 100 mL’lik pilver proof kapaklı, bal renkli cam şişede, 5 mL’lik plastik ölçü kaşığı
ile birlikte karton kutuda sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
BİLİM İLAÇ SAN. VE TİC. A.Ş.
34398 Maslak-İSTANBUL
8. RUHSAT NUMARASI(LARI)
154/6
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:03.12.1990
Ruhsat yenileme tarihi:
10. KÜB’ÜN YENİLENME TARİHİ
16/16