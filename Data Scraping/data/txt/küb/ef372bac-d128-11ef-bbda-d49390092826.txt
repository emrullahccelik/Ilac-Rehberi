KISA ÜRÜN BİLGİSİ
1. BEŞERİ TIBBİ ÜRÜNÜN ADI
M-M-R II 0.5 ml Enjeksiyonluk Süspansiyon İçin Toz İçeren Flakon ve Çözücü İçeren
Kullanıma Hazır Enjektör
Kızamık, kabakulak, kızamıkçık virüs aşısı (canlı, atenüe)
Steril
2. KALİTATİF VE KANTİTATİF BİLEŞİM
Etkin maddeler:
Sulandırma sonrasında her 0.5 mL’lik dozun içeriği:
Kızamık virüsü1 Enders'in Edmonston B suşundan elde edilen (canlı, atenüe)..............1,000
TCID * den az değil
50
Kabakulak virüsü1 Jeryl LynnTM [B seviye] suşu (canlı, atenüe)....... 12,500TCID * den az değil
50
Kızamıkçık virüsü2 Wistar RA 27/3 suşu (canlı, atenüe).....………… 1,000 TCID * den az değil
50
* %50 doku kültürü enfeksiyöz dozu
1 Civciv embriyo hücrelerinde üretilir
2 WI-38 insan diploid akciğer fibroblastlarında üretilir
Yardımcı maddeler:
Sodyum fosfat monobazik 3.1 mg
Sodyum fosfat dibazik 2.2 mg
Potasyum fosfat monobazik 0.02 mg
Potasyum fosfat dibazik (susuz) 0.03 mg
Sorbitol 14.5 mg
Sodyum bikarbonat 0.5 mg
Sodyum hidroksit (pH ayarı için)
Aşı eser miktarda rekombinant insan albümini (rHA) içerebilir.
Bu aşı eser miktarda neomisin içerir. Bkz. Bölüm 4.3.
Yardımcı maddelerin tam listesi için Bölüm 6.1'e bakınız.
3. FARMASÖTİK FORM
Enjeksiyonluk süspansiyon hazırlamak için kullanıma hazır enjektörde çözücü ve toz.
Kullanıma hazır hale getirilmeden önce flakondaki toz açık sarı, kompakt, kristal toz halinde;
çözücü ise kullanıma hazır şırıngada berrak, renksiz bir sıvıdır.
4. KLİNİK ÖZELLİKLER
4.1. Terapötik endikasyonlar
M-M-R II, 12 aylık veya daha büyük kişilerde kızamık, kabakulak ve kızamıkçığa karşı eş
zamanlı aşılama için endikedir (bkz. bölüm 4.2).
MMR-II, bebeklere 9 aydan itibaren özel durumlarda uygulanabilir (bkz. bölüm 5.1). Ancak bu
uygulama aşı takviminde, etkili aşı olarak kabul edilmez.
Kızamık salgınlarında veya virüsle karşılaşmadan sonra aşılama için ya da duyarlı gebe
kadınlarla temas eden 12 aylıktan büyük, daha önce aşılanmamış çocuklarda ve kabakulak ve
kızamıkçığa duyarlı olabilecek kişilerde kullanılır (bkz. bölüm 5.1).
1MMR-II resmi tavsiyelere göre uygulanmalıdır.
4.2. Pozoloji ve uygulama şekli
Pozoloji /uygulama sıklığı ve süresi:
12 aylık veya daha büyük kişiler
M-M-R II, 12. ayını doldurmuş çocuklarda uygulanır. İkinci doz uygulama ise Ulusal Sağlık
Otoritesinin tavsiyeleri doğrultusunda uygulanmalıdır. Uygulanan iki doz arasında en az 4 hafta
olması tercih edilmelidir. İkinci doz ilk doza yanıt vermeyen bireyler içindir.
9-12 ay arası bebekler
İmmunojenisite ve güvenlilik verileri, resmi tavsiyelere uygun olarak ya da erken koruma
gerektiğinde, MMR-II’nin 9-12 ay arası bebeklere uygulanabildiğini göstermektedir (ör.,
günlük bakım, salgın durumları ya da kızamık görülme sıklığının yüksek olduğu bölgeler). Bu
tip durumlarda, kızamık ve su çiçeğine karşı korunmada bu aşı etkili aşı olarak kabul edilmeden
en erken 4 hafta sonra olmak üzere 12. aydan itibaren aşı tekrarlanmalıdır (bkz. bölüm 4.4 ve
5.1).
9 ayın altındaki bebekler
9 ayın altındaki bebeklerde MMR-II’nin kullanımına ilişkin etkinlik ve güvenlilik verileri
bulunmamaktadır.
Uygulama şekli :
Aşı subkutan (SC) veya intramusküler (İM) yolla enjekte edilmelidir.
DAMAR İÇİNE ENJEKTE EDİLMEZ.
Tercih edilen enjeksiyon bölgeleri küçük çocuklarda uyluğun anterolateral bölgesi ve büyük
çocuklar, adolesanlar ve erişkinlerde deltoid bölgedir.
Trombositopeni veya herhangi bir pıhtılaşma bozukluğu olan hastalarda aşı subkutan yolla
uygulanmalıdır.
Tıbbi ürünün kullanımından veya uygulanmasından önce alınması gereken önlemler ve tıbbi
ürünün uygulanmadan önce hazırlanmasına ilişkin talimatlar için bkz. Bölüm 6.6.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek/karaciğer yetmezliği olan hastalarla ilgili çalışma mevcut değildir. Doz ayarlaması
gerektirmemektedir.
Pediyatrik popülasyon:
Dokuz aylıktan küçük bebeklerde M-M-R II aşısının güvenlilik ve etkinliği belirlenmemiştir.
4.3. Kontrendikasyonlar
 Herhangi bir kızamık, kabakulak veya kızamıkçık aşısına veya neomisin dahil yardımcı
maddelerin herhangi birine karşı aşırı duyarlılık öyküsü (bkz. bölüm 2, 4.4 ve 6.1).
 Gebelik. Ayrıca, aşılamadan sonra 1 ay süreyle gebelikten kaçınılmalıdır (bkz. Bölüm 4.6).
 >38.5°C ateşle seyreden herhangi bir hastalık varsa aşılama ertelenmelidir.
2 Tedavi edilmemiş aktif tüberküloz. Tüberküloz tedavisi almakta olan çocuklar canlı kızamık
virüs aşısıyla bağışıklandıklarında hastalık alevlenmesi yaşamamıştır. Bugüne kadar
kızamık virüs aşılarının tedavi edilmeyen tüberkülozu olan çocuklarda etkisini inceleyen
hiçbir çalışma rapor edilmemiştir.
 Kan diskrazileri, lösemi, herhangi tipte lenfomalar veya hematopoetik ve lenfatik sistemi
etkileyen diğer malin neoplazmlar.
 Güncel immün supresif tedavi (yüksek doz kortikosteroidler dahil). M-M-R II, topikal veya
düşük doz parenteral kortikosteroidler (örneğin astım profilaksisi veya replasman tedavisi
için) alan kişilerde kontrendike değildir.
 Şiddetli humoral veya hücresel (primer veya edinsel) immün yetmezlik; örneğin şiddetli
kombine immün yetmezlik, agamaglobulinemi ve AIDS veya semptomatik HIV
enfeksiyonu ya da 12 aylıktan küçük çocuklarda yaşa spesifik CD4+ T-lenfosit yüzdesi:
CD4+ <%25; 12-35 aylık çocuklarda: CD4+ <%20 ve 36-59 aylık çocuklarda: CD4+<%15.
(bkz. bölüm 4.4). Yanlışlıkla kızamık içeren aşıyla aşılanan, bağışıklığı ciddi şekilde
bozulmuş kişilerde, kızamık inklüzyon cisimciği ensefaliti, pnömoni ve yaygın kızamık
aşısı virüs enfeksiyonunun direkt bir sonucu olarak ölüm bildirilmiştir.
 Potansiyel olarak aşılanacak kişinin immün yeterliliği gösterilmedikçe, ailede konjenital
veya kalıtsal immün yetmezlik öyküsü kontrendikasyon oluşturur.
4.4. Özel kullanım uyarıları ve önlemleri
Tüm enjektabl aşılarda olduğu gibi, aşı uygulandıktan sonra nadir anaflaktik reaksiyonların
görülme ihtimaline karşı uygun tıbbi tedavi her zaman hazır bulundurulmalıdır (bkz. Bölüm
4.8).
Alerji öyküsü olan yetişkinler ve adolesanlar anaflaksi veya anaflaktoid reaksiyonlar için
potansiyel olarak daha yüksek risk altında olabilirler. Aşılamadan sonra bu tip reaksiyonların
erken belirtileri yönünden yakından takip önerilir.
Canlı kızamık aşısı ve canlı kabakulak aşısı civciv embriyosunun hücre kültüründen
üretildiğinden, geçmişinde yumurta yedikten hemen sonra anaflaktik, anaflaktoid veya diğer
akut reaksiyon (örneğin, kurdeşen, ağız ve boğazda şişlik, nefes almakta zorluk, hipotansiyon
veya şok) öyküsü olan kişiler ani tip aşırı duyarlılık reaksiyonları bakımından artmış risk altında
olabilir. Bu tip vakalarda aşılamadan önce potansiyel risk/yarar oranı dikkatle
değerlendirilmelidir.
Bireysel veya ailevi konvülsiyon öyküsü olan kişilere ya da serebral travma öyküsü olan kişilere
M-M-R II dikkatle uygulanmalıdır. Doktor, aşılama sonrası oluşabilecek vücut ısısı
yükselmesine karşı dikkatli olmalıdır (bkz. Bölüm 4.8).
Kızamık salgınları sırasında ya da başka nedenlerle kızamık içeren bir aşı ile aşılanan 9-12 aylık
bebekler dolaşımda anne kaynaklı antikorların varlığı ve/veya bağışıklık sisteminin
olgunlaşmamış olması nedeniyle aşıya yanıt vermeyebilirler (bkz. Bölüm 4.2 ve 5.1).
Trombositopeni
Bu aşı trombositopeni veya herhangi bir pıhtılaşma bozukluğu olan kişilere subkutan yolla
uygulanmalıdır, çünkü bu kişilerde intramusküler uygulamayı takiben kanama görülebilir.
Devam eden trombositopeni durumu bulunan bireylerde, aşılamayı takiben daha ciddi
trombositopeni gelişebilir. Ek olarak, M-M-R II’nin (ya da aşının bileşenlerinin) ilk dozuyla
trombositopeni yaşamış bireylerde tekrarlanan dozlarla da trombositopeni oluşabilir. Aşının ek
3dozlarına gereksinim olup olmadığını belirlemek için serolojik durum değerlendirilebilir. Bu tip
vakalarda aşılamadan önce potansiyel risk/yarar oranı değerlendirilmelidir (bkz. Bölüm 4.8).
Diğer
Seçilmiş immün yetmezlikleri olan hastalarda yararlar risklerden fazla olduğunda aşılama
düşünülebilir (asemptomatik HIV hastaları, İgG alt sınıf yetmezlikleri, konjenital nötropeni,
kronik granülomatöz hastalık ve komplement eksikliği hastalığı).
Bu aşılamaya karşı hiçbir kontrendikasyonu olmayan bağışıklığı bozulmuş hastalar (bkz. Bölüm
4.3) aşıya bağışıklığı güçlü kişiler kadar iyi yanıt vermeyebilir; dolayısıyla, bu hastalardan
bazıları uygun aşı uygulamasına karşın temas olması durumunda kızamık, kabakulak veya
kızamıkçığa yakalanabilirler. Bu hastalar kızamık, parotit ve kızamıkçık belirtileri yönünden
dikkatle takip edilmelidir.
Tüm aşılarda olduğu gibi, M-M-R II ile aşılanan kişilerin hepsinde koruma sağlamayabilir.
Bulaşma
Aşılamadan 7 ile 28 gün sonra duyarlı bireylerin çoğunun burun veya boğazından az miktarlarda
atenüe canlı kızamıkçık virüsü atıldığı saptanmıştır. Aşılanmış bireylerle temas eden duyarlı
kişilere bu virüsün bulaştığına ilişkin doğrulanmış kanıtlar mevcut değildir. Sonuçta teorik bir
olasılık olarak kabul edilmesine karşın yakın kişisel temasla bulaşmanın anlamlı bir risk
oluşturduğu düşünülmemektedir. Buna karşın, klinik hastalığa ilişkin herhangi bir kanıt
olmaksızın kızamıkçık aşı virüsünün anne sütüyle bebeğe geçtiği belgelenmiştir (bkz. Bölüm
4.6).
Kızamık virüsünün Enders’in daha atenüe Edmonston suşu veya kabakulak virüsünün Jeryl
Lynn™ suşunun aşılanan kişilerden temasta bulunulan duyarlı kişilere bulaştığına ilişkin hiçbir
rapor yoktur.
Laboratuvar testleriyle etkileşim için: bkz. Bölüm 4.5.
Yardımcı maddeler:
M-M-R II 0.5 mL'lik dozu 23 mg'dan daha az sodyum (sodyum fosfat ve sodyum bikarbonat),
39 mg'dan daha az potasyum (potasyum fosfat) içerir, yani aslında “sodyum ve potasyum
içermez”.
M-M-R II 0.5 mL'lik dozu 14.5 mg sorbitol içermektedir. Nadir kalıtımsal früktoz intolarans
problemi olan hastalar bu aşıyı kullanmamalıdır.
4.5. Diğer tıbbi ürünler ile etkileşimler ve diğer etkileşim şekilleri
İmmün globulin
M-M-R II ile eş zamanlı olarak immün globulin (İG) verilmemelidir.
İmmün globulinlerin M-M-R II ile eş zamanlı uygulanması, beklenen immün yanıtı azaltabilir.
Kan veya plazma transfüzyonları veya insan immün serum globulini uygulandıktan sonra en az
3 ay aşılama ertelenmelidir.
Zorunlu olduğuna karar verilmedikçe, M-M-R II dozundan sonraki 1 ayda kızamık, kabakulak
veya kızamıkçık antikoru içeren kan ürünlerini (immün globulin preparatları dahil)
uygulamaktan kaçınılmalıdır.
4Laboratuvar testleri
Ayrı ayrı verilen canlı atenüe kızamık, kabakulak ve kızamıkçık virüs aşılarının tüberkülin deri
duyarlılığında geçici bir bozulmaya yol açabildiği bildirilmiştir. Dolayısıyla, tüberkülin testi
yapılacaksa, M-M-R II aşılamasından önce herhangi bir zamanda, eş zamanlı olarak veya 4-6
hafta sonra yapılması gerekir.
Diğer aşılarla kullanım
Yayınlanmış klinik veriler Merck & Co., Inc. tarafından üretilen kombine kızamık, kabakulak
ve kızamıkçık aşısının önceki formülasyonunun diğer çocukluk çağı aşılarıyla (DTaP (veya
DTwP), IPV (veya OPV), HIB (Haemophilus influenzae tip b), HIB-HBV (Haemophilus
influenzae tip b ile Hepatit B aşısı) ve VAR (varisella) dahil) eş zamanlı uygulanmasını
desteklemektedir. M-M-R II ayrı enjeksiyon bölgelerine eş zamanlı uygulanmalı veya diğer
canlı virüs aşıları uygulanmadan 1 ay önce veya sonra verilmelidir.
Güncel olarak, M-M-R II ile diğer aşıların eş zamanlı uygulanmasını inceleyen spesifik hiçbir
çalışma yapılmamıştır. Ancak M-M-R II’ın Merck & Co., Inc. tarafından üretilen kombine
kızamık, kabakulak ve kızamıkçık aşısının önceki formülasyonu ile benzer güvenlilik ve
immünojenite profiline sahip olduğu gösterildiğinden, bu aşıyla elde edilen deneyim dikkate
alınabilir.
Dört bileşenli kızamık, kabakulak, kızamıkçık ve su çiçeği aşısı ve Merck & Co., Inc. tarafından
üretilen kombine kızamık, kabakulak ve kızamıkçık aşısının önceki formülasyonuyla yürütülen
klinik çalışmalara dayanarak, M-M-R II aşısı Konjuge Pnömokok Aşısı ve/veya hepatit A
aşısıyla eş zamanlı olarak (fakat ayrı enjeksiyon bölgelerine) uygulanabilir. Bu klinik
çalışmalarda, immün yanıtların etkilenmediği ve uygulanan aşıların genel güvenlilik profilinin
benzer olduğu gösterilmiştir.
4.6. Gebelik ve laktasyon
Genel tavsiye
Gebelik kategorisi: C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar aşılamadan sonra 1 ay gebe kalmaktan
kaçınmalıdır.
Gebelik dönemi
Gebe kadınlar MMR-II ile aşılanmamalıdır. Gebe kadınlarda M-M-R II ile çalışmalar
yürütülmemiştir.
M-M-R II gebe kadına uygulandığında fetusa zarar verip vermeyeceği veya üreme kapasitesini
etkileyip etkilemeyeceği bilinmemektedir. M-M-R II gerekli olmadıkça gebelik döneminde
kullanılmamalıdır. Ayrıca aşılamadan sonra 1 ay gebe kalmaktan kaçınılmalıdır. Gebe kalmayı
planlayan kadınlara bu planlarını ertelemeleri söylenmelidir.
Bununla birlikte gebe kadınlara kızamık veya kabakulak aşıları verildiğinde fetus hasarı
belgelenmemiştir. Teorik risk dışlanamamakla birlikte, hamileliklerinin erken evrelerinde
olduklarının farkında olmayan 3500’den fazla duyarlı kadın kızamıkçık içeren bir aşıyla
aşılandıklarında konjenital kızamıkçık sendromu vakaları rapor edilmemiştir. Bu nedenle,
hamile olduklarını bilmeyen kadınların yanlışlıkla aşılanması gebeliğin sonlandırılması için bir
sebep olmamalıdır.
5Laktasyon dönemi
Çalışmalar canlı atenüe kızamıkçık aşılarıyla aşılanan, doğum yapmış, emzirme dönemindeki
kadınlarda virüsün anne sütüne geçebildiğini ve emzirilen bebeğe virüs bulaşabildiğini
göstermiştir. Kızamıkçık enfeksiyonuna ait serolojik bulguları olan bebeklerden hiçbirinde
semptomatik hastalık görülmemiştir.
Kızamık veya kabakulak aşı virüsünün anne sütüne geçip geçmediği bilinmemektedir; bu
nedenle, M-M-R II aşısı emziren bir kadına uygulanırken dikkatli olunmalıdır.
Üreme yeteneği/ Fertilite
M-M-R II fertilite çalışmalarında değerlendirilmemiştir.
4.7. Araç ve makine kullanımı üzerindeki etkiler
M-M-R II’nin araç ve makine kullanma yeteneği üzerindeki etkileri ile ilgili hiçbir çalışma
yapılmamıştır. M-M-R II’nin araç ve makine kullanma yeteneği üzerinde hiçbir etkisi olmaması
veya ihmal edilebilir bir etkiye yol açması beklenir.
4.8. İstenmeyen etkiler
a. Güvenlilik profilinin özeti
Klinik çalışmalarda M-M-R II 1965 çocuğa uygulanmış (bkz. Bölüm 5.1) ve genel güvenlilik
profili Merck & Co., Inc. tarafından üretilen kızamık, kabakulak ve kızamıkçık aşısının önceki
formülasyonuyla benzer bulunmuştur.
Klinik bir çalışmada 752 çocuk intramusküler veya subkutan yolla M-M-R II almıştır. Her iki
uygulama yolunun genel güvenlilik profili benzer bulunmuş ancak enjeksiyon bölgesi
reaksiyonları İM grubunda (%15.8) SK grubuna göre daha az (%25.8) görülmüştür.
1940 çocukta tüm advers reaksiyonlar değerlendirilmiştir. Bu çocuklarda M-M-R II
aşılamasından sonra Bölüm b’de özetlenen, aşıyla ilişkili advers reaksiyonlar gözlenmiştir
(sıklığı <%0.2 olarak bildiren izole raporlar hariç).
İlk dozla karşılaştırıldığında, M-M-R II’nin ikinci dozu aşırı duyarlılık reaksiyonunu
düşündürenler dahil olmak üzere klinik semptomların insidans ve şiddetinde artışla ilişkili
değildir.
Ayrıca, M-M-R II’nin pazarlama sonrası kullanımında ve/veya Merck & Co., Inc. tarafından
üretilen monovalan aşıların ve kombine kızamık, kabakulak ve kızamıkçık aşılarının önceki
formülasyonlarının klinik çalışmalarında ve pazarlama sonrası kullanımında bildirilen ve sıklığı
bilinmeyen ilave advers reaksiyonlar (sıklık veya nedenden bağımsız olarak) da mevcuttur ve
bunlar da Bölüm b’de özetlenmektedir. Bu veriler tüm dünyada dağıtılan 400 milyondan fazla
doza dayanarak bildirilmiştir
M-M-R II kullanımıyla rapor edilen en yaygın advers reaksiyonlar şunlardır: ateş (≥ 38.5°C),
enjeksiyon bölgesinde ağrı, şişlik ve eritemi içeren reaksiyonlar.
b.Advers reaksiyonların listesi
Advers reaksiyonlar aşağıdaki sınıflama kullanılarak sıklık başlıkları altında sıralanmaktadır:
6Çok yaygın (≥ 1/10); yaygın (≥ 1/100 ila ≤ 1/10); yaygın olmayan (≥ 1/1,000 ila ≤ 1/100);
seyrek(≥ 1/10.000 ila < 1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Enfeksiyonlar ve enfestasyonlar
Yaygın olmayan: Nazofarenjit, üst solunum yolu enfeksiyonu veya viral enfeksiyon.
Bilinmiyor: Aseptik menenjit (bkz. bölüm c), atipik kızamık, epididimit, orşit, otitis media (orta
kulak iltihabı), parotit, rinit, subakut sklerozan panensefalit (bkz. bölüm c).
Kan ve lenf sistemi hastalıkları
Bilinmiyor: Bölgesel lenfadenopati, trombositopeni.
Bağışıklık sistemi hastalıkları
Bilinmiyor: Anaflaktoid reaksiyon, anaflaksi ve anjiyonörotik ödem, yüz ödemi ve periferal
ödem gibi ilişkili fenomenler.
Psikiyatrik hastalıklar
Bilinmiyor: İritabilite.
Sinir sistemi hastalıkları
Bilinmiyor: Afebril konvülsiyonlar veya nöbetler, ataksi, baş dönmesi, ensefalit (bkz. bölüm c),
ensefalopati (bkz. bölüm c), çocuklarda febril konvülsiyonlar, Guillain-Barre Sendromu, baş
ağrısı, Kızamık İnklüzyon Cisimciği Ensefaliti (KİCE) (bkz. bölüm 4.3), oküler palsiler, optik
nörit, parestezi, polinörit, polinöropati, retrobulbar nörit, senkop.
Göz hastalıkları
Bilinmiyor: Konjunktivit, retinit.
Kulak ve iç kulak hastalıkları
Bilinmiyor: Sinirsel sağırlık.
Vasküler hastalıklar
Bilinmiyor: Vaskülit.
Solunum, göğüs hastalıkları ve mediastinal hastalıklar
Yaygın olmayan: Rinore
Bilinmiyor: Bronşiyal spazm, öksürük, pnömoni (bkz. Bölüm 4.3), boğaz ağrısı.
Gastrointestinal hastalıklar
Yaygın olmayan: Diyare veya kusma
Bilinmiyor: Bulantı.
7Deri ve deri altı doku hastalıkları
Yaygın: Morbiliform döküntü veya diğer döküntüler
Yaygın olmayan: Ürtiker
Bilinmiyor: Pannikülit, purpura, deride sertleşme, Stevens-Johnson sendromu, kaşıntı.
Kas-iskelet bozuklukları, bağ doku ve kemik hastalıkları
Bilinmiyor: Artrit ve/veya artralji (çoğunlukla geçici ve nadiren kronik [bkz. bölüm c]), miyalji.
Genel bozukluklar ve uygulama bölgesine ilişkin hastalıklar
Çok yaygın: Ateş (≥ 38.5°C), enjeksiyon bölgesinde eritem, enjeksiyon bölgesinde ağrı,
enjeksiyon bölgesinde şişme.
Yaygın: Enjeksiyon bölgesinde morarma.
Yaygın olmayan: Enjeksiyon bölgesinde döküntü.
Bilinmiyor: Enjeksiyon bölgesinde kısa süreli yanma ve/veya batma, ateş (≥ 38.5°C), kırıklık,
papillit, periferik ödem, şişlik, hassasiyet, enjeksiyon bölgesinde veziküller, enjeksiyon
bölgesinde kabarıklık ve kızarıklık.
c.Seçilmiş advers reaksiyonların tarifi
Aseptik menenjit
Kızamık, kabakulak ve kızamıkçık aşılamasını takiben aseptik menenjit vakaları bildirilmiştir.
Kabakulak aşısının diğer suşları ile aseptik menenjit arasında bir nedensel ilişki her ne kadar
gösterilmiş olsa da, Jeryl LynnTM kabakulak aşısı ile aseptik menenjit arasında ilişkiye dair
hiçbir kanıt yoktur.
Ensefalit ve Ensefalopati
Kızamık içeren aşıyla yanlışlıkla aşılanan, bağışıklığı ciddi şekilde bozulmuş kişilerde, Kızamık
İnklüzyon Cisimciği Ensefaliti (KİCE), pnömonit ve yaygın kızamık aşısı virüs enfeksiyonunun
doğrudan bir sonucu olarak ölüm bildirilmiştir (bkz. Bölüm 4.3); yaygın kabakulak ve
kızamıkçık aşısı virüs enfeksiyonu da bildirilmiştir.
Subakut sklerozan panensefalit
Kızamık aşısının SSPE’ye yol açtığına dair hiçbir kanıt yoktur. Vahşi tip kızamık enfeksiyonu
öyküsü olmayan ancak kızamık aşısı uygulanan çocuklarda SSPE raporları alınmıştır. Bu
olguların bazıları yaşamın ilk yılında fark edilmemiş kızamıktan veya muhtemelen kızamık
aşısından kaynaklanmış olabilir. A.B.D. Hastalık Kontrol ve Önleme Merkezleri tarafından
yürütülen geriye dönük bir olgu-kontrollü çalışmanın sonuçları, kızamık aşısının genel etkisinin
kendisi SSPE riski taşıyan kızamığı önleyerek SSPE’ye karşı koruma sağlamak olduğunu
göstermektedir.
Artralji ve/veya artrit
Artralji ve/veya artrit (genellikle geçici ve nadiren kronik) ve polinörit vahşi tip kızamıkçıkla
enfeksiyonun özellikleridir ve yaş ve cinsiyete bağlı olarak sıklığı ve şiddeti değişir. En fazla
yetişkin kadınlarda, en az puberte öncesi çocuklarda görülür. Çocuklarda aşılamayı takiben
eklem reaksiyonları genellikle nadirdir (%0-3) ve kısa sürer. Kadınlarda artrit ve artralji için
insidans oranları çocuklara göre genellikle daha yüksektir (%12-20) ve bu reaksiyonlar
genellikle daha belirgin ve daha uzun süreli olma eğilimi gösterir. Semptomlar aylarca ve nadir
durumlarda yıllarca sürebilir. Adolesan kızlarda bu reaksiyonların insidansı kadınlarla
8çocuklardaki insidansın arasındadır. Yaşça daha büyük kadınlarda (35-45 yaş arası) bu
reaksiyonlar genellikle iyi tolere edilir ve nadiren normal aktiviteleri engeller.
Kronik artrit
Kronik artrit vahşi tip kızamıkçık enfeksiyonuyla ilişkili bulunmuştur ve inatçı virüs ve/veya
vücut dokularından izole edilen viral antijenle ilişkilendirilmiştir. Aşılananlarda nadir olarak
kronik eklem semptomları gelişmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-
posta:tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
M-M-R II’nin önerilen dozundan daha yüksek bir dozunun uygulanması nadir olarak
bildirilmiştir ve advers reaksiyon profili M-M-R II’nin önerilen dozuyla gözlenen ile benzerdir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Viral aşı
ATC kodu: J07BD52
İmmünojenite ve klinik etkililik değerlendirmesi
Merck & Co., Inc. tarafından üretilen kızamık, kabakulak ve kızamıkçık aşısının önceki
formülasyonunu (insan serum albüminiyle üretilen) veya M-M-R II aşısını alan 1279 gönüllüde
yürütülen karşılaştırmalı bir çalışma bu iki ürünün benzer immünojenite ve güvenliliğe sahip
olduğunu göstermiştir.
Üç virüse karşı seronegatif olan 11 ay - 7 yaş aralığındaki 284 çocukta yapılan klinik çalışmalar,
Merck & Co., Inc. tarafından üretilen kızamık, kabakulak ve kızamıkçık aşısının önceki
formülasyonunun yüksek derecede immünojenik olduğunu ve genellikle iyi tolere edildiğini
göstermiştir. Bu çalışmalarda aşının tek bir enjeksiyonu, duyarlı kişilerin %95’inde kızamık
hemaglütinasyon inhibisyon (Hİ) antikorları, %96’sında kabakulak nötrleştirici antikorları ve
%99’unda kızamıkçık Hİ antikorları oluşturmuştur.
İlk dozun uygulandığı tarihte yaşları 9-12 ay arasında değişen çocuklarda immünojenite
değerlendirmesi
İlk dozun verildiği tarihte yaşları 9-12 ay arasında değişen 1,620 sağlıklı gönüllüde Merck &
Co., Inc. tarafından üretilen dört bileşenli kızamık, kabakulak, kızamıkçık ve su çiçeği aşısıyla
(2 dozlu takvimle uygulanır, dozlar 3 arayla verilir) bir klinik çalışma yürütülmüştür. Güvenlilik
profili tüm yaş kohortlarında 1. ve 2.doz sonrasında benzer bulunmuştur.
Tam Analiz Setinde (başlangıçta antikor titrelerinden bağımsız olarak aşılanan gönüllüler), ilk
dozun verildiği tarihte aşılanan kişinin yaşından bağımsız olarak, 2.dozdan sonra kabakulak ve
kızamıkçığa karşı yüksek seroproteksiyon oranları (>%99) görülmüştür. İki dozdan sonra,
kızamığa karşı seroproteksiyon oranları ilk doz çocuk 11 aylıkken verildiğinde %98.1 iken 12
aylıkken verildiğinde %98.9 bulunmuştur (çalışmanın non-inferiorite hedefine ulaşılmıştır). İki
dozdan sonra, kızamığa karşı seroproteksiyon oranları ilk doz çocuk 9 aylıkken verildiğinde
9%94.6 iken 12 aylıkken verildiğinde %98.9 bulunmuştur (çalışmanın non-inferiorite hedefine
ulaşılmamıştır).
Tam Analiz Setinde kızamık, kabakulak ve kızamıkçığa karşı seroproteksiyon oranları Tablo
1’de verilmektedir.
Tablo 1: Merck & Co., Inc. tarafından üretilen dört bileşenli kızamık, kabakulak, kızamıkçık ve
su çiçeği aşısının 1.dozundan 6 hafta sonra ve 2.dozundan 6 hafta sonra kızamık, kabakulak ve
kızamıkçığa karşı seroproteksiyon oranları-Tam Analiz Seti
9. ayda 1. Doz/ 12. 11. ayda 1. Doz / 14. 12. ayda 1. Doz / 15.
Bileşen ayda 2. Doz ayda 2. Doz ayda 2. Doz
(seroprotek Zaman N = 527 N = 480 N = 466
-siyon Noktası Seroproteksiyon Seroproteksiyon Seroproteksiyon
düzeyi) oranları oranları oranları
[%95 GA] [%95 GA] [%95 GA]
1. %72.3 %87.6 %90.6
dozdan [68.2; 76.1] [84.2; 90.4] [87.6; 93.1]
Kızamık
sonra
(titre ≥255
2. %94.6 %98.1 %98.9
mIU/mL)
dozdan [92.3; 96.4] [96.4; 99.1] [97.5; 99.6]
sonra
1. %96.4 %98.7 %98.5
Kabakulak dozdan [94.4; 97.8] [97.3; 99.5] [96.9; 99.4]
(titre ≥10 sonra
ELISA Ab 2. %99.2 %99.6 %99.3
ünitesi/mL) dozdan [98.0; 99.8] [98.5; 99.9] [98.1; 99.9]
sonra
1. %97.3 %98.7 % 97.8
Kızamıkçık dozdan [95.5; 98.5] [97.3; 99.5] [96.0; 98.9]
(titre ≥10 sonra
IU/mL) 2. %99.4 %99.4 %99.6
dozdan [98.3; 99.9] [98.1; 99.9] [98.4; 99.9]
sonra
Kabakulak, kızamıkçık ve su çiçeğine karşı 2. dozdan sonraki geometrik ortalama titreler
(GMT’ler) tüm yaş kategorilerinde benzer iken, kızamığa karşı GMT’ler ilk dozu 9 aylıkken
alan çocuklarda ilk dozu 11 veya 12 aylıkken alan çocuklara kıyasla daha düşük bulunmuştur.
M-M-R II’yi intramusküler veya subkutan yolla alan 752 gönüllüde yapılan bir karşılaştırmalı
çalışma her iki uygulama yolunun benzer immünojenite profilini göstermiştir.
Merck & Co., Inc. tarafından üretilen kızamık, kabakulak ve kızamıkçık aşısının nin önceki
formülasyonunun bileşenlerinin etkinliği, aşının her bir bileşeninin yüksek derecede koruyucu
etkinlik sağladığını gösteren bir dizi çift-kör, kontrollü saha çalışmasında ortaya koyulmuştur.
Bu çalışmalar kızamık, kabakulak ve kızamıkçığa karşı aşılamaya yanıt olarak gözlenen
serokonversiyonun bu hastalıklara karşı korunmayla paralel olduğunu göstermiştir.
Virüsle karşılaşma sonrası aşılama
Vahşi tip kızamığa maruz kalan bireylerde aşılama, eğer aşı maruz kalımdan sonraki 72 saat
içinde uygulanabilirse bir ölçüde koruma sağlayabilir. Ancak aşı maruz kalımdan birkaç gün
önce uygulanırsa, önemli ölçüde koruma sağlanabilir. Yakın tarihte vahşi tip kabakulak veya
vahşi tip kızamıkçığa maruz kalmış kişilerde aşılamanın koruma sağladığına ilişkin hiçbir kesin
kanıt yoktur.
10Etkililik
Tüm dünyada, Merck & Co., Inc. tarafından üretilen kızamık, kabakulak ve kızamıkçık aşısının
önceki formülasyonunun 400 milyondan fazla dozu dağıtılmıştır (1978–2003 arasında).
Amerika Birleşik Devletleri ile Finlandiya ve İsveç gibi ülkelerde 2 dozlu aşının yaygın
kullanımı, hedeflenen 3 hastalığın her birinin insidansında >%99 azalma sağlamıştır.
Gebe olmayan adolesanlar ve erişkin kadınlar
Çocuk sahibi olabilecek, duyarlı gebe olmayan adolesanların ve erişkin kadınların canlı atenüe
kızamıkçık virüs aşısıyla aşılanması belirli önlemlerin alınması kaydıyla endikedir (bkz. bölüm
4.4 ve 4.6). Puberte döneminden çıkmış, duyarlı kızların aşılanması daha sonra gebelik
döneminde kızamıkçık enfeksiyonuna yakalanmaya karşı bireysel koruma sağlar ve bu, fetus
enfeksiyonunu ve buna bağlı konjenital kızamıkçık hasarını önler.
Duyarlı gebe kadınlarla temas halinde olan, daha önce aşılanmamış, 9 aylıktan büyük çocuklara
gebe kadının virüse maruz kalım riskini azaltmak için canlı atenüe kızamıkçık içeren aşı (örn.,
M-M-R II veya monovalan bir kızamıkçık aşısı) uygulanmalıdır.
Kabakulak ve kızamıkçığa duyarlı olabilen bireyler
M-M-R II kabakulak ve kızamıkçığa duyarlı olabilen kişilerin aşılanmasında tercih edilir.
Kızamığa karşı aşılanması gereken bireyler, eğer monovalan bir kızamık aşısına kolay erişim
mümkün değilse, bağışıklık durumlarından bağımsız olarak M-M-R II alabilirler.
5.2. Farmakokinetik özellikler
Aşılar için farmakokinetik özelliklerin değerlendirilmesi gerekmemektedir.
5.3. Klinik öncesi güvenlilik verileri
Klinik dışı çalışmalar yürütülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Toz
Sorbitol
Sodyum fosfat monobazik
Sodyum fosfat dibazik (susuz)
Potasyum fosfat monobazikPotasyum fosfat dibazik
Sukroz
Hidrolize edilmiş jelatin (domuz kaynaklıdır)
Hank tuzları ile Medium199
Minimum Essential Medium, Eagle (MEM)
Monosodyum L-glutamat monohidrat
Neomisin
Fenol kırmızısı
Sodyum bikarbonat
Hidroklorik asit (pH ayarı için)
Sodyum hidroksit (pH ayarı için)
Çözücü
Enjeksiyonluk su
6.2. Geçimsizlikler
Geçimlilik çalışmalarının bulunmamasından dolayı bu aşı diğer tıbbi ürünlerle
karıştırılmamalıdır.
116.3. Raf ömrü
24 ay.
Aşının sulandırıldıktan hemen sonra kullanılması önerilir. Bununla birlikte, 2-8°C arasında
buzdolabında saklanan aşının kullanım anındaki stabilitesi için 8 saat için gösterilmiştir.
6.4. Saklamaya yönelik özel tedbirler
2-8°C arasındaki sıcaklıklarda (buzdolabında) saklayınız. Dondurmayınız. Işıktan korumak için
flakonu kutusunda saklayınız.
Sulandırıldıktan sonra tıbbi ürünün saklanma koşulları için bkz. bölüm 6.3.
6.5. Ambalajın niteliği ve içeriği
M-M-R II, tıpalı (butil kauçuk) flakon (tip 1 cam) içerisinde toz ve piston tıpalı, ucunda kapak
(klorobutil kauçuk) olan önceden doldurulmuş enjektör (tip 1 cam) içerisinde çözücü şeklinde
bulunur; 1’lik ambalajlarda takılmamış 2 iğneyle birlikte sunulur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıkları Kontrolü Yönetmeliği"'ne uygun olarak imha edilmelidir.
Aşıyı hazırlamak için verilen çözücüyü kullanın. Çözücü berrak, renksiz bir sıvıdır. Çözücüyle
karıştırmadan önce toz açık sarı renkte, kompakt kristalimsi pasta şeklindedir. Tamamen
çözdürüldüğünde aşı berrak, sarı bir sıvı halini alır.
Enfeksiyöz ajanların bir kişiden diğerine bulaşmasını önlemek için, her hastada ayrı bir steril
enjektör ve iğne kullanılması önemlidir.
Aşıyı hazırlama talimatları:
Enjektör içeriğinin tamamını toz içeren flakonun içerisine enjekte edin. İyice karışması için
hafifçe çalkalayınız.
Hazırlanan aşı flakonunun tüm içeriğini aynı enjektöre çekin ve dozun tamamını enjekte ediniz.
Hazırlanan aşıda partiküllü madde gözlenirse veya çözücü, toz veya hazırlanan aşının
görünümü yukarıda tarif edilenden farklıysa aşı kullanılmamalıdır.
Ambalajda farklı uzunlukta 2 iğne bulunmaktadır: iğnelerden birini aşıyı sulandırmak için,
diğerini ise aşılanacak kişiye uygulamak için kullanınız.
7. RUHSAT SAHİBİ
Merck Sharp Dohme İlaçları Ltd. Şti.
Esentepe Mah. Büyükdere Cad.
No:199 Levent 199 Ofis Blok Kat:13
34394 Levent - İstanbul
Tel: (0212) 336 10 00
Faks: (0212) 355 02 02
8. RUHSAT NUMARASI : 28
129. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 17/02/2010
Ruhsat yenileme tarihi:
10. KÜB’ÜN YENİLENME TARİHİ :
13