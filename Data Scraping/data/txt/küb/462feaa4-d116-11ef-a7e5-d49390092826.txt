KISA ÜRÜN BİLGİSİ
1. BEŞERİ TIBBİ ÜRÜNÜN ADI
FENOSTER 320 mcg/9 mcg İnhalasyon Tozu, Sert Kapsül
2. KALİTATİF VE KANTİTATİF BİLEŞİM
Etkin madde:
Hastaya ulaşan her doz (ağız parçasından çıkan doz):
Budesonid…………………………….320 mikrogram/inhalasyon
Formoterol fumarat dihidrat……………9 mikrogram/inhalasyon
içerir.
Hastaya ulaşan 320 mikrogram budesonid, 400 mikrogram ölçülü doza ve hastaya ulaşan 9
mikrogram formoterol fumarat dihidrat, 12 mikrogram ölçülü doza karşılık gelir.
Yardımcı madde:
Laktoz monohidrat inceltilmiş…….....................12625,19 mikrogram/kapsül (inek kaynaklı)
Laktoz monohidrat…………………………........6962,80 mikrogram/kapsül (inek kaynaklı)
Yardımcı maddeler için Bölüm 6.1’e bakınız.
3. FARMASÖTİK FORM
İnhaler kapsül
İnhalasyon tozu içeren 3 no’lu turuncumsu kırmızı renkli opak kapak ve şeffaf gövdeli HPMC
kapsül.
4. KLİNİK ÖZELLİKLER
4.1 Terapötik endikasyonlar
Astım:
Astım semptomlarının düzeltilmesi ve kontrol altına alınması amacıyla kullanılır. Astım
hastalığının basamaklı tedavisinde 3. basamaktan itibaren verilir.
Kronik Obstrüktif Akciğer Hastalığı (KOAH):
1 / 22Orta ve ağır KOAH olgularında, semptomları ve atak sıklığını azaltmaktadır
4.2 Pozoloji ve uygulama şekli
Pozoloji/uygulama sıklığı ve süresi:
Astım :
FENOSTER’in içindeki maddelerin dozu her hasta için farklıdır ve hastalığın şiddetine göre
belirlenmelidir. Bu durum, sadece tedaviye kombinasyon ile başlandığında değil, idame dozu
ayarlanırken de gözönünde tutulmalıdır. Hasta, kombinasyon preparatının içindeki dozların
dışında bir doz kombinasyonuna gereksinim duyarsa uygun dozda beta2 agonist ve/veya
kortikosteroidi tek başına içeren preparatlar reçete edilmelidir.
FENOSTER’in bu formu sadece idame tedavisinde kullanılır. Semptom giderici tedavi olarak
verilemez.
Önerilen dozlar :
Erişkinler (18 yaş ve üzeri) : Günde iki kez 1 inhalasyon. Bazı hastalar için, günde toplam iki
kez 2 inhalasyon dozunu aşmamak üzere daha yüksek doz kullanılması gerekebilir.
Adolesanlar (12-17 yaş) : Günde iki kez 1 inhalasyon
Hasta düzenli olarak hekim tarafından kontrol edilerek tedavi, etkili en düşük FENOSTER
dozu ile sürdürülmelidir. Doz titre edilerek semptomların denetiminin sürdürülebildiği etkili
en düşük doza ulaşılmalıdır. Önerilen en düşük doz ile semptomatik kontrol elde edildikten
sonra inhalasyon yoluyla kullanılan kortikosteroidlerle tek başına tedavi denenebilir.
Genel uygulamada günde iki kez kullanım ile semptomlar kontrol altına alındığında,
semptomların kontrolünün sürdürülebilmesi için hekim tarafından hastanın uzun etkili
bronkodilatatöre ihtiyacı olduğu düşünülüyor ise, doz titre edilerek ulaşılan etkili en düşük
doz, günde tek doz FENOSTER olarak kullanılabilir.
Ayrı hızlı etkili bir bronkodilatörün kullanımının artması, altta yatan durumun kötüleştiğini
gösterir ve astım tedavisinin yeniden değerlendirilmesini sağlar.
Çocuklar (6 yaş ve üzeri): 6-11 yaş arasındaki çocuklarda kullanım için daha düşük doz
mevcuttur.
2 / 226 yaşın altındaki çocuklar: Bu konuyla ilgili kısıtlı veri olduğu için, FENOSTER 6 yaşından
küçük çocuklar için önerilmez.
FENOSTER 400 mcg/12 mcg inhaler kapsül sadece FENOSTER idame tedavide
kullanılmalıdır. FENOSTER “idame ve semptomları giderici tedavi” için daha düşük dozlar
mevcuttur.
KOAH :
Önerilen dozlar:
Erişkinler: Günde iki kez 1 inhalasyon uygulanır.
Uygulama şekli:
İnhaler cihazının kullanım talimatları
1- İnhaler cihazının kapağını çekerek çıkarın.
2- Bir elinizle İnhaler cihazının alt kısmını tutarak diğer elinizle ağızlık kısmını ok yönünde
çevirerek açın.
3- Bir kapsülü İnhaler cihazının içindeki boşluğa yerleştirin. Kapsülü ambalajından
kullanmadan hemen önce çıkartın.
3 / 224- Ağızlık kısmını çevirerek kapatın.
5- İnhaler cihazını dik tutun, kenardaki düğmelere sadece bir kez tam olarak basın ve bırakın.
Kapsül her iki ucundan delinecektir.
Nefes almanız sırasında küçük HPMC kapsül parçaları ağzınıza gelebilir. Kapsül parçaları
zararsızdır ve yutulduktan sonra sindirileceklerdir. Küçük HPMC kapsül parçalarının oluşma
riski kapsülün blister ambalajından çıkarılır çıkarılmaz hemen kullanılması ve düğmelere
sadece bir kez basılması ile azalır.
6- Nefesinizi kuvvetlice dışarı verin.
4 / 227- Ağız parçasını ağzınıza yerleştirin ve başınızı hafifçe arkaya doğru eğin. Ağızlık etrafında
dudaklarınızı sıkıca kapatın ve olabildiğince hızlı ve derin bir nefes alın.
8- İnhaler cihazını ağzınızdan çıkarın ve rahatsız olmadan olabildiğince uzun süre nefesinizi
tutun. Sonra normal şekilde soluk alıp verin. İnhaler cihazını tekrar açın ve kapsül içerisinde
toz kalıp kalmadığına bakın. Kapsül içerisinde toz kalmış ise 6, 7 ve 8 numaralı basamakları
tekrar edin.
9- Sonrasında, ağzınızı su ile çalkalayınız ve tükürünüz.
10- Kullanımdan sonra, boş kapsülü atın ve ağızlık kısmını kapatın.
İNHALER inspirator akım ile çalışmaktadır ve İNHALER’in ağız parçası aracılığıyla derin
nefes alındığında ilaç solunum yollarına ulaşır.
Not: Hastayı aşağıdaki konularda bilgilendirmek önemlidir:
- Her inhaler ile birlikte kutunun içinde yer alan hasta kullanım talimatında İNHALER’in
kullanımı ile ilgili kısımlar dikkatle okunmalıdır.
- Akciğerlere yeterli dozun ulaşabilmesi için hasta, İNHALER’in ağız parçası aracılığıyla
güçlü ve derin nefes almalıdır.
- Hasta, inhalatör ağzında iken asla nefes vermemelidir.
- Hasta, ağız ve boğaz bölgesinde pamukçuk oluşma riskini azaltmak için her idame dozdan
sonra ağzını suyla çalkalamalıdır. Ağızda ve boğazda pamukçuk oluşursa ihtiyaç duyulan her
inhalasyondan sonra hasta ağızını su ile çalkalamalıdır.
5 / 22Bir dozdaki ilaç miktarı çok az olduğundan hasta inhalasyondan sonra ağzında herhangi bir tat
hissetmeyebilir.
Kullanımdan sonra İNHALER’in kapağı kapatılmalıdır.
Özel popülasyonlara ilişkin ek bilgiler :
Böbrek/Karaciğer yetmezliği :
Karaciğer ya da böbrek yetmezliği olan hastalarda FENOSTER kullanımı ile ilgili veri yoktur.
Ancak budesonid ve formoterol ilk geçiş sırasında hepatik metabolizma ile elimine
edildiklerinden, ağır karaciğer sirozu olanlarda maruziyet artabilir.
Pediyatrik popülasyon :
6-11 yaş arasındaki çocuklarda kullanım için daha düşük doz mevcuttur.
6 yaşın altındaki çocuklarda önerilmemektedir.
Geriyatrik popülasyon :
Yaşlılarda özel doz gereksinimleri yoktur.
4.3 Kontrendikasyonlar
Budesonid, formoterol ya da inhale edilen laktoza (düşük miktarlarda süt proteinleri içerir)
karşı aşırı duyarlılığı (alerji) olanlarda kullanılmamalıdır.
4.4 Özel kullanım uyarıları ve önlemleri
Inhale kortikosteroide ek olarak uzun etkili beta agonist kullanan pediatrik ve adölesan
hastalarda, her iki ilaca uyumu garanti altına almak için, hem inhale kortikosteroid hem de
uzun etkili beta agonist içeren bir sabit dozlu kombinasyon preparatı kullanılması önerilir.
Hasta tedaviyi etkisiz bulduğunda ya da FENOSTER’in önerilen en yüksek dozundan daha
fazla inhalasyon gerektiğinde doktoruna başvurmalıdır.(Bkz. 4.2 Pozoloji ve uygulama şekli).
Hızlı etki eden bronkodilatatörlerin kullanımının artırılması hastalığın kötüleşmesine işaret
eder ve astım tedavisinin yeniden değerlendirilmesini gerektirir. Astım ve KOAH’ın ani ve
giderek kötüleşmesi hayatı tehdit eden bir durumdur, hasta acil olarak doktor kontrolüne
alınmalıdır. Bu durumda kortikosteroid tedavisinin artırılması örneğin oral yoldan bir
kortikosteroid verilmesi ya da bir enfeksiyon varsa antibiyotik verilmesi uygundur.
6 / 22Hastalara kurtarıcı inhaler ilaçlarını her zaman yanlarında bulundurmaları öğütlenmelidir.
Hastalar, semptomlar olmasa bile FENOSTER idame dozunu doktorun önerdiği şekilde her
gün kullanmaları gerektiği konusunda bilgilendirilmelidir.
Tedavi kesileceği zaman dozun giderek azaltılması önerilmektedir. Tedavi birden
kesilmemelidir. Astım semptomları kontrol altına alındıktan sonra, FENOSTER dozunun
yavaş yavaş azaltılması düşünülebilir. Tedavi dozu azaltılırken hastanın düzenli olarak kontrol
edilmesi önemlidir. FENOSTER’in etkili en düşük dozu kullanılmalıdır (Bkz. 4.2 Pozoloji ve
uygulama şekli).
Oldukça kötüleşen veya akut yıpratıcı astım varsa alevlenme sırasında hastalar FENOSTER
ile başlatılmamalıdır.
İlaç başlandıktan sonra ilk üç ay hastalar yakından takip edilmelidir. FENOSTER ile tedavi
sırasında, astımla ilişkili advers etkiler ve alevlenmeler görülebilir. Hastadan FENOSTER ile
tedaviye devam etmesi, fakat FENOSTER’e başlandıktan sonra astım semptomları kontrol
altına alınamazsa veya kötüleşirse tıbbi destek alması istenmelidir.
Bronkodilatör öncesi FEV 1>% 50 ve bronkodilatör sonrası FEV 1 < % 70 olan normal
tahmin edilen KOAH hastalarında bulunan FENOSTER hakkında klinik çalışma verisi
yoktur.(bkz. Bölüm 5.1).
İnhalasyon yoluyla uygulanan diğer tedavilerde olduğu gibi, ilaç alındıktan sonra hırıltılı
soluk alıp vermekte ani bir artış ile birlikte paradoksikal bronkospazm görülebilir. Bu
durumda FENOSTER ile tedavi kesilmelidir; tedavi tekrar değerlendirilmeli ve gerekirse
başka bir tedaviye geçilmelidir.
Paradoksal bronkospazm, hızlı etkili inhale bronkodilatatöre cevap verir ve hemen tedavi
edilmelidir (bkz. Bölüm 4.8).
Uzun süre özellikle yüksek dozda inhalasyon yoluyla herhangi bir kortikosteroid
kullanıldığında sistemik etkiler görülebilir. Bu etkilerin görülme olasılığı oral
kortikosteroidlere oranla daha azdır. Oluşabilecek sistemik etkiler; Cushing’s sendromu,
Cushing benzeri özellikler, adrenal yetmezlik, kemik mineral yoğunluğunda azalma, katarakt,
glokom ve daha nadir olarak çeşitli psikolojik veya psikomotor hiperaktivite, uyku
bozuklukları, anksiyete, depresyon veya agresyonu kapsayan davranışsal etkiler (özellikle
çocuklarda) ile çocuklar ve adolesanlarda büyüme geriliğidir. (bkz. Bölüm 4.8).
7 / 22Kemik yoğunluğu üzerine potansiyel etkiler, özellikle uzun süre yüksek dozda
kortikosteroid kullanan ve birlikte osteoporoz risk faktörleri taşıyan hastalarda göz
önünde tutulmalıdır. İnhalasyon yoluyla kullanılan budesonid ile yapılan uzun süreli
çalışmalar çocuklarda günlük ortalama 400 mikrogram (ölçülü doz) veya yetişkinlerde günlük
800 mikrogram (ölçülü doz) dozun kemik mineral yoğunluğu üzerinde belirgin bir etkisinin
olmadığını göstermiştir. FENOSTER’in daha yüksek dozları ile görülen etkilerine ilişkin bilgi
yoktur.
Daha önceki sistemik steroid tedavisi nedeniyle adrenal yetmezliğinin belirtileri varsa, böyle
hastalar FENOSTER tedavisine alınırken dikkatli olunmalıdır.
İnhalasyonla alınan budesonid tedavisinin yararı, oral steroide duyulan gereksinimi en aza
indirmesidir; ancak oral steroid tedavisinden inhalasyon tedavisine geçen hastalar uzun zaman
adrenal yetmezlik riski ile karşı karşıya olabilirler. Geçmişte acil olarak yüksek doz
kortikosteroid tedavisi görmüş olan ya da uzun süre yüksek dozda inhalasyon yoluyla steroid
kullanmış hastalar da risk altında olabilir. Oral steroid tedavisinin kesilmesinden sonra
iyileşme önemli ölçüde zaman alabilir ve bu nedenle inhale budesonide geçirilen oral steroide
bağımlı hastalar önemli bir süre için bozulmuş adrenal fonksiyondan dolayı risk altında
kalabilir. Bu gibi durumlarda HPA eksen fonksiyonu düzenli olarak izlenmelidir Yüksek
dozlarda inhale kortikosteroidler ile uzun süreli, özellikle önerilenden daha yüksek dozlarla
tedavi, klinik açıdan önemli adrenal baskılanmaya neden olabilir. Bu nedenle ağır
enfeksiyonlar gibi stres durumlarında veya elektif operasyon uygulanan dönemlerde ilave
sistemik kortikosteroid tedavisi düşünülmelidir. Steroid dozlarında hızlı azalma akut adrenal
krizleri tetikleyebilir. Akut adrenal kriz sırasında görülebilecek belirti ve işaretler kısmen
belirsiz olabilir, ancak anoreksi, abdominal ağrı, kilo kaybı, yorgunluk, baş ağrısı, bulantı,
kusma, bilinç seviyesinde azalma, nöbet, hipotansyon ve hipoglisemiyi kapsayabilir.
Destek sistemik steroidlerle veya inhale budesonidle ile tedavi aniden durdurulmamalıdır
Oral tedaviden FENOSTER’e geçilirken alerjik veya artritik belirtiler görünümünde rinit,
egzema ve kas eklem ağrısı gibi genel olarak daha düşük bir sistemik steroid etki görülecektir.
Bu durumlar için özel tedavi başlatılmalıdır. Nadir olarak yorgunluk, baş ağrısı, bulantı ve
kusma oluşması halinde genel yetersiz bir glukokortikosteroid etkiden şüphelenmek gerekir.
Böyle durumlarda oral glukokortikosteroid dozlarının geçici olarak arttırılması bazen
gereklidir.
8 / 22Hastalara, ağız ve boğaz bölgesinde pamukçuk oluşma riskini azaltması için idame dozun her
inhalasyonundan sonra ağızlarını suyla çalkalamaları öğütlenmelidir.
Bunun mümkün olmadığı durumlarda, etkileşen ilaçların uygulanmaları arasındaki süre
mümkün olduğu kadar uzun olmalıdır.
FENOSTER, tirotoksikoz, feokromasitoma, diabetes mellitus, tedavi edilmemiş hipokalemi,
hipertrofik obstrüktif kardiyomiyopati, idiyopatik subvalvular aort stenozu, şiddetli
hipertansiyon, anevrizma veya iskemik kalp hastalığı, taşiaritmi ya da kalp yetmezliği gibi
ağır kardiyovasküler hastalığı olanlarda dikkatli kullanılmalıdır.
QTc-aralığı uzamış hastalarda FENOSTER kullanırken dikkatli olunmalıdır. Formoterol QTc-
aralığının uzamasına neden olabilir.
Aktif ya da pasif akciğer tüberkülozu, solunum yollarında fungal ve viral enfeksiyonu olan
hastalarda, inhalasyonla kullanılan kortikosteroidlere gerek olup olmadığı ve dozu yeniden
değerlendirilmelidir.
Yüksek dozda β₂-agonist tedavisi ciddi hipokalemi ile sonuçlanabilir. β -agonistlerin
2
hipokalemiye neden olan veya ksantin türevleri, steroidler ve diüretikler gibi hipokalemik
etkiyi artıran diğer ilaçlarla birlikte kullanılması, β -agonistlerin olası hipokalemik etkisini
2
artırabilir. Hipokalemi yan etki olasılığının arttığı değişken sıklıkta hızlı etkili
bronkodilatatörlerin kullanıldığı stabil olmayan astım, hipoksi nedeniyle hipokalemi riskinin
artabileceği akut ağır astım ve bu riskin artabileceği diğer durumlarda özel dikkat gösterilmesi
önerilmektedir. Bu tür durumlarda serum potasyum düzeylerinin dikkatle izlenmesi
önerilmektedir.
Bütün β -agonistlerde olduğu gibi, diyabetik hastalarda kan glukoz düzeyleri daha sık
2
izlenmelidir.
Sistemik ve topikal kortikosteroid kullanımı ile görme bozukluğu bildirilebilir. Bir hastada
bulanık görme veya diğer görsel rahatsızlıklar gibi semptomlar ortaya çıkarsa hasta ya olası
nedenlerinin değerlendirilmesi için bir göz doktoruna gitmesi tavsiye edilir. Sistemik ve
topikal kortikosteroid kullanımından sonra bildirilen katarakt, glokom veya merkezi seröz
korioretinopati gibi nadir hastalıklar olası nedenlerdir.
Hastalar alevlenme dönemlerinde ise ya da önemli ölçüde veya akut olarak kötüye giden
astım şikayetleri varsa, uzun etkili beta agonistlerle tedaviye başlanmamalıdır.
9 / 22Uzun etkili beta agonistler astım semptom kontrolünü sağlayan en kısa süre boyunca
kullanılmalı ve astım kontrolüne ulaşıldığında dozun kademeli olarak azaltılması
değerlendirilmeli ve eğer mümkünse kullanımları durdurulmalıdır. Sonrasında hastaların
kontrol edici bir tedaviyle idamesi sağlanmalıdır.
Tedavi dozu azaltılırken hastanın düzenli olarak kontrol edilmesi önemlidir.
FENOSTER’in etkili en düşük dozu kullanılmalıdır (Bkz. 4.2 Pozoloji ve uygulama şekli).
Uzun etkili beta agonist preparatlarına bağlı olarak nadiren, ciddi ve bazen ölümcül olabilen
astım ile ilgili solunum problemleri meydana gelebilir.
KOAH hastalarında pnömoni
Kortikosteroid içeren inhale ilaçları alan KOAH hastalarında, hastaneye yatış gerektiren
pnömoni dahil pnömoni insidansında artış gözlemlenmiştir. Artan steroid dozu ile pnömoni
riskinde artış kanıtlar bulunmaktadır, ancak bu durum çalışmaların tamamında kesin olarak
gösterilmemiştir.
Kortikosteroid içeren inhale ilaçlannın pnömoni riskinin büyüklüğü konusunda sınıf içi
farklılık için kesin klinik kanıt bulunmamaktadır.
Hekimler, KOAH hastalannda olası pnömoni gelişimine karşı, enfeksiyonlann klinik
özellikleri ile KOAH semptomlarırun alevlenme durumunun karışması ihtimali dolayısıyla
dikkatli olmalıdırlar.
KOAH hastalarındaki pnömoni risk faktörleri arasında; sigara içimi, ileri yaş, düşük vücut
kitle indeksi ve şiddetli KOAH bulunmaktadır.
İnhaler steroidin kombine edildiği ileri yaş hastalarda pnömoni riski artabilmektedir.
KOAH’da yüksek doz kullanımının avantaj sağladığına ilişkin klinik kanıtlar
yetersizdir.
FENOSTER yardımcı madde olarak laktoz içermektedir. Nadir kalıtımsal galaktoz
intoleransı, Lapp laktoz yetmezliği ya da glikoz-galaktoz malabsorpsiyon problemi olan
hastaların bu ilacı kullanmamaları gerekir .
Pediyatrik popülasyonlar
Uzun süre inhalasyon yoluyla kortikosteroid alan çocukların büyümeleri doktor tarafından
izlenmelidir. Büyüme yavaşlarsa, inhalasyon yoluyla kullanılan kortikosteroidin dozunun
10 / 22düşürülmesi hedeflenerek tedavi yeniden değerlendirilmelidir. Büyüme yetersizliği riski,
kortikosteroid tedavisinin sağladığı fayda ile kıyaslanmalıdır. Ayrıca hastanın, pediyatrik
solunum hastalıkları uzmanına yönlendirilmesi düşünülmelidir.
Uzun süreli çalışmalara ait sınırlı veriler, inhalasyon yoluyla steroid kullanan çocukların ve
adolesanların büyük çoğunluğunun sonunda yetişkin boy hedeflerine ulaştığını
göstermektedir. Ancak, başlangıçta, büyümede az ve geçici olarak bir gerileme (yaklaşık 1
cm) görülmüştür. Bu durum genellikle tedavinin ilk bir yılı içinde görülür.
4.5 Diğer tıbbi ürünler ile etkileşimler ve diğer etkileşim şekilleri
Farmakokinetik etkileşimler:
Budesonidin metabolik değişimi, CYP P450 3A4 ile metabolize olan maddeler tarafından
(örn. nefazodon, ketokonazol, itrakonazol, vorikonazol, posakonazol, klaritromisin,
telitromisin ve HIV proteaz inhibitörleri (ritonavir) engellenmekte olduğundan bu ilaçlarla
birlikte kullanımından kaçınılmalıdır. Bunun mümkün olmadığı durumlarda inhibitör ile
budesonidin kullanımı arasındaki zaman aralığı mümkün olduğunca uzun olmalıdır. CYP
P450 3A4’ün bu güçlü inhibitörlerinin birlikte kullanılması budesonidin plazma düzeylerini
yükseltebilir. Güçlü CYP3A4 inhibitörlerini kullanan hastalarda, FENOSTER idame ve
semptom giderici tedavi önerilmemektedir. (Bkz. Bölüm 4.4).
Günde bir kez 200 mg şeklinde uygulanan güçlü CYP3A4 inhibitörü ketokonazol,
eşzamanlı olarak oral yoldan uygulanan budesonidin (3 mg’lık tek doz) plazma düzeylerini
ortalama altı kat arttırmıştır. Ketokonazol, budesonid uygulamasından 12 saat sonra
verildiğinde konsantrasyon ortalama sadece üç kat artmıştır ve bu durum uygulama
zamanlarının birbirinden ayrılmasının plazma düzeylerindeki artışı azaltabileceğini
göstermektedir. Yüksek doz inhale budesonid ile ilgili bu etkileşim hakkındaki sınırlı
veriler, günde bir kez 200 mg itrakonazol, inhale budesonid (1000 μg’lık tek doz) ile
eşzamanlı uygulandığında plazma düzeylerinde belirgin artışlar olabileceğini (ortalama
dört kat) ortaya koymaktadır.
Farmakodinamik etkileşimler:
Beta-adrenerjik blokör ilaçlar, formoterolün etkisini zayıflatabilir ya da tamamen inhibe
edebilirler. Bu nedenle zorunlu olmadıkça FENOSTER, beta-adrenerjik blokör ilaçlarla (göz
damlaları dahil) birlikte kullanılmamalıdır.
11 / 22Kinidin, disopiramid, prokainamid, fenotiyazinler, antihistaminikler (terfenadin) ve trisiklik
antidepresanlarla birlikte kullanıldığında QTc-aralığı uzayabilir ve ventriküler aritmi riski
artar.
Ayrıca L-dopa, L-tiroksin, oksitosin ve alkol, β₂-sempatomimetiklere karşı kardiyak toleransı
azaltabilir.
Monoamino oksidaz inhibitörleri ve furazolidon ve prokarbazin gibi benzer özellikteki
ilaçlarla birlikte kullanıldığında hipertansif reaksiyonlar artabilir.
Halojenli hidrokarbon yapısındaki anestezik ilaçlarla birlikte kullanıldığında aritmi riski artar.
Diğer beta-adrenerjik ilaçlarla veya antikolinerjik ilaçlarla birlikte kullanıldığında aditif etki
görülebilir.
Dijital glikozitleri ile tedavi edilen hastalarda hipokalemi, aritmiye eğilimi artırabilir.
Hipokalemi β₂-agonisti tedavisinden kaynaklanabilir ve etkisi ksantin türevleri,
kortikosteroidler ve diüretiklerle eşzamanlı tedavi nedeniyle güçlenebilir (bkz. Bölüm 4.4).
Budesonid ve formoterolün astım tedavisinde kullanılan diğer ilaçlarla etkileşimi
gözlenmemiştir.
FENOSTER ile itrakonazol ve ritonavir veya diğer güçlü CYP3A4 inhibitörleri birlikte
kullanılmamalıdır
Özel popülasyonlara ilişkin ek bilgiler:
Pediyatrik popülasyonlar
Etkileşim çalışmaları sadece yetişkinlerde yapılmıştır.
4.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeline sahip astımlı kadınlar ve gebe olan astımlı kadınları da
içeren astımlı hastalarda genel olarak yetersiz astım kontrolü riski bulunması nedeniyle, çocuk
doğurma potansiyeline sahip astımlı kadınları da içeren bu hastaların ideal bir anti-astmatik
12 / 22tedavi almaları son derece önemlidir. FENOSTER (budesonid, formoterol) ile tedavi, gebe
kadın ya da fetüsü için herhangi bir ilave anlamlı klinik risk oluşturmaz ve bu nedenle
herhangi bir aktif kontrasepsiyon kullanılması gerekli değildir. FENOSTER’in bugün bilinen
kontrasepsiyon yöntemleri üzerinde herhangi bir etkisi yoktur.
Gebelik dönemi
FENOSTER’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir
(bkz. Bölüm 5.3). İnsanlara yönelik potansiyel risk bilinmemektedir
FENOSTER gebelikte ancak sağlanan fayda ortaya çıkabilecek risklerden fazlaysa
kullanılabilir. Budesonidin, yeterli astım kontrolünü idame ettirecek etkili en düşük dozu
kullanılmalıdır.
Gebelikte, FENOSTER tedavisine veya formoterol ve budesonidin birlikte kullanılmasına
yönelik herhangi bir klinik veri mevcut değildir. Sıçanlardaki bir embriyo-fetal gelişim
çalışmasının verileri kombinasyondan kaynaklanan herhangi bir artmış etkiyi işaret
etmemiştir.
Formoterolün hamile kadınlarda kullanımına yönelik yeterli veri mevcut değildir. Hayvan
çalışmalarında, çok yüksek sistemik dozların kullanıldığı üreme çalışmalarında formoterol
advers etkilere neden olmuştur (bkz. Bölüm 5.3 Klinik öncesi güvenlilik verileri).
Yaklaşık 2000 gebeden elde edilen veriler, inhale budesonidin kullanılması ile ilişkili
olarak teratojenik riskin artmadığını göstermektedir. Hayvan çalışmalarında
glukokortikosteroidlerin malformasyonlara neden olduğu gösterilmiştir (bkz. Bölüm 5.3
Klinik öncesi güvenlilik verileri). Bu durum, önerilen dozların verildiği insanlarda aynı
değildir.
Hayvan çalışmalarında, glukokortikosteroidlerin doğumdan önce aşırı miktarda alınmasının
intrauterin gelişmede gecikme, yetişkin kardiyovasküler hastalık ve glukokortikoid reseptör
yoğunluğunda, teratojenik doz aralığının altında görülen nörotransmitter döngüsü ve
etkilerinde kalıcı değişikliklere yönelik bir ilişki saptanmıştır.
13 / 22Laktasyon dönemi:
Budesonid anne sütüne geçer. Ancak tedavi dozlarında kullanıldığında bebeğe zararlı etkisi
olması beklenmez. Formoterolün insanlarda anne sütüne geçip geçmediği bilinmemektedir.
Sıçanlarda, az miktarda formoterolün anne sütüne geçtiği belirlenmiştir. FENOSTER,
emziren annelere, ancak anneye sağlanan faydanın, çocukta görülebilecek riskten daha fazla
olması halinde verilebilir.
Fertilite
Budesonidin fertilite üzerindeki potansiyel etkisi hakkında herhangi bir veri
bulunmamaktadır. Formoterol ile yapılan hayvan üreme çalışmaları yüksek sistemik
maruziyette erkek sıçanlarda bir miktar azalmış verimlilik göstermiştir (bkz. Bölüm 5.3).
4.7 Araç ve makine kullanımı üzerindeki etkiler
FENOSTER’in araç ve makine kullanmaya herhangi bir etkisi yoktur ya da ihmal edilebilir
düzeydedir.
4.8 İstenmeyen etkiler
FENOSTER, hem budesonid hem de formoterol içerdiğinden bu maddelerin her birine ait,
aynı tipte ve aynı sıklıkta advers etkiler görülebilir. Bu iki maddenin birlikte kullanılmasına
bağlı olarak advers etkilerde bir artış gözlenmemiştir. En yaygın yan etkiler; β₂-agonistlerle
tedavide görülen tremor ve palpitasyon gibi yan etkilerdir. Bu etkiler hafiftir ve tedavinin
birkaç günü içinde kaybolurlar.
Budesonid ya da formoterole bağlı aşağıdaki yan etkiler organ sınıfı ve sıklığa göre
sıralanmıştır. Sıklık tanımlaması: Çok yaygın (≥1/10), yaygın (≥1/100 ila <1/10), yaygın
olmayan (≥1/1.000 ila <1/100), seyrek (≥1/10.000 ila <1/1.000), çok seyrek (<1/10.000) ve
bilinmiyor (eldeki verilerden hareketle tahmin edilemiyor).
Tablo 1
Sistem Organ Sınıfı Sıklık Advers İlaç Reaksiyonu
Enfeksiyonlar ve Yaygın Orofarinksde Candida enfeksiyonları
enfestasyonlar Pnömoni (KOAH’lı hastalarda)
Bağışıklık sistemi hastalıkları Seyrek Ani veya gecikmiş aşırı duyarlılık
reaksiyonları, örn. ekzantem, ürtiker,
kaşıntı, dermatit, anjiyoödem ve
14 / 22anaflaktik reaksiyon
Endokrin hastalıkları Çok seyrek Cushing’s sendromu, adrenal
supresyon, büyüme geriliği, kemik
mineral yoğunluğunda azalma
Metabolizma ve beslenme Seyrek Hipokalemi
hastalıkları Çok seyrek Hiperglisemi
Psikiyatrik hastalıklar Yaygın olmayan Ajitasyon, psikomotor hiperaktivite ,
anksiyete, uyku bozuklukları
Çok seyrek Depresyon, davranış bozuklukları
(esas olarak çocuklarda)
Sinir sistemi hastalıkları Yaygın Baş ağrısı, tremor
Yaygın olmayan Sersemlik
Çok seyrek Tat alma bozuklukları
Göz hastalıkları Yaygın olmayan Bulanık görme (bkz. Bölüm 4.4
Özel kullanım uyarıları ve
önlemleri).
Çok seyrek Katarakt ve glokom
Kardiyak hastalıklar Yaygın Palpitasyonlar
Yaygın olmayan Taşikardi
Seyrek Kardiyak aritmiler, örn. atriyal
fibrilasyon, supraventriküler
taşikardi, ekstrasistoller
Çok seyrek Angina pektoris. QTc aralığının
uzaması.
Vasküler hastalıklar Çok seyrek Kan basıncında değişkenlik
Solunum, göğüs bozuklukları Yaygın Boğazda hafif bir irritasyon,
ve mediastinal hastalıklar öksürme, ses kalınlaşması
Seyrek Bronkospazm
Gastrointestinal hastalıklar Yaygın olmayan Bulantı
Deri ve deri altı doku Yaygın olmayan Morarma
hastalıkları
Kas-iskelet bozukluklar, bağ Yaygın olmayan Adale krampları
doku ve kemik hastalıkları
15 / 22Orofarinksteki Candida enfeksiyonu ilaç birikmesinden kaynaklanmaktadır.Hastalara her
idame dozundan sonra ağızlarının su ile çalkalanmasının önerilmesi, riski en aza
indirir.Orofarinksteki Candida enfeksiyonu genelde inhale kortikosteroid tedavisini
kesmeye gerek kalmadan topikal antifungal tedaviye cevap verir.Eğer orofarinkste
pamukçuk oluşursa da, hastalar gerekli inhalasyonlardan sonra da ağızlarını su ile
çalkalamalıdır.
Diğer inhalasyon tedavilerinde olduğu gibi bazı vakalarda nadiren paradoksikal bronkospazm
gelişebilir Bu durum 10.000’de 1 kişiden azını etkilemekte, doz uygulamasının ardından
hırıltı ve nefes darlığında hızlı bir artış meydana gelmektedir. Paradoksal bronkospazm hızlı
etkili bir inhale bronkodilatöre yanıt verir ve derhal tedavi edilmelidir. FENOSTER derhal
bırakılmalı, hasta değerlendirilmeli ve gerekiyorsa bir alternatif tedavi başlanmalıdır. (bkz.
Bölüm 4.4 Özel kullanım uyarıları ve önlemleri)
Beta2-agonistlerle tedavi, insülin, serbest yağ asitleri, gliserol ve keton cisimlerinin kan
düzeyinin yükselmesine neden olabilir.
Özel popülasyonlara ilişkin ek bilgiler:
Böbrek/Karaciğer yetmezliği:
Karaciğer ya da böbrek yetmezliği olan hastalarda FENOSTER kullanımı ile ilgili veri yoktur.
Ancak budesonid ve fomoterol ilk geçiş sırasında hepatik metabolizma ile elimine
edildiklerinden, ağır karaciğer sirozu olanlarda maruziyet artabilir.
Geriyatrik popülasyon:
Yaşlılarda özel doz gereksinimleri yoktur.
Pediyatrik popülasyonlar
İnhale kortikosteroidler ile uzun süreli tedavi gören çocukların boylarının düzenli olarak
izlenmesi önerilir (bkz. Bölüm 4.4.)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
16 / 22Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Formoterolün doz aşımı durumunda tremor, baş ağrısı ve palpitasyon gibi β₂-agonistlere bağlı
tipik etkiler görülebilir. İzole vakalarda bildirilen belirtiler; taşikardi, hiperglisemi,
hipokalemi, QTc-aralığında uzama, aritmi, bulantı ve kusmadır. Destekleyici ve semptomatik
tedavi uygulanabilir. Akut bronşiyal obstrüksiyonu olan hastaya 3 saat içinde verilen 90
mikrogramlık bir doz güvenilirlik konusunda sorun yaratmamıştır.
Çok yüksek dozlarda olsa bile, akut budesonid doz aşımının klinik açıdan sorun oluşturması
beklenmez. Uzun süre çok yüksek dozlarda kullanılırsa hiperkortisizm, ve adrenal
baskılanması gibi sistemik glukokortikosteroid etkileri ortaya çıkabilir.
Formoterol doz aşımına bağlı olarak FENOSTER tedavisinin kesilmesi gerekirse inhalasyon
yoluyla kullanılan uygun bir kortikosteroid tedavisinin uygulanması düşünülmelidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup:
Obstrüktif solunum yolu hastalıkları için kullanılan ilaçlar: Adrenerjikler, İnhalanlar
ATC kodu: R03AK07
Etki mekanizması ve farmakodinamik özellikleri:
FENOSTER, formoterol ve budesonid içerir ve her ikisinin de etki mekanizmaları farklıdır ve
astım alevlenmelerinin azalabilmesi için aditif etki gösterirler. Her bir maddenin etki
mekanizmaları sırasıyla aşağıdaki gibidir.
Budesonid:
Budesonid inhale edildiğinde, solunum yollarında doza bağımlı antienflamatuvar etki
gösteren, semptomlarda ve astım alevlenmelerinde azalma sağlayan bir
glukokortikosteroiddir. İnhalasyon yolu ile kullanılan budesonid, sistemik kortikosteroidlere
göre daha az ciddi yan etkilere sahiptir. Antiinflamatuvar etkinin mekanizması tam olarak
bilinmemektedir.
17 / 22Formoterol:
Formoterol, geri dönüşlü solunum yolu tıkanıklığı olan hastalarda inhale edildiğinde, bronş
düz kasında hızlı ve uzun etkili gevşeme sağlayan, selektif bir β₂-adrenerjik uyarıcıdır. Bronş
genişletici etkisi doza bağımlı olarak 1-3 dakika içinde hızla başlar ve tek bir dozdan sonra
etkisi en az 12 saat sürer.
Klinik etkililik ve güvenlilik
Astım:
Yetişkinlerde yapılan klinik çalışmalar, formoterolün budesonide eklenmesinin astım
semptomlarını ve akciğer fonksiyonlarını daha çok düzelttiğini ve alevlenmeleri azalttığını
göstermektedir. İki ayrı 12 haftalık çalışmada, budesonid/formoterol kombinasyonunun
akciğer fonksiyonları üzerine etkisinin, budesonid ve formoterolün serbest kombinasyonu ile
aynı, tek başına kullanılan budesonidden fazla olduğu görülmüştür. İhtiyaç olduğunda tüm
tedavi kollarında kısa etkili bir β₂-agonist kullanılmıştır. Anti-astmatik etkinin zamanla
azaldığına dair hiçbir bilgi yoktur.
Pediyatrik hastalarda yapılan 12 haftalık bir çalışmada, 6-11 yaş arasındaki 265 çocuk
budesonid/formoterol kombinasyonunun idame dozu ile (80/4.5 mikrogram/inhalasyon
kombinasyonu ile günde iki kez 2 inhalasyon) ve gerekli hallerde kısa etkili bir β₂-agonist ile
tedavi edilmişlerdir. Akciğer fonksiyonunda düzelme görülmüştür ve tedavi budesonid
TURBUHALERin karşılık gelen dozu ile kıyaslandığında iyi tolere edilmiştir.
KOAH:
Orta şiddetten ağır şiddete kadar
KOAH’lı hastalar üzerinde yapılan 2 ayrı 12 aylık çalışmada, budesonid/formoterol
kombinasyonunun akciğer fonksiyonu ve alevlenme sıklığı (uygulanan oral steroid ve/veya
antibiyotik kürü ve/veya hospitalizasyon sayısı ile belirlenir) üzerine etkisi
değerlendirilmiştir. Her iki çalışma için dahil edilme kriteri, bronkodilatör öncesinde FEV 1
değerinin öngörülen normale göre <%50 olması olarak belirlenmiştir. Çalışmaya katılım
sırasında medyan bronkodilatör sonrası FEV değeri, öngörülen normalin %42’si olmuştur.
1
Bir yıldaki ortalama alevlenme sayısında (yukarıda belirtildiği gibi), formoterol ile tek başına
tedavi ya da plaseboya göre budesonid/formoterol kombinasyonunun ile belirgin bir azalma
18 / 22sağlanmıştır (ortalama sıklık budesonid/formoterol kombinasyonunun grubunda 1,4 ,
plasebo/formoterol grubunda 1,8-1,9). Her bir hastada 12 ay boyunca oral kortikosteroid
kullanılan gün sayısı formoterol/budesonid kombinasyonu kullanan grupta biraz daha azdır
(budesonid/formoterol kombinasyonu kullanan grupta 7-8 gün/hasta/yıl, plasebo ve
formoterol kullanan hastalarda sırasıyla 11-12 gün/hasta/yıl ve 9-12 gün/hasta/yıl). FEV1 gibi
akciğer fonksiyonu parametrelerindeki değişikliklerde budesonid/formoterol kombinasyonu,
formoterol ile tek başına tedaviye göre daha üstün değildir.
5.2 Farmakokinetik özellikler
Genel Özellikler
Emilim :
Budesonid/formoterol kombinasyonu ve bileşimindeki budesonid ve formoterolü tek başına
içeren ilaçların, budesonid ve formoterolün sistemik yararlanımları açısından biyoeşdeğer
olduğu gösterilmiştir. Buna rağmen bileşimindeki maddeleri tek başına içeren ilaçlarla
kıyaslandığında, budesonid/formoterol kombinasyonu ile kortizol baskılanmasında hafif bir
artış görülmüştür. Bu farkın klinikteki güvenilirlik üzerine bir etkisi yoktur.
Budesonid ve formoterolün farmakokinetik etkileşimine ilişkin bir kanıt yoktur.
Budesonid ve formoterolü tek başına içeren preparatların veya formoterol/budesonid
kombinasyonunun uygulanmasından sonra her bir maddenin farmakokinetik parametreleri
karşılaştırılabilir. Budesonid, kombinasyon şeklinde uygulandığında, eğri altındaki alanı EAA
biraz yüksek, emilimi daha hızlı ve doruk plazma konsantrasyonu biraz daha yüksektir.
Formoterol tek başına ya da kombinasyon şeklinde kullanıldığında, doruk plazma
konsantrasyonları birbirine yakındır. İnhalasyonla alınan budesonid hızla emilir ve doruk
plazma konsantrasyonuna 30 dakika içinde ulaşılır. Yapılan çalışmalarda, TURBUHALER
aracılığıyla inhale edilen budesonidin akciğerlere ulaşan miktarı, hastaya ulaşan dozun %32-
44’ü kadardır. Uygulanan dozun sistemik yararlanımı, hastaya ulaşan dozun yaklaşık %49’u
kadardır.
6-16 yaş arası çocuklarda akciğerde birikinti, aynı doz verilen yetişkinlerle aynı aralıkta
düşer. Sonuçtaki plazma konsantrasyonları saptanmaz.
İnhale edilen formoterol hızla emilir ve 10 dakika içinde doruk plazma konsantrasyonuna
ulaşır. Yapılan çalışmalarda, TURBUHALER aracılığıyla inhale edilen formoterolün
19 / 22akciğerlere ulaşan miktarı, hastaya ulaşan dozun %28-49’udur. Sistemik yararlanım, hastaya
ulaşan dozun yaklaşık %61’i kadardır.
Dağılım:
Formoterol yaklaşık %50, budesonid %90 oranında plazma proteinlerine bağlanır. Dağılım
hacmi, formoterol için yaklaşık 4 L/kg, budesonid için ise yaklaşık 3 L/kg’dır.
Biyotransformasyon:
Formoterol konjugasyon reaksiyonları ile metabolize olur (aktif O-demetilasyon ve
deformilasyon metabolitleri oluşur, ancak bunlar inaktif konjugatlar olarak görülür).
Budesonid karaciğerden ilk geçişi sırasında (yaklaşık %90) ilk geçiş metabolizmasına
uğrayarak glukokortikosteroid aktivitesi düşük metabolitlerine dönüşür. En önemli
metabolitleri olan 6-β-hidroksibudesonid ve 16-α-hidroksiprednizolonun glukokortikosteroid
aktivitesi budesonidin aktivitesinin %1’inden azdır. Budesonid ve formoterol arasında
herhangi bir metabolik etkileşim ya da yer değiştirme reaksiyonları olduğuna ilişkin bulgu
yoktur.
Eliminasyon:
Formoterol dozunun büyük bir kısmı karaciğerde metabolize olarak böbrekler aracılığıyla
atılır. İnhalasyondan sonra hastaya ulaşan formoterol dozunun %8-13’lük miktarı metabolize
edilmeden idrarla atılır. Formoterolün sistemik klerensi yüksektir (yaklaşık 1,4 L/dak.) ve
plazma yarılanma süresi ortalama 17 saattir.
Budesonid, CYP3A4 enziminin katalize ettiği reaksiyonlar ile metabolize olarak atılır.
Budesonid metabolitleri, olduğu gibi ya da konjuge edilerek böbrekler araclığıyla atılır.
İdrarda değişmemiş halde budesonid miktarı ihmal edilebilir düzeydedir. Budesonidin
sistemik klerensi yüksektir (yaklaşık 1,2 L/dak.) ve intravenöz yoldan uygulandığında plazma
eliminasyon yarılanma süresi ortalama 4 saattir.
Budesonid ve formoterolün, çocuklarda ve böbrek yetmezliği olan hastalardaki
farmakokinetiği konusunda bilgi yoktur. Karaciğer yetmezliği olanlarda budesonid ve
formoterolün sistemik yararlanımı artabilir.
20 / 22Doğrusallık/doğrusal olmayan durum:
Hem budesonid hem de formoterol için sistemik maruziyet uygulanan doz ile doğrusal bir
ilişki içindedir.
5.3 Klinik öncesi güvenlilik verileri
Budesonid ve formoterol tek başına ya da ikisinin kombinasyonu ile hayvanlarda yapılan
toksisite çalışmalarında görülen etkiler abartılmış farmakolojik etkilerdir.
Üreme ile ilgili hayvan çalışmalarında budesonid gibi kortikosteroidlerin malformasyonlara
(yarık damak, iskelet malformasyonları) sebep olduğu gösterilmişse de bu etkilerin önerilen
dozlarla tedavi edilen insanlar için geçerli olmadığı görülmüştür. Hayvanlarda, formoterol ile
yapılan üreme çalışmalarında, sistemik yararlanımın yüksek olduğu erkek sıçanlarda
fertilitede azalma ve sistemik yararlanımın klinikteki kullanımdan önemli ölçüde yüksek
olduğu durumlarda, implantasyon kayıpları ile birlikte postnatal yaşam süresinde ve doğum
kilosunda azalma gözlenmiştir. Ancak bu hayvan deneylerinin sonuçları insanlar için geçerli
değildir.
6. FARMASÖTİK ÖZELLİKLER
6.1 Yardımcı maddelerin listesi
Laktoz monohidrat inceltilmiş (inek kaynaklı)
Laktoz monohidrat (inek kaynaklı)
Titanyum dioksit
Kırmızı demir oksit
Hipromelloz (sığır jelatini)
6.2 Geçimsizlikler
Bilinen geçimsizliği yoktur.
6.3 Raf ömrü
24 ay.
6.4 Saklamaya yönelik özel uyarılar
25°C’nin altındaki oda sıcaklığında, kapağı sıkıca kapalı olacak şekilde saklanmalıdır.
Blisterler ancak kullanımdan hemen önce açılmalıdır.
21 / 226.5 Ambalajın niteliği ve içeriği
Bir Alu/OPA-Alu-PVC blister içinde 10 kapsül olacak şekilde ambalajlanır. Her karton kutu
kullanma talimatı ile birlikte 6 adet blister ve 1 adet inhalasyon cihazı içerir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
World Medicine İlaç San. ve Tic. A.Ş.
Bağcılar / İSTANBUL
8. RUHSAT NUMARASI
2022/194
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 03.04.2022
Ruhsat yenileme tarihi:
10. KÜB’ÜN YENİLENME TARİHİ
22 / 22