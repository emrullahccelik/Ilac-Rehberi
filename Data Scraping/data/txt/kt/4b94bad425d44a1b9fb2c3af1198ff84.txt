1 / 9  KULLANMA TALİMATI  
 
FEMVEON  2,5 mg film kaplı tablet 
Ağızdan alınır.  
 
• Etkin madde: Her bir film kaplı tablet 2,5 mg letrozol  içerir.  
• Yardımcı maddeler: Mikrokristal selülöz, laktoz monohidrat (inek sütünden elde 
edilir), mısır nişastası, sodyum nişasta glikonat, magnezyum stearat, polivinil alkol, 
titanyum dioksit (E 171), talk, lesitin (soya) (E 322), ksantan sakızı  içerir.  
 
 
 
Bu kullanma talimatında:  
 
1. FEMVEON  nedir ve ne için  kullanılır?  
2. FEMVEON  kullanmadan önce dikkat edilmesi  gerekenler  
3. FEMVEON  nasıl  kullanılır?  
4. Olası yan etkiler  nelerdir?  
5. FEMVEON ’un saklanması  
 
Başlıkları yer almaktadır.  
 
1. FEMVEON  nedir ve ne için  kullanılır?  
FEMVEON  2,5 mg film kaplı tablet, film tabakası ile kaplanmış tabletler halindedir. Her 
tablet 2,5 mg letrozol içerir. FEMVEON , 30 adet  film kaplı tablet içeren blister ambalajlarda 
takdim edilmektedir.  
 
Letrozol, aromataz inhibitörleri olarak adlandırılan bir ilaç grubuna dahildir. FEMVEON  ile 
yapılan tedavi hormonal (ya da endokrin) bir meme kanseri tedavisidir.  
 
Meme kanserinin gelişimi sıklıkla, dişi cinsiyet hormonları olan östrojenler tarafından  
uyarılır. FEMVEON  östrojen üretiminde rol oynayan bir enzimi (aromataz) bloke etmek 
suretiyle östrojen miktarını azaltır ve böylece büyüyebilmek için östrojene ihtiyaç duyan 
meme kanserlerinin büyümesini  önleyebilir.  Bu  ilacı  kullanmaya  başlamadan  önce  bu   KULLANMA  TALİMATINI      dikkatlice  
okuyunuz, çünkü sizin için önemli bilgiler içermektedir.  
▪ 
▪ 
▪ 
▪ 
 
▪ Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
Eğer ilave sorularınız olursa, lütfen doktorunuza veya eczacınıza danışınız.  
Bu ilaç kişisel olarak sizin için reçete edilmiştir, başkalarına vermeyiniz. 
Bu ilacın kullanımı sırasında, doktora veya hastaneye gittiğinizde bu ilacı 
kullandığınızı doktorunuza söyleyiniz.  
Bu talimatta yazılanlara aynen uyunuz. İlaç hakkında size önerilen dozun dışında  
yüksek veya düşük doz kullanmayınız.  2 / 9  Sonuç olarak da, tümör hücrelerinin büyümesi yavaşlar veya durur ve vücudun diğer 
kısımlarına yayılması yavaşlar veya durur. Ayrıca FEMVEON , hem meme cerrahisinden önce 
tümör boyutunun küçültülmesinde kullanılabilir, hem de meme cerrahisinden sonra tümörün 
tekrar oluşmasını önlemede yardımcı olur.  
 
FEMVEON  menopozdaki yani menstrüasyonları kesilen kadınlarda meme kanserinin tedavisi 
için kullanılır. Kanserin yeniden ortaya çıkmasını önlemede kullanılır. Meme kanseri 
ameliyatından sonra veya tamiksofen ile beş yıllık tedaviyi takiben birinci tedavi olarak 
kullanılabilir. FEMVEON  aynı zamanda meme tümörünün ileri evre meme kanseri olan 
hastalarda vücudun diğer kısımlarına yayılmasını önlemede kullanılır.  
 
FEMVEON  tedavisinin izlenmesi  
FEMVEON  yalnızca sıkı tıbbi denetim altında alınmalıdır.  
 
Doktorunuz tedavinin istenen etkiyi sağlayıp sağlamadığını kontrol etmek için durumunuzu 
düzenli olarak kontrol edecektir.  
 
FEMVEON ’un nasıl etkili olduğu ya da bu ilacın size neden reçete edildiği hakkında 
sorularınız varsa doktorunuza sorun.  
2. FEMVEON  kullanmadan önce dikkat edilmesi gerekenler 
FEMVEON ’u aşağıdaki durumlarda  KULLANMAYINIZ  
Eğer:  
• Letrozole ya da FEMVEON ’un içerdiği yardımcı maddelere karşı aşırı duyarlı 
(alerjik) iseniz (eğer alerjik olabileceğinizi düşünüyorsanız doktorunuza  danışınız),  
• Hala adet görüyorsanız (henüz menopoza  girmediyseniz),  
• Hamileyseniz,  
• Emziriyorsanız.  
 
FEMVEON ’u aşağıdaki durumlarda DİKKATLİ KULLANINIZ  
Eğer:  
• Şiddetli bir böbrek hastalığınız  varsa,  
• Şiddetli bir karaciğer hastalığınız  varsa,  
• Eğer osteoporoz ya da kemik kırıkları öykünüz  varsa.  
 
Menopoza girdiğinizden (adetlerin kesilmesi) emin olmak için FEMVEON  almadan önce 
doktorunuz hormon düzeylerinizi kontrol etmek isteyebilir.  
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
Doktorunuz ayrıca kemik sağlığınızı izlemeye de karar verebilir çünkü bu ilaç kemiklerde 
incelmeye ya da hasara yol açabilir (osteoporoz, kemik erimesi).  3 / 9  Letrozol, tendonlarda (kasları kemiklere bağlayan bağ dokuları) iltihaplanmaya veya tendon 
hasarına neden olabilir (bkz. Bölüm 4). Tendon ağrısının veya şişmesinin herhangi bir 
belirtisinde, ağrılı bölgeyi dinlendiriniz ve doktorunuza başvurunuz.  
 
FEMVEON ’un yiyecek ve içecek ile kullanılması  
FEMVEON  yiyeceklerle birlikte veya tek başına alınabilir.  
 
Hamilelik:  
İlacı kullanmadan önce doktorunuza veya eczacınıza danışınız.  
Hamileyseniz FEMVEON  kullanmayınız çünkü bu doğmamış bebeğinize zarar verebilir.  
 
FEMVEON , yalnızca menopoz sonrası durumundaki kadınlarda önerildiği için, hamilelikle 
ilgili kısıtlamalar büyük olasılıkla sizin için geçerli olmayacaktır. Bununla birlikte, yakın bir 
zamanda menopoz sonrası duruma geçtiyseniz ya da menopoz öncesi durumdaysanız, hamile 
kalma potansiyeliniz olabileceği için, etkili bir doğum kontrolü uygulama ihtiyacınızı 
doktorunuzla konuşmalısınız.  
 
Eğer yakın zamana kadar adetleriniz devam etmişse, hamile kalma potansiyeliniz olabileceği 
için, doğum kontrolü uygulama ihtiyacınızı doktorunuzla konuşmalısınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme:  
İlacı kullanmadan önce doktorunuza veya eczacınıza danışınız.  
FEMVEON  kullanıyorsanız bebeğinizi emzirmeyiniz. Emziriyorsanız bunu doktorunuza 
bildiriniz.  
 
Araç ve makine kullanımı  
FEMVEON  kullanımıyla birlikte, baş dönmesi ya da sersemlik hissediyorsanız ya da görüş 
bozuklukları yaşıyorsanız, kendinizi yeniden normal hissedene kadar araç ya da makine 
kullanmayınız.  
 
FEMVEON ’un içeriğinde bulunan bazı yardımcı maddeler hakkında önemli bilgiler  
 
FEMVEON  film kaplı tabletler süt şekeri (laktoz) adı verilen bir madde içermektedir. Eğer 
daha önceden doktorunuz tarafından bazı şekerlere karşı duyarlılığınız olduğu söylenmişse bu 
tıbbi ürünü almadan önce doktorunuzla temasa geçiniz.  
 
FEMVEON  lesitin (soya) ihtiva eder. Eğer fıstık ya da soyaya alerjiniz varsa bu tıbbi ürünü 
kullanmayınız.  4 / 9  Diğer ilaçlar ile birlikte kullanımı  
Özellikle aşağıdaki ilaçları şu anda kullanıyorsanız veya son zamanlarda kullandıysanız lütfen 
doktorunuza veya eczacınıza bilgi veriniz.  
 
• Tamoksifen.  
• Diğer anti -östrojenler ya da östrojen içeren  tedaviler  
Bu maddeler FEMVEON ’un etkisini azaltabilir. Letrozolün tamoksifen, diğer anti -östrojenler 
veya östrojenler ile bir arada uygulanmasından kaçınılmalıdır. Letrozol, fenitoin ve 
klopidrogel gibi terapötik indeksi dar olan tıbbi ürünlerle bir arada verilirken dikkatli olmak 
gerekir.  
 
Özel popülasyonlara ilişkin ek bilgiler  
Özel popülasyonlara ilişkin herhangi bir klinik etkileşim çalışması yürütülmemiştir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. FEMVEON  nasıl  kullanılır?  
 
Uygun kullanım ve doz/uygulama sıklığı için talimatlar:  
• FEMVEON ’un genellikle kullanılan dozu, günde 1 defa 1  tablettir.  
• FEMVEON ’u her gün aynı saatte almanız ilacınızı ne zaman alacağınızı hatırlamanıza 
yardımcı  olacaktır.  
• FEMVEON ’u her zaman doktorunuzun size söylediği şekilde kullanınız. Eğer nasıl 
kullanacağınızdan emin değilseniz, doktorunuza ya da eczacınıza  danışınız.  
• Doktorunuz belirttiği sürece FEMVEON  kullanmaya devam ediniz. FEMVEON ’u 
aylar ya da yıllar boyunca kullanmanız  gerekebilir.  
• FEMVEON ’u ne kadar süre kullanmaya devam edeceğiniz konusunda sorunuz varsa, 
doktorunuzla  konuşunuz.  
 
Uygulama yolu ve metodu:  
• FEMVEON  sadece ağızdan kullanım  içindir.  
• Tableti aç ya da tok karnına  alabilirsiniz.  
• Tabletleri tercihen her gün aynı saatte bir bardak su ile  yutunuz.  
• Tableti çiğnemeyiniz, bölmeyiniz ya da  ezmeyiniz.  
 
Değişik yaş grupları:  
Çocuklarda kullanım:  
FEMVEON , çocuklarda ya da ergenlik dönemindeki gençlerde (18 yaş altı)  kullanılmaz.  
 
Yaşlılarda kullanım:  
65 yaş ve üzerindeki hastalar için özel bir doz önerisi yoktur.  5 / 9  Özel kullanım durumları:  
Böbrek/Karaciğer yetmezliği:  
Hafif karaciğer yetmezliği veya böbrek yetmezliği olan hastalar için doz ayarlaması gerekli 
değildir. Ancak, şiddetli karaciğer yetmezliği ve böbrek yetmezliği olan hastalar yakın 
gözetim altında  tutulmalıdır.  
 
Doktorunuz ayrı bir tavsiyede bulunmadıkça bu talimatları takip ediniz.  
İlacınızı zamanında  almayı unutmayınız.  
 
Doktorunuz FEMVEON  ile tedavinizin ne kadar süreceğini size bildirecektir. Tedaviyi erken 
kesmeyiniz, çünkü istenen sonucu alamazsınız. Tedavi boyunca sıkı bir tıbbi denetim altında 
olmanız gerekmektedir.  
 
FEMVEON , vücudunuzdaki östrojenlerde azalmaya bağlı olarak kemiklerinizde incelmeye ve 
aşınmaya (osteoporoz) yol açabilir. Doktorunuz, tedavi öncesinde, sırasında ve sonrasında 
kemik yoğunluğunuzu ölçmeye karar verebilir (osteoporozu takip etmenin bir yolu).  
 
Eğer FEMVEON ’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla FEMVEON  kullandıysanız  
FEMVEON ’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Tıbbi tedavi görmeniz gerekebilir. Tablet kutusunu yanınızda götürünüz ve doktorunuza 
gösteriniz.  
 
FEMVEON ’u kullanmayı unutursanız  
İlacınızı almayı unutursanız, unuttuğunuzu fark eder etmez bu dozu alınız ve sonraki dozu her 
zamanki saatte alınız.  
Eğer, ilacınızı almayı unuttuğunuzu bir sonraki dozun alınma saatine çok yakın bir saatte 
(örneğin; 2 ya da 3 saat) anımsarsanız, atladığınız dozdan vazgeçin ve bir sonraki dozu, her 
zamanki saatinde alınız.  
Unutulan dozları dengelemek için çift doz almayınız.  
 
FEMVEON  ile tedavi sonlandırıldığında oluşabilecek etkiler  
FEMVEON  tedavisini sonlandırmak hastalığınızın daha kötüye gitmesine neden olabilir. 
Doktorunuz tarafından belirtilmedikçe, FEMVEON  kullanmayı bırakmayınız. FEMVEON ’un 
kullanımı ile ilgili herhangi bir sorunuz varsa, doktorunuz veya eczacınıza danışınız.  
 
4. Olası yan etkiler  nelerdir?  
Tüm ilaçlar gibi, FEMVEON ’un içeriğinde bulunan maddelere duyarlı olan kişilerde yan 
etkiler olabilir.  6 / 9  Çoğu yan etki hafif -orta şiddette görülür ve genellikle tedavi başladıktan birkaç gün -birkaç 
hafta sonra ortadan kalkar.  
 
Sıcak basması, saç dökülmesi veya vajinada kanama gibi bazı yan etkiler, vücudunuzdaki 
östrojen yokluğuna bağlı olabilir.  
 
Aşağıdakilerden biri olursa, FEMVEON ’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Yaygın olmayan  
• Güçsüzlük, vücudun herhangi bir yerinde felç veya his kaybı (özellikle kol ve 
bacakta), koordinasyon kaybı, bulantı veya konuşma ya da nefes alıp vermede güçlük 
(bir beyin bozukluğunun belirtileri, örn.  inme)  
• Ani ve baskı şeklinde göğüs ağrısı (bir kalp bozukluğunun  işareti)  
• Aşırı derecede hassas olan ve olasılıkla dokunulduğunda ağrı yapan bir damar boyunca 
şişlik ve  kızarıklık  
• Enfeksiyonlara bağlı şiddetli ateş, üşüme veya ağız ülserleri (beyaz kan hücresi 
eksikliği)  
• Şiddetli ve kalıcı bulanık  görme  
• Tendon iltihabı veya tendinit (kasları kemiklere bağlayan bağ  dokuları)  
 
Seyrek  
 
• Nefes alıp vermede güçlük, göğüs ağrısı, bayılma, hızlı kalp atışı, derinin mavi renk 
alması veya ani kol, bacak veya ayak ağrısı  (bir kan pıhtısının oluşmuş olabileceğinin 
işareti)  
• Özellikle yüz ve boğazda olmak üzere şişlik (alerjik reaksiyon  işareti)  
• Sarı deri ve gözler, bulantı, iştah kaybı, koyu renkli idrar  (hepatit  işaretleri)  
• Döküntü, kırmızı deri, dudaklarda, gözlerde ve ağızda kabarcıklar, deride soyulma, 
ateş (deri bozukluğu  işaretleri)  
• Bir tendonun (kasları kemiklere bağlayan bağ dokuları) yırtılması Bunların hepsi çok 
ciddi yan  etkilerdir.  
Eğer bunlardan biri sizde mevcut ise, sizin FEMVEON ’a karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
 
Yan etkiler aşağıdaki kategorilerde gösterildiği şekilde sıralanmıştır: Çok yaygın  :10 hastanın 
en az 1’inde  görülebilir.  
Yaygın   :10 hastada birden az, fakat 100 hastada birden  fazla  görülebilir. 
Yaygın  olmayan  :100 hastada birden az, fakat 1.000 hastada birden  fazla  görülebilir. 
Seyrek  :1.000 hastada birden az, fakat 10.000 hastada birden  fazla görülebilir. 
Çok seyrek  :10.000 hastada birden az  görülebilir.  
Sıklığı  bilinmeyen  :Eldeki veriler ile belirlenemeyecek kadar az hastada  görülebilir.  7 / 9  Aşağıdakilerden herhangi birini fark ederseniz doktorunuza söyleyiniz:  
 
Çok yaygın  
• Kolesterol seviyelerinin yükselmesi  (hiperkolesterolemi)  
• Sıcak  basması  
• Terlemede  artış 
• Yorgunluk, güçsüzlük ve huzursuzluk (genellikle kendini kötü  hissetme)  
• Kemik ve eklemlerde ağrı  (artralji)  
 
Yaygın  
• Baş ağrısı  
• Deri döküntüsü  
• Sersemlik  hali 
• Kırıklık  (genel iyi hissetmeme  hali) 
• Gastrointestinal bozukluklar; bulantı, kusma, hazımsızlık, kabızlık, ishal  gibi 
• Cilt kuruluğu,  döküntü  
• İştah artışı veya  kaybı  
• Kaslarda ağrı, kemik  ağrısı  
• Kemiklerde,  bazı durumlarda  kemik  kırıklarına  yol açan incelme  ve 
aşınma  (osteoporoz) (ayrıca bkz. Bölüm  3) 
• Kollarda, ellerde, ayaklarda, ayak bileklerinde  şişme  (ödem)  
• Depresyon  
• Ağırlık  artışı  
• Saç kaybı  
• Yüksek  tansiyon  (hipertansiyon)  
• Karın ağrısı  
• Kuru  deri 
• Vajinal  kanama  
• Çarpıntılar, hızlı kalp  atışı 
• Eklem  sertliği  (artrit)  
• Göğüs  ağrısı  
 
Yaygın olmayan  
• Endişe, asabiyet, kolay sinirlenme, uyuşukluk, hafıza sorunları, uyku hali, uykusuzluk 
gibi sinir  bozuklukları  
• Ellerde veya el bileklerinde ağrı veya yanma hissi (karpal tünel  sendromu)  
• His bozukluğu, özellikle dokunma  hissinde  
• Bulanık görme, katarakt, göz tahrişi gibi göz  bozuklukları  
• Kaşıntı (ürtiker) gibi deri  bozuklukları  
• Vajinal akıntı veya  kuruluk  
• Meme  ağrısı  
• Ateş 8 / 9  • Susuzluk, tat bozukluğu, ağız  kuruluğu  
• Mukoz membranlarda  kuruluk  
• Ağırlık  azalması  
• İdrar yolu enfeksiyonu, idrara çıkma sıklığında  artış 
• Öksürük  
• Enzim düzeylerinde  artış 
• Derinin ve gözlerin  sararması  
• Kanda yüksek bilirubin düzeyleri  (alyuvarların bir parçalanma  ürünü)  
• Sarılık  
• Ödem  
 
Seyrek  
• Akciğer embolisi (kan pıhtısının akciğerde bir damarı tıkaması), arter trombozu (atar 
damarda pıhtı oluşması), serebrovasküler infarkt (beyin damalarında tıkanıklığa bağlı 
doku  dökümü)  
Bilinmiyor  
• Tetik parmak (parmağınızın ya da başparmağınızın bükülü pozisyonda kaldığı bir tıbbi 
durum).  
• Anafilaktik reaksiyon (yaşamı tehdit eden ciddi alerjik  reaksiyon)  
• Hepatit (karaciğer  iltihabı)  
• Anjiyoödem (derinin veya mukozanın altındaki bölgenin hızlı şişmesi), toksik 
epidermal nekroliz (deri ve mukozada hızlı ilerleyen yaygın doku harabiyeti), eritema 
multiforme (deri ve mukozalarda ani olarak gelişen ve tekrar etme eğilimi gösteren bir 
deri hastalığı)  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. FEMVEON ’un saklanması  
FEMVEON ’u çocukların göremeyeceği, erişemeyeceği yerlerde ve ambalajında saklayınız.  
 
FEMVEON , 25ºC’nin altındaki oda sıcaklığında saklayınız. Nemden koruyunuz.  
 
Son kullanma tarihiyle uyumlu olarak kullanınız.  9 / 9  Blister veya ambalajın üzerinde belirtilen son kullanma tarihinden sonra FEMVEON ’u 
kullanmayınız.  
Eğer üründe ve/veya ambalajında bozukluklar fark ederseniz FEMVEON ’u kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca  belirlenen toplama sistemine veriniz.  
 
Ruhsat sahibi:   GENVEON İlaç San. ve Tic. A.Ş.  
       Maslak -Sarıyer/İSTANBUL  
       Tel: 0 212 376 65 00   
       Faks: 0 212 213 53 24  
 
Üretim yeri:       ONKO İlaç San. ve Tic. A.Ş.  
Gebze Organize Sanayi Bölgesi,  
1700 sok. No:1703 Çayırova /Kocaeli – TÜRKİYE  
 
 
Bu kullanma talimatı 27.02.2024  tarihinde onaylanmıştır.  