 
 
 
Sayfa 1 / 12 
 KULLANMA TALİMATI  
 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4.Bölümün sonuna bakabilirsiniz.  
 
İKTU  30 mg/3  ml enjeksiyonluk çözelti içeren kullanıma hazır enjektör  
Steril  
 
Deri altına enjeksiyon ile uygulanır.  
 
 Etkin madde:  Her bir  3 mL'lik  kullanıma hazır enjektör, 30 mg ikatibanta eşdeğer ikatibant asetat 
içerir. Çözeltinin her mL'si, 10 mg ikatibant içerir.  
 
 Yardımcı maddeler:  Sodyum  klorür, glasiyal asetik asit  (pH ayarı için) , sodyum hidroksit  (pH 
ayarı için) , enjeksiyonluk su  
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir. 
  • Bu kullanma talimatını saklayınız. Daha sonra t ekrar o kumaya ihti yaç duyabilirsiniz.  
  • Eğer ilave sorularınız olursa lütf en doktorunuza ya da eczacınıza danışınız.  
  • Bu ilaç kişisel olarak sizin için reçete edilmiştir. Başkalarına vermeyiniz. 
  • Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz. 
  • Bu talimatta  yazılanlara  aynen uyunuz.  İlaç hakkında size önerilen dozun  dışında  yüksek 
veya düşük doz kullanma yınız. 
 
Bu Kullanma Talimatında : 
 
1. İKTU  nedir ve ne için kullanılır?  
2. İKTU ’yu kullanmadan önce dikkat edilmesi gerekenler  
3. İKTU  nasıl kullanılır?  
4. Olası yan etkiler nelerdir?  
5. İKTU’nun saklanması  
 
Başlıkları yer almaktadır.  
 
1. İKTU  nedir ve ne için kullanılır?  
 
İKTU, İkatibant etken maddesini içerir.  
İKTU, deri altına enjeksiyon için 3 mL berrak , ve renksiz çözelti içeren kullanıma hazır enjektör 
halinde piyasaya verilmektedir. Karton kutuda her bir enjektör için bir adet enjeksiyon iğnesi de 
bulunmaktadır.  Deri altına enjeksiyon iğnesi ambalajın içinde bulunmaktadır.  
 
İKTU, yetişkin hastalarda,  ergenlerde , 2 yaş ve üzerindeki çocuklarda herediter anjiyoödem  (HAÖ) 
semptomlarını  tedavi etmek için kullanılır.  
  
 
 
Sayfa 2 / 12 
 HAÖ’de  kan dolaşımınızda bradikinin adı verilen bir maddenin düzeyleri artar ve bu durum , 
şişkinlik, ağrı, bulantı ve ishal gibi belirtilere yol açar.  
 
İKTU, bradikininin aktivitesini bloke eder ve bu şekilde semptomların  daha fazla ilerlemesini 
sonlandırır.   
 
2. İKTU’yu kullanmadan önce dikkat edilmesi gerekenler  
 
İKTU’ yu aşağıdaki durumlarda KULLANMAYINIZ:  
 
- İkabitanta veya bu ilacın içeriğindeki yardımcı maddelerden herhangi birine karşı alerjik iseniz.  
 
İKTU’yu aşağıdaki durumlarda DİKKATLİ KULLANINIZ:  
Aşağıdaki durumlarda İKTU almadan önce doktorunuza danışınız:  
Eğer;  
- İKTU ile bağlantılı yan etkilerden bazıları hastalığınızın bulgularına benzer ise,  
- İKTU almanızın ardından atağınızın bul gularının kötüleştiğini fark ederseniz,  
- Bazen omuzlar, kollar ve çeneye de yayılabilen göğüs ağrısı (angina ) ve nefes darlığı belirtileri 
ile kendini gösteren kalp kasına azalmış kan akışı (akut istemik kalp hastalığı) varsa,   
- Yakın zamanda inme geçirdiyseniz, hemen doktorunuza haber veriniz.  
 
Bu uyarılar, geçmişteki herhangi bir dönemde dahi olsa sizin için  geçerliyse lütfen doktorunuza 
danışın.  
 
Ek olarak:  
- Kendinize  ya da hasta yakını/bakıcınız size İKTU enjekte etmeden önce  subkutan (deri altı na) 
enjeksiyon tekniği konusunda  siz ya da hasta yakını/bakıcınız  eğitim almalısınız.  
- Bir laringeal atak (üst hav a yolunun tıkanması)  yaşamakta iken kendinize İKTU enjekte 
etmenizin veya yakınınızın/bakıcınızın size İKTU enjekte etmesinin hemen ardından bir sağlık 
kurumunda tıbbi yardım almalısınız.  
- Bulgularınızın kendinize İKTU enjekte etmenizin  ya da hasta yakını/ bakıcınızın size İKTU 
enjekte etmesinin  ardından iyileşmemesi durumunda, ilave İKTU enjeksiyonları ile ilgili olarak 
tıbbi görüş almalısınız.  Yetişkin hastalar için  24 saat içerisinde, en fazla 2 ilave enjeksiyon 
verilebilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamile iseniz veya emziriyorsanız, hamile olabileceğinizi düşünüyorsanız veya bir bebek sahibi 
olmayı planlıyorsanız, İKTU kullanmaya başlamadan önce doktorunuza danışmalısınız.  
 
Tedaviniz sırasında hamile oldu ğunuzu fark ederseniz hemen doktorunuza veya eczacınıza 
danışınız. 
 
Emzirme  
İlacı kullanmadan önce doktorunuza veya eczacınıza danı şınız.  
 
Eğer emziriyorsanız İKTU’yu son kullanımınızdan sonra en az 12 saat süreyle emzirmemelisiniz.  
 
  
 
 
Sayfa 3 / 12 
 Araç ve makine kullanımı  
HAÖ a tağınız sonucunda veya İKTU kullanmanızın ardından yorgun hissediyorsanız veya başınız 
dönüyorsa araç veya makine kullanmayınız.  
 
İKTU’nun içeriğinde bulunan bazı yardımcı maddeler hakkında önemli bilgiler  
Enjeksiyonluk çözelti, 1 mmol'den  (23 miligram) daha az miktarda sodyum içerir, dolayısı ile 
temelde 'sodyum içermemektedir’.  
 
Diğer ilaçlar ile birlikte kullanımı  
İKTU'nun diğer ilaçlar ile etkileşime girdiği bilinmektedir. Kan basıncınızı düşürmek amacıyla 
veya başka bir nedenle bir anjiyotensin dönüştürücü enzim (ACE) inhibitörü olarak bilinen bir ilaç 
(örneğin: kaptopril, enalapril, ramipril, kuinapril, lisinopril etkin maddeli bir ilaç) kullan ıyorsanız 
İKTU almadan önce doktorunuza bilgi vermelisiniz.  
 
Eğer reçeteli ya da reçetesi z herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınızı bunlar hakkında bilgi veriniz.  
 
3. İKTU nasıl kullanılır?  
 
Bu ilacı daima doktorunuzun size söylediği şekilde kullanınız. Emin değilseniz, doktorunuza 
danışınız.  
 
Daha önce hiç İKTU kullanmadıysanız ilk İKTU dozunuz daima doktorunuz veya hemşireniz 
tarafından gerçekleştirilecektir. Doktorunuz, eve dönmeniz güvenl i oldu ğunda bunu size 
söyleyecektir. Doktorunuz ve hemşireniz ile görüştükten ve  subkütan (deri altına)  enjeksiyon 
tekniğinde eğitim aldıktan sonra, bir HAÖ atağı yaşadığınızda kendi kendinize İKTU enjekte 
edebilirsiniz veya yakınınız/bakıcınız sizin için İKTU enjekte edebilir. Herediter anjiyoödem 
atağını  (HAÖ)  fark eder etmez İKTU’nun subkütan olarak (deri altına) enjekte edilmesi önemlidir. 
Sağlık uzmanınız kullanma talimatındaki talimatları takip etmek suretiyle kendinize nasıl güvenli 
bir şekilde İKTU enjekte edeceğinizi size öğretecektir.  
 
İKTU’yu ne zaman ve hangi sıklıkta kullanmalısınız?  
Doktorunuz İKTU’nun tam dozunu belirlemiştir ve size hangi sıklıkta kullanmanız gerektiğini 
söyleyecektir.  
 
Yetişkinler  
- İKTU’nun önerilen dozu, herediter anjiyoödem  atağını (örneğin, özellikle yüz ve boynu 
etkileyen cilt şişliğinde artma veya artan karın ağrısı) fark eder etmez ,  subkütan olarak (deri 
altına) uygulanan 1 enjeksiyondur (3 mL, 30 mg).  
- Bulgularınızın 6 saatin ardından iyileşmemesi durumunda, ilave İKTU enjeksiyonları ile ilgili 
olarak tıbbi görüş almalısınız. 24 saat içerisinde en fazla 2 ilave enjeksiyon verilebilir.  
- 24 saatlik bir süre içerisinde en fazla 3 enjeksiyon  almalısınız ve bir ayda 8 enjeksiyondan 
fazlasına ihtiyaç duyuyorsanız tıbbi yardım almalısınız.  
  
2 ile 17 yaş arası  çocuklarda ve ergenler  
- İKTU’nun önerilen  dozu, herediter anjiyoödem (örn. özellikle yüzü ve boynu etkileyen  cilt 
şişliğinde artma  veya ar tan karın ağrısı) atağı fark edildikten sonra en kısa sürede  subkütan 
olarak (deri altına) enjeksiyon yolu ile vücut ağırlığına bağlı olarak 1 mL’den maksimum 3 
mL’ye kadardır.  
- Enjekte edilecek doza dair talimatlar için uygulama yolu ve metodu bölümüne ba kınız.   
 
 
Sayfa 4 / 12 
 - Hangi dozu  enjekte edeceğinizden  emin değilseniz, doktorunuza, eczacınıza ya da  hemşirenize 
danışınız.  
- Eğer semptomlarınız  kötüleşir ya da iyileşmezse,  acil tıbbi müdahele  gerekmektedir.   
 
Uygulama yolu ve metodu:  
İKTU, subkütan (deri altına) enjeksiyon içindir. Her enjektör, yalnızca bir defa kullanılmalıdır.  
 
İKTU, kısa bir iğne ile karın derisi altındaki yağlı dokuya enjekte edilir.  
 
Bu ilacın kullanımına dair daha fazla sorunuz varsa doktorunuza veya eczacınıza danışınız.  
 
Aşağıdaki adım  adım talimatlar  
- Kendi kendine  uygulama içindir (yetişkinler)  
- Yetişkinlere, ergenlere ya da 2 yaş üzeri çocuklara (en az 12 kg ağırlığında  olanlar ) hasta 
yakını/bakıcı ya da sağlık uzmanı tarafından uygulanması içindir.  
 
Talimatlar aşağıdaki ana adımları i çermektedir:  
1) Genel bilgiler  
2a) Enjektörün 65 kilo ya da altındaki çocuklar ve ergenler (2 -17 yaş) için hazırlanması  
2b) Enjektörün ve iğnenin enjeksiyon için hazırlanması (tüm hastalar)  
3) Enjeksiyon yerinin hazırlanması  
4) Çözeltinin enjekte edil mesi  
5) Enjeksiyon materyalinin atılması  
 
 
Enjeksiyon için adım adım talimatlar  
1. Genel önemli bilgiler  
 İşleme başlamadan önce kullanılacak çalışma alanını (yüzeyini) temizleyin.   
 Ellerinizi sabun ve su ile yıkayın.  
 Kapağı kaldırıp çıkartarak blisteri  açın.  
 Kullanıma hazır enjektörü blister tepsisinden çıkartın.  
 Kapağı çevirerek açın ve kullanıma hazır enjektörün ucundan çıkartın.  
 Kapağın çevrilerek açılmasının ardından, kullanıma hazır enjektörü uygun bir yere koyun.  
 
2a) Enjektörün 65 kilo ya da altındaki çocuklar ve ergenler (2 -17 yaş) için hazırlanması  
 
Doz 30 mg (3 mL)’nin altında olduğunda, uygun dozu alabilmek için aşağıdaki ekipmanlar 
gerekmektedir:  
 
Sağlık uzmanları ve hasta yakını/bakıcıları için önemli bilgiler:  
 
a) İKTU kullanıma hazı r enjektör (ikatibant çözeltisi içeren)  
b) Birleştirici parça (adaptör)  
c) 3 mL dereceli enjektör  
 
  
 
 
Sayfa 5 / 12 
  
 
 
mL cinsinden gerekli enjeksiyon hacmi (aşağıdaki tabloya bakınız), boş 3 mL dereceli enjektöre 
çekilmelidir.  
 
Tablo 1: Çocuklar ve ergenler için doz rejimi  
Vücut Ağırlığı  Enjeksiyon hacmi  
12 kg – 25 kg  1,0 mL  
26 kg – 40 kg  1,5 mL  
41 kg – 50 kg  2,0 mL  
51 kg – 65 kg  2,5 mL  
 
65 kg’dan daha ağır olan hastalar kullanıma hazır enjektör içeriğinin tamamını kullanacaktır (3 
mL).  
 
 
Eğer hangi hacmi alacağınızdan emin değilseniz doktorunuza, eczacınıza ya da 
hemşirenize sorunuz.       
  
 
1) Birleştirici parçanın iki ucundaki kapağı çıkarın.  
 
 
Kirlilik bulaşmasını engellemek için birleştirici parçanın ve enjektörün uçlarına 
dokunmayınız.  
 
2) Birleştirici parçayı, kullanıma hazır enjektöre çevirerek geçiriniz.  
3) Birleştirici parçanın diğer ucuna dereceli enjektörü ekleyiniz ve iki bağlantının da güvenli bir 
şekilde oturduğundan emin olunuz.  
 
 
 
 
 
Sayfa 6 / 12 
  
İkatibant çözeltisini dereceli  enjektöre aktarma:  
 
1) İkatibant çözeltisini aktarmaya başlamak için, kullanıma hazır enjektörün pistonunu itiniz 
(aşağıdaki resimde soldaki şekil).  
 
 
2) İkatibant çözeltisi dereceli enjektöre geçmeye başlamazsa, ikatibant  çözeltisi dereceli enjektöre 
akmaya başlayana kadar dereceli enjektörün pistonunu yavaşça çekiniz (aşağıdaki resme bakınız).  
 
3) Gerekli hacim (doz) dereceli enjektöre aktarılana kadar kullanıma hazır enjektör pistonunu 
itmeye devam ediniz. Doz bilgisi i çin Tablo 1’e bakınız.  
 
Dereceli enjektörde hava kabarcığı varsa:  
 
 Birleştirilmiş enjektörleri kullanıma hazır enjektör yukarıda olacak şekilde çeviriniz.  
 
 
 
 
Sayfa 7 / 12 
  
 
 Hava kabarcıkları kullanıma hazır enjektöre geri dönmesi için dereceli enjektörün 
pistonunu itiniz (bu adımın birkaç kez tekrarlanması gerekebilir).  
 İkatibant çözeltisinin gerekli hacmini çekiniz.  
 
4) Kullanıma hazır enjektörü ve birleştirici parçayı, de receli enjektörden ayırınız.  
 
5) Kullanıma hazır enjektöre ve birleştirici parçayı kesici aletler kutusuna atınız.  
 
2b. Enjektörün ve iğnenin enjeksiyon için hazırlanması : 
Tüm hastalar (yetişkinler, ergenler ve çocuklar)  
 
 
 
Sayfa 8 / 12 
  
 İğne kapağını blisterden  çıkartın.  
 İğne kapağının sadece başlığını çıkartın. (iğne , halen iğne kapağı içerisinde olmalıdır.).  
                                           
         
 
 Enjektörü sıkıca tutun. İğneyi, renksiz çözeltiyi içeren kullanıma hazır enjektöre dikkatli 
bir şek ilde takın.  
 Kullanıma hazır enjektörü halen kapağına sabitlenmiş olan iğne üzerine çevirerek takın.  
 Enjektörü çekerek iğneyi, iğne kapağından çıkartın. Pistonu çekmeyin.  
 Enjektör artık kullanıma hazırdır.  
 
3) Enjeksiyon yerinin hazırlanması  
 


 Enjeksiyon yerini seçin. Enjeksiyon yeri, karnınız üzerinde göbek deliğinin yaklaşık 5 -10 
cm (2 -4 inç) altında iki taraftan birindeki bir cilt kıvrımı olmalıdır. Bu alan herhangi bir 
yara izinden en az 5 cm (2 inç) uzak olmalıdır. Morarmış, şişmiş veya ağr ılı bir alanı 
seçmeyin.  
 
 
 
Sayfa 9 / 12 
  Enjeksiyon yerini, alkollü mendil ile temizleyin ve kurumasını bekleyin.  
 
4) Çözeltinin enjekte edilmesi  
 
 
 

 Enjektörü, bir elinizde, iki parmağınız arasında, başparmağınız pistonun altında olacak 
şekilde tutun.  
 Pistonu, ilk damla iğnenin ucunda görünene kadar iterek enjektörde hava kabarcığı 
kalmamasını sağlayın.  
 
 
 

 Enjektörü, iğnesi cildinize bakar halde, cildinize 45 -90 derecelik bir açıyla tutun.  
 Enjektörü bir elinizde tutarken, diğer elinizi, daha önce dezenfekte edilmiş enjeksiyon 
yerinde, başparmağınız ve parmaklarınız arasında bir cilt kıvrımını nazikçe tutmak üzere 
kullanın.  
 Cilt kıvrımını tutun, enjektörü cildinize yaklaştırın ve iğneyi hızlı bir şekilde cilt kıvrımına 
sokun.  
 Enjektörün pistonunu,  kontrollü bir şekilde, sıvının tamamı cilde enjekte edilene ve 
enjektörde hiç sıvı kalmayana kadar yavaşça itin.  
 Yavaşça itin, bu işlem yaklaşık 30 saniye sürecektir.  
 Cilt kıvrımını bırakın ve iğneyi nazikçe dışarı çekin.  
 
 
 
 
 
 
 
 
Sayfa 10 / 12 
 5) Enjeksiyon materyalini n atılması  
 
 
 
 Enjektörü, iğneyi ve iğne kapağını uygun şekilde kontrol edilmemesi halinde başkalarına 
zarar verebilecek olan atıkların atılması için olan sert duvarlı bir kutuya atın.  
 
Değişik yaş grupları:  
 
Çocuklarda ve ergenlerde kullanım:  
İKTU’nun 2 yaşın altındaki  ya da  12 kilodan  hafif çocuklarda kullanımı önerilme mektedir çünkü 
bu hastalarda henüz bir çalışma yapılmamıştır.  
  
Yaşlılarda kullanımı:  
65 yaşın üzerindeki hastalarda kullanıma  ilişkin bilgiler sınırlıdır.   
 
Özel kullanım durumları:  
Böbrek  yetmezliği  
Böbrek yetmezliği olan hastalarda doz ayarlaması gerekli değildir.  
 
Karaciğer yetmezliği  
Karaciğer yetmezliği olan hastalarda doz ayarlaması gerekli değildir.  
 
Doktorunuz ayrı bir tavsiyede bulunmadıkça, bu talimatları takip ediniz.  
 
İlacınızı zamanında almayı unutmayınız.  
 
Eğer İKTU’nun etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
 
Kullanmanız gerekenden daha fazla İKTU kullandıysanız:  
 
İKTU’dan kullanmanız gerekenden fazlasını kullanmışsanız bir doktor veya eczacı ile konuşunuz.  
 
İKTU’yu kullanmayı unutursanız:  
Unutulan dozları dengelemek için çift doz almayınız.  
 
 
 
 
 
 
 
Sayfa 11 / 12 
 İKTU ile tedavi sonlandırıldığındaki oluşabilecek etkiler:  
 
Doktorunuz size söyleyene kadar İKTU tedavinizi sonlandırmayınız.  
 
Bu konuda ilave sorularınız varsa, lütfen doktorunuza veya eczacınıza danışınız.  
 
4. Olası yan etkiler nelerdir?  
Tüm ilaçlar gibi, İKTU’nun içeriğinde bulunan maddelere duyarlı olan kişilerde yan etkiler 
olabilir. İKTU alan hastaların neredeyse tamamı enjeksiyon yerinde bir reaksiyon (cilt tahrişi, 
şişlik, ağrı, kaşıntı, deride kızarıklık ve yanma hissi gibi) yaşayacaktır. Bu etkiler genellikle hafif 
şiddettedir ve ilave bir tedavi ge rektirmeden ortadan kalkar.   
 
Yan etkiler aşağıdaki kategorilerde gösterildiği şekilde sıralanmıştır:  
 
Çok yaygın: 10 hastanın en az 1’inde görülebilir.  
Yaygın: 10 hastanın 1’inden az, fakat 100 hastanın 1’inden fazla görülebilir.  
Yaygın olmayan:100 has tanın 1’inden az, fakat 1000 hastanın 1’inden fazla görülebilir.  
Seyrek: 1000 hastanın 1’inden az, fakat 10.000 hastanın 1’inden fazla görülebilir.  
Çok seyrek: 10.000 hastanın 1’inden az görülebilir.  
Sıklığı bilinmeyen: Eldeki veriler ile belirlenemeyecek kadar az hastada görülebilir.  
 
Çok yaygın yan etkiler:  
Enjeksiyon yeri reaksiyonları (morarma,  çürüme, yanma hissi,  ciltte kızarıklık, duyularda azalma 
ve/veya uyuşukluk, cilt tahrişi, şişme(ödem), ağrı, basınç hissi,  kaşıntı, şişkinlik,  kabartılı kaşıntılı 
cilt döküntüsü ve sıcaklık).  
 
Yaygın yan etkiler:  
Bulantı  
Baş ağrısı  
Baş dönmesi  
Ateş  
Kaşıntı  
Döküntü  
Ciltte kızarıklık  
Anormal karaciğer fonksiyon testi  
 
Sıklı ğı bilinmeyen yan etkiler:  
Kurdeşen (ürtiker)  
 
İKTU almanızın ardından atağınızın semptomlarının  kötüleştiğini fark etmeniz durumunda hemen 
doktorunuza danışın.  
 
Eğer bu kullanma talimatında bahsi geçmeyen herhangi b ir yan etki ile karşılaşırsanız, 
doktorunuzu ya da  eczacınızı bilgilendiriniz.  
 
Yan etkilerin raporlanması:  
Bu Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayar ak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne  
 
 
Sayfa 12 / 12 
 bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış  olacaksınız.  
 
5. İKTU’nun saklanması  
 
İKTU’yu çocukların göremeyeceği, erişemeyeceği yerlerde ve ambalajında saklayınız.  
 
 
Son kullanma tarihi ile uyumlu kullanınız.  
 
25°C'nin altındaki oda sıcaklığında saklayınız. Dondurmayınız. Işıktan korumak için orijinal 
ambalajında saklayın ız. 
 
Enjektör veya iğne ambalajının zarar görmüş olduğunu fark ederseniz veya herhangi bir görünür 
bozulma belirtisi varsa, örneğin, çözelti bulanık ise, içerisinde yüzen parçacıklar varsa veya 
çözeltinin rengi değişmiş ise, bu  ilacı kullanmayın.  
 
Ambalajdaki son kullanma tarihinden sonra İKTU’yu kullanmayınız.  
  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat sahibi:  
Koçsel  İlaç Sanayi ve Ticaret A.Ş.  
Gebze OSB2 Mah. 1700. Sk.  
No:1703/2 Çayırova/Kocaeli   
Telefon: +90 850 250 66 56  
e-mail: info@onkokocsel.com  
  
Üretim yeri:  
Onko İlaç Sanayi ve Ticaret A.Ş.  
Gebze OSB2 Mah.  
1700 Sokak, No:1703  
41480 Çayırova  / Kocaeli  
Telefon: +90 850 250 66 56  
 
 
Bu kullanma talimatı 09 /09/2022  tarihinde onaylanmıştır.  