KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM'a bildirmeleri
beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
EVENİTY® 105 mg/1,17 ml enjeksiyonluk çözelti içeren kullanıma hazır enjektör
Steril
2. KALİTATİF VE KANTİTATİF BİLEŞİM
Etkin madde:
Her bir kullanıma hazır enjektör, 1,17 ml'lik çözeltide 105 mg romosozumab (90 mg/ml) içerir.
Romosozumab, Çin hamster over (CHO) hücrelerinde rekombinant DNA teknolojisi kullanılarak
üretilen bir insan IgG2 monoklonal antikorudur.
Yardımcı madde(ler):
Sodyum hidroksit, pH 5,2.
Yardımcı maddelerin tam bir listesi için, bölüm 6.1'e bakınız.
3. FARMASÖTİK FORM
Subkutan enjeksiyonluk çözelti (kullanıma hazır enjektör).
Steril, koruyucu içermeyen, berrak ile opak arası, renksiz ile açık sarı renkte çözelti, pH 5,2.
4. KLİNİK ÖZELLİKLER
4.1 Terapötik endikasyonlar
EVENİTY®, yüksek kırık riskli postmenopozal osteoporozlu kadınların tedavisinde endikedir
(bkz. Bölüm 5.1).
4.2 Pozoloji ve uygulama şekli
Pozoloji/uygulama sıklığı ve süresi:
Tedavi, osteoporoz yönetiminde deneyimli uzman hekimler tarafından başlatılmalı ve
denetlenmelidir.
Önerilen doz, 12 ay boyunca ayda bir kez olmak üzere 210 mg romosozumabdır (her biri
105 mg'lık iki subkutan enjeksiyon olarak uygulanır).
1Tedavi öncesinde ve sırasında hastalara yeterli kalsiyum ve D vitamini desteği verilmelidir (bkz.
Bölüm 4.3 ve 4.4).
Romosozumab tedavisinin tamamlanmasının ardından, romosozumab ile elde edilen yararı
12 aydan fazla uzatmak için antirezorptif tedaviye geçilmesi önerilir.
Romosozumab dozu atlandığı takdirde, atlanan dozu uygun olan en kısa sürede uygulayınız.
Daha sonra, sonraki romosozumab dozu son dozdan en az bir ay sonra verilmelidir.
Uygulama şekli:
Subkutan kullanım
210 mg doz uygulamak için karın bölgesine, uyluğa veya üst kola 2 adet subkutan romosozumab
enjeksiyonu uygulanmalıdır. İkinci enjeksiyon, ilkinden hemen sonra ancak farklı bir enjeksiyon
bölgesine uygulanmalıdır.
Uygulamanın enjeksiyon teknikleri konusunda yeterli eğitim almış biri tarafından yapılması
gereklidir.
Kullanım ve imha talimatları bölüm 6.6'da verilmiştir.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda doz ayarlaması gerekli değildir (bkz. Bölüm 5.2). Ciddi
böbrek yetmezliği bulunan veya diyaliz tedavisi alan hastalarda serum kalsiyum düzeyi
izlenmelidir (bkz. Bölüm 4.4).
Karaciğer yetmezliği:
Karaciğer yetmezliğinin etkisini değerlendirmek üzere klinik çalışmalar gerçekleştirilmemiştir
(bkz. Bölüm 5.2).
Geriyatrik popülasyon:
Yaşlı hastalarda doz ayarlaması gerekli değildir (ayrıca bkz. Bölüm 5.2).
Pediyatrik popülasyon:
Romosozumabın pediyatrik hastalardaki (<18 yaş) güvenliliği ve etkililiği henüz
belirlenmemiştir. Veri mevcut değildir.
4.3 Kontrendikasyonlar
- EVENİTY®, düzeltilmemiş hipokalsemisi bulunan hastalarda kontrendikedir (bkz.
Bölüm 4.4)
2- EVENİTY®, romosozumab veya ürün formülasyonundaki bileşenlerden herhangi birine
karşı bilinen, klinik açıdan anlamlı aşırı duyarlılığı bulunan hastalarda kontrendikedir (bkz.
Bölüm 4.4)
- EVENİTY®, miyokard enfarktüsü geçirmiş ve/veya felç hikayesi olanlarda kontrendikedir
(bkz. Bölüm 4.4).
4.4 Özel kullanım uyarıları ve önlemleri
Miyokard enfarktüsü ve felç
Randomize kontrollü çalışmalarda, romosozumab ile tedavi edilen hastalarda ciddi
kardiyovasküler olayların kontrol grubuna kıyasla (miyokard enfarktüsü ve felç) arttığı
gözlemlenmiştir (bkz. Bölüm 4.8).
Miyokard enfarktüsü veya felç geçmişi bulunan hastalarda romosozumab kontrendikedir (bkz.
Bölüm 4.3).
Bir hastanın romosozumab kullanımı belirlenirken bir sonraki sene için hastanın kırık riski, risk
faktörleri ve kardiyovasküler riski göz önüne alınarak (örn. bilinen kardiyovasküler hastalık,
hipertansiyon, hiperlipidemi, şeker hastalığı, sigara kullanımı, şiddetli böbrek yetmezliği, yaş)
karar verilmelidir. Romosozumab, yalnızca ilacı reçeteleyen hekim ve hastanın, ilacın yararının
riskinden ağır bastığına hemfikir olduğu durumda kullanılmalıdır. Tedavi sırasında bir hastada
miyokard enfarktüsü veya felç meydana gelmesi durumunda, romosozumab ile tedavi
durdurulmalıdır.
Hipokalsemi
Romosozumab alan hastalarda geçici hipokalsemi gözlemlenmiştir. Romosozumab ile tedaviyi
başlatmadan önce hipokalsemi düzeltilmelidir ve hastalar hipokalsemi belirtileri ve semptomları
açısından izlenmelidir. Herhangi bir hasta tedavi sırasında şüpheli hipokalsemi semptomları
gösterirse (bkz. Bölüm 4.8) kalsiyum seviyeleri ölçülmelidir. Hastalara yeterli kalsiyum ve D
vitamini desteği verilmelidir (bkz. Bölüm 4.3 ve 4.8).
Ciddi böbrek yetmezliği bulunan (tahmini glomerüler filtrasyon hızı [eGFR] 15 ila
29 ml/dk/1,73 m2) veya diyaliz tedavisi alan hastalarda hipokalsemi gelişme riski daha fazladır
ve bu hastaların güvenlilik verileri sınırlıdır. Bu hastalarda kalsiyum seviyeleri izlenmelidir.
Aşırı duyarlılık
Klinik araştırmalarda, romosozumab grubunda anjiyoödem, eritema multiforme ve ürtiker gibi
klinik olarak anlamlı aşırı duyarlılık reaksiyonları meydana gelmiştir. Anaflaktik veya klinik
olarak anlamlı başka bir alerjik reaksiyon meydana gelirse uygun tedavi başlatılmalıdır ve
romosozumab kullanımına devam edilmemelidir (bkz. Bölüm 4.3 ve 4.8).
3Çene osteonekrozu
Çene osteonekrozu (ÇO), romosozumab alan hastalarda nadir olarak bildirilmiştir. Bir hastada
ÇO meydana gelme riski değerlendirilirken aşağıdaki risk faktörleri göz önünde
bulundurulmalıdır:
- kemik rezorpsiyonunu inhibe eden tıbbi ürünün potensi (risk, bileşiğin antirezorptif potensi
ile artar) ve kemik rezorpsiyonu tedavisinin kümülatif dozu.
- kanser, eşlik eden durumlar (ör. anemi, koagülopatiler, enfeksiyon), sigara kullanımı.
- eşlik eden tedaviler: kortikosteroidler, kemoterapi, anjiyogenez inhibitörleri, baş ve boyun
bölgesine uygulanan radyoterapi.
- yetersiz ağız hijyeni, diş ve diş eti hastalıkları, ağza düzgün oturmayan protezler, diş
hastalığı öyküsü, invaziv diş prosedürleri (ör. diş çekimleri).
Tüm hastalar, romosozumab ile tedavi sırasında ağız hijyeninin korunması, rutin diş muayeneleri
yaptırılması ve diş hareketliliği, ağrı veya şişme ya da yaraların veya iltihabın iyileşmemesi gibi
ağız ile ilgili semptomları derhal bildirmeleri konusunda teşvik edilmelidir.
Romosozumab alırken ÇO olduğundan şüphelenilen veya ÇO gelişen hastalar, ÇO konusunda
uzman bir diş hekimi veya çene cerrahı tarafından tedavi edilmelidir. Durum çözümlenene ve
katkıda bulunan risk faktörleri mümkün olduğunca azaltılana kadar romosozumab tedavisini
durdurma seçeneği değerlendirilmelidir.
Atipik femur kırıkları
Spontan olarak meydana gelebilen atipik düşük enerjili veya düşük travmalı femur şaft kırığı,
romosozumab alan hastalarda nadir olarak bildirilmiştir. Yeni veya olağanın dışında uyluk, kalça
veya kasık ağrısı yaşayan hastalarda, atipik kırık olduğundan şüphelenilmeli ve hastalar,
inkomplet femur kırığı dışlanması açısından değerlendirilmelidir. Atipik femur kırığı görülen
hastalar, kontralateral uzuvda kırık semptomları ve belirtileri açısından da değerlendirilmelidir.
Bireysel yarar-risk değerlendirmesine göre EVENİTY® tedavisine ara verme seçeneği
değerlendirilmelidir.
Sodyum içeriği
Bu tıbbi ürün, her dozunda 1 mmol (23 mg)'dan daha az sodyum ihtiva eder; yani aslında
"sodyum içermez".
Biyoteknolojik ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.
4.5 Diğer tıbbi ürünler ile etkileşimler ve diğer etkileşim şekilleri
Romosozumab ile ilaç etkileşimi çalışmaları yürütülmemiştir. Romosozumab ile farmakokinetik
ilaç etkileşimleri beklenmemektedir.
Özel popülasyonlara ilişkin ek bilgiler:
Veri mevcut değildir.
4Pediyatrik popülasyon:
Veri mevcut değildir.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
EVENİTY®'nin çocuk doğurma potansiyeli bulunan kadınlarda veya hamile kadınlarda kullanımı
önerilmez.
Gebelik dönemi
Romosozumabın gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan araştırmalar üreme toksisitesinin bulunduğunu göstermiştir (bkz. Bölüm 5.3)
İnsanlara yönelik potansiyel risk bilinmemektedir.
Sıçanlarda romosozumab ile yapılan tek bir çalışmada iskelet malformasyonları (sindaktili ve
polidaktili dahil) düşük bir insidansta gözlemlenmiştir (bkz. Bölüm 5.3). Romosozumab
maruziyeti sonrası insan fetüsündeki parmak gelişimini içeren bir malformasyon riski, parmak
oluşumunun insanlarda plasentaya immünoglubulin taşınmasının sınırlı olduğu bir dönem olan
ilk üç aylık dönemde gerçekleşmesi nedeniyle düşüktür.
Laktasyon dönemi
Romosozumab, emziren kadınlarda kullanımı önerilmez.
Romosozumabın insan sütüne geçip geçmediğine ilişkin veri mevcut değildir. İnsan IgG'lerinin
doğumdan sonraki ilk birkaç gün içinde anne sütüne geçtiği ve kısa süre sonra düşük
konsantrasyonlara gerilediği bilinmektedir; sonuç olarak, bu kısa sürede emzirilen bebeğe ilişkin
risk göz ardı edilemez.
Üreme yeteneği/Fertilite
Romosozumabın insan fertilitesine etkileri hakkında veri mevcut değildir. Dişi ve erkek
sıçanlarla yapılan hayvan çalışmalarında, fertilite sonlanım noktalarında hiçbir etki
görülmemiştir (bkz. Bölüm 5.3).
4.7 Araç ve makine kullanımı üzerindeki etkiler
Romosozumabın araç veya ağır makine kullanımı üzerinde etkisi yoktur veya ihmal edilebilir.
4.8 İstenmeyen etkiler
Genel güvenlik profili özeti
En yaygın advers reaksiyonlar nazofarenjit (%13,6) ve artralji (%12,4) olmuştur. Romosozumab
ile tedavi edilen hastaların %6,7'sinde aşırı duyarlılık ile ilgili reaksiyonlar meydana gelmiştir.
5Yaygın olmayan şekilde (romosozumab ile tedavi edilen hastaların %0,4'ünde) hipokalsemi
bildirilmiştir. Randomize kontrollü çalışmalarda, kontrol grubuna kıyasla romosozumab ile
tedavi edilen hastalarda ciddi kardiyovasküler olayların (miyokard enfarktüsü ve felç) arttığı
gözlemlenmiştir (bkz. Bölüm 4.4 ve aşağıdaki bilgi).
Advers reaksiyonların tablo halinde listesi
Advers etkilerin sınıflandırılmasında aşağıdaki yöntem kullanılmıştır: Çok yaygın (≥1/10),
yaygın (≥1/100 ila <1/10), yaygın olmayan (≥1/1.000 ila <1/100), seyrek (≥1/10.000 ila
<1/1.000) ve çok seyrek (<1/10.000). Her bir sıklık grubunda ve sistem organ sınıfında, advers
reaksiyonlar azalan ciddiyet sırasına göre sunulmaktadır.
MedDRA Sistem Organ Sınıfı Advers reaksiyon Sıklık kategorisi
Enfeksiyonlar ve enfestasyonlar Nazofarenjit Çok yaygın
Sinüzit Yaygın
Bağışıklık sistemi hastalıkları Aşırı duyarlılıka Yaygın
Döküntü Yaygın
Dermatit Yaygın
Ürtiker Yaygın olmayan
Anjiyoödem Seyrek
Eritema multiforme Seyrek
Metabolizma ve beslenme hastalıkları Hipokalsemib Yaygın olmayan
Sinir sistemi hastalıkları Baş ağrısı Yaygın
Felçc Yaygın olmayan
Göz hastalıkları Katarakt Yaygın olmayan
Kardiyak hastalıkları Miyokard enfarktüsüc Yaygın olmayan
Kas-iskelet bozuklukları, bağ dokusu ve Artralji Çok yaygın
kemik hastalıkları Boyun ağrısı Yaygın
Kas spazmları Yaygın
Genel bozukluklar ve uygulama bölgesine Enjeksiyon bölgesi
Yaygın
ilişkin hastalıkları rahatsızlıklarıd
a. Bkz. Bölüm 4.3 ve 4.4.
b. Normalin alt sınırı altında olan albümini düzeltilmiş serum kalsiyum olarak tanımlanır. Bkz.
Bölüm 4.3 ve 4.4.
c. Bkz. aşağıdaki "Miyokard enfarktüsü, felç ve ölüm oranı" bölümü.
d. En sık görülen enjeksiyon bölgesi reaksiyonları arasında ağrı ve eritem yer almıştır.
Seçili advers reaksiyonların açıklaması
İmmünojenisite
Aylık olarak romosozumab dozu verilen postmenopozal kadınlarda, anti-romosozumab
antikorlarının insidansı bağlayıcı antikorlar için %18,6 (1.162/6.244) ve nötralize edici antikorlar
için %0,9 (58/6.244) olmuştur. Anti-romosozumab antikorlarının en erken başlangıcı, ilk
dozlamadan 3 ay sonra olmuştur. Antikor yanıtlarının çoğunluğu geçici olmuştur.
6Anti-romosozumab bağlayıcı antikorlarının varlığı, romosozumab maruziyetini %25'e kadar
azaltmıştır. Anti-romosozumab antikorlarının varlığında, romosozumabın etkililiği üzerinde
hiçbir etki gözlemlenmemiştir. Sınırlı güvenlilik verileri, enjeksiyon bölgesi reaksiyonları
insidansının nötralize edici antikorlar bulunan kadın hastalarda sayısal olarak daha yüksek
olduğunu göstermektedir.
Miyokard enfarktüsü, felç ve ölüm oranı
12 aylık çift kör romosozumab tedavi fazı sırasında ciddi postmenopozal osteoporozlu kadınların
tedavisine yönelik aktif kontrollü romosozumab araştırmasında, romosozumab kolunda 16 kadın
(%0,8), alendronat kolunda ise 5 kadın (%0,2) miyokard enfarktüsü geçirmiştir. Ayrıca,
romosozumab kolunda 13 kadın (%0,6), alendronat kolunda ise 7 kadın (%0,3) felç geçirmiştir.
Bu olaylar, geçmişte miyokard enfarktüsü veya felç geçirmiş ve geçirmemiş hastalarda meydana
gelmiştir. Romosozumab grubundaki 17 kadında (%0,8) ve alendronat grubundaki 12 kadında
(%0,6) kardiyovasküler ölüm meydana gelmiştir. Majör advers kardiyak olaylar (MACE =
kesinlikle kardiyovasküler ölüm, miyokard enfarktüsü veya felç) yaşayan kadınların sayısı
romosozumab grubunda 41 (%2), alendronat grubunda 22 (%1,1) olmuştur. Alendronata kıyasla
romosozumab için risk oranı 1,87 (%95 güven aralığı [1,11; 3,14]) bulunmuştur. Romosozumab
grubundaki 30 kadında (%1,5) ve alendronat grubundaki 22 kadında (%1,1) herhangi bir nedene
bağlı ölüm meydana gelmiştir.
12 aylık çift kör romosozumab tedavi fazı sırasında, postmenopozal osteoporozlu kadınların
(ciddi ve daha az ciddi osteoporozlu kadınlar dahil) tedavisine yönelik plasebo kontrollü
romosozumab araştırmasında, kesin olarak karara bağlanmış MACE oranında fark
gözlemlenmemiştir; bu oran, romosozumab grubunda 30 (%0,8) ve plasebo grubunda 29 (%0,8)
olmuştur. Romosozumab grubundaki 29 kadında (%0,8) ve plasebo grubundaki 24 kadında
(%0,7) herhangi bir nedene bağlı ölüm meydana gelmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi'ne (TÜFAM) bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Klinik araştırmalarda doz aşımıyla ilgili bir deneyim yoktur. Romosozumabın bilinen bir
antidotu veya doz aşımı için spesifik bir tedavi yoktur. Doz aşımı durumunda, hastaların
yakından izlenmesi ve hastalara uygun tedavinin uygulanması önerilir.
75. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Kemik hastalıklarının tedavisinde kullanılan tıbbi ürünler - kemik yapısı
ve mineralizasyonunu etkileyen tıbbi ürünler, ATC kodu: M05BX06.
Etki mekanizması:
Romosozumab, sklerostini bağlayan ve inhibe eden bir insan monoklonal antikorudur (IgG2);
böylece kemiği kaplayan hücrelerin aktivasyonu nedeniyle kemik oluşumunu, osteoblastlar ile
kemik matriksi üretimini ve osteoprogenitör hücrelerin sayısını artırır. Ayrıca romosozumab,
osteoklast mediyatörlerinin ekspresyonunda değişikliklere neden olur; böylece kemik
rezorpsiyonunu azaltır. Bununla birlikte, kemik oluşumunu artırmaya ve kemik rezorpsiyonu
azaltmaya yönelik bu ikili etki trabeküler ve kortikal kemik kitlesinde hızlı artışlar ile kemik
yapısı ve gücünde iyileşmeler sağlar.
Farmakodinamik etkiler
Postmenopozal osteoporozlu kadınlarda romosozumab, tedavinin başlangıcında kemik oluşumu
belirteci prokollajen tip 1 N-terminal propeptid (P1NP) düzeyini artırmıştır; pik artış, tedavinin
başlatılmasından 2 hafta sonra plaseboya kıyasla yaklaşık %145 olmuştur; ardından bu değer,
9'uncu ayda plasebo düzeylerine geri dönmüş ve 12'nci ayda plasebonun yaklaşık %15 altına
düşmüştür. EVENİTY®, kemik rezorpsiyonu belirteci tip 1 kollajen C-telopeptid (CTX) düzeyini
azaltmıştır; maksimum azalma, tedavinin başlatılmasından 2 hafta sonra plaseboya kıyasla
yaklaşık %55 olmuştur. CTX düzeyleri plasebonun altında kalmış ve 12'nci ayda plasebonun
yaklaşık %25 altında olmuştur.
Postmenopozal osteoporozlu kadınlarda EVENİTY® tedavisinin kesilmesinin ardından, P1NP
düzeyleri 12 ay içinde başlangıç düzeyine geri dönmüş; CTX düzeyleri ise 3 ay içinde başlangıç
düzeylerinin üzerine çıkmış ve 12'nci aya kadar başlangıç düzeylerine dönmüştür; bu da etkinin
tersine çevrilebilirliğini yansıtmıştır. Plasebo tedavisi alınan 12 ayın ardından EVENİTY®
(sınırlı sayıda hastada) ile yeniden tedavi sonrasında, EVENİTY® ile P1NP'deki artış ve
CTX'teki azalma düzeyi başlangıç tedavisi sırasında gözlemlenene benzer olmuştur.
Klinik araştırma etkililiği
Postmenopozal kadınlarda osteoporoz tedavisi
Romosozumabın etkililiği ve güvenliliği, bir alendronat kontrollü (ARCH) ve bir plasebo
kontrollü çalışma (FRAME) olmak üzere iki pivotal çalışmada değerlendirilmiştir.
Çalışma 20110142 (ARCH)
Postmenopozal kadınlarda osteoporoz tedavisinde romosozumabın etkililiği ve güvenliliği,
frajilite kırıkları geçmişi olan 55 ila 90 yaş (ortalama yaş 74,3) aralığındaki postmenopozal
4.093 kadının değerlendirildiği randomize, çift kör, alendronat kontrollü bir üstünlük
çalışmasıdır.
8Kaydedilen kadınlarda, tüm kalça veya femoral boyunda KMY (Kemik Mineral Yoğunluğu) T
skoru ≤-2,50 olmuştur ve en az 1 orta veya ciddi vertebra kırığı vardır; veya en az 2 hafif
vertebra kırığı vardır; ya da tüm kalça veya femoral boyunda KMY T skoru ≤-2,00 olmuştur ve
en az 2 orta veya ciddi vertebra kırığı vardır; veya randomizasyondan 3 ila 24 ay önce meydana
gelmiş bir proksimal femur kırığı vardır.
Ortalama başlangıç bel omurgası, tüm kalça ve femoral boyun KMY T skorları, sırasıyla -2,96, -
2,80, ve -2,90 olmuştur; kadınların %96,1'inde başlangıçta vertebra kırığı, %99'unda ise daha
önceden osteoporotik kırık vardır. Kadınlar, 12 ay boyunca kör bir şekilde aylık olarak subkutan
EVENİTY® enjeksiyonları veya haftalık olarak oral alendronat alacak şekilde randomize
edilmiştir (1:1). 12 aylık çift kör çalışma döneminin ardından, her iki koldaki kadınlar başlangıç
tedavilerinde körlük korunacak şekilde alendronat koluna geçirilmiştir. Tüm kadınlar 24'üncü
aydaki çalışma ziyaretini tamamladığında birincil analiz gerçekleştirilmiş ve en az 330 kadında,
klinik kırık olayları olduğu onaylanmış ve bu olaylar çalışmadaki yaklaşık ortalama 33 aylık bir
takip süresinden sonra gerçekleşmiştir. Kadınlar, günlük kalsiyum ve D vitamini takviyesi
almışlardır.
Birincil etkililik sonlanım noktaları, 24 ayda yeni vertebra kırığı insidansı ve birincil analizdeki
klinik kırık (vertebra dışı kırık ve klinik vertebra kırığı) insidansı olmuştur.
Yeni vertebra kırıkları, klinik kırıklar, vertebra dışı kırıklar, kalça kırıkları ve majör osteoporotik
kırıklar üzerindeki etki
Tablo 1'de gösterildiği gibi, yalnızca alendronat ile tedaviye kıyasla romosozumab, 24 ayda yeni
vertebra kırığı insidansını (ayarlanmış p değeri <0,001), birincil analizdeki klinik kırık
insidansını (ayarlanmış p değeri <0,001) ve birincil analizdeki vertebra dışı kırıklar insidansını
(ayarlanmış p değeri = 0,040) azaltmıştır. Tablo 1'de ayrıca birincil analizde, 12'nci ve 24'üncü
ayda vertebra dışı kırık, kalça kırığı ve majör osteoporotik kırık riskindeki azalma
gösterilmektedir.
Tablo 1. EVENİTY®'nin postmenopozal osteoporozlu kadınlarda yeni vertebra kırığı,
klinik kırık, vertebra dışı kırık, kalça kırığı ve majör osteoporotik kırık insidansı ve riski
üzerindeki etkisi
Kırığı olan kadınların oranı Mutlak risk Rölatif risk
azalması (%) azalması (%)
(%95 GA) (%95 GA)
Alendronat/ Romosozumab/
Alendronat (%) Alendronat (%)
Yeni vertebra
12 ayda 85/1.703 (5,0) 55/1.696 (3,2) 1,84 (0,51-3,17) 36 (11-54)
24 aydaa 147/1.834 (8,0) 74/1.825 (4,1) 4,03 (2,50-5,57) 50 (34-62)
9Kırığı olan kadınların oranı Mutlak risk Rölatif risk
azalması (%) azalması (%)
(%95 GA) (%95 GA)
Alendronat/ Romosozumab/
Alendronat (%) Alendronat (%)
Klinikb
12 ayda 110/2.047 (5,4) 79/2.046 (3,9) 1,8 (0,5-3,1) 28 (4-46)
Birincil analiz
(ortalama takip 266/2.047 (13,0) 198/2.046 (9,7) GDc 27 (12-39)
yaklaşık 33 ay)
Vertebra dışı
12 Ayda 95/2.047 (4,6) 70/2.046 (3,4) 1,4 (0,1-2,6) 26 (-1-46)
Birincil analiz
(ortalama takip 217/2.047 (10,6) 178/2.046 (8,7) GDc 19 (1-34)
yaklaşık 33 ay)
Kalça
12 Ayda 22/2.047 (1,1) 14/2.046 (0,7) 0,3 (-0,3-0,9) 36 (-26-67)
Birincil analiz
(ortalama takip 66/2.047 (3,2) 41/2.046 (2,0) GDc 38 (8-58)
yaklaşık 33 ay)
Majör osteoporotikd
12 Ayda 85/2.047 (4,2) 61/2.046 (3,0) 1,4 (0,3-2,5) 28 (-1-48)
Birincil analiz
(ortalama takip 209/2.047 (10,2) 146/2.046 (7,1) GDc 32 (16-45)
yaklaşık 33 ay)
a. Mutlak risk azalmasında ve rölatif risk azalmasında; yaş tabakasına, başlangıç tüm kalça KMY T skoruna
(≤ - 2,5, >-2,5) ve başlangıçta ciddi vertebra kırığı varlığına göre ayarlanan Mantel-Haenszel yöntemi temel
alınmıştır. Tedavi karşılaştırmalarında, ayarlanan lojistik regresyon modeli temel alınmıştır.
b. Klinik kırıklar arasında vertebra dışı kırıklar ve ağrılı vertebra kırıkları dahil tüm semptomatik kırıklar yer
almaktadır. Tedavi karşılaştırmalarında, Cox orantılı tehlikeler modeli temel alınmıştır.
c. GD: gönüllüler birincil analizde çeşitli maruziyetler yaşadıklarından mevcut değildir.
d. Majör osteoporotik kırıklar arasında kalça, ön kol, humerus ve klinik vertebra kırıkları yer almaktadır.
Kemik mineral yoğunluğu (KMY) üzerindeki etki
Postmenopozal osteoporozlu kadınlarda 12 ay boyunca romosozumab ve ardından 12 ay
boyunca alendronat uygulanması, 12'nci ve 24'üncü ayda yalnızca alendronat tedavisine kıyasla
KMY düzeyini artırmıştır (p değeri <0,001) (bkz. Tablo 2).
12 aylık tedavinin ardından romosozumab, postmenopozal kadınların %98'inde başlangıçtan
itibaren bel omurgasında KMY düzeyini artırmıştır.
10Tablo 2. Postmenopozal osteoporozlu kadınlarda başlangıçtan sonra 12 ayda ve 24 ayda
KMY'deki ortalama yüzde değişikliği
Alendronat/Alendronat Romosozumab/Alendr Alendronat/alendrona
Ortalama (%95 GA) onat ta göre tedavi
N = 2.047a Ortalama (%95 GA) farklılığı
N = 2.046a
12. Ayda
Bel omurgası 5,0 (4,8-5,2) 12,4 (12,1-12,7) 7,4b (7,0-7,8)
Tüm kalça 2,9 (2,7-3,1) 5,8 (5,6-6,1) 2,9b (2,7-3,2)
Femoral boyun 2,0 (1,8-2,2) 4,9 (4,6-5,1) 2,8b (2,5-3,2)
24. Ayda
Bel omurgası 7,2 (6,9-7,5) 14,0 (13,6-14,4) 6,8b (6,4-7,3)
Tüm kalça 3,5 (3,3-3,7) 6,7 (6,4-6,9) 3,2b (2,9-3,6)
Femoral boyun 2,5 (2,3-2,8) 5,7 (5,4-6,0) 3,2b (2,8-3,5)
Ortalamalarında ve güven aralıklarında, mevcut verilere sahip hastalar temel alınmıştır. ANCOVA modeline göre
başlangıç KMY düzeyi ve 12'nci ve 24'üncü aylarda başlangıçtan itibaren KMY'deki yüzde değişikliği gibi eksik
değerler, kontrole dayalı model isnadı ile tahmin edilir.
a. Randomize edilen kadınların sayısı
b. p değeri <0,001
İlk 12 ayda KMY düzeyinde elde edilen anlamlı fark, alendronata geçiş/devam sonrasında 36 ay
boyunca korunmuştur. Bel omurgasında, tüm kalçada ve femoral boyunda 6'ncı ayda tedavi
farklılıkları gözlemlenmiştir.
Çalışma 20070337 (FRAME)
Postmenopozal osteoporoz tedavisinde romosozumabın etkililiği ve güvenliliği, 55 ila 90 yaş
aralığındaki (ortalama yaş 70,9) 7.180 postmenopozal kadının değerlendirildiği çok merkezli,
çok uluslu, randomize, çift kör, plasebo kontrollü, paralel gruplu bir çalışmada incelenmiştir.
Kaydedilen kadınların %40,8'inde, başlangıçta kırık geçmişi olan ciddi osteoporoz bulunmuştur.
Eş birincil etkililik sonlanım noktaları, 12'nci ayda ve 24'üncü ayda yeni vertebra kırığı insidansı
olmuştur.
EVENİTY®, yeni vertebra kırığı insidansını 12'nci ayda (mutlak risk azalması: %1,3 [%95 GA:
0,79; 1,80], rölatif risk azalması: %73 [%95 GA: 53; 84], ayarlanmış p değeri <0,001) ve
24'üncü ayda denosumaba geçişten sonra (mutlak risk azalması: %1,89 [%95 GA: 1,30; 2,49],
rölatif risk azalması: %75 [%95 GA: 60; 84], ayarlanmış p değeri <0,001) azaltmıştır.
Bifosfonat tedavisinden geçiş yapan kadınlar
Çalışma 20080289 (STRUCTURE)
Bifosfonat tedavisinden geçiş yapan ciddi postmenopozal osteoporozlu kadınlarda
romosozumabın etkililiği ve güvenliliği (teriparatid grubunun %92,7'si ve romosozumab
grubunun %88,1'i son 3 yılda alendronat kullanmıştır), teriparatide kıyasla 56 ila 90 yaş
(ortalama yaş 71,5) aralığında bulunan 436 postmenopozal kadının değerlendirildiği çok
merkezli, randomize, açık etiketli bir çalışmada incelenmiştir.
11Birincil etkililik değişkeni, 12'nci ayda başlangıçtan itibaren tüm kalça KMY düzeyindeki yüzde
değişikliği olmuştur. Romosozumab, 12'nci ayda teriparatide kıyasla tüm kalçada KMY düzeyini
önemli ölçüde artırmıştır (teriparatide göre ortalama tedavi farklılığı: %3,4 [%95 GA: 2,8; 4,0], p
değeri <0,0001). Araştırmada, kırıklar üzerindeki etkinin tahmin edilmesi amaçlanmamıştır;
ancak çalışmanın romosozumab kolunda yedi ve teriparatid kolunda dokuz kırık bulunmuştur.
Kemik histolojisi ve histomorfometri
Bir kemik histolojisi alt çalışmasında, 2 ve 12. ayda, osteoporozlu 139 postmenopozal kadından
toplamda 154 transiliak krest kemik biyopsi örneği alınmıştır (FRAME çalışmasında). Kalitatif
histoloji değerlendirmeleri, romosozumab ile tedavi edilen hastalarda tüm zaman noktalarında
normal kemik yapısı ve kalitesi göstermiştir;yani mineralizasyon kusuru, örgü kemik ve kemik
iliği fibrozu kanıtı olmayan normal lameller kemiktir; ayrıca klinik olarak anlamlı kemik iliği
anomalisi kanıtı yoktur.
Kadınlarda 2 ve 12'nci aylarda biyopsiler üzerinde yapılan histomorfometri
değerlendirmelerinde, plasebo grubuna kıyasla romosozumab grubunda kemik hacmi ve
trabeküler kalınlık artarken kemik oluşumu parametrelerinde artış ve kemik rezorpsiyonu
parametrelerinde azalma görülmüştür.
5.2 Farmakokinetik özellikler
Genel özellikler
Emilim:
Maksimum romosozumab konsantrasyonuna kadar geçen ortalama süre (t ) 5 gün olmuştur
maks
(aralık: 2 ila 7 gün). 210 mg subkutan dozun ardından biyoyararlanım %81 olmuştur.
Dağılım
Kararlı durumda tahmin edilen dağılım hacmi yaklaşık 3,92 l'dir.
Biyotransformasyon:
Romosozumab, sklerostin için yüksek afinite ve özgüllük gösteren bir insan monoklonal
antikorudur (IgG2) ve bu nedenle, hızlı doyurulabilir bir eliminasyon yolağı (yani romosozumab-
sklerostin kompleksinin bozulmasının aracılık ettiği hedef aracılı doğrusal olmayan klerens) ve
retiküloendotelyal sistemin aracılık ettiği yavaş, spesifik olmayan bir eliminasyon yolağı
aracılığıyla temizlenir.
Eliminasyon:
C sonrasında, serum seviyelerinde 12,8 gün ortalama etkin yarılanma ömrü ile azalma
maks
gerçekleşmiştir. Kararlı duruma, genellikle aylık dozlamanın ardından 2 katından az birikme ile
3'üncü ayda ulaşılmıştır.
12Doğrusallık/doğrusal olmayan durum:
Romosozumab, sklerostine bağlanması nedeniyle subkutan uygulamanın ardından doğrusal
olmayan farmakokinetik özellikler sergilemektedir. Uygulanan çoklu dozlar, 70 ila 210 mg
arasında değişmiştir.
Hastalardaki karakteristik özellikler
Böbrek yetmezliği:
Hemodiyaliz tedavisi alan, ciddi böbrek yetmezliği (kreatinin klerensi <30 ml/dk) veya son
dönem böbrek hastalığı (ESRD) bulunan 16 hasta ile yapılan bir klinik araştırmada 210 mg
romosozumab dozunun ardından, ortalama C ve EAA, ciddi böbrek yetmezliği bulunan
maks
hastalarda sağlıklı gönüllülere kıyasla %29 ve %44 daha yüksek olmuştur. Ortalama
romosozumab maruziyeti, hemodiyaliz alan ESRD hastalarında sağlıklı gönüllülere kıyasla
benzer olmuştur.
Popülasyon farmakokinetik analizi, böbrek yetmezliğinin şiddeti arttıkça, romosozumab
maruziyetinde artış olduğunu göstermiştir. Ancak KMY değişikliklerinin maruziyet-yanıt
modeline ve tolere edilen klinik dozlarda elde edilen maruziyetlerle karşılaştırmaya dayalı
olarak, bu hastalarda doz ayarlaması önerilmez. Ciddi böbrek yetmezliği olan veya diyaliz
tedavisi alan hastalarda hipokalseminin izlenmesi önerilir (bkz. Bölüm 4.4).
Karaciğer yetmezliği:
Karaciğer yetmezliğinin etkisini değerlendirmek üzere klinik araştırmalar gerçekleştirilmemiştir.
Karaciğer, romosozumab metabolizması veya atılımı için önemli bir organ olmadığından
karaciğer yetmezliğinin romosozumabın farmakokinetiğini etkilemesi beklenmez.
Geriyatrik popülasyon:
Romosozumabın farmakokinetiği, 20 ila 89 yaş aralığında yaştan etkilenmemiştir.
Pediyatrik popülasyon:
Romosozumabın pediyatrik hastalarda farmakokinetiği değerlendirilmemiştir.
Vücut ağırlığı:
Romosozumab maruziyeti, artan vücut ağırlığı ile azalmıştır; ancak bu azalma maruziyet-yanıt
analizine göre bel omurgası KMY kazanımında minimal bir etkiye sahip olmuştur ve klinik
olarak anlamlı değildir. Popülasyon farmakokinetik analizlerine göre, 61 kg ve 114 kg
ağırlığındaki hasta için beklenen ortalama kararlı durum EAA değeri, aylık 210 mg
romosozumab subkutan dozunun ardından sırasıyla 558 µg.gün/ml ve 276 µg.gün/ml'dir.
Etnik köken ve cinsiyet:
Herhangi bir hasta özelliği için doz ayarlaması gerekmez. Bir popülasyon farmakokinetik
analizine göre, cinsiyet ve ırkın (Japon olanlar ve Japon olmayanlar karşılaştırması)
romosozumabın farmakokinetiği üzerinde klinik olarak anlamlı bir etkisi olmamıştır (kararlı
durumda maruziyette <%20 değişiklik).
135.3 Klinik öncesi güvenlilik verileri
Güvenlilik farmakolojisinin, tekrarlanan doz toksisitesinin ve karsinojenik potansiyelin
değerlendirildiği konvansiyonel çalışmalara dayalı olan veya kemik güvenliliği çalışmalarındaki
klinik olmayan veriler, insanlar için özel bir tehlike ortaya koymamaktadır.
Bir karsinojenisite çalışmasında, 98 haftaya kadar 8 haftalık olan Sprague- Dawley erkek ve dişi
sıçanlara subkutan enjeksiyon yoluyla haftada 50 mg/kg'ye kadar doz uygulanmıştır. Bu dozlar,
ayda bir kez subkutan yolla 210 mg romosozumab dozunun uygulanmasının ardından insanlarda
gözlemlenen sistemik maruziyetten 19 kat daha yüksek sistemik maruziyet ile sonuçlanmıştır
(EAA karşılaştırmasına göre). Romosozumab, tüm dozlarda makroskopik kemik kalınlaşması ile
kemik kitlesinde doza bağlı bir artışa neden olmuştur. Romosozumabın erkek veya dişi
sıçanlarda ölüm oranı veya tümör insidansı üzerinde hiçbir etkisi olmamıştır.
Dişi ve erkek sıçanlar üzerinde yapılan çalışmalar çiftleşme, fertilite veya erkek üreme
değerlendirmeleri (sperm parametreleri veya organ ağırlıkları) üzerinde romosozumab ile ilgili
herhangi bir etki göstermemiştir ve klinik maruziyetin yaklaşık 54 katı maruziyetlerde östrus
döngüsü ya da herhangi bir yumurtalık veya rahim parametresi üzerinde herhangi bir etkisi
olmamıştır.
Sindaktili ve polidaktili dahil olmak üzere iskelet malformasyonları, organogenez döneminde
sıçanlara romosozumab uygulanmasının ardından klinik maruziyetin yaklaşık 30 katı
maruziyetlerde 75 litreden 1'inde düşük bir insidansta gözlemlenmiştir. Post-natal büyüme ve
gelişme üzerinde yan etkiler görülmemiştir.
Sklerostinin parmak oluşumunda bir rolü olduğu öne sürülmüştür, ancak insanda parmak
oluşumu, plasentaya immünoglubulin taşınmasının sınırlı olduğu ilk üç aylık dönemde
gerçekleşmesi nedeniyle insanlarda benzer bir bulgu riski düşüktür (bkz. Bölüm 4.6).
6. FARMASÖTİK ÖZELLİKLER
6.1 Yardımcı maddelerin listesi
• Kalsiyum asetat
• Asetik asit
• Sükroz
• Polisorbat 20
• Enjeksiyonluk su
• Sodyum hidroksit (pH ayarlaması için)
6.2 Geçimsizlikler
Geçimlilik çalışmaları bulunmadığından bu tıbbi ürün diğer tıbbi ürünlerle karıştırılmamalıdır.
146.3 Raf ömrü
36 ay.
6.4 Saklamaya yönelik özel tedbirler
2°C-8°C arasında buzdolabında saklayınız. Dondurmayınız. Çalkalamayınız.
Buzdolabından çıkartılması durumunda, EVENİTY® orijinal kutusunda, kontrollü bir oda
sıcaklığında (25°C'ye kadar) saklanmalı ve 30 gün içerisinde kullanılmalıdır.
EVENİTY®'yi doğrudan güneş ışığından koruyunuz ve 25°C'nin üzerindeki sıcaklıklara maruz
bırakmayınız.
EVENİTY®'yi aşırı sıcak veya soğuk ortamlarda saklamayınız.
6.5 Ambalajın niteliği ve içeriği
EVENİTY® 105 mg/1,17 ml enjeksiyonluk çözelti içeren kullanıma hazır enjektör
Tek kullanımlık Crystal Zenith® kullanıma hazır enjektör içinde 1,17 ml çözelti (90 mg/ml PFS).
Kullanıma hazır enjektör, doğal kauçuk lateksten üretilmemiştir.
2 adet kullanıma hazır enjektörden oluşan ambalaj boyutu.
6.6 Beşeri tıbbi üründen arta kalan maddelerin imhası ve diğer özel önlemler
Subkutan uygulama öncesinde, EVENİTY® enjekte edilmeden önce en az 30 dakika boyunca
oda sıcaklığında bekletilmelidir. Bu, enjeksiyonun daha rahat uygulanmasına yardımcı olacaktır.
Başka bir şekilde ısıtılmamalıdır.
Uygulamadan önce çözeltide parçacık veya renk değişikliği olup olmadığı görsel olarak
incelenmelidir. Çözeltinin renginin değişmesi veya bulanık olması ya da parçacıklar içermesi
halinde EVENİTY® kullanılmamalıdır.
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmeliği"ne uygun olarak imha edilmelidir.
7. RUHSAT SAHİBİ
Amgen İlaç Tic. Ltd. Şti.
İş Kuleleri, Levent Mah., Meltem Sok.
No: 10 Kule: 2 Kat: 25
4. Levent, Beşiktaş, İstanbul
158. RUHSAT NUMARASI
2022/104
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 08.03.2022
Ruhsat yenileme tarihi:
10. KÜB'ÜN YENİLENME TARİHİ
16