KISA ÜRÜN BİLGİSİ
1. BEŞERİ TIBBİ ÜRÜNÜN ADI
DİAZEPAM FEBLYS 10 mg/ 2,5 ml Rektal Çözelti
2. KALİTATİF VE KANTİTATİF BİLEŞİM
Etkin madde:
Her 2.5 ml'lik çözelti (1 rektal tüp) 10 mg. diazepam içerir.
Yardımcı madde(ler):
Sodyum benzoat 122,5 mg
Benzil alkol 37,5 mg
Etanol (%96) 236,7 mg
Propilen glikol 1000 mg
Yardımcı maddeler için 6.1'e bakınız.
3. FARMASÖTİK FORM
Rektal çözelti
Berrak, renksiz veya hafif sarımsı çözelti
4. KLİNİK ÖZELLİKLER
4.1. Terapötik endikasyonlar
Epileptik ve febril konvüsyonlar; tetanozun neden olduğu kas spazmlarının giderilmesinde; minör
cerrahi ve diş operasyonlarında sedatif olarak; şiddetli, sakatlık yaratan veya aşırı stresin söz konusu
olduğu anksiyete ve ajitasyonda ilk müdahalede kullanılır. İntravenöz enjeksiyonun uygun olmadığı
ya da istenmediği ancak hızlı etkinin gerektiği durumlarda kullanılabilir.
DİAZEPAM FEBLYS çocuklarda acil konvülsiyon tedavisinde kullanılabilir.
4.2. Pozoloji ve uygulama şekli
Pozoloji/uygulama sıklığı ve süresi:
Genel doz 0,25-0,5 mg / kg aralığındadır. Doz, hastanın bireysel cevabına, yaş ve ağırlığına
bağlıdır. DİAZEPAM FEBLYS’in 5 mg’lık dozaj formu da bulunmaktadır. 5 mg’lık dozlar için
1 / 13DİAZEPAM FEBLYS 5 mg Rektal Çözeltisinin kullanılması önerilir. Çünkü uygulanacak doz bir
sonraki mevcut doza yuvarlanarak elde edilmektedir.
Tavsiye edilen dozlar;
Çocuklar: 10 kg altı veya 1 yaş altı çocuklarda kullanılması önerilmez.
10-15 kg veya 1-3 yaş arası çocuklarda bir adet 5 mg rektal tüp kullanılmalıdır.
Tüp, ucundaki işaretli yerin yarısına kadar makata sokulur.
15 kg veya 3 yaş üstü çocuklarda bir adet 10 mg rektal tüp kullanılmalıdır.
Yetişkinler: 2 adet 10 mg rektal tüp
10 dk içerisinde herhangi bir etki gözlemlenmez ise doz, çocuklarda veya yetişkinlerde ilave bir 10
mg doz ile tekrarlanabilir. Doz her 12 saatte bir tekrarlanabilir. Yüksek dozların kullanıldığı ilk
uygulamada veya tekrarlanan uygulama durumlarında solunum izlenmelidir. Eğer konvülsiyonlar
kontrol edilemiyorsa, diğer antikonvülsif önlemler alınmalıdır.
Tedavi mümkün olduğunca kısa tutulmalıdır. Semptomları kontrol altına alabilecek en düşük doz
kullanılmalıdır.
Hasta düzenli olarak yeniden değerlendirilmeli ve özellikle hastanın semptom içermediği
durumlarda tedavinin sürdürülmesi ihtiyacı değerlendirilmelidir.
Uygulama şekli
Sadece rektal yoldan kullanılır ve tüpler tek kullanımlıktır.
Yetişkinler yan pozisyonda olmalıdır; çocuklar ise yan ya da yüzükoyun yatırılır. Rektal tüp içeriği
tamamen uygulanmalıdır.
2 / 13Özel popülasyonlara ilişkin ek bilgiler
Karaciğer/Böbrek yetmezliği:
Karaciğer veya böbrek fonksiyon bozukluğu olan hastalarda doz azaltılması gerekebilir.
Pediyatrik popülasyon:
10 kg altı veya bir yaşından küçük çocuklarda kullanılması önerilmez.
Çocuklarda maksimum dozlar için, “Pozoloji” başlığı altına bakınız.
Geriyatrik popülasyon:
Yaşlılar ve zayıflamış hastalara önerilen erişkin dozun yarısından fazlasının kullanılmasına izin
verilmemelidir.
4.3. Kontrendikasyonlar
DİAZEPAM FEBLYS aşağıdaki durumlarda kullanılmamalıdır:
• Diazepam veya diğer benzodiyazepinlere ve yardımcı maddelerden herhangi birine karşı aşırı
duyarlılığı olanlarda,
• İntihara eğilim riskinden dolayı depresyon veya anksiyete ve depresyonu olan hastaların
monoterapisinde
• Myastenya gravis Ağır solunum yetmezliği
• Uyku apnesi sendromu
• Ağır karaciğer yetmezliği
• Benzil alkol içerdiğinden prematüre bebeklerde
• Gebelikte kullanılmamalıdır (Bkz. Bölüm 4.6.)
4.4. Özel kullanım uyarıları ve önlemleri
DİAZEPAM FEBLYS;
Böbrek veya karaciğer fonksiyon bozukluğu, kronik pulmoner yetmezlik,porfiri, dar açılı glokom
veya organik beyin değişiklikleri, özellikle de arteroskleroz hastalarında dikkatli kullanılmalıdır.
Diğer merkezi sinir sistemi (MSS) depresanlarının etkilerini artırabilir; eşzamanlı
kullanlmamalıdırlar.
Diğer benzodiazepinler ile birlikte kullanımı anterograd amnezi ile ilişkilendirilebilir ve diazepam,
kayıp veya yas gibi durumlarda kullanılmamalıdır çünkü psikolojik ayarlamalar engellenebilir.
Psikotik hastalığın öncelikli tedavisi için önerilmez. Bu hasta grubunda intihar riski taşıdığı için
fobik veya obsesif kişilerde kullanılmamalı veya depresyona bağlı anksiyete ve depresyon
tedavisinde tek başına kullanılmamalıdır. Alkol veya uyuşturucu kullanımı öyküsü olan hastalarda
dikkatli kullanılmalıdır.
3 / 13Diğer benzodiazepinlerde olduğu gibi, kişilik bozukluğu olan hastalar için reçete edilmesi
durumunda çok dikkatli olunmalıdır. Benzodiazepinlerin disinhibisyon etkileri, depresyondaki veya
kendine ve diğerlerine karşı saldırgan davranış sergileyen hastalarda intihar riski şeklinde ortaya
çıkabilir.
Çocuklarda kullanımının gerekliliği dikkatle değerlendirilmeden çocuklaraverilmemelidir; Tedavi
süresi asgari düzeyde tutulmalıdır. Yaşlılar ve zayıf (halsiz) hastalar benzodiazepinlerin merkezi
sinir sistemi ( MSS)etkilerine daha duyarlı olduklarından daha düşük bir doz verilmelidir
(Bkz.Bölüm 4.2). Solunum depresyonu riski nedeniyle kronik solunum yetmezliği olan hastalar için
daha düşük doz da önerilir. Ağır karaciğer yetmezliği olan hastalarda ensefalopati riskinden dolayı
endike değildir.
Kısa süreli kullanımında bağımlılık potansiyeli düşüktür. Sadece kısa süreli tedavi dozlarının
normal kullanımı sonrasında, benzodiazepinler ile geri çekilme semptomları ortaya çıkabilir ve baş
ağrısı, kas ağrısı, aşırı kaygı, gerginlik, huzursuzluk, konfüzyon ve sinirlilik görülebilir. Ağır
durumlarda ortaya çıkabilen semptomlar; idrak kaybı, duyarsızlaşma, hiperakuzi, ekstremitelerde
hissizlik ve karıncalanma, ışığa aşırı duyarlılık, sesli ve fiziksel temas hissi, halüsinasyonlar veya
epileptik nöbetlerdir. Bu durum hastaları birkaç günden fazla tedavi ederken göz önüne alınmalıdır.
DİAZEPAM FEBLYS ile aniden tedavinin kesilmesi epilepsi veya nöbet öyküsü olan hastalarda
konvülsiyon veya epileptik duruma neden olabilir. Konvülsiyonlar, alkol veya madde kullanımı
olan kişilerde aniden tedavinin kesilmesi sonrasında da görülebilir.
Uykusuzluğun geri dönüşümü ve anksiyete: Geri çekilme tedavisi sırasında geçici bir sendrom
olarak bir benzodiazepin ile tedaviyi gerektiren semptomlar artarak tekrarlanabilir. Duygu durum
değişiklikleri, kaygı veya uyku bozuklukları ve huzursuzluk gibi diğer reaksiyonlar da eşlik
edebilir. Geri çekilme fenomeni / rebound fenomeni riski, tedavinin aniden kesilmesinden sonra
daha büyük olduğu için, dozun kademeli olarak düşürülmesi önerilir.
Birkaç hafta boyunca sürekli kullanımı, benzodiazepinlerin hipnotik etkilerinde etkinlik kaybına yol
açabilir.
Geri çekilme semptomları gelişebileceğinden, uzun süreli etki gösteren benzodiazepinleri, kısa
süreli etki gösteren benzodiazepinler ile değiştirmeye karşı uyarı yapmak önemlidir.
Amnezi
Benzodiazepinler anterograd amnezi oluşturabilir. Durum en çok ilacın alınmasından birkaç saat
sonra ortaya çıkar (ayrıca Bkz. Bölüm 4.8.).
4 / 13Psikiyatrik ve paradoksal reaksiyonlar
Benzodiazepinler kullanırken huzursuzluk, ajitasyon, sinirlilik, saldırganlık, saplantı, öfke,
kabuslar, halüsinasyonlar, psikoz, uygunsuz davranış ve diğer olumsuz davranışsal etkiler oluştuğu
bilinmektedir. Bu durumlarda ilacın kullanımı kesilmelidir.
Çocuklarda ve yaşlılarda ortaya çıkma ihtimalleri daha yüksektir.
DİAZEPAM FEBLYS % 10'dan fazla alkol (%96 etanol) içerir. Ayrıca, sodyum benzoat ,propilen
glikol ve benzil alkol içerir.
Sodyum benzoat deriye, göze ve mukoz membranlara hafif derecede irritandır.
Propilen glikol deride iritasyona neden olabilir. Bu tıbbi üründe hacmin %9.47’si kadar etanol %96
(alkol) vardır. Alkol bağımlılığı olanlar için zararlı olabilir. Hamile veya emziren kadınlar, çocuklar
ve karaciğer hastalığı ya da epilepsi gibi yüksek risk grubundaki hastalar için dikkate alınmalıdır.
Benzil alkol prematüre bebekler ve yeni doğanlara uygulanmaması gerekir. Bebeklerde ve 3 yaşına
kadar olan çocuklarda toksik reaksiyonlara ve alerjik reaksiyonlara neden olabilir.
4.5. Diğer tıbbi ürünler ile etkileşimler ve diğer etkileşim şekilleri
DİAZEPAM FEBLYS, santral sinir sistemi depresan özelliklerine sahip diğer ilaçlarla (örn:
antipsikotik, anksiyolitik, sedatif, antidepresan, hipnotik, narkotik analjezik,anestezik, antiepileptik,
sedatife antihistamikler) beraber veya hepatik enzimler tarafından metabolizasyonunu etkileyen
maddelerle (örn: izoniazid, disülfiram, simetidin, omeprazol, oral kontraseptifler) birlikte
kullanılması uzamış sedasyon veya solunum ve kardiyovasküler depresyon oluşturabilir.
Narkotik analjeziklerle birlikte kullanımı, artmış öfori oluşturabilir ve bu da psişik bağımlılığın
artmasına neden olabilir. Simetidin ve omeprazol, benzodiazepinlerin klerensini azaltır ve onların
etkisini arttırırken, rifampisin gibi bilinen hepatik enzim indükleyicileri ise benzodiazepinlerin
klerensini arttırabilmektedir.
DİAZEPAM FEBLYS alkolle birlikte kullanıldığında sedatif etkisi artabilir. Bu, araç ve makine
kullanma yeteneğini etkiler. Alkol ile eşzamanlı alımı önerilmez.
Teofilin ve sigara kullanımı diazepam metabolizmasını hızlandırır.
Diazepam karaciğerde metabolize olan diğer ilaçlarla etkileşebilir; onları inhibe (levodopa) veya
potansiyalize (fenitoin ,kas gevşeticiler) eder.
Antihipertansifler, vazodilatatörler ve diüretikler:
ACE inhibitörleri, alfa blokerler, anjiyotensin-II reseptör antagonistleri, kalsiyum kanal blokerleri
adrenerjik nöron blokerleri, beta blokerleri, moksonidin, nitratlar, hidralazin, minoksidil, sodyum
5 / 13nitroprusid ve diüretikler ile hipotansif etki artışı olur. Alfa-blokerler veya moksonidinile gelişmiş
sedatif etki oluşur.
Özel popülasyonlara ilişkin ek bilgiler:
Etkileşim çalışması bulunmamaktadır.
Pediyatrik popülasyon:
Etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Gebe kalma potansiyeline sahip kadınlar, hamile kalmayı istiyorlar veya hamile olduklarından
şüpheleniyorsa doktorlarıyla irtibata geçmeleri konusunda uyarılmalıdır.
Benzodiazepinin gebelik ve/veya fetus/yeni doğan üzerinde zararlı farmakolojik etkileri
bulunmaktadır.
Gebelik dönemi
Gebelikte diazepamın güvenilirliği ile ilgili bir kanıt bulunmamaktadır. Yararı kesinlikle riskten
daha fazla olmadığı sürece özellikle birinci ve üçüncü üç aylık dönemlerde kullanılmamalıdır.
Gebeliğin son aşamalarında veya doğum sırasında yüksek dozlarda veya tekrarlı küçük dozlarda
uygulanmış ise ilacın farmakolojik etkilerinden dolayı fetüste hipotermi, hipotoni, orta şiddette
solunum depresyonu, kalp düzensizlikleri ve bebekte emme güçlüğü (gevşek bebek sendromu)
görülebilir.
Dahası, gebeliğin son aşamalarında benzodiazepinleri kronik olarak kullanan annelerin
bebeklerinde fiziksel bağımlılık gelişebilir ve doğum sonrası dönemde geri çekilme sendromu
geliştirme riski taşıyabilirler.
DİAZEPAM FEBLYS gerekli olmadıkça gebelik döneminde kullanılmamalıdır.
Doğum öncesi veya doğum sırasında uygulanmasından sonra prematüre bebeklerde olası toksisite
göz önünde bulundurulmalıdır.
DİAZEPAM FEBLYS Rektal Çözelti benzil alkol içerir. Benzil alkol plasentayı geçebilir.
Laktasyon dönemi
Diazepam, anne sütü ile atılmaktadır ve bu nedenle laktasyon döneminde kullanılması
önerilmemektedir.
6 / 13Üreme yeteneği/Fertilite
Benzodiazepinlerin terapötik dozlarının insanlarda konjenital anomali oluşturma riski azdır ancak
birkaç epidemiyolojik çalışmada yarık dudak görülme riskinin arttığı bildirilmiştir. Prenatal
dönemde benzodiazepinler ile doz aşımı veya zehirlenmeye maruz kalmış bebeklerde konjenital
anomaliler, mental retardasyon ve neonatal nistagmus vakaları bildirilmiştir.
4.7. Araç ve makine kullanımı üzerindeki etkiler
Sedasyon, amnezi, konsantrasyonun ve kas fonksiyonlarının bozulması araç ve makine kullanıma
yeteneğini bozabilir. Uykusuzluk durumunda, uyanık kalma ihtimali azalır. DİAZEPAM DESİTİN
ile tedavi edilen hastalar, son dozun uygulanmasından sonra en az 24 saat boyunca araç ve makine
kullanmamalı veya çalıştırmamalıdır.
4.8. İstenmeyen etkiler
İstenmeyen etkiler sistem-organ sınıfına göre aşağıdaki esaslar kullanılarak sıralanmaktadır:
Çok yaygın (≥ 1/10); yaygın (≥ 1/100 - < 1/10); yaygın olmayan (≥ 1/1.000 - < 1/100); seyrek (≥
1/10.000 - < 1/1.000); çok seyrek (< 1/10.000), bilinmiyor (mevcut veriden tahmin edilemiyor).
Yaşlı veya zayıflamış hastalar istenmeyen etkilere özellikle açıktır ve daha düşük dozların
kullanılmasını gerektirebilir.
Kan ve lenf sistemi hastalıkları
Seyrek: Trombositopeniyi de içeren kan diskrazileri
Psikiyatrik hastalıklar
Yaygın: Dikkat azalması, uyuşukluk duygusu, konfüzyon, anterograd amnezi, paradoksal
reaksiyonlar *
Duyarlı hastalarda fark edilmeyen depresyon belirgin hale gelebilir.
Sinir sistemi hastalıkları
Yaygın: Sedasyon, uyuşukluk, baş ağrısı, baş dönmesi (yaşlılarda düşme riski olan), ataksi,
konuşma bozukluğu, titreme, yorgunluk ve akşamdan kalmışlık etkisi.
Seyrek: Ağız kuruluğu.
7 / 13Göz hastalıkları
Yaygın: Çift görme
Seyrek: Diğer görme bozuklukları
Kardiyak hastalıklar
Seyrek: bradikardi, göğüs ağrısı.
Vasküler hastalıklar
Seyrek: Hipotansiyon,
Solunum, göğüs bozuklukları, mediastinal hastalıkları
Seyrek: Laringeal spazm, solunum depresyonu ve apne
Gastrointestinal hastalıklar
Seyrek: Mide bulantısı, kusma, epigastrik ağrı, kabızlık, diyare
Hepatobiliyer hastalıklar
Seyrek: Kolestatik sarılık, hepato-sellüler sarılık
Bilinmiyor: Karaciğer enzimlerinde artış, sarılık
Deri ve deri altı doku hastalıkları
Çok seyrek: Ürtiker ve anjiyoödem gibi alerjik cilt reaksiyonları
Kas-iskelet bozuklukları, bağ doku ve kemik hastalıkları
Yaygın: Kas zayıflığı
Böbrek ve idrar hastalıkları
Seyrek: İdrar retansiyonu
Bilinmiyor: İnkontinans
Üreme sistemi ve meme hastalıkları
Seyrek: Libidoda değişiklikler, adet düzensizlikleri
Bilinmiyor: Jinekomasti
8 / 13Genel bozukluklar ve uygulama bölgesine ilişkin hastalıklar
Seyrek: İştah artışı
DİAZEPAM FEBLYS Rektal Tüp 10 mg kullanım (terapötik dozlarda dahi olsa), fiziksel
bağımlılığın gelişmesine yol açabilir: tedavinin kesilmesi, geri çekilme veya rebound fenomeni ile
sonuçlanabilir (Bkz 4.4. "Özel uyarılar ve kullanım için özel tedbirler"). Psişik bağımlılık oluşabilir.
Benzodiazepinlerin istismarı bildirilmiştir.
* Benzodiazepinler ile paradoksal reaksiyonlar (huzursuzluk, ajitasyon, sinirlilik, istikrarsızlık,
agresiflik, öfke, saplantı, kabus, psikoz, halüsinasyon, uygunsuz davranışlar) ortaya çıkmaktadır.
Özel popülasyonlara ilişkin ek bilgiler:
Pediyatrik ve geriyatrik popülasyon:
Benzodiazepinler ile ortaya çıkan paradoksal reaksiyonlar (huzursuzluk, ajitasyon, sinirlilik,
istikrarsızlık, agresiflik, öfke, saplantı, kabus, psikoz, halüsinasyon, uygunsuz davranışlar) çocuklar
ve yaşlılarda daha belirgindir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)'ne bildirmeleri gerekmektedir. (www.titck.gov.tr; e-posta: tufam@titck.gov.tr; tel: 0 800
314 00 08; faks: 0 312 218 35 99)
4.9. Doz aşımı ve tedavisi
Belirtiler
Doz aşımı, genellikle uyuşukluktan komaya kadar uzanan santral sinir sistemi depresyonu ile
kendini gösterir. Hafif vakalarda semptomlar uyuşukluk, zihinsel karışıklık ve halsizlik olup, daha
ciddi durumlarda ataksi, hipotoni, hipotansiyon, solunum depresyonu, nadiren koma ve çok nadiren
de ölüm görülebilmektedir.
Tedavi
Herhangi bir tıbbi ürünle oluşan doz aşımınının tedavisinde birden fazla ilacın alınmış olabileceği
akılda tutulmalıdır.
Oral kullanımı takiben oluşan doz aşımında, hasta bilinçli ise kusturulmalı (bir saat içinde) veya
hasta bilinçsiz ise hava yolu korunan gastrik lavaj yapılmalıdır. Mideyi boşatmanın bir avantajı yok
ise, absorbsiyonu azaltmak için aktif kömür verilmelidir. Tedavi semptomatiktir. Solunum, nabız,
9 / 13kan basıncı ve vücut sıcaklığı izlenmeli ve kardiyovasküler ve solunum fonksiyonlarının korunması
için destekleyici tedbirler alınmalıdır. Flumazenil benzodiazepinlerin santral depresif etkisine karşı
koymak için kullanılır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anksiyolitikler
ATC Kodu: N05BA01
Diazepam 1,4-benzodiazepinler sınıfından gerginlik, ajitasyon ve anksiyeteyi suprase edici
özellikte, aynı zamanda sedatif ve hipnotik özellikleri olan psikoterapik bir maddedir. Ayrıca kas
gevşetici ve antikonvülsif özelliklere de sahiptir. Anksiyete ve gerginlik hallerinin kısa süreli
tedavisinde kas spazmının kontrolünde sedatif olarak ve premedikant olarak da alkol yoksunluğu
semptomlarının tedavisinde kullanılır.
Diazepam merkezi sinir sisteminde ve periferdeki bazı özel organlarda bulunan spesifik reseptörlere
bağlanır. Santral sinir sistemindeki benzodiazepin reseptörleri GABAerjik transmitter sistem
reseptörleri ile yakın bir fonksiyonel bağlantıya sahiptir. Benzodiazepin reseptörlerine bağlandıktan
sonra, diazepam GABAerjik transmisyonun inhibitör etkisini artırır.
5.2. Farmakokinetik özellikler
Genel özellikler
Emilim:
Çözeltinin rektal uygulamasından sonra, diazepam hızla ve neredeyse tamamen rektumdan emilir.
Terapötik etki birkaç dakika içinde başlar. Rektal uygulamayı takiben serum seviyesindeki artışın
hızı, intravenöz verilen dozunkine nerdeyse karşılık gelir, ancak rektal uygulamanın plazma pik
konsantrasyonu, intravenöz uygulamanınkine göre daha düşüktür. Yetişkinlerde 10 mg diazepam
uygulamasını takiben maksimum plazma konsantrasyonlarına yaklaşık 10-30 dakika (yaklaşık 150-
400 ng/mL) sonra ulaşır.
Dağılım:
Diazepam % 95 – 99 oranında plazma proteinlerine bağlanır. Dağılım hacmi yaşa bağlı olarak 0,95-
2 L/kg arasındadır. Diazepam lipofiliktir ve beyin omurilik sıvısına hızla girer. Diazepam ve ana
metaboliti N-desmetildiazepam plasentayı geçer ve anne sütünde salgılanır.
10 / 13Biyotransformasyon
Diazepam ağırlıklı olarak karaciğerde metabolize olur. İdrarda glukuronidler olarak görülen
metabolitleri, N-desmetildiazepam (nordiazepam), temazepam ve oksazepam da farmakolojik
olarak aktif maddelerdir. İlk 72 saat içinde metabolitlerin sadece % 20'si idrarda tespit edilmiştir.
Diazepam, iki fazlı bir yarılanma ömrüne sahiptir ve ilk hızlı dağılım fazı ve bunu takiben 1-2 gün
süren bir terminal eliminasyon fazı izlemektedir Aktif metabolitlerin yarı ömürleri şöyledir: N-
desmetildiazepam 30 - 100 saat, temazepam 10 - 20 saat, oksazepam 5 - 15 saat.
Eliminasyon
Yenidoğanlarda metabolizma ve eliminasyon çocuklar ve yetişkinlere göre daha yavaştır.
Yaşlılarda, eliminasyon faktör 2 ile faktör 4 arasındadır. Böbrek fonksiyon bozukluğu olan
hastalarda eliminasyon süresi de uzamaktadır. Karaciğer bozuklukları olan hastalarda (karaciğer
sirozu, hepatit), eliminasyon faktör 2’ye uzar. Atılım esas olarak böbrekten kısmen de safradan olur.
Yaşa olduğu kadar karaciğer ve böbrek fonksiyonuna da bağlıdır.
Doğrusallık/Doğrusal Olmayan Durum
Yeterli veri bulunmamaktadır.
Hastalardaki karakteristik özellikler:
Böbrek/ Karaciğer yetmezliği
Böbrek işlevi bozukluğu olan hastalarda da eliminasyon uzamaktadır. Karaciğer bozukluğu olan
hastalarda (karaciğer sirozu, hepatit) eliminasyon 2 kat daha uzun sürer.
Yaş
Metabolizma ve eliminasyon yenidoğanda belirgin olarak çocuklar ve erişkinlere göre daha
yavaştır. Yaşlılarda, eliminasyon 2-4 kat daha fazla uzar.
5.3. Klinik öncesi güvenlilik verileri
Hayvanlar üzerinde yapılan kronik toksisite çalışmaları ilaca bağlı değişikliklere dair bir kanıt
ortaya koymamıştır. Diazepam kanserojen potansiyelini araştırmak için uzun süreli hayvan
çalışmaları yapılmamıştır. Yapılan çok sayıda araştırma sonucuna göre insan terapötik dozun çok
üstündeki dozlarda zayıf mutajenik potansiyel görülmüştür.
Lokal tolerabilite konusunda yapılan çalışmalarda tek ve tekrar edilen doz uygulamalarıyla
tavşanların konjunktival keselerine ve köpeklerin rektumuna uygulamalar yapılmıştır. Yalnızca
minimal iritasyonlar gözlenmiştir.
Sistematik değişiklikler gerçekleşmemiştir.
11 / 136. FARMASÖTİK ÖZELLİKLER
6.1. Yardımcı maddelerin listesi
Sodyum benzoat
Benzil alkol
Etanol (% 96)
Propilen glikol
Hidroklorik asit
Saf su
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
25°C'nin altındaki oda sıcaklığında saklayınız.
6.5. Ambalajın niteliği ve içeriği
Her biri 2.5 ml çözelti içeren 5 rektal tüpten oluşan paket.
Tüpler, düşük yoğunluklu polietilenden imal edilmiştir.
6.6. Tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürünler ya da atık materyaller "Tıbbi Ürünlerin Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmelikleri "ne uygun olarak imha edilmelidir.
7. RUHSAT SAHİBİ
Argis İlaç San. ve Tic. A.Ş.
Batı Sitesi Mahallesi Gersan Sanayi Sitesi 2307. sokak No: 80-82-84
Yenimahalle/Ankara/TÜRKİYE
Tel: 0 312 255 54 74
Fax: 0 312 255 54 72
12 / 138. RUHSAT NUMARASI
2022/312
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 03.06.2022
Ruhsat yenileme tarihi:
10. KÜB’ÜN YENİLEME TARİHİ
13 / 13