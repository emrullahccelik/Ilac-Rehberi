KISA ÜRÜN BİLGİSİ
1. BEŞERİ TIBBİ ÜRÜNÜN ADI
PONSTAN FORTE 500 mg film kaplı tablet
2. KALİTATİF VE KANTİTATİF BİLEŞİM
Etkin madde: 500 mg mefenamik asit
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Film kaplı tablet.
Açık sarı renkte, bir yüzü yazısız, diğer yüzü “Ponstan Forte” yazılı, çentiksiz, oval,
bikonveks film kaplı tablettir.
4. KLİNİK ÖZELLİKLER
4.1. Terapötik endikasyonlar
Mefenamik asit;
• Romatizmal hastalıklara eşlik eden akut ve kronik ağrılarda,
• Kas ve vertebral kolonun ağrılı durumlarında,
• Travma sonrası postoperatif ağrı şişlik ve inflamasyon durumunda,
• Primer dismenoreye eşlik eden ağrılarda,
semptomatik tedavide endikedir.
4.2. Pozoloji ve uygulama şekli
Pozoloji/uygulama sıklığı ve süresi:
PONSTAN FORTE kullanılmasına karar verilmeden önce potansiyel yarar ve riskler ile diğer
tedavi seçenekleri dikkatlice gözden geçirilmelidir. Her bir hastanın tedavi edilme hedeflerine
uygun olacak şekilde, etkili olan en düşük doz en kısa süreyle kullanılmalıdır.
Uygulama şekli:
PONSTAN FORTE bir miktar sıvı ile yemeklerle beraber bütün olarak yutulmalıdır.
Erişkinlerde ve 14 yaşın üstündeki adolesanlarda genel dozlama günlük olarak çoklu dozlar
halinde 500 mg olup hastalığın ciddiyetine bağlı olarak maksimum doz 1500 mg mefenamik
asittir. Günlük maksimum doz aşılmamalıdır.
1Primer dismenore tedavisinde PONSTAN FORTE menstrüasyon ağrısı başlarken
uygulanmalıdır. 16 yaşından küçük adolesanlarda primer dismenorenin semptomatik tedavisi
ile ilgili PONSTAN FORTE deneyimi bulunmamaktadır.
Özel popülasyonlara ilişkin ek bilgiler:
Böbrek ve karaciğer yetmezliği:
Ciddi böbrek ve karaciğer hastalığında kullanılmamalıdır (bkz. Bölüm 4.3 ve 4.4).
Pediyatrik popülasyon:
Mefenamik asitin 14 yaşından büyük adolesanlarda ağrı tedavisinde günde üç kez 500 mg
dozunda etkili olduğu bildirilmiştir. 14 yaşın altında kullanılmamalıdır.
Geriyatrik popülasyon:
Yaşlı bireylerde istenmeyen etki sıklıklarının yüksek olması nedeni ile düşük dozda ve kısa
süreli tedavi önerilmektedir. Bazen akut böbrek yetersizliğine de yol açan böbrek
fonksiyonunda bozukluk bildirilmiştir. Yaşlı ya da işlev kaybı olan hastaların ülserasyon ya
da kanamayı başka bireyler kadar iyi tolere edemediği anlaşılmaktadır, spontan ölümcül
gastrointestinal (Gİ) olayların çoğu bu hasta popülasyonunda bildirilmiştir (bkz. Bölüm
4.4). PONSTAN FORTE dehidrasyonu ve böbrek hastalığı olan yaşlı hastalarda dikkatli
kullanılmalıdır. Yaşlı hastaların (65 yaş ve üzeri) tedavisinde kullanımında dikkatli
olunmalıdır.
4.3. Kontrendikasyonlar
Mefenamik asit ve ürünün içindeki bileşenlerden herhangi birine karşı aşırı duyarlılık
göstermiş hastalarda kullanılmamalıdır.
Mefenamik asit; astım, alerjik rinit, ürtiker geçirmiş ya da asetilsalisilik asit veya diğer
NSAİİ (Nonsteroidal Antiinflamatuvar İlaçlar)’leri aldıktan sonra alerjik tipte reaksiyonlar
gösteren hastalara verilmemelidir. Bu tip hastalarda NSAİİ’lere karşı şiddetli, nadiren
ölümcül, anafilaktik benzeri reaksiyonlar bildirilmiştir (bkz. Bölüm 4.4).
Hemorajik diyatezli hastalarda kullanımı kontrendikedir.
Mefenamik asit, inflamatuvar bağırsak hastalığı, aktif olarak ya da geçmişinde peptik
ve/veya intestinal ülserasyon olan hastalarda veya üst Gİ kanama ya da önceki bir NSAİİ
tedavisine bağlı perforasyon olan hastalarda kontrendikedir.
Böbrek hastalığı öyküsü veya böbrek fonksiyon bozukluğu mevcut olan hastalarda
kontrendikedir.
Kalp yetmezliği ve hepatik disfonksiyon mevcut olan hastalarda kontrendikedir (bkz.
Bölüm 4.4).
Hematopoetik sistem hastalığı olanlarda kullanımı kontrendikedir.
2Koroner arter bypass ameliyatında perioperatif ağrı tedavisinde kontrendikedir.
Hamileliğin son 3 aylık döneminde kontrendikedir (bkz. Bölüm 4.6).
4.4. Özel kullanım uyarıları ve önlemleri
K ardiyovasküler risk
•NSAİİ’ler, ciddi kardiyovasküler trombotik olaylar, miyokard enfarktüsü ve inme
risklerinde ölümcül olabilecek artışlara sebep olabilirler. Bu risk kullanım süresiyle birlikte
artabilir. Kardiyovasküler hastalığı olan veya kardiyovasküler hastalıkla ilgili risk faktörü
taşıyan hastalarda bu risk en yüksek düzeydedir (Bkz. Uyarılar ve Klinik Çalışmalar).
•PONSTAN FORTE’un, koroner arter bypass greft (CABG) operasyonu geçirenlerde
ameliyat öncesi ve sonrası ağrı kesici olarak kullanılması kontrendikedir (Bkz. Uyarılar).
G astrointestinal Risk
•NSAİİ’ler, kanama, ülser, mide ya da bağırsak perforasyonu gibi ciddi gastrointestinal
advers etkilerle ilgili riskte ölümcül olabilecek yan etkilere sebep olabilir. Bu etkiler,
kullanım sırasında her an, uyarıcı semptomlar göstermeden ortaya çıkabilir. Ciddi
gastrointestinal etkiler için yaşlılar en büyük risk grubunu oluşturur (Bkz. Uyarılar).
İstenmeyen etkiler, tüm hastalarda, semptomları kontrol etmek için gereken en kısa sürede
gerekli en düşük etkili doz kullanılarak minimize edilebilir.
Sistemik aspirin olmayan NSAİİ’lerin, siklooksijenaz-2 (COX-2) inhibitörleri dahil olmak
üzere, mefenamik asit ile birlikte kullanımınlarından kaçınılmalıdır. Sistemik farklı iki
NSAİİ’nin birlikte kullanılması gastrointestinal ülser ve kanama sıklığını arttırabilir.
Uyarılar
Kardiyovasküler etkiler
Kardiyovasküler Trombotik Olaylar
Çeşitli COX-2 seçici ve seçici olmayan NSAİİ’lerle üç yıla kadar süreyle yapılan klinik
çalışmalarda, ciddi kardiyovasküler (KV) trombotik olaylan, miyokard enfarktüsü ve inme
riskinde ölümcül olabilecek artışlar olduğu gösterilmiştir. COX-2 seçici ve seçici olmayan
bütün NSAİİ’ler aynı riski taşıyabilir. Bilinen bir KV hastalığı olan ya da KV hastalık için
risk faktörleri taşıyan hastalar daha büyük risk altında olabilir. NSAİİ ile tedavi edilen
hastalarda advers KV olaylar ile ilgili potansiyel riski en aza indirmek için, etkili olan en
düşük dozlar mümkün olan en kısa süreyle kullanılmalıdır. Hekimler ve hastalar, daha
öncesinde KV semptomlar görülmemişse bile bu tip durumların gelişimine karşı her zaman
hazırlıklı olmalıdır. Hasta ciddi KV toksisite işaretleri ve/veya semptomları ve atılması
gereken adımlar hakkında bilgilendirilmelidir (bkz. Bölüm 4.3).
Eş zamanlı aspirin kullanımının NSAİİ kullanımı ile ilişkili ciddi KV trombotik olaylar ile
ilgili artmış riski azalttığına dair tutarlı bir kanıt bulunmamaktadır. Aspirinin NSAİİ ile eş
zamanlı kullanılması, ciddi Gİ olaylarla ilgili riski artırmaktadır (bkz. Gİ etkiler).
3Koroner arter bypass grefti (KABG) cerrahisinden sonraki ilk 10-14 gün içinde görülen
ağrının tedavisinde COX-2 seçici NSAİİ kullanımının araştırıldığı, kontrollü olarak
gerçekleştirilen iki büyük klinik çalışmada, miyokard enfarktüsü ve inme insidansının arttığı
saptanmıştır (bkz. Bölüm 4.3).
Hipertansiyon:
Bütün NSAİİ’lerde olduğu gibi, mefenamik asit de hipertansiyon başlangıcına ya da önceden
var olan hipertansiyonun ilerlemesine neden olabilir. Her ikisi de KV olay insidansını
yükseltebilir. Tiazidler ya da loop diüretikler alan hastalarda NSAİİ kullanımı, bu tedavilere
yanıtın bozulmasına neden olabilir. Mefenamik asit dahil tüm NSAİİ’ler, hipertansiyonlu
hastalarda dikkatle kullanılmalıdır. Kan basıncı, mefenamik asit tedavisi başlangıcında ve
tedavi süresince yakından gözlenmelidir.
Kontrol edilemeyen hipertansiyon, iskemik kalp hastalığı, periferik arteriyel okluzif hastalığı
ve/veya serebrovasküler hastalığı olan hastalar tedavinin yararlarına karşılık potansiyel riski
dikkatlice değerlendirildikten sonra mefenamik asit ile tedavi edilmelidir.
Benzer değerlendirme KV risk faktörleri (hipertansiyon, hiperlipidemi, diyabet, sigara
kullanımı) olan hastalarda uzun süreli tedaviye başlamadan önce de yapılmalıdır.
Konjestif kalp yetmezliği ve ödem:
Prostaglandin sentezini inhibe eden diğer ilaçlar gibi, mefenamik asit dahil NSAİİ kullanan
bazı hastalarda sıvı tutulması ve ödem gözlenmiştir. Bu nedenle, bozulmuş kalp fonksiyonu
ya da sıvı tutulması sebebiyle kötüleşen veya sıvı tutulmasına yol açabilecek rahatsızlığı olan
hastalarda mefenamik asit dikkatle kullanılmalıdır.
Gastrointestinal etkiler- ülserasyon, kanama ve perforasyon riski:
Mefenamik asit dahil tüm NSAİİ’ler, inflamasyon, kanama, ülserasyon ve mide, ince
bağırsak veya kalın bağırsak perforasyonu gibi öldürücü ciddi Gİ advers olaylara sebep
olabilir. NSAİİ kullanan hastalarda bu ciddi advers etkiler her an, hiçbir uyarıcı semptom
göstermeden ortaya çıkabilir. NSAİİ tedavisinde, ciddi üst Gİ advers etkiler gelişen beş
hastadan sadece birinde semptomlar ortaya çıkmaktadır. NSAİİ kaynaklı üst Gİ ülserler,
şiddetli kanamalar ya da perforasyon; 3-6 aydır tedavi edilen hastaların %1’inde, bir yıldır
tedavi edilen hastaların %2-4’ünde ortaya çıkmaktadır. Bu eğilimler kullanım süresi
uzadıkça devam eder ve tedavi süresince herhangi bir anda ciddi Gİ olayların gelişme
olasılığı artar. Ancak, kısa süreli tedavi de risksiz değildir.
NSAİİ’ler, ülser ya da gastrointestinal kanama geçmişi olan hastalarda son derece dikkatle
kullanılmalıdır. NSAİİ kullanan ve peptik ülser hastalığı ve/veya Gİ kanama geçmişi olan
hastalarda, bu risklerden hiçbirini taşımayan hastalara kıyasla Gİ kanama gelişme olasılığı
10 kattan daha fazladır. NSAİİ’lerle tedavi edilen hastalarda Gİ kanama riskini artıran diğer
faktörler arasında eş zamanlı oral kortikosteroid ya da varfarin gibi antikoagülanların
kullanımı, selektif serotonin geri alım inhibitörleri ile tedavi, aspirin kullanımı, uzun süreli
NSAİİ tedavisi, sigara/alkol kullanımı, ileri yaş ve genel sağlık durumunun kötü olması yer
almaktadır. Ölümcül Gİ olaylarla ilgili spontan bildirimler en çok yaşlı ve güçten düşmüş
hastalarda gerçekleşmektedir; bu nedenle bu popülasyonu tedavi ederken özel dikkat
gösterilmelidir.
4NSAİİ ile tedavi edilen hastalarda advers Gİ olaylar ile ilgili potansiyel riski en aza indirmek
için, etkili olan en düşük dozlar mümkün olan en kısa süreyle kullanılmalıdır. Hastalar ve
hekimler NSAİİ tedavisi sırasında görülebilecek Gİ ülserasyon ve kanama risklerine karşı
dikkatli olmalı ve ciddi bir Gİ advers olaydan şüphelenildiğinde acilen yeni bir
değerlendirme ve tedavi başlatmalıdır. Bu da, ciddi Gİ advers olay olasılığı ortadan
kaldırılana kadar NSAİİ kullanımına ara verilmesini kapsamalıdır. Yüksek risk altındaki
hastalar için, NSAİİ’leri içermeyen alternatif tedavi şekilleri düşünülmelidir.
Gİ hastalık (ülseratif kolit, Crohn hastalığı) geçmişi olan hastalarda, bu hastalıkların
alevlenme ihtimalinden dolayı NSAİİ’ler dikkatle kullanılmalıdır (bkz. Bölüm 4.8).
Renal etkiler:
Uzun süreli NSAİİ kullanımı renal papiller nekroz ve başka renal hasarlara neden olmuştur.
Mefenamik asit dahil NSAİİ’ler, seyrek olarak, interstisyel nefrit, glomerülit, papiler nekroz
ve nefrotik sendroma sebep olabilirler. Ayrıca renal perfüzyonun idamesinde renal
prostaglandinlerin kompansatuar rolünün söz konusu olduğu hastalarda renal toksisite
görülmüştür. Bu hastalarda, NSAİİ’lerin kullanımı, prostaglandin oluşumunda ve ikincil
olarak da renal kan akışında doza bağımlı azalmalara neden olabilir. NSAİİ, renal kan
akışında ve kan hacminde azalma gözlenen hastaların renal perfüzyonun sağlanmasında
destekleyici rol oynayan renal prostaglandin sentezini inhibe eder. Bu hastalarda, NSAİİ
kullanımı overt renal dekompansasyonu hızlandırabilir, NSAİİ kullanımının
durdurulmasından sonra, bunu genellikle tedavi öncesi duruma dönme takip eder. Konjestif
kalp yetmezliği, karaciğer sirozu, nefrotik sendrom ve şiddetli renal hastalığı olan kişiler,
diüretik ve ADE inhibitörleri kullanan hastalar ve yaşlılar bu tip reaksiyonlarda yüksek risk
altındadırlar. Bu tip hastalar NSAİİ’ler ile tedavi edilirken dikkatli gözlenmelidir.
Mefenamik asit, metabolitleri primer olarak böbreklerden atıldığından, böbrek fonksiyonu
anlamlı derecede bozulmuş hastalara verilmemelidir.
İlerlemiş renal hastalık:
Mefenamik asitin ilerlemiş renal hastalığı olan hastalarda kullanımı ile ilgili olarak kontrollü
klinik çalışmalardan elde edilmiş herhangi bir bilgi bulunmamaktadır. Bu nedenle, ilerlemiş
renal hastalığı olan hastalarda mefenamik asitin kullanımı tavsiye edilmemektedir. Eğer
kullanımı zorunlu ise, hastanın renal fonksiyonunun yakından takip edilmesi tavsiye edilir.
Anafilaktoid reaksiyonlar:
Mefenamik asite daha önce bilinen maruziyeti bulunmayan hastalarda, diğer NSAİİ’lerde
olduğu gibi anafilaktoid reaksiyonlar görülebilir. Mefenamik asit, aspirin triadı olan hastalara
verilmemelidir. Bu semptom kompleksi tipik olarak, nazal polipli veya polipsiz riniti olan
hastalarda ya da aspirin veya diğer NSAİİ’leri aldıktan sonra şiddetli, ölümcül bronkospazm
geçiren hastalarda görülür (bkz. Bölüm 4.3 ve 4.4). Anafilaktoid reaksiyonların meydana
geldiği durumlarda acil yardım istenmelidir.
5Oral antikoagülan ilaçlarla birlikte kullanımı:
Mefenamik asit dahil NSAİİ’ler ile oral antikoagülanların birlikte kullanımı Gİ veya Gİ
olmayan kanama riskini arttırdığından dolayı dikkat edilerek verilmelidir. Oral
antikoagülanlar, varfarin/kumarin tipi ve yeni geliştirilen oral antikoagülanları (ör:
apiksaban, dabigatran, rivaroksaban) içerir. Varfarin/kumarin tipi antikoagülan kullanan
hastalarda antikoagülasyon/INR izlenmelidir (bkz. Bölüm 4.5).
Deri etkileri:
Mefenamik asit dahil NSAİİ’lerin kullanımına ilişkin çok seyrek olarak, bazıları ölümcül
olmak üzere, eozinofili ile birlikte ilaç döküntüsü ve sistemik semptomlar (DRESS
sendromu), eksfoliyatif dermatit, Stevens-Johnson sendromu ve toksik epidermal nekroliz
(TEN) gibi ciddi deri reaksiyonları rapor edilmiştir. Bu durumlar herhangi bir belirti
vermeden ortaya çıkabilir. Hastalar tedavi başlangıcında daha yüksek risk altındadır; en
önemli vakalar tedavinin ilk ayında görülür. Hastalar deride görülebilecek önemli
semptomlar konusunda bilgilendirilmeli ve döküntü, mukozal lezyon ya da herhangi bir aşırı
duyarlılık belirtisi ilk meydana geldiğinde mefenamik asit kullanımı durdurulmalıdır.
Gebelik:
Geç gebelik döneminde, ductus arteriosus’un erken kapanmasına neden olduğundan diğer
NSAİİ’ler gibi mefenamik asitin kullanımından da kaçınılmalıdır.
SLE (Sistemik Lupus Eritematozus) ve karışık bağ dokusu hastalığı:
SLE ve karışık bağ dokusu rahatsızlıklarında aseptik menenjit riski artışı olabilir (bkz. Bölüm
4.8).
Önlemler
Genel:
Mefenamik asit kortikosteroidlerin yerine ya da kortikosteroid eksikliğinin tedavisinde
kullanılamaz. Korktikosteroidlerin ani olarak bırakılması hastalığın alevlenmesine yol
açabilir. Uzun süredir kortikosteroid tedavisi gören hastalarda kortikosteroidlerin
kesilmesine karar verilmesi durumunda, tedavi kademeli bir şekilde azaltılarak sona
erdirilmelidir.
Mefenamik asitin [ateş ve] inflamasyonu azaltıcı farmakolojik aktivitesi, bu tanısal
belirtilerin, enfeksiyöz olmadığı varsayılan ağrılı durumların komplikasyonlarının
saptanmasındaki yararlılığını azaltabilir.
Hepatik etkiler:
Mefenamik asit de dahil olmak üzere NSAİİ kullanan hastaların %15’inde sınır düzeylere
yükselmiş bir ya da daha fazla karaciğer testi ortaya çıkabilir. Tedavinin devam
ettirilmesiyle, bu yükselme artabilir, değişmeden kalabilir ya da geçici olabilir. NSAİİ’lerle
yapılan klinik çalışmalardaki hastaların aşağı yukarı %1’inde ALT ya da AST değerlerinde
(yaklaşık olarak normal aralığın üst limitinin 3 katı ya da daha yüksek) göze çarpan artışlar
bildirilmiştir. Buna ek olarak, sarılık ve ölümcül fulminan hepatit, karaciğer nekrozu ve
hepatik bozukluğu da kapsayan ve bazıları ölümle sonuçlanan şiddetli hepatik reaksiyonlar
bildirilmiştir.
6Karaciğer fonksiyon bozukluğunu işaret eden semptomları ve bulguları olan hastalar ya da
anormal karaciğer test sonuçları olan hastalar, mefenamik asit tedavisi sırasında daha ağır
bir karaciğer reaksiyonu gelişmesine karşın değerlendirilmelidir. Anormal karaciğer testleri
devam ederse ya da kötüleşirse, klinik bulgular ve semptomlar karaciğer hastalığı gelişimi
ile tutarlı ise ya da sistemik belirtiler ortaya çıkarsa (örn. eozinofili, döküntü vb.)
mefenamik asit kesilmelidir.
Hematolojik etkiler:
Mefenamik asit de dahil olmak üzere NSAİİ’leri kullanan hastalarda bazen anemi
görülmektedir. Bunun sebebi sıvı tutulumu, gizli ya da şiddetli Gİ kan kaybı ya da eritropoez
üzerinde henüz tamamen tanımlanmamış bir etkiden kaynaklanabilir. Mefenamik asit de
dahil olmak üzere NSAİİ’leri uzun süreli kullanan hastaların herhangi bir anemi belirtisi
göstermeleri durumunda hemoglobin ya da hematokrit değerlerini kontrol ettirmeleri gerekir.
NSAİİ’ler, trombosit agregasyonunu inhibe edebilir ve bazı hastalarda protrombin zamanını
uzatabilir (bkz. Bölüm 4.5). Aspirinin tersine, trombosit fonksiyonu üzerindeki etkileri daha
az miktarda, daha kısa süreli ve geri dönüşümlüdür. Koagülasyon bozuklukları olan veya
antikoagülan kullananlar gibi trombosit fonksiyon değişikliğinden olumsuz etkilenebilecek
hastalar, mefenamik asit kullanımı sırasında dikkatle takip edilmelidir.
Solunum bozuklukları:
Daha öncesinde bronşiyel astım hikayesi veya bronşiyel astımı olan hastaların dikkatli
kullanımını gerektirir. NSAİİ'lerin bu tip hastalarda bronkospazmı tetiklediği bildirilmiştir.
Önceden Mevcut Olan Astım:
Astımlı hastalarda aspirine duyarlı astım olabilir. Aspirine duyarlı astımı olan hastalarda
aspirin kullanımı ile ölümcül olabilen şiddetli bronkospazm ilişkilendirilmiştir. Aspirine
duyarlı hastalarda, aspirinle diğer NSAİİ’ler arasında bronkospazmı da kapsayan çapraz
reaktiflik bildirilmiş olduğundan, mefenamik asit bu tip aspirin duyarlılığı olan hastalarda
kullanılmamalı ve daha önceden astımı olan hastalarda dikkatle kullanılmalıdır.
Diğer Uyarılar:
Hastalar bir NSAİİ ile tedaviye başlamadan önce ve devam eden terapi süresince periyodik
olarak aşağıdaki bilgilerden haberdar edilmelidir. Hastalar ayrıca verilen her reçeteye eşlik
eden NSAİİ İlaç Kılavuzunu okumaya yönlendirilmelidir.
1. PONSTAN FORTE diğer NSAİİ’ler gibi, miyokard enfarktüsü ve inme gibi hastaneye
yatış ve hatta ölümle sonuçlanabilecek ciddi kardiyovasküler yan etkilere neden olabilir.
Her ne kadar ciddi KV olaylar semptomsuz olabiliyor olsa da, hastalar, göğüs ağrısı,
nefes darlığı, güçsüzlük ve telaffuzda kayma gibi ciddi KV olaylarda olan işaretler ve
semptomlar ve atılması gereken medikal adımlar hakkında bilgilendirilmelidir Hasta bu
durumun takibinin önemi hakkında uyarılmalıdır (bkz. Uyarılar, Kardiyovasküler
etkiler).
2. PONSTAN FORTE diğer NSAİİ’ler gibi, Gİ rahatasızlığa ve nadiren ülser ve kanama
gibi hastaneye yatış ve hatta ölümle sonuçlanabilecek ciddi Gİ yan etkilere sebep
olabilir. Her ne kadar ciddi Gİ olaylar semptomsuz olabiliyor olsa da, hasta, epigastrik
ağrı, dispepsi, melena, hematemez gibi ciddi Gİ olaylarda olan işaretler ve semptomlar
ve atılması gereken medikal adımlar hakkında bilgilendirilmelidir Hasta bu durumun
takibinin önemi hakkında uyarılmalıdır (bkz. Uyarılar, Gastrointestinal etkiler-
ülserasyon, kanama ve perforasyon riski).
73. PONSTAN FORTE diğer NSAİİ’ler gibi hastaneye yatış ve hatta ölümle
sonuçlanabilecek eksfoliyatif dermatit, Stevens-Johnson sendromu ve toksik epidermal
nekroliz (TEN) gibi ciddi deri yan etkilerine sebep olabilir Her ne kadar ciddi deri
olayları semptomsuz olabiliyor olsa da, hasta blisterler, ateş ve kaşınma gibi diğer
hipersensitivte işaretleri ve atılması gereken medikal adımlar hakkında
bilgilendirilmelidir. Eğer hasta ilacı kullanırken herhangi bir döküntü gelişirse ilaç
kullanımını durdurmalı ve hemen doktoru bilgilendirmelidir.
4. Hasta, açıklanamayan kilo alımı veya ödeminin belirtilerini veya semptomlarını derhal
doktora rapor etmelidir.
5. Hasta hepatotoksiste semptomları (örn. mide bulantısı, yorgunluk, letarji, kaşıntı,
sarılık, sağ üst kadranda hassasiyet ve grip benzeri semptomlar) hakkında
bilgilendirilmelidir. Hasta eğer bu durumda ise, tedaviyi durdurması ve derhal tıbbi
yardım alması yönünde yönlendirilmelidir.
6. Hasta anaflaktik reaksiyon işaretleri (örn. nefes almada zorluk, yüz ve boğazın şişmesi)
hakkında bilgilendirilmelidir. Hasta eğer bu durumda ise, tedaviyi durdurması ve derhal
tıbbi yardım alması yönünde yönlendirilmelidir.
7. Geç gebelik döneminde, ductus arteriosus’un erken kapanmasına neden olduğundan diğer
NSAİİ’ler gibi PONSTAN FORTE kullanımından da kaçınılmalıdır.
Diğer prostaglandin inhibitörlerinde olduğu gibi hematüri, proteinüri ve nadir nefrotik
sendrom ile akut interstisiyel nefrit bildirilmiştir.
Mefenamik asit ile uzun süreli tedavi uygulanan hastalarda, özellikle böbrek fonksiyon
yetmezliği önceden var olan hastalarda ve yaşlı hastalarda, kan sayımı ve böbrek
fonksiyonlarının düzenli olarak izlenmesi tavsiye edilir. Tedavi sırasında karaciğer
fonksiyon bozukluğu belirtilerine veya patolojik karaciğer fonksiyon testlerine göre
mefenamik asit ile tedavi kesilmelidir.
Kadınlarda Fertilite:
Siklooksijenaz/prostaglandin sentezini inhibe eden ilaçların, kadın doğurganlığına
ovulasyonda ikincil bir etki olarak zarar verdiğine dair kanıtlar bulunmaktadır.
Bu durum, tedavinin kesilmesinden sonra geri dönüşlüdür (Bkz. Bölüm 4.6).
Özel popülasyonlar:
Dehidrate olmuş hastaların ve epilepsi veya şiddetli hipertansiyonu olan hastaların
tedavisinde özel dikkat gerekmektedir.
Laboratuvar testleri:
Mefenamik asit kullanımının ardından, diazol tablet testi kullanılarak idrarda safra
reaksiyonu yalancı pozitif çıkabilir. İdrarda safra olduğu düşünülüyorsa, Harrison nokta testi
gibi tanı amaçlı başka bir inceleme yapılmalıdır.
8Gİ sistem ülser ve kanamaları uyarıcı semptomlar olmaksızın ortaya çıkabileceği için
doktorlar Gİ kanama semptom ve belirtilerini takip etmelidir. Uzun süreli NSAİİ tedavisi
gören hastalar periyodik olarak, tam kan sayımı (CBC) ve kimyasal profillerini kontrol
ettirmelidir. Eğer karaciğer ya da renal hastalık gelişimi ile uyumlu klinik belirti ve
semptomlar gelişirse ve sistemik belirtiler (örn. eozinofili, döküntü, vb.) ortaya çıkarsa ya
da anormal karaciğer testleri değişmiyor veya kötüleşiyorsa mefenamik asitin kullanımı
sona erdirilmelidir.
4.5. Diğer tıbbi ürünlerle etkileşimler ve diğer etkileşim şekilleri
Asetilsalisilik asit: Mefenamik asit, düşük doz aspirinin anti platelet etkisini engeller.
Böylece KV hastalığın aspirin ile profilaktik tedavisine engel olabilir.
Antikoagülanlar: Mefenamik asitin varfarini protein bağlanma bölgelerinden ayırıp yerine
geçtiği gösterilmiştir ve oral antikoagülanlara yanıtı artırabilir. Bu nedenle, mefenamik
asitin oral antikoagülan ilaçlarla birlikte kullanıldığı durumlarda protrombin zamanının sık
sık izlenmesi gerekir. Mefenamik asitin gerekli olmadıkça varfarin veya heparin ile birlikte
alınması önerilmez.
Anjiyotensin dönüştürücü enzim inhibitörleri (ADE) ve anjiyotensin II antagonistleri (ARB)
dahil antihipertansifler: NSAİİ’ler, diüretiklerin ve ADE inhibitörleri, ARB ve beta blokörleri
içeren diğer antihipertansif ilaçların etkililiğini azaltabilir. Böbrek fonksiyonu zayıf olan
hastalarda (örn. susuz kalan hastalar ya da böbrek fonksiyonu azalmış yaşlılar), bir ADE
inhibitörünün veya bir ARB’nin ve /veya diüretiklerin COX inhibitörü ile birlikte kullanımı
genelde geri dönüşümlü olan akut böbrek yetmezliği olasılığı dahil böbrek fonksiyonlarının
bozunmasını artırabilir. ADE inhibitörü veya ARB ve/veya diüretikler ile birlikte mefenamik
asit alan hastalarda bu etkileşimlerin oluşumları dikkate alınmalıdır.
Bu nedenle, bu ilaçların birlikte kullanımında, özellikle yaşlı hastalarda, dikkatli olunmalıdır.
Hastalar yeterli su almalı ve birlikte kullanım tedavisi başlangıcında ve sonrasında periyodik
olarak böbrek fonksiyonlarını izlenmelidir.
Aspirin: Mefenamik asit aspirinle alındığında protein bağlama oranı azalırken serbest
mefenamik asit klirensi değişiklik göstermez. Bu etkileşimin klinik anlamlılığı
bilinmemektedir; ancak, diğer NSAİİ’lerde olduğu gibi mefenamik asitin aspirinle eş zamanlı
kullanımı advers etkilerde artış potansiyeli nedeniyle genellikle önerilmemektedir.
Furosemid: Klinik çalışmalar ve pazarlama sonrası gözlemlerde, mefenamik asitin bazı
hastalarda furosemid ve tiyazidlerin natriüretik etkilerini azaltabildiği gözlenmiştir. Bu etkiler,
renal prostaglandin sentezinin inhibisyonuna bağlanmaktadır. Diüretikler NSAİİ’lerin böbrek
üzerindeki toksik etkisini artırabilirler. NSAİİ’lerle eş zamanlı tedavilerde; hasta, renal
bozukluk belirtileri için ve diüretik etkililikten emin olmak için yakından gözlenmelidir (bkz.
Bölüm 4.4).
Kortikosteroid: Gİ ülserasyon ya da kanama riski artışına neden olabilir.
Siklosporin: NSAİİ’ler ile siklosporin kullanımı, böbrek prostaglandinleri üzerine etkileri
sebebiyle, nefrotoksisite riskini artırabilir.
9Hipoglisemik ajanlar: NSAİİ’lerin varlığında, oral hipoglisemik ajanların etkilerinde
değişiklikler kaydedilmiştir. Mefenamik asit, oral antidiyabetiklerin hipoglisemik etkilerini
arttırabilir. Bu nedenle, insülin ya da oral hipoglisemik ajanlar alan hastalarda mefenamik asit
dikkatli kullanılmalıdır.
Lityum: Mefenamik asit, plazma lityum düzeylerinde artışa ve böbreklerden lityum
klirensinde azalmaya neden olur. Lityum için minimum konsantrasyon artışı %15, renal
klirens azalması ise %20’dir. Bu etkiler, NSAİİ’nin renal prostaglandin sentezini inhibe
etmesine bağlanmaktadır. Bu nedenle, mefenamik asit ve lityum eş zamanlı kullanıldığında
hastalar lityum toksisitesi ihtimaline karşı dikkatli bir şekilde takip edilmelidir.
Metotreksat: Metotreksat ve mefenamik asit dahil NSAİİ’ler birlikte kullanılırken dikkatli
olunmalıdır çünkü NSAİİ’lerin tavşan böbrek kesitlerinde metotreksat birikimini rekabetçi
şekilde inhibe ettikleri bildirilmiştir. Özellikle yüksek doz metotreksat alan hastalarda NSAİİ
kullanımı, metotreksatın plazma seviyelerinde artışa yol açabilir. Bu, metotreksat toksisitesini
artırabileceklerine işaret etmektedir.
Varfarin: Varfarin ve NSAİİ’lerin Gİ kanama üzerindeki etkileri sinerjiktir. İki ilacı birlikte
alan kullanıcılardaki ciddi Gİ kanama riski ilaçlardan sadece birini kullananlardakinden daha
yüksektir.
Takrolimus: NSAİİ’ler ile birlikte verilen takrolimus nefrotoksisite riskini artırabilir.
Kardiyak glikozidler: NSAİİ’ler kalp yetmezliğini şiddetlendirebilir, glomerüler filtrasyon
oranını (GFR) azaltabilir ve plazma kardiyak glikozid seviyesini artırabilir.
Mifepriston: NSAİİ’ler, mifepriston kullanımından sonra 8-12 gün boyunca alınmamalıdır,
NSAİİ’ler mifepristonun etkisini azaltabilir.
Kinolon antibiyotikleri: Hayvan dataları, NSAİİ’lerin kinolon antibiyotikleri ile kullanımında
konvülsiyon riskinde artış olduğunu göstermiştir. NSAİİ’ler ile kinolon (örneğin
siprofloksasin) kullanan hastalarda konvülsiyon oluşması riskinde artış olabilir.
Antidepresanlar: Selektif Serotonin Gerialım İnhibitörleri (SSRI); Gİ kanama riskini
artırabilirler.
Aminoglikozidler: Duyarlı bireylerde renal fonksiyonların azalması, aminoglikozidlerin
eliminasyonunun azalmasına ve plazma konsantrasyonunun artmasına neden olur.
Selektif siklooksijenaz-2 inhibitörleri de dahil diğer analjezik ilaçlar: İstenmeyen etki riskini
arttırabileceğinden iki veya daha fazla NSAİİ’nin (aspirin de dahil) bir arada kullanılmasından
kaçınılmalıdır.
Zidovudin: NSAİİ’ler ile birlikte kullanıldığında hematolojik toksisite riskinde artış olabilir.
Zidovudin ve ibuprofenin birlikte kullanılması ile HIV (+) hemofili hastalarında hemartroz ve
hematom riskinde artışa ilişkin kanıtlar mevcuttur.
Antitrombosit ajanlar: Gİ kanama riskinde artış.
10Özel popülasyonlara iliskin ek bilgiler:
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yürütülmemiştir. PONSTAN
FORTE’un güvenliliği ve etkililiği çocuklarda belirlenmemiştir. PONSTAN FORTE’un
pediyatrik popülasyon üzerindeki güvenliliği ve etkililiği belirlenmediğinden çocuklarda
kullanımı önerilmez.
4.6. Gebelik ve laktasyon
Genel tavsiye
Gebelik kategorisi: C/ D (3. trimester)
Çocuk doğurma potansiyeli bulunan kadınlar/Doğum kontrolü (Kontrasepsiyon)
Yeterli veri bulunmadığından çocuk doğurma potansiyeli bulunan kadınlar uygun bir doğum
kontrolü kullanma konusunda doktoruna danışmalıdır.
Gebelik dönemi
Prostaglandin sentezinin inhibisyonu hamileliği ve/veya embriyo-fetal gelişimi olumsuz bir
şekilde etkileyebilir. Epidemiyolojik veriler, hamileliğin erken dönemlerinde kullanılan
prostaglandin sentez inhibitörlerinin kullanımı sonrasında spontan düşük, kardiyak
malformasyonu ve gastroşizis riskinde artış olduğunu göstermiştir. Bu risk doz ve tedavi
süresi ile artabilmektedir.
Hayvanlarda yapılan çalışmalar, prostaglandin sentez inhibitörlerinin kullanımının, pre ve
post-implantasyon kayıplarında ve embriyo-fetal ölüm oranında artış ile sonuçlandığını
göstermiştir. Buna ek olarak organojenez esnasında bir prostaglandin sentezi inhibitörü
almış olan hayvanlarda, KV malformasyon da dahil olmak üzere çeşitli malformasyonların
görülme sıklığında artış bildirilmiştir.
Bu nedenle prostaglandin sentez inhibitörleri şayet kesinlikle gerekiyorsa sadece gebeliğin
birinci ve ikinci trimesterinde verilmelidir. Eğer NSAİİ’ler gebe kalmaya çalışan ya da
gebeliğin birinci ve ikinci trimesterinde olan kadın tarafından kullanılıyorsa, mümkün olan
en düşük doz ve en kısa tedavi süresi olmalıdır.
Hamileliğin üçüncü trimesteri süresince prostaglandin sentezi inhibitörleri fetüste ve
gebeliğin sonunda anne ve yenidoğanda aşağıdaki etkileri yapabilir:
- Fetüste:
• Kardiyopulmoner toksisite (duktus arteriosusun prematür kapanması ve
pulmoner hipertansiyon);
- Gebeliğin sonunda anne ve yenidoğan
• Kanama zamanının uzama olasılığı, çok düşük dozlarda bile meydana
gelebilecek bir platelet birikme inhibisyon etkisi,
11• Gecikme ya da doğumun uzaması ile sonuçlanan uterus kasılmalarının
inhibisyonu.
Bu nedenle, mefenamik asidin hamile kadınlarda gebeliğin ilk veya ikinci trimesterinde
kullanılması tavsiye edilmez ve gebeliğin üçüncü trimesterinde kontrendikedir.
Nonsteroid antiinflamatuvar ilaçlar (NSAİİ’ler) gebeliğin ikinci veya üçüncü trimesteri
sırasında kullanıldıkları takdirde, amniyontik sıvı azalması veya oligohidroamniyoz ile
sonuçlanabilen şiddetli fetal renal disfonksiyon vakalarına neden olabilir. Bu tür etkiler
tedavinin başlatılmasından kısa bir süre sonra meydana gelebilir ve genellikle tedavinin
kesilmesiyle geri dönüşlüdür. Mefenamik asit tedavisi alan gebe kadınlar amniyotik sıvı
hacmi açısından yakından izlenmelidir.
Laktasyon dönemi
Mefenamik asit anne sütüne geçmektedir ve anne sütünden emen bebeğe geçebilir. Bu
nedenle, emziren kadınlar mefenamik asit kullanmamalıdır. Böyle bir durumda,
emzirmenin ya da ilaç kullanımının durdurulması kararı verilmelidir.
Üreme yeteneği/Fertilite
Siklooksijenaz/prostaglandin sentezini inhibe ettiği bilinen başka maddelerde olduğu gibi,
mefenamik asit kullanımı kadınların doğurganlığını azaltabilir, gebe kalınması planlandığı
sırada kullanılması tavsiye edilmez. Gebe kalmakta problem yaşayan veya kısırlık tetkiki
yaptıran kadınların mefenamik asit alımını durdurmaları tavsiye olunur.
Dismenore ve menorajide cevap alınamadığında, hekim diğer nedenleri araştırılmalıdır.
4.7. Araç ve makine kullanımı üzerindeki etkiler
NSAİİ’leri aldıktan sonra baş dönmesi, uyuşukluk, yorgunluk görme bozuklukları gibi
istenmeyen etkiler gözlenmesi mümkündür. Hasta etkileniyorsa, araç ya da makine
kullanması tavsiye edilmez.
4.8. İstenmeyen etkiler
En sık bildirilen yan etkiler Gİ kanal ile ilişkilidir. Peptik ülserler, perforasyon veya kanama
ölümcül olabilmekte ve özellikle yaşlı hastalarda ortaya çıkmaktadır (bkz. Bölüm 4.4).
Mefenamik asit kullanımıyla birlikte bulantı, kusma, diyare, flatulans, konstipasyon,
melena, hematemez, ülseratif stomatit ve kolit ve Crohn hastalığı (bkz. Bölüm 4.4)
bildirilmiştir. Gastrit ise daha nadir olarak bildirilmektedir.
Sıklık şu şekilde tarif edilmiştir: çok yaygın (≥ 1/10); yaygın (≥ 1/100 ila < 1/10); yaygın
olmayan (≥1/1000 ila <1/100); seyrek (≥1/10.000 ila <1/1000); çok seyrek (<1/10.000),
bilinmiyor (eldeki verilerden hareketle tahmin edilemiyor).
12Kan ve lenf sistemi hastalıkları:
Yaygın: Eozinofili
Çok seyrek: Otoimmün hemolitik anemi (≥12 aylık mefenamik asit tedavisinde
bildirilmiştir ve tedavinin kesilmesiyle ortadan kalkar), hematokritte
düşme, lökopeni, trombositopenik purpura, agranülositoz, pansitopeni,
aplastik anemi ve kemik iliği aplazisi
Bilinmiyor: Platelet agregasyon inhibisyonu, sepsis, yaygın damar içi pıhtılaşması,
eozinofili, nötropeni, trombositopeni
Bağışıklık sistemi hastalıkları:
Seyrek: Bronkospazm ve kan basıncında düşüşün (şok gelişebilir) eşlik ettiği
anafilaktik reaksiyonlar
Bilinmiyor: NSAİİ’lerle tedaviyi takiben hipersensitivite reaksiyonları bildirilmiştir.
Bunlar (a) spesifik olmayan alerjik reaksiyonlar ve anafilaksi (b) astım,
ağırlaştırılmış astım, bronkospazm veya dispne (c) çeşitli döküntü tipleri,
prurit, ürtiker, purpura, anjiyoödem, ve daha seyrek olarak eksfoliyatif veya
büllöz dermatozlar (epidermal nekroliz ve eritema multiforme dahil) gibi
deri hastalıklarını içerir.
Metabolizma ve beslenme hastalıkları:
Seyrek: Diyabetli hastalarda glukoz intoleransı, hiponatremi
Bilinmiyor: Sıvı retansiyonu
Psikiyatrik hastalıklar:
Seyrek: Sinirlilik, depresyon
Bilinmiyor: Konfüzyon, halüsinasyon
Sinir sistemi hastalıkları:
Yaygın olmayan: Sersemlik
Seyrek: Aseptik menenjit vakaları (özellikle sistemik lupus eritematozus, karışık
bağ dokusu hastalığı gibi mevcut oto-immun bozuklukları olan hastalarda),
boyun tutulması, baş ağrısı, bulantı, kusma, ateş veya oryantasyon
bozukluğu ile seyreden (Bkz. Bölüm 4.4), bulanık görme, konvülsiyonlar,
yorgunluk, baş dönmesi, baş ağrısı, uykusuzluk
Bilinmiyor: Optik nevrit, parestezi,
Göz hastalıkları:
Seyrek: Görme bozukluğu, gözde iritasyon, renkli görmenin geri dönüşlü kaybı
Kulak ve iç kulak hastalıkları:
Seyrek: Kulak ağrısı, kulak çınlaması
Bilinmiyor: Vertigo
13Kardiyak hastalıklar:
Seyrek: Çarpıntı, kalp yetmezliği
Bilinmiyor: Klinik çalışma ve epidemiyolojik veriler bazı NSAİİ’lerin kullanımının
(özellikle yüksek dozlarda ve uzun süreli tedavide) arteriyel trombotik olay
riskinde (miyokard enfarktüsü veya inme gibi) artışla ilişkili olabileceğini
göstermektedir.
Vasküler hastalıklar:
Seyrek: Hipotansiyon, hipertansiyon (bkz. Bölüm 4.4)
Solunum, göğüs hastalıkları ve mediastinal hastalıklar:
Seyrek: Astım, dispne
Gastrointestinal hastalıklar:
Yaygın: Mefenamik asit kullanımında en sık bildirilen yan etkiler Gİ kanaldadır. En
sık rastlanan yan etki diyaredir ve genellikle dozla ilişkilidir. Genellikle
dozun azaltılmasıyla hafifler ve tedavinin sonlandırılmasıyla hızla kesilir.
Bazı hastalar tedaviyi sürdüremeyebilir. Konstipasyon, kusma ile ya da
kusma olmadan mide bulantısı, abdominal ağrı
Yaygın olmayan: Anoreksi, mide ekşimesi, gaz, enterokolit, kolit, kanama veya perforasyon
ile ya da olmadan mide ülserasyonu
Seyrek: Steatore, pankreatit
Bilinmiyor: Gİ inflamasyon (gastrit, Crohn hastalığı gibi)
Hepatobiliyer hastalıklar:
Seyrek: Sarılık, hepatorenal sendrom, hafif karaciğer toksisitesi, hepatit, hepatik
disfonksiyon
Bilinmiyor: Bir veya daha fazla karaciğer fonksiyon testinde sınırda yükselmeler
Deri ve deri altı doku hastalıkları:
Seyrek: Anjiyoödem, larinks ödemi, eritema multiforme, yüz ödemi, terleme,
ürtiker, deri döküntüsü, Lyell sendromu (toksik epidermal nekroliz),
Stevens-Johnson sendromu
Bilinmiyor: Prurit, eksfoliyatif dermatit
Böbrek ve idrar yolu hastalıkları:
Çok Seyrek: Dizüri, hematüri, papiller nekroz dahil böbrek yetmezliği,
tubulointerstisyel nefrit, renal disfonksiyon, sodyum ve su retansiyonu
Bilinmiyor: Glomerulonefrit, nefrotik sendrom, proteinüri
Genel bozukluklar ve uygulama yerine ilişkin hastalıklar:
Bilinmiyor: Ödem, halsizlik, çoklu organ yetmezliği, pireksi
Araştırmalar:
Bilinmiyor: Ürobilinojen idrar testi (yanlış pozitif), karaciğer fonksiyonu test
bozuklukları
14Pediyatrik hastalar
Genel bozukluklar ve uygulama yerine ilişkin hastalıklar:
Bilinmiyor: Hipotermi
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi'ne (TÜFAM) bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz Aşımı ve Tedavisi
Kaza sonucu doz aşımının ardından hasta derhal kusturulmalı ya da mide lavajı ile mide
boşaltılmalı ve aktif kömür verilmelidir. Yaşamsal fonksiyonlar izlenmeli ve
desteklenmelidir.
Mefenamik asit doz aşımında epileptik nöbetler, ciddi Gİ ve sinir sistemi semptomları, deri
döküntüsü, kanamaya yatkınlık, konvülsiyonlar, akut böbrek yetersizliği, koma,
konfüzyonel durum, vertigo ve halüsinasyon bildirilmiştir.
Doz aşımının ölüme yol açtığı olmuştur.
İyi bir idrar çıkışı sağlanmalıdır.
Böbrek ve karaciğer fonksiyonları sıkı bir şekilde takip edilmelidir.
Potansiyel olarak toksik miktarların alımından sonra hastalar en az 4 saat süreyle gözlem
altında tutulmalıdır.
Sık ortaya çıkan veya uzamış konvülsiyonlar intravenöz diazepam ile tedavi edilmelidir.
Hastanın klinik durumu doğrultusunda diğer önlemlere de başvurulabilir.
Mefenamik asit ve metabolitleri plazma proteinlerine sıkı bir şekilde bağlandıklarından
hemodiyalizin faydası sınırlıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Non-steroidal antiinflamatuvarlar ve antiromatik ürünler, Fenamatlar
ATC kodu: M01AG01
PONSTAN FORTE içerisinde aktif bileşen olarak mefenamik asit yer almaktadır, bu bileşik
analjezik etki göstermekle birlikte aynı zamanda belirgin bir anti-inflamatuar etki ve antipiretik
etkiye de sahiptir.
PONSTAN FORTE asıl olarak prostoglandin sentezini inhibe etmek suretiyle etki
göstermektedir.
15Anti-inflamatuar etkisi ilk olarak UV eritem inflamasyon modelinde belirlenmiştir. Diğer
çalışmalar, sıçanlarda deri altı koton pelletlerde granülasyon dokusu büyümesi inhibisyonunu
ve karagenin ile indüklenen sıçan pençesi ödemi testlerini kapsamaktadır.
Antipiretik aktivite, sıçanlarda maya kaynaklı pirekside gösterilmiştir. Bu modeldeki
antipiretik aktivitesi, fenilbutazon ve flufenamik asidinkine yaklaşık olarak eşit,
indometazininkinden ise daha az bulunmuştur.
Analjezik aktivite, bira mayasıyla iltihaplanan sıçan pençelerinin ağrı duyarlılığını içeren
testlerde gösterilmiştir.
Mefenamik asit, bu modelde flufenamik asitten daha az etkili bulunmuştur.
Prostaglandinler inflamasyon, ağrı cevabının modülasyonu, dismenore, menoraji ve pireksi
dahil bir dizi hastalık sürecinde rol oynar.
Çoğu NSAİİ’'de olduğu gibi mefenamik asit, prostaglandin sentetazın (siklo oksijenaz)
etkisini inhibe eder. Bu durum, prostaglandin sentezi oranında ve prostaglandin seviyelerinde
azalmaya neden olur.
NSAİİ'lerin sıçan pençesi ödemi testindeki anti-inflamatuar aktivitesi, prostaglandin sentetazı
inhibe etme yetenekleri ile ilişkilendirilmiştir. Mefenamik asit bu her iki testte de
sıralandığında, indometazin ve fenilbutazon arasında yer alır ve prostaglandin sentezi
inhibisyonunun mefenamik asidin farmakolojik aktivitesine ve klinik etkililiğine katkıda
bulunması muhtemeldir.
Ayrıca fenamatların, prostaglandinler oluşturulduktan sonra etkilerini inhibe ettiğine dair
önemli kanıtlar vardır. Bu nedenle fenamatlar hem prostaglandin sentezini hem de
prostaglandinlere yanıtı inhbe ederler. Bu çifte blokaj, aksiyon şekilleri açısından önemli
olabilir.
5.2. Farmakokinetik özellikler
Genel özellikler
Emilim:
Mefenamik asit Gİ yoldan hızla emilir. Erişkinlerde bir gramlık oral dozun verilmesini takiben
1-4 saat içinde doruk plazma düzeyine çıkar.
Günde dört kez bir gram mefenamik asit verildiğinde uygulamanın ikinci gününden itibaren
doruk kan düzeyleri 20 mcg/ml'ye ulaşır.
Dağılım:
Mefenamik asit %90’dan daha fazla plazma proteinlerine bağlanır.
Biyotransformasyon:
Karaciğer metabolizması (konjugasyon, oksidasyon).
Mefenamik asit, ağırlıklı olarak karaciğerde sitokrom P450 CYP2C9 tarafından önce 3
hidroksimetil türevine (metabolit I) ve sonra 3 karboksil türevine (metabolit II) metabolize
edilir. Her iki metabolit de glukuronidler oluşturmak için ikincil konjügasyona uğrar.
16Bu nedenle daha önceden diğer CYP2C9 substratları ile geçmiş/deneyimlerine dayanarak
zayıf CYP2C9 metabolizörleri olduğu bilinen veya şüphelenilen hastalarda, metabolik
klerensin azalması nedeniyle plazmada anormal derecede yüksek seviyelere
ulaşılabileceğinden mefenamik asit dikkatli bir şekilde kullanılmalıdır.
Eliminasyon:
Tek bir oral dozun ardından eliminasyon ağırlıklı olarak renal yolla (%52-67)
gerçekleşmektedir ve ilaç değişmeden ya da iki metabolitten biri şeklinde atılmaktadır, ayrıca
eliminasyonda biliyer yolun da rolü vardır (%20-25).
Bir dozun, %6'sı mefenamik asit, %25'i metabolit I ve %21'i metabolit II olmak üzere
toplamda %52’si idrardan geri kazanılır. 3 günlük dışkı analizinde, dozun %10-20'si konjuge
olmayan metabolit II olmuştur.
Konjuge edilmemiş mefenamik asitin plazma seviyeleri, yaklaşık 2 saatlik bir yarılanma ömrü
ile azalır.
Doğrulsallık/doğrusal olmayan durum:
Tekrarlanan dozlardan sonra, plazma seviyeleri doz ile orantılıdır.
5.3. Klinik öncesi güvenlilik verileri
İnsan dozunun 10 katına kadar ilaç verilen sıçanlarda fertilitenin azaldığı ve gebeliğin
geciktiği görülmüştür. Bu çalışmada ve insan dozunun 10 katının verildiği köpeklerle
yapılan başka bir çalışmada fetüste bir anormallik gözlemlenmemiştir.
Mefenamik asitin plasentadan geçebilmesi ve ayrıca süte geçişi sebebiyle PONSTAN
FORTE’un gebelik ve laktasyon süresince kullanımından kaçınılmalıdır (bkz. Bölüm 4.6).
Kanserojenik potansiyele ilişkin gerçekleştirilmiş uzun süreli hayvan çalışmaları
bulunmamaktadır. Mefenamik asite ilişkin geniş kapsamlı mutajenite testleri
gerçekleştirilmemiştir. Bugüne kadar gerçekleştirilmiş tüm çalışmaların sonuçları
negatiftir.
6. FARMASÖTİK ÖZELLİKLER
6.1. Yardımcı maddelerin listesi
Metil selüloz
Prejelatinize nişasta
Mısır nişastası
Sodyum lauril sülfat (E487)
Mikrokristalin selüloz (E460i)
Susuz koloidal silikon
Magnezyum stearat (E572)
Talk (E553b)
Metilhidroksipropilselüloz (E464)
Titanyum dioksit (E171)
Makrogol 6000
Sarı demir oksit (E172)
Vanilin
176.2. Geçimsizlikler
Mevcut değildir.
6.3. Raf ömrü
24 ay
6.4. Saklamaya yönelik özel tedbirler
30°C’nin altında oda sıcaklığında saklanmalıdır.
6.5. Ambalajın niteliği ve içeriği
Opak PVC – Al Blister
Aluminyum folyo 0.020 mm, PVC 0,25 mm, 20 tabletlik ambalajlarda sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Pfizer PFE İlaçları A.Ş.
Esentepe Mah. Büyükdere Cad.
Levent 199 Blok No: 199 İç Kapı No: 106
Şişli / İstanbul
8. RUHSAT NUMARASI
181/87
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 17.02.1997
Ruhsat yenileme tarihi: 15.10.2009
10. KÜB'ÜN YENİLENME TARİHİ
18