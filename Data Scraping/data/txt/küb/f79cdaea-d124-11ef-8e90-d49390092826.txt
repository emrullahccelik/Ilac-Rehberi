KISA ÜRÜN BİLGİSİ
UYARI: TENDİNİT VE TENDON YIRTILMASI, PERİFERAL NÖROPATİ,
SANTRAL SİNİR SİSTEMİ ETKİLERİ VE MYASTENİA GRAVİS'İN
ŞİDDETLENMESİNİ DE İÇEREN CİDDİ ADVERS REAKSİYONLAR
 LEFOX İ.V. de dâhil olmak üzere florokinolonlar aşağıdaki gibi sakatlığa yol açan ve
geri dönüşümsüz advers reaksiyonlara neden olabilir:
o Tendinit ve tendon yırtılması
o Periferal nöropati
o Santral sinir sistemi etkileri
Bu reaksiyonlardan herhangi birinin gözlendiği hastalarda LEFOX İ.V. kullanımı
derhal bırakılmalı ve florokinolon kullanımından kaçınılmalıdır.
 LEFOX İ.V. de dâhil olmak üzere florokinolonlar, myastenia gravisli hastalarda kas
güçsüzlüğünü şiddetlendirebilir. Bilinen myastenia gravis öyküsü olanlarda LEFOX
İ.V. kullanımından kaçınılmalıdır.
1. BEŞERİ TIBBİ ÜRÜNÜN ADI
LEFOX 500 mg/100 ml I.V. infüzyon için çözelti içeren flakon
2. KALİTATİF VE KANTİTATİF BİLEŞİM
Etkin madde:
100 mL infüzyon çözeltisinde:
Levofloksasin……….......500 mg (512,46 mg levofloksasin hemihidrat’a eşdeğer)
Yardımcı maddeler:
Sodyum klorür………......900 mg
Sodyum hidroksit…..........y.m.
Yardımcı maddeler için 6.1’e bakınız.
3. FARMASÖTİK FORMU
İnfüzyon için çözelti içeren flakon
Yeşilimsi-sarı renkli, berrak, partikülsüz çözelti
14. KLİNİK ÖZELLİKLERİ
4.1. Terapötik endikasyonlar
LEFOX İ.V., levofloksasine duyarlı mikroorganizmaların etken olduğu aşağıda belirtilen
erişkinlerdeki enfeksiyonların tedavisinde endikedir:
 Toplumda edinilmiş pnömoni
Staphylococcus aureus, Streptococcus pneumoniae (penisilin için MİK değeri ≥ 2 mcg/ml
olan penisiline dirençli suşlar dahil), Haemophilus influenzae, Haemophilus parainfluenzae,
Klebsiella pneumoniae, Moraxella catarrhalis, Chlamydia pneumoniae, Legionella
pneumophila veya Mycoplasma pneumoniae’nin neden olduğu
 Piyelonefrit dahil, komplikasyonlu üriner sistem enfeksiyonları
Escherichia coli’nin neden olduğu akut piyelonefrit; Enterococcus faecalis, Enterobacter
cloacae, Escherichia coli, Klebsiella pneumoniae, Proteus mirabilis veya Pseudomonas
aeruginosa’nın neden olduğu
 Prostatit
Escherichia coli, Enterococcus faecalis ya da Staphylococcus epidermidis’in neden olduğu
 Deri ve yumuşak doku enfeksiyonları
Metisiline duyarlı Staphylococcus aureus, Enterococcus faecalis, Streptococcus pyogenes
veya Proteus mirabilis’in neden olduğu komplikasyonlu deri ve deri ekleri enfeksiyonları ve
Staphylococcus aureus veya Streptococcus pyogenes’in neden olduğu apse, selülit, furonkül,
impetigo, piyoderma, yara enfeksiyonlarının dahil olduğu komplikasyonsuz deri ve deri ekleri
enfeksiyonları
 Hastanede edinilmiş pnömoni
Staphylococcus aureus, Pseudomonas aeruginosa, Serratia marcescens, Escherichia coli,
Klebsiella pneumoniae, Enterobacter aerogenes, Haemophilus influenzae ya da Streptococcus
pneumoniae. Rapor edilen ya da şüphelenilen patojenin Pseudomonas aeruginosa olması
halinde bir anti-psödomonal β-laktam ile kombine tedavi önerilir.
2 Şarbon İnhalasyonu
Havaya karışmış Bacillus antracis’e maruziyet sonrası profilaksi ve küratif tedavi
Antibakteriyel ajanların uygun kullanımı ve patojenlerin yerel duyarlılığı konusunda, resmi
ulusal kılavuzlar dikkate alınmalıdır (Bkz. Bölüm 4.4).
4.2. Pozoloji ve uygulama şekli
LEFOX İ.V.,yavaş intravenöz infüzyon şeklinde (en az 60 dakika süren infüzyon) günde tek
doz veya iki kez uygulanabilir. Dozaj, enfeksiyonun tipine, şiddetine ve olası etken patojenin
duyarlılığına bağlı olarak ayarlanır. Hastanın durumuna bağlı olarak, başlangıçtaki İ.V.
uygulamadan birkaç gün sonra oral uygulamaya geçilmesi mümkün olabilmektedir. Oral ve
parenteral formlar biyoeşdeğer olduğundan, her iki formda da aynı dozajın uygulanması
mümkündür.
Pozoloji:
LEFOX İ.V.’nin aşağıda belirtilen dozlarda erişkinler için uygulanması önerilir:
Böbrek fonksiyonları normal (kreatinin klirensi >50 ml/dakika) olan hastalarda dozaj
Endikasyon Günlük dozaj Kullanım Süresi
(enfeksiyonun şiddetine (enfeksiyonun şiddetine
göre) göre)
Toplumdan edinilmiş pnömoni Günde tek doz veya 2 kez 7-14 gün
500 mg
Piyelonefrit Günde tek doz 500 mg* 7-10 gün
Komplikasyonlu üriner sistem Günde tek doz 500 mg 7-14 gün
enfeksiyonları
Prostatit Günde tek doz 500 mg 28 gün
Deri ve yumuşak doku Günde tek doz 250 mg veya 7-14 gün
enfeksiyonları tek doz/iki kez 500 mg
Hastanede edinilmiş pnömoni Günde tek doz 750 mg 10-14 gün
Şarbon İnhalasyonu Günde tek doz 500 mg 8 hafta
* Şiddetli enfeksiyon vakalarında dozajın artırılması düşünülmelidir.
3Uygulama şekli:
LEFOX İ.V. sadece yavaş intravenöz infüzyon ile uygulanır. Uygulama günde tek doz veya
günde iki kez yapılabilir. İnfüzyon süresi 500 mg LEFOX İ.V. çözeltisi için 60 dakika
olmalıdır (Bkz. Bölüm 4.4). Hastanın durumuna bağlı olarak, birkaç gün içinde aynı dozajla,
başlangıçtaki intravenöz uygulamadan oral uygulamaya geçilmesi mümkün olabilmektedir.
Geçimsizlikler için, bölüm 6.2. ye bakınız.
Tedavinin süresi
Tedavinin süresi hastalığın seyrine bağlıdır (Yukarıdaki tabloya bakınız). Genel olarak bütün
antibiyotik tedavilerinde olduğu gibi, LEFOX İ.V. kullanımı hastanın ateşi düştükten ve
bakteriyel eradikasyon elde edildiğine dair kanıt sağlandıktan sonra, en az 48-72 saat daha
sürdürülmelidir.
Özel popülasyonlara ilişkin ek bilgiler:
Böbrek yetmezliği:
Aşağıdaki tabloda belirtilen şekilde kullanılır.
Kreatinin klirensi ≤ 50 ml/dakika olan hastalarda dozaj (Enfeksiyonun şiddetine göre)
250 mg/24 saat 500 mg/24 saat 500 mg/12 saat
Kreatinin klirensi İlk doz 250 mg İlk doz 500 mg İlk doz 500 mg
50-20ml/dakika sonra:125mg/24saat sonra:250mg/24saat sonra:250mg/12saat
19-10ml/dakika sonra:125mg/48saat sonra:125mg/24saat sonra:125mg/12saat
<10ml/dakika sonra:125mg/48saat sonra:125mg/24saat sonra:125mg/24saat
(hemodiyaliz ve
sürekli ambulatuvar
peritoneal diyaliz ile
birlikte)*
*Hemodiyalizi takiben veya sürekli ambulatuvar peritoneal diyalizde ek bir doza gerek yoktur.
Karaciğer yetmezliği:
Levofloksasin karaciğerde çok düşük miktarlarda metabolize olur ve esas olarak böbrekler
yoluyla vücuttan atılır. Bu nedenle, karaciğer yetmezliğinde dozaj ayarlamasına gerek yoktur.
4Pediatrik popülasyon:
LEFOX İ.V. çocuklarda ve büyümesi devam eden ergenlerde kontrendikedir (Bkz. Bölüm
4.3).
Geriyatrik popülasyon:
Yaşlı hastalarda böbrek fonksiyonları yeterli düzeyde ise dozaj ayarlamasına gerek yoktur
(Bkz. Bölüm 4.4).
4.3. Kontrendikasyonlar
Aşağıda belirtilen durumlarda LEFOX İ.V. (levofloksasin) kullanılmamalıdır:
 Levofloksasine veya LEFOX İ.V. infüzyon çözeltisi bileşiminde bulunan maddelerden
herhangi birine veya florokinolon grubu bir diğer antibakteriyel ilaca karşı aşırı duyarlılığı
olduğu bilinen hastalar
 Epilepsisi olan hastalar
 Florokinolon grubu bir antibakteriyelin kullanımına bağlı olarak geliştiği bilinen tendon
rahatsızlığı öyküsü olan hastalar
 Çocuklar ve büyümesi devam eden ergenler
 Hamilelik sırasında
 Emziren kadınlarda
Çocuklarda, büyümesi devam eden ergenlerde, hamilelik sırasında ve emziren kadınlarda
kullanımı kontrendikedir çünkü -hayvan çalışmalarına dayanılarak- gelişmekte olan
organizmanın gelişen kıkırdak dokusuna zarar verme riski tamamen göz ardı edilemez.
4.4. Özel kullanım uyarıları ve önlemleri
Tendinit ve tendon rüptürü, periferal nöropati ve merkezi sinir sistemi etkileri dâhil
sakatlığa sebep olan ve potansiyel geri dönüşümsüz ciddi advers reaksiyonlar
LEFOX İ.V. dâhil florokinolonlar, sakatlığa sebep olabilen ve potansiyel geri dönüşümsüz
ciddi advers reaksiyonlarla ilişkilendirilmiştir. Yaygın olarak görülen advers reaksiyonlar kas
iskelet ve periferal sinir sistemi (tendinit, tendon rüptürü, tendonlarda şişme veya
enflamasyon, karıncalanma veya uyuşma, kol ve bacaklarda uyuşukluk, kas ağrısı, kas
güçsüzlüğü, eklem ağrısı, eklemlerde şişme gibi) artralji, miyalji, periferal nöropati ve
merkezi sinir sistemi etkileridir (halüsinasyon, anksiyete, depresyon, intihar eğilimi,
insomnia, şiddetli baş ağrısı ve konfüzyon) (Bkz. Bölüm 4.8).
5Bu reaksiyonlar, LEFOX İ.V. başladıktan sonra saatler ya da haftalar içinde görülebilir. Her
yaş grubundan veya önceden mevcut risk faktörleri olmayan hastalar, bu advers reaksiyonları
yaşamıştır.
Herhangi bir ciddi advers reaksiyonun ilk bulgularının veya semptomlarının ortaya çıkması
durumunda LEFOX İ.V. derhal kesilmelidir. Ayrıca, florokinolonlarla bağlantılı olarak bu
ciddi advers reaksiyonlardan herhangi birini yaşayan hastalarda LEFOX İ.V. dâhil
florokinolonlann kullanımından kaçınılmalıdır.
Genel uyarılar
Edinilmiş direnç prevalansı, bazı bakteri türleri için ülkeden ülkeye ve zaman içinde
değişiklik gösterebilir. Bu nedenle dirençle ilgili yerel verilere gereksinim vardır; özellikle
ağır enfeksiyonlarda veya tedaviye yanıt alınamadığında, patojen izole edilerek
mikrobiyolojik tanı konmalı ve patojenin duyarlılığına dair kanıt aranmalıdır.
Çok ciddi pnömokoksik pnömoni olguları için LEFOX İ.V. en uygun tedavi olmayabilir.
P. aeruginosa’nın etken olduğu nozokomiyal enfeksiyonlarda kombine tedaviye ihtiyaç
olabilir.
İdrar yolu enfeksiyonlarında en yaygın patojen olan E.coli’nin, florokinolonlara karşı direnci
Avrupa Birliği içerisinde değişkenlik göstermektedir. Hekimlerin reçete ederken E.coli’nin
florokinolonlara karşı direncinin lokal prevelansını dikkate almaları tavsiye edilmektedir.
Metisiline dirençli S. aureus:
Metisiline dirençli S. aureus’un, levofloksasin de dahil olmak üzere florokinolonlara
korezistans gösterme olasılığı çok yüksektir. Bu nedenle, organizmanın levofloksasine
duyarlılığı laboratuvar testleriyle doğrulanmadığı sürece (ve MRSA enfeksiyonlarının tedavisi
için genel olarak önerilen antibakteriyel ajanların kullanılmasının uygun olmaması söz konusu
değilse), bilinen veya şüphe edilen MRSA enfeksiyonlarının tedavisinde levofloksasin
kullanılması önerilmez.
Konvülsiyona eğilimli hastalar:
Kinolonlar nöbet eşiğini düşürebilir ve nöbetleri tetikleyebilir. Diğer kinolonlarla olduğu gibi
LEFOX İ.V. infüzyon çözeltisi, epilepsi öyküsü olan hastalarda kontrendikedir (Bkz. Bölüm
4.3) ve diğer kinolonlarda olduğu gibi, epileptik nöbetlere yatkın olan ya da teofilin gibi nöbet
6eşiğini düşüren ilaçlarla eşzamanlı tedavi gören hastalarda çok dikkatli kullanılmalıdır (Bkz.
Bölüm 4.5). Konvülsiyon tipi nöbet oluşması durumunda (Bkz. Bölüm 4.8) levofloksasin
tedavisinin kesilmesi gerekir.
Clostridium difficile ile ilişkili hastalık (Psödomembranöz kolit):
LEFOX İ.V. infüzyon çözeltisi tedavisi sırasında veya sonrasında (tedaviden birkaç hafta
sonrası dahil olmak üzere) şiddetli, ısrarlı ve/veya kanlı diyare görülürse, bu Clostridium
difficile ile ilişkili psödomembranöz kolitin belirtisi olabilir. Bu hastalığın şiddeti, en
şiddetlisi psödomembranöz kolit olmak üzere, orta seviyeden hayatı tehdit edici boyuta kadar
değişebilir (Bkz. Bölüm 4.8). Dolayısıyla, levofloksasin ile tedavi sırasında ve sonrasında
ciddi ishal gelişen hastalarda bu tanının dikkate alınması önemlidir. Bu psödomembranöz
enterokolitin en ciddi formudur. Eğer psödomembranöz enterokolitten şüpheleniliyorsa,
LEFOX İ.V. tedavisi hemen sonlandırılmalı ve gecikmeden uygun bir tedaviye başlanmalıdır.
Bu klinik durumda, barsak hareketlerini engelleyen ilaçlar kontrendikedir.
Tendinit ve tendon rüptürü:
Nadiren tendinit meydana gelebilir. En çok aşil tendonunu etkiler ve tendon rüptürüne yol
açabilir. Tendinit ve tendon rüptürü (bazen bilateral olmak üzere) tedaviye başladıktan 48 saat
içinde meydana gelebilir; tedavinin bitmesinden sonraki birkaç aya kadar tendinit ve tendon
rüptürü vakaları bildirilmiştir. Yaşlılarda, kortikosteroid kullanan hastalarda ve günlük 1000
mg’lık doz alanlarda tendinit ve tendon rüptürü riski artar. Ayrıca, nakil yapılan hastalar artan
tendinit riski altında olduğundan, bu popülasyonda florokinolonlar kullanıldığında dikkatli
olunması önerilir. Yaşlı hastalarda günlük doz, kreatinin klerensine göre ayarlanmalıdır (Bkz.
Bölüm 4.2). Bu hastalara LEFOX İ.V. reçete edildiyse, yakından takip edilmeleri gerekir.
Tendinit belirtileri yaşayan bütün hastaların doktorlarına haber vermesi gerekir. Eğer
tendinitten şüpheleniliyorsa LEFOX İ.V. tedavisi derhal kesilmeli ve etkilenmiş tendonun
hareketsiz tutulması (immobilizasyon) şeklinde uygun tedavi başlatılmalıdır (Bkz. Bölüm 4.3
ve 4.8).
Aşırı duyarlılık reaksiyonları:
Levofloksasin, nadir olarak ilk dozdan sonra da olmak üzere, öldürücü potansiyeli olan ciddi
aşırı duyarlılık reaksiyonlarına (örn. anjiyoödem, anafilaktik şok) neden olabilir (Bkz. Bölüm
4.8). Hastalar derhal tedaviyi kesmeli ve acil önlem alınması için doktora başvurmalıdır.
7Ağır bülloz reaksiyonlar:
Levofloksasin ile Stevens Johnson sendromu veya toksik epidermal nekroliz gibi ağır büllöz
deri reaksiyonları bildirilmiştir (Bkz. Bölüm 4.8). Herhangi bir deri ve/veya mukoza
bozukluğu ortaya çıkması halinde, hastaların tedaviye devam etmeden önce hemen
doktorlarına başvurmaları gerekir.
Hepato-biliyer bozukluklar:
Sepsis gibi altta yatan çok ciddi hastalıkları bulunan kişilerde, levofloksasin uygulanması ile
karaciğer nekrozundan yaşamı tehdit eden karaciğer yetmezliğine kadar gidebilen olgular
rapor edilmiştir (Bkz. Bölüm 4.8). İştahsızlık, sarılık, koyu renkte idrar, kaşıntı veya karında
hassasiyet gibi karaciğer hastalığıyla ilgili semptom ve işaretler gelişirse, hastanın tedaviyi
durdurması ve derhal doktoruyla temas kurması gerekir.
QT aralığında uzama:
Levofloksasin de dahil olmak üzere florokinolon kullanan hastalarda, aşağıdaki gibi QT
aralığının uzaması açısından risk faktörleri varsa dikkatli olunması gerekir:
 Düzeltilmemiş elektrolit dengesizliği (örn. hipokalemi, hipomagnezemi)
 Konjenital uzun QT sendromu
 Kardiyak hastalık (örn. kalp yetmezliği, miyokard enfarktüsü, bradikardi)
 QT aralığını uzattığı bilinen ilaçların birlikte kullanılması (örn. Sınıf IA ve III
antiaritmikler, trisiklik antidepresanlar, makrolidler, antipsikotikler)
İleri yaştaki hastalar ve kadınlar QT aralığını uzatan ilaçlara karşı daha duyarlı olabilirler. Bu
c
nedenle, bu hasta grubunda levofloksasin de dahil olmak üzere florokinolonlar kullanıldığında
dikkatli olunmalıdır (Bkz. Bölüm 4.2, 4.5, 4.8 ve 4.9).
Disglisemi:
Diğer tüm kinolonlarla olduğu gibi, genellikle oral hipoglisemik ajan (örn. glibenklamid)
veya insülin ile eşzamanlı tedavi gören diyabetli hastalarda hiperglisemi ve hipoglisemiyi
içeren kan glukoz düzeyi bozuklukları görüldüğü bildirilmiştir. Hipoglisemik koma olguları
bildirilmiştir. Diyabetli hastalarda kan glukozunun dikkatle takip edilmesi tavsiye
edilmektedir (Bkz. Bölüm 4.8).
Miyastenia Gravis’in şiddetlenmesi:
8Levofloksasinin de dahil olduğu florokinolonlar nöromüsküler blokaj aktivitesine sahiptirler
ve myastenia gravisli hastalarda kas güçsüzlüğünü şiddetlendirebilirler. Florokinolon kullanan
myastenia gravisli hastalarda, ventilatör desteği gerektiren akciğer yetmezliği ve ölümü de
kapsayan pazarlama sonrası ciddi advers olaylar, florokinolonla ilişkilendirilmiştir.
Öyküsünde myastenia gravis bulunan hastalarda florokinolon kullanımından kaçınılmalıdır.
Böbrek yetmezliği olan hastalar:
Levofloksasin temel olarak böbrekler yoluyla atıldığından, böbrek yetmezliği olan hastalarda
LEFOX İ.V. infüzyon çözeltisinin dozunun ayarlanması gerekir (Bkz. Bölüm 4.2).
Işığa karşı duyarlılık gelişmesi (fotosensitizasyon):
Levofloksasine bağlı fotosensitizasyon vakaları bildirilmiştir (Bkz. Bölüm 4.8).
Fotosensitizasyonun önlenmesi için hastaların tedavi süresince ve tedavi sonlandırıldıktan
sonra 48 saat süreyle kuvvetli güneş ışığına çıkmamaları veya solaryum gibi yapay ultraviyole
ışınlarına maruz kalmamaları önerilir.
Süperenfeksiyon:
Diğer antibiyotiklerde olduğu gibi, levofloksasinin uzun süreli kullanımı, dirençli olmayan
organizmaların aşırı çoğalmasına sebep olabilir. Hastanın durumunun tekrarlayan
değerlendirmeleri önemlidir. Eğer süperenfeksiyon oluşursa uygun tedavi yöntemleri
uygulanmalıdır.
Glikoz-6-fosfat dehidrogenaz eksikliği olan hastalar:
Glikoz-6-fosfat dehidrogenaz aktivitesinde latent veya aktüel defekt bulunan hastalar kinolon
grubu antibakteriyellerle tedavi edildiğinde hemolitik reaksiyonlara eğilimi artabilir, bu
yüzden levofloksasin bu tip hastalarda kullanılacaksa hemoliz gelişme potansiyeli yakından
takip edilmelidir.
Periferik nöropati:
Levofloksasin de dahil olmak üzere florokinolon kullanan hastalarda, başlangıcı hızlı olabilen
duyusal veya duyusal-motor periferik nöropati bildirilmiştir (Bkz. Bölüm 4.8). Geri
dönüşümsüz bozuklukların gelişmesini önlemek için, eğer hasta nöropati semptomları
yaşarsa, levofloksasin kullanımına son verilmesi gerekir.
9Şarbon inhalasyonu:
İnsanlarda kullanım, in vitro Bacillus anthrasis duyarlılığı verilerini, hayvanlardaki deneysel
verileri ve insanlardaki sınırlı verileri temel almaktadır. Tedaviyi uygulayan doktor, şarbon
tedavisi ile ilgili ulusal ve/veya uluslararası uzlaşı belgelerine başvurmalıdır.
İnfüzyon süresi:
LEFOX İ.V. infüzyon çözeltisi için önerilen infüzyon süresi en az 60 dakikadır. Bu süre
boyunca hasta gözlenmelidir. LEFOX İ.V. infüzyonu ile taşikardi ve kan basıncında geçici
düşme, nadir vakalarda kan basıncının belirgin şekilde düşmesi ile dolaşım kollapsı
gelişebilmektedir. Levofloksasin (ofloksasin'in l-izomeri) infüzyonu sırasında kan basıncında
dikkati çekecek kadar bir düşme gözlenirse, infüzyon hemen kesilmelidir.
K vitamini antagonistleriyle tedavi edilen hastalar:
K vitamini antagonisti (örn. varfarin) ile tedavi edilen hastalarda birlikte LEFOX İ.V.
kullanılması durumunda koagülasyon testlerinde (PT/INR) yükselme ve/veya kanamada artış
ihtimaline karşı, bu ilaçların birlikte kullanılması durumunda, koagülasyon testleriyle takip
yapılması gereklidir (Bkz. Bölüm 4.5).
Psikotik reaksiyonlar:
Levofloksasin dahil, kinolon alan hastalarda psikotik reaksiyonlar geliştiği bildirilmiştir. Çok
nadir olgularda, bazen tek bir levofloksasin dozunu takiben intihar düşüncelerine kapılma ve
kendini tehlikeye atan davranışlar görülmüştür (Bkz. Bölüm 4.8). Hastada bu gibi
reaksiyonlar gelişirse, levofloksasin kesilmeli ve uygun önlemler alınmalıdır. Psikotik
bozukluğu olan veya psikiyatrik hastalık öyküsü bulunan hastalarda levofloksasin
kullanılması gerekiyorsa, dikkatli olunmalıdır.
Görme bozuklukları:
Görme bozukluğu ya da gözlerde herhangi bir etki ortaya çıktığında hemen göz hastalıkları
uzmanı tarafından muayene yapılmalıdır (Bkz. Bölüm 4.7 ve 4.8).
Laboratuvar testleri ile etkileşim:
Levofloksasin ile tedavi edilen hastalarda, idrarda opiyat saptanması sırasında yalancı pozitif
sonuçlar alınabilir. Bu sonucun daha özgün metotlar kullanılarak doğrulanması gerekebilir.
10Levofloksasin Mucobacterium tuberculosis çoğalmasını baskılayabilir ve bu nedenle
tüberkülozun bakteriyolojik tanısında yalancı negatif sonuca yol açabilir.
Aort anevrizması ve diseksiyonu:
Epidemiyolojik çalışmalar, florokinolon kullanımından sonra özellikle yaşlı popülasyonda
aort anevrizması ve diseksiyonu riskinde artış olduğunu bildirmektedir.
Bu nedenle florokinolonlar, aile öyküsünde anevrizma hastalığı pozitif olan hastalarda,
önceden aort anevrizması ve/veya aort diseksiyonu teşhisi konulan hastalarda, aort
anevrizması ve diseksiyonu için diğer risk faktörlerini ya da predispozan durumları içeren
hastalarda (örn. Marfan sendromu, vasküler Ehlers-Danlos sendromu, Takayasu arteriti, dev
hücreli arterit, Behçet hastalığı, hipertansiyon, bilinen ateroskleroz) sadece dikkatli bir
yarar/risk değerlendirmesi yapıldıktan sonra ve diğer terapötik seçenekler göz önüne
alındıktan sonra kullanılmalıdır.
Ani karın, göğüs veya sırt ağrısı durumunda, hastalara acil servise derhal başvurmaları tavsiye
edilmelidir.
Sodyum içeriği:
Bu tıbbi ürün her 100 ml dozunda 15,4 mmol (354 mg) sodyum ihtiva eder. Bu durum,
kontrollü sodyum diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Teofilin, fenbufen veya benzeri diğer nonsteroidal antienflamatuvar ilaçlar
Yapılan bir klinik çalışmada levofloksasin ile teofilin arasında herhangi bir farmakokinetik
etkileşim bulunmamıştır. Fakat konvülsiyon eşiğini düşüren ilaçlar, teofilin veya nonsteroidal
antienflamatuvar ilaçların, kinolon grubu bir antibiyotik ile birlikte kullanılması halinde,
beyin konvülsiyon eşiğinde belirgin bir düşme görülebilir.
Tek başına uygulanmasına kıyasla, fenbufen ile birlikte kullanıldığında levofloksasinin
konsantrasyonu yaklaşık olarak % 13 oranında daha yüksek bulunmaktadır.
Probenesid ve simetidin
Levofloksasin, probenesid ve simetidin gibi levofloksasinin tübüler böbrek sekresyonunu
azaltan ilaçlarla birlikte uygulandığında, özellikle böbrek yetmezliği olan hastalarda dikkatli
olunmalıdır.
11Probenesid ve simetidin, levofloksasinin eliminasyonu üstünde istatistiksel olarak önemli
ölçüde etki yapmaktadır. Levofloksasinin renal klirensi, simetidin ile % 24 oranında
probenesid ile % 34 oranında azalmaktadır. Bunun nedeni her iki ilacın da levofloksasinin
renal tübüler sekresyonunu bloke etmesidir. Ancak yapılan çalışmada incelenen dozlarda,
istatistiksel olarak anlamlı görülen kinetik farklılıkların, klinik açıdan anlamlılık taşıması
ihtimali yoktur.
Siklosporin
Siklosporinin yarı-ömrü, levofloksasin ile birlikte uygulandığında % 33 oranında artmaktadır.
K vitamini antagonistleri
Levofloksasin ile birlikte, bir K vitamini antagonisti (örneğin varfarin) ile tedavi edilen
hastalardaki pıhtılaşma testleri (PT/INR) ve/veya kanamada şiddetli olabilen artışlar
bildirildiğinden, K vitamini antagonistleri ile tedavi edilen hastalarda pıhtılaşma testleri
yakından takip edilmelidir.
Hastalar kanama belirtisi yönünden de dikkatli bir şekilde takip edilmelidir (Bkz. Bölüm 4.4).
QT aralığını uzattığı bilinen ilaçlar
Levofloksasin diğer florokinolonlarda olduğu gibi, QT aralığını uzattığı bilinen ilaçları
(örneğin Sınıf IA ve III antiaritmikler, trisiklik antidepresanlar, makrolidler, antipsikotikler)
alan hastalarda dikkatli kullanılmalıdır (Bkz. Bölüm 4.4, QT aralığının uzaması).
Diğer klinik farmakoloji çalışmalarında, digoksin, glibenklamid, ranitidin, kalsiyum karbonat
ile birlikte uygulanması halinde levofloksasinin farmakokinetiğinde klinikte önemi olabilecek
herhangi bir değişiklik olmadığı gösterilmiştir.
Bir farmakokinetik etkileşim çalışmasında levofloksasin teofilin (bir CYP1A2 substratı)
farmakokinetiğini etkilememiştir; bu nedenle levofloksasin bir CYP1A2 inhibitörü değildir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin yeterli veri mevcut
değildir.
12Gebelik dönemi:
Levofloksasinin gebe kadınlarda kullanımına ilişkin yeterli veri mevcut değildir.
Levofloksasin gebelik döneminde kontrendikedir.
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir (Bkz. Bölüm
4.3 ve 5.3). İnsanlara yönelik potansiyel risk bilinmemektedir. İnsanlarla ilgili verilerin yeterli
olmaması ve florokinolonlarla yapılan deneysel çalışmalarda büyüyen organizmalarda ağırlık
taşıyan kıkırdağa zarar verme riskinin gösterilmesi nedeniyle, levofloksasin infüzyon çözeltisi
gebelik döneminde kullanılmamalıdır.
Laktasyon dönemi:
Levofloksasin emzirme döneminde kontrendikedir. Levofloksasinin insan ya da hayvan sütü
ile atıldığına ilişkin yetersiz/sınırlı bilgi mevcuttur. Levofloksasinin süt ile atılmasına yönelik
fizikokimyasal ve eldeki farmakodinamik/ toksikolojik veriler nedeniyle emzirilen çocuk
açısından bir risk olduğu göz ardı edilemez. Florokinolonlarla yapılan deneysel çalışmalarda
büyüyen organizmalarda ağırlık taşıyan kıkırdağa zarar verme riskinin gösterilmesi nedeniyle,
levofloksasin infüzyon çözeltisi emzirme döneminde kullanılmamalıdır. (Bkz. Bölüm 4.3 ve
5.3).
Üreme yeteneği/Fertilite
Levofloksasinin insanlar üzerindeki üreme yeteneğine ilişkin yeterli veri mevcut değildir.
4.7. Araç ve makine kullanımı üzerindeki etkiler
LEFOX İ.V. kullanımı, hastanın konsantrasyon ve tepki verme yeteneğini bozabilecek
sersemlik/baş dönmesi, görme bozuklukları, uyuklama gibi bazı istenmeyen yan etkilere yol
açabilir. Araç ve makine kullanımı gibi özel dikkat isteyen durumlarda bu yeteneklerdeki
azalma bir risk teşkil edebilir. LEFOX İ.V. kullanırken bu gibi yan etkiler yaşayan hastaların
araç ve makine kullanmaması gerekir.
4.8. İstenmeyen etkiler
Levofloksasin ile ilgili olarak, aşağıda verilen bilgiler 8300’den fazla hastanın katıldığı klinik
araştırmalardan ve pazarlama sonrası deneyimlerden elde edilen verileri temel almaktadır.
13Çok yaygın (≥1/10); yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000) ve çok seyrek (<1/10.000), bilinmiyor (eldeki verilerden hareketle
tahmin edilemiyor).
Her sıklık grubu içinde sunulan istenmeyen etkiler azalan şiddete göre sıralanmıştır.
Enfeksiyonlar ve enfestasyonlar
Yaygın olmayan: Kandida enfeksiyonu dahil mantar enfeksiyonları, patojen direnci
Kan ve lenf sistemi hastalıkları
Yaygın olmayan: Lökopeni, eozinofili
Seyrek: Nötropeni, trombositopeni
Bilinmiyor (pazarlama sonrası veriler): Pansitopeni, agranülositoz, hemolitik anemi
Bağışıklık sistemi hastalıkları
Seyrek: Anjiyoödem, aşırı duyarlılık
Bilinmiyor (pazarlama sonrası verileri): Anafilaktik şok, anafilaktoid şok.
İlk dozdan sonra bile bazen anafilaktik ve anafilaksi benzeri reaksiyonlar meydana gelebilir
(Bkz. Bölüm 4.4).
Metabolizma ve beslenme hastalıkları
Yaygın olmayan: Anoreksi
Seyrek: Özellikle diyabetli hastalarda hipoglisemi (Bkz. Bölüm 4.4)
Bilinmiyor: Hiperglisemi, hipoglisemik koma (Bkz. Bölüm 4.4)
Psikiyatrik hastalıklar
Yaygın: İnsomnia
Yaygın olmayan: Anksiyete, konfüzyon durumu, sinirlilik
Seyrek: Psikotik bozukluk (örn. halüsinasyon ve paranoya ile birlikte), depresyon, ajitasyon,
anormal rüyalar, kabuslar
Bilinmiyor (pazarlama sonrası veriler): İntihar düşünceleri ve intihar girişimi de dahil,
kendine zarar verici davranışlarla birlikte psikotik reaksiyonlar
Sinir sistemi hastalıkları
Yaygın: Baş ağrısı, sersemlik
14Yaygın olmayan: Somnolans, tremor, tat duyusunda bozukluk (disguzi)
Seyrek: Parestezi, konvülsiyonlar (Bkz. Bölüm 4.4)
Bilinmiyor (pazarlama sonrası veriler): Duyusal ve duyusal-motor periferik nöropati (Bkz.
Bölüm 4.4), diskinezi, ekstrapiramidal bozukluk, tat duyusu kaybı (aguzi), koku duyusu kaybı
(anosmi) dahil koku alma bozuklukları (parosmi), senkop, bening intrakranial hipertansiyon
Göz hastalıkları
Seyrek: Bulanık görüş dahil görme yeteneğinde bozulma
Bilinmiyor: Geçici görme kaybı, üveit (Bkz. Bölüm 4.4)
Kulak ve iç kulak hastalıkları
Yaygın olmayan: Vertigo
Seyrek: Kulak çınlaması
Bilinmiyor: İşitme yeteneğinde bozulma, işitme kaybı
Kardiyak hastalıklar
Seyrek: Taşikardi, palpitasyon
Bilinmiyor (pazarlama sonrası veriler): Kalp durmasıyla sonuçlanabilen Torsade de pointes,
ventriküler aritmi, ventriküler taşikardi, elektrokardiyogramda QT aralığının uzaması (Bkz.
Bölüm 4.4, QT aralığı uzaması ve Bölüm 4.9).
Vasküler hastalıklar
Yaygın: Flebit
Seyrek: Hipotansiyon
Solunum, göğüs hastalıkları ve mediastinal hastalıklar
Yaygın olmayan: Dispne
Bilinmiyor (pazarlama sonrası veriler): Bronkospazm, alerjik pnömoni
Gastrointestinal hastalıklar
Yaygın: Diyare, kusma, bulantı
Yaygın olmayan: Karın ağrısı, dispepsi, flatulans, konstipasyon
Bilinmiyor (pazarlama sonrası veriler): Hemorajik diyare –çok seyrek olgularda
psödomembranöz kolit (Bkz. Bölüm 4.4) dahil, enterokolite işaret edebilir, pankreatit
15Hepato-bilier hastalıklar
Yaygın: Karaciğer enzimlerinde artış (ALT/AST, alkalin fosfataz, GGT)
Yaygın olmayan: Kanda bilirubin artışı
Bilinmiyor (pazarlama sonrası veriler): Ağır karaciğer hasarı, sarılık
Primer olarak altta yatan ciddi hastalığı bulunan hastalarda, levofloksasin ile bazen ölümcül
olabilen akut karaciğer yetmezliği gelişen olgular rapor edilmiştir (Bkz. Bölüm 4.4), hepatit.
Deri ve derialtı doku hastalıkları
Yaygın olmayan: Kaşıntı, kızarıklık, ürtiker, hiperhidroz
Bilinmiyor: Toksik epidermal nekroliz, Stevens-Johnson sendromu (Bkz. Bölüm 4.4), eritema
multiforme, fotosensitivite reaksiyonu (Bkz. Bölüm 4.4), lökositoklastik vaskülit, stomatit.
Bazen ilk dozu takiben bile mukokütanöz reaksiyonlar meydana gelebilir.
Kas-iskelet, bağ doku ve kemik hastalıkları
Yaygın olmayan: Artralji, miyalji
Seyrek: Tendinit dahil tendon bozukluğu (Bkz. Bölüm 4.4) (örneğin aşil tendonunda
gelişebilir), Myastenia Gravis’li hastalarda özel önem taşıyan kas güçsüzlüğü (bkz. bölüm 4.4
Myastenia Gravis’in şiddetlenmesi)
Bilinmiyor (pazarlama sonrası veriler): Rabdomiyoliz, tendon rüptürü (örn. aşil tendonu)
(Bkz. Bölüm 4.4), ligament rüptürü, kas rüptürü, artrit
Böbrek ve idrar yolu hastalıkları
Yaygın olmayan: Kan kreatinin düzeyinin artması
Seyrek: Akut böbrek yetmezliği (örn. interstisyel nefrite bağlı)
Genel ve uygulama bölgesine ilişkin hastalıklar
Yaygın: İnfüzyon yapılan bölgede reaksiyon (ağrı, kızarıklık)
Yaygın olmayan: Asteni
Seyrek: Ateş
Bilinmiyor: Ağrı (sırt, göğüs ve ekstremiteler)
Florokinolon uygulanmasıyla ilişkili diğer istenmeyen etkiler:
Çok seyrek: Porfiri hastalığı bulunanlarda porfiri atakları
16Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Belirtiler:
Hayvanlarda yapılan toksisite çalışmalarına göre levofloksasin infüzyon çözeltisinin akut aşırı
dozu durumunda beklenmesi gereken en önemli işaretler konfüzyon, sersemlik, bilinç
bozukluğu ve konvülsif nöbetlerdir. Konfüzyon durumu, konvülsiyon, halüsinasyon ve
tremoru da içeren merkezi sinir sistemi etkileri, pazarlama sonrası deneyimlerde gözlenmiştir.
Gastrointestinal sistemle ilgili reaksiyonlar bulantı ve mukoza erozyonlarıdır.
Supra terapötik dozlarla yapılan klinik farmakoloji çalışmalarında QT aralığında uzama
görülmüştür.
Tedavi:
Aşırı doz durumunda hasta dikkatle izlenmeli, QT aralığında uzama ihtimali olduğundan
EKG takibi yapılmalı ve semptomatik tedavi uygulanmalıdır. Mide mukozasının korunması
için antasitler uygulanabilir.
Hemodiyaliz, peritoneal diyaliz veya sürekli ambulatuvar peritoneal diyaliz, levofloksasinin
vücuttan uzaklaştırılmasında etkili değildir. Spesifik bir antidotu yoktur.
5. FARMAKOLOJİK ÖZELLİKLERİ
5.1. Farmakodinamik özellikler
Farmakoterapötik grup: Kinolon antibakteriyeller, florokinolonlar
ATC Kodu: J01MA12
Levofloksasin florokinolon sınıfından sentetik bir antibakteriyel ilaçtır. Rasemik ilaç maddesi
olan ofloksasin’in, (S) – enantiomeridir.
17Etki mekanizması
Bir florokinolon antibakteriyel ilaç olarak levofloksasin, DNA giraz kompleksi ve
topoizomeraz IV üzerine etki yapar.
Antibakteriyel spektrumu
Direnç oranları coğrafik olarak ve seçilen suş için zamana bağlı olarak değişebilir ve direnç
paternleri için lokal bilgiler, özellikle şiddetli enfeksiyonların tedavisinde göz önünde
bulundurulmalıdır.
Aşağıdaki bilgiler Ağustos 2012 itibariyle Avrupa harmonizasyon verilerini yansıtmaktadır.
Genellikle duyarlı türler
Aerobik Gram -pozitif bakteriler
Bacillus anthracis
Staphylococcus aureus (metisiline duyarlı)
Staphylococcus saprophyticus
C ve G grubu streptokoklar
Streptococcus agalactiae
Streptococcus pneumoniae
Streptococcus pyogenes
Aerobik Gram-negatif bakteriler
Eikenella corrodens
Haemophilus influenzae
Haemophilus parainfluenzae
Klebsiella oxytoca
Moraxella catarrhalis
Pasteurella multocida
Proteus vulgaris
Providencia rettgeri
Anaerobik bakteriler
Peptostreptococcus
Diğer
Chlamydophila pneumoniae
Chlamydophila psittaci
18Chlamydia trachomatis
Legionella pneumophila
Mycoplasma pneumoniae
Mycoplasma hominis
Ureaplasma urealyticum
Gelişen direncin problem oluşturabileceği türler
Aerobik Gram-pozitif bakteriler
Enterococcus faecalis
Staphylococcus aureus (metisiline dirençli)+
Koagülaz-negatif Staphylococcus spp.
Aerobik Gram-negatif bakteriler
Enterobacter baumannii
Citrobacter freundii
Enterobacter aerogenes
Enterobacter cloacae
Escherichia coli
Klebsiella pneumoniae
Morganella morganii
Proteus mirabilis
Providencia stuartii
Pseudomonas aeruginosa
Serratia marcescens
Anaerobik bakteriler
Bacteroides fragilis
Doğal olarak dirençli suşlar
Aerobik Gram-pozitif bakteriler
Enterococcus faecium
+ Metisiline dirençli S. aureus’un levofloksasin dahil olmak üzere florokinolonlara karşı da eş
direnç göstermesi yüksek olasılıktır.
Direnç
Levofloksasine direnç, tip II topoizomeraz, DNA giraz ve topoizomeraz IV hedef bölge
mutasyonlarıyla, aşamalı bir süreç sonucunda kazanılır. Permeasyon bariyeri (Pseudomonas
19aeruginosa’da sıktır) ve pompa mekanizmaları gibi diğer direnç mekanizmaları da
levofloksasine duyarlılığı etkileyebilir.
Levofloksasin ve diğer florokinolonlar arasında çapraz direnç gözlenmiştir. Etki mekanizması
nedeniyle genel olarak levofloksasin ve diğer antibakteriyal ilaç sınıfları ile arasında çapraz
direnç yoktur.
Sınır değeri
Avrupa Antimikrobik Duyarlılık Testleri Komitesi (EUCAST) tarafından çok duyarlı ile
duyarlı ve orta derecede duyarlı ile dirençli organizmaları ayırmak amacıyla levofloksasin için
önerilen MİK sınır değerleri aşağıdaki tabloda sunulmaktadır (MİK testi -mg/l).
Levofloksasin için EUCAST klinik MİK sınır değerleri (versiyon 2.0, 2012-01-01):
Patojen Duyarlı Dirençli
Enterobacteriacae ≤1 mg/l >2 mg/l
Pseudomonas spp. ≤1 mg/l >2 mg/l
Acinetobacter spp. ≤1 mg/l >2 mg/l
Staphylococcus spp. ≤1 mg/l >2 mg/l
S. pneumoniae1 ≤2 mg/l >2 mg/l
Streptococcus A,B,C,G ≤1 mg/l >2 mg/l
H. influenzae2, 3 ≤1 mg/l >1 mg/l
M. catarrhalis3 ≤1 mg/l >1 mg/l
Türe özgü olmayan sınır
≤1 mg/l >2 mg/l
değerleri4
1.Levofloksasin sınır değerleri yüksek doz tedavi ile ilişkilidir.
2.Düşük düzeyli florokinolon direnci (siprofloksasin MİK 0,12-0,5 mg/l) ortaya çıkabilir
fakat bu direncin H. influenzae ile gelişen solunum yolu enfeksiyonlarında klinik önemine
ilişkin kanıt bulunmamaktadır.
3.Duyarlı sınır değerleri üzerinde MİK değerine sahip suşlar çok nadirdir ya da
bildirilmemiştir. Bu izolatlardan herhangi birinde yapılan tanıma ya da antimikrobiyal
duyarlılık testleri tekrarlanmalıdır ve sonuç doğrulanırsa izolat referans laboratuvarına
gönderilmelidir. Güncel direnç sınır değeri üzerindeki MİK değerine sahip olduğu
doğrulanmış izolatların klinik yanıt ile ilişkili kanıtı ortaya çıkana dek dirençli olarak
bildirilmelidir.
204.Sınır değerleri oral 500 mg x 1 - 500 mg x 2 ve intravenöz 500 mg x 1 - 500 mg x 2 dozları
için geçerlidir.
Direnç prevalansı coğrafik olarak ve seçilmiş türlerin zamanına göre değişebilir. Özellikle
şiddetli enfeksiyonların tedavisinde lokal direnç bilgisi gereklidir. Gerektiğinde, ilacın
kullanımının en azından bazı enfeksiyonlarda sorgulandığı durumlarda lokal direnç prevalansı
için uzman görüşü alınmalıdır.
5.2. Farmakokinetik özellikler
Genel özellikler
Emilim:
Oral yoldan verilen levofloksasin 1-2 saat içinde pik plazma konsantrasyonlarının elde
edilmesiyle hızla ve neredeyse tamamen absorbe olur (Tek doz 500 mg levofloksasinin
ardından C : 5,2±1,2 mcg/ml’dir). Mutlak biyoyararlanımı %99-100’dür. Levofloksasin 50
max
ila 1000 mg aralığında doğrusal farmakokinetik özellik gösterir.
Günde tek veya iki doz 500 mg’ın alınmasından 48 saat sonra sabit duruma ulaşır.
Günde veya iki günde bir uygulanan multipl oral veya IV 500 mg doz uygulamasının 10.
gündeki doruk ve çukur plazma konsantrasyonlarını gösteren tablo aşağıdadır:
PK Parametresi 500 mg multipl-doz yönetimi
(ortalama ±SS) Günde tek doz Günde iki doz
500 mg oral 500 mg IV* 500 mg oral 500 mg IV
Doruk plazma konsantrasyonu 5,7±1,4 6,4±0,8 7,8±1,1 7,9±1,1
(mcg/ml)
Çukur plazma konsantrasyonu 0,5±0,2 0,6±0,2 3±0,9 2,3± 0,5
(mcg/ml)
*500 mg IV için infüzyon süresi 60 dakikadır.
Levofloksasinin emilimi üzerinde gıdaların küçük bir etkisi vardır.
Dağılım:
Tek doz ve tekrarlayan 500 mg ve 750 mg dozlarının uygulanmasından sonra, vücut
dokularına yaygın dağılım gösteren levofloksasinin ortalama dağılım hacmi yaklaşık 100
l’dir. Levofloksasinin yaklaşık %30-40’ı serum proteinlerine bağlanmış durumdadır.
21Dokulara ve vücut sıvılarına geçiş:
Bronşial mukoza, epitelyal mukus sıvısına ve alveaolar makrofajlara penetrasyon
Tek doz 500 mg p.o. dozdan sonra bronşiyal mukozada ve epitelyal mukus sıvısında
maksimum levofloksasin konsantrasyonları sırasıyla 8,3 mcg/g ve 10,9 mcg/ml olup
mukozadan ve epital mukus sıvısından seruma penetrasyon oranları sırasıyla 1,1- 1,8 ve 0,8-
3’tür. Bu düzeylere, sırasıyla, verildikten yaklaşık 1 saat veya 4 saat sonra ulaşılmıştır.
5 gün boyunca 500 mg ve 750 mg oral uygulamanın ardından, son uygulamadan 4 saat
sonraki epitelyal mukus sıvısında ortalama konsantrasyonlar sırasıyla 9,94 mcg/ml ve 22,12
mcg/ml’dir. Alveolar makrofajda sırasıyla 97,9 mcg/ml ve 105,1 mcg/ml’dir.
Akciğer dokusuna penetrasyon
500 mg p.o. dozdan sonra akciğer dokusundaki maksimum levofloksasin konsantrasyonları
11,3 mcg/g’dır ve bu düzeylere, verildikten yaklaşık 4-6 saat sonra ulaşılmış olup akciğer
dokusundan plazmaya dağılım oranı 2-5’tir.
Bül sıvısına penetrasyon
3 gün boyunca 500 mg’lık dozun günde bir veya iki kez verilmesinden 2-4 saat sonra, bül
sıvısı içinde sırasıyla 4 ve 6,7 mcg/ml’lik maksimum levofloksasin konsantrasyonlarına
ulaşılmış olup bül sıvısı/plazma oranı yaklaşık 1’dir.
Kemik dokusuna dağılım
Levofloksasin proksimal ve distal femurdaki kortikal ve süngerimsi dokuya penetrasyon
oranları 0,1’den 3’e olmak üzere iyi şekilde penetre olur. 500 mg p.o.’nun ardından spongios
proksimal femurdaki maksimum levofloksasin konsantrasyonu uygulamadan 2 saat sonra
yaklaşık 15,1 mcg/g’dır.
Serebro-spinal sıvıya penetrasyon
Levofloksasinin serebro-spinal sıvıya geçişi düşüktür.
Prostat dokusuna dağılım
Günde 3 kez oral 500 mg levofloksasin uygulanmasından sonra prostat dokusundaki
konsantrasyonu ortalama 2 saatten sonra 8,7 mcg/g ve ortalama prostat/plazma
konsantrasyonu 1,84’dür.
22İdrardaki konsantrasyonu
150 mg, 300 mg veya 500 mg’lık oral tek dozdan sonra levofloksasinin ortalama idrar
konsantrasyonları sırasıyla 44 mg/L, 91 mg/L ve 200 mg/L’dir.
Biyotransformasyon:
Levofloksasin çok az düzeyde metabolize olur, metabolitleri desmetil-levofloksasin ve
levofloksasin N-oksittir. Metabolitler, idrarda atılırlar ve dozun <%5’ini oluştururlar.
Levofoksasin stereokimyasal olarak stabildir ve izomerik dönüşüme uğramaz.
Eliminasyon:
Levofloksasin oral ve intravenöz verilmesini takiben, plazmadan göreceli olarak yavaş
elimine olur (t : 6 - 8 saat). Ekskresyonu esas olarak renal yoldandır (verilen dozun >%85’i).
½
500 mg tek dozu takiben levofloksasinin ortalama total vücut klerensi 175±29,2 ml/dak.’dır.
750 mg tek dozu takiben levofloksasinin ortalama total vücut klerensi 143±29,1 ml/dak.’dır.
Levofloksasinin intravenöz ve oral uygulanmasında temel farmakokinetik farklılık yoktur, bu
oral ve intravenöz yolların birbirinin yerine geçebileceğini düşündürmektedir.
Doğrusallık/Doğrusal olmayan durum:
150-600 mg doz aralığında, levofloksasin doğrusal bir farmakokinetik izler.
Hastalardaki karakteristik özellikler
Böbrek yetmezliği olan hastalar:
Böbrek yetmezliğinde levofloksasinin farmakokinetik özellikleri etkilenir. Böbrek
fonksiyonlarının azalmasıyla birlikte, böbreklerden eliminasyonu ve klirensi düşer ve
aşağıdaki tabloda gösterildiği gibi, eliminasyon yarı ömrü uzar:
Cl [ml/dak] < 20 20-49 50-80
cr
Cl [ml/dak] 13 26 57
R
t [saat] 35 27 9
1/2
Yaşlı hastalar:
Levofloksasinin farmakokinetik özellikleri, kreatinin klirensindeki farklılıklarla alakalı
olanlar dışında, yaşlılarla gençler arasında önemli değişiklikler göstermez.
23Cinsiyet farklılıkları:
Kadın ve erkeklerde yapılan ayrı analizler neticesinde levofloksasinin farmakokinetik
özelliklerinde cinsiyetler arasında çok küçük marjinal farklılıklar olduğu gösterilmiştir. Bu
farkların klinik açıdan anlamlı olduğuna dair her hangi bir kanıt yoktur.
5.3. Klinik öncesi güvenlilik verileri
Klinik öncesi veriler tek doz toksisitesi, tekrarlayan doz toksisitesi, karsinojenik potansiyel ve
üreme/gelişme toksisitesini içeren geleneksel çalışmalar temelinde insanlar için özel bir zarar
saptamamıştır.
Levofloksasin sıçanlarda fertilite ya da üreme performansında bozukluğa yol açmamıştır ve
fetüs üzerindeki tek etkisi maternal toksisiteye bağlı olan gelişme geriliğidir.
Levofloksasin bakteri ya da memeli hücrelerinde gen mutasyonuna yol açmamıştır fakat Çinli
hamster akciğer hücrelerinde in vitro kromozom kırılmasına neden olmuştur. Bu etkiler
topoizomeraz II inhibisyonuna atfedilebilir. İn vivo testlerde (mikronükleus, kardeş kromatid
değişimi, plansız DNA sentezi, dominant letal testler) genotoksik potansiyel göstermemiştir.
Farelerde yürütülen çalışmalar levofloksasinin yalnızca çok yüksek dozlarda fototoksik
aktiviteye sahip olduğunu göstermiştir. Levofloksasin fotomutajenite tayininde genotoksik
potansiyel göstermemiştir ve bir fotokarsinojenite çalışmasında tümör gelişimini azaltmıştır.
Diğer florokinolonlar gibi levofloksasin sıçan ve köpeklerde kıkırdak üzerinde etki (soyulma
ve boşluk oluşumu) göstermiştir. Bu etkiler genç hayvanlarda daha belirgin olmuştur.
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Sodyum hidroksit ve/veya hidroklorik asit
Enjeksiyonluk su
6.2. Geçimsizlikler
LEFOX İ.V. aşağıdaki infüzyon solüsyonları ile uyumludur:
% 0,9 sodyum klorür çözeltisi
% 5 dekstroz çözeltisi
% 2,5 dekstroz, Ringer çözeltisi içinde
24parenteral beslenme için hazırlanmış kombinasyon çözeltileri (amino asitler, karbonhidratlar,
elektrolitler)
LEFOX İ.V. heparin veya alkali çözeltilerle (örn. sodyum hidrojen karbonat)
karıştırılmamalıdır.
6.3. Raf ömrü
36 ay
6.4. Saklamaya yönelik özel tedbirler
25°C altındaki oda sıcaklığında ve ambalajında saklayınız. Işıktan koruyunuz.
Ambalajından çıkarıldıktan sonra oda ışığında dayanma süresi 3 gündür.
Kauçuk tıpa delindikten sonra: hemen (en geç 3 saat içinde) ve tek kullanım içindir.
6.5. Ambalajın niteliği ve içeriği
100 ml çözelti içeren, 100 ml kapasiteli Tip II renksiz cam flakonlarda kullanıma
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”’ne uygun olarak imha
edilmelidir.
7. RUHSAT SAHİBİ
VEM İLAÇ San. ve Tic. A.Ş
Söğütözü Mahallesi 2177. Cadde
No:10B/49 Çankaya/ANKARA
8. RUHSAT NUMARASI
229/12
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 03.01.2011
Ruhsat yenileme tarihi:
2510. KÜB’ÜN YENİLENME TARİHİ
26