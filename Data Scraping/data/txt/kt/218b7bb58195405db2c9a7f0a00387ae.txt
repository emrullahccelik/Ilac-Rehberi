1/9  Bu ilacı kullanmaya başlamadan  önce bu KULLANMA TALİMATINI  dikkatlice  
okuyunuz,  çünkü sizin için  önemli  bilgiler  içermektedir.  
• Bu kullanma talimatını  saklayınız. Daha sonra tekrar  okumaya  ihtiyaç  
duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak  sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye  gittiğinizde  doktorunuza bu 
ilacı kullandığınızı  söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında 
yüksek  veya düşük  doz kullanmayınız. KULLANMA  TALİMATI  
 
 
NEVRALON 250 mg/250 mg/1 mg film tablet  
Ağızdan alınır.  
 
Etkin madde : Her bir film tablet etkin madde olarak 250 mg B 1 vitamini, 250 mg B 6 vitamini 
ve 1 mg B 12 vitamini içerir.  
Yardımcı  maddeler:  Mannitol, kolloidal  silikon  dioksit, prejelanitize  mısır  nişastası,  
polivinilprolidon, magnezyum stearat, metakrilik  asit kopolimer, talk, titanyum dioksit, trietil  
sitrat, kolloidal anhidrus silika, sodyum bikarbonat, karmin, sodyum lauril sülfat, fd&c blue  
#2/indigo karmin alüminyum lak  
 
 
Bu Kullanma  Talimatında : 
1. NEVRALON nedir  ve ne için kullanılır?  
2. NEVRALON’u  kullanmadan  önce dikkat  edilmesi  gerekenler  
3. NEVRALON nasıl  kullanılır?  
4. Olası  yan etkiler  nelerdir?  
5. NEVRALON’un  saklanması  
 
 
Başlıkları yer almaktadır. 
 
 
1. NEVRALON nedir  ve ne için kullanılır?  
NEVRALON,  pembe renkli  yuvarlak,  bikonveks  film tablettir  ve 20 ve 50 tabletlik  
ambalajlarda bulunur. Her bir tablet 250 mg B 1 vitamini, 250 mg B 6 vitamini ve 1 mg B 12 
vitamini içerir.  2/9  B1, B6 ve B12 vitaminlerinin  birlikte eksikliğinde veya eksikliği için risk faktörü bulunan 
hastalarda kullanılır.  
 
2. NEVRALON’u kullanmadan önce dikkat edilmesi gerekenler  
NEVRALON’u  aşağıdaki durumlarda KULLANMAYINIZ:  
Eğer;  
• İlacın  içindeki  maddelerden birine  karşı  alerjiniz varsa  
• Hamileyseniz  veya  emziriyorsanız  
• 18 yaşından  küçükseniz  
• Karaciğer ya  da böbrek yetmezliğiniz  varsa 
 
NEVRALON’u  aşağıdaki  durumlarda  DİKKATLİ  KULLANINIZ:  
Eğer;  
• Leber  (kalıtsal optik sinir hacminde  azalma)  hastalığınız  varsa,  
• Ciddi  megaloblastik  aneminiz  (vitamin  B12 ve/veya  folik  asit eksikliği sonucu gelişen  
kansızlık  türü)  varsa,  
 
Tümör (kanser) hastaları BENEXOL B12'yi sadece doktorlarına danıştıktan sonra 
kullanmalıdır.  
 
NEVRALON, B6 vitamini içerdiğinden, Parkinson hastalığı için kullanılan (levodopa  gibi) 
bazı ilaçların etkililiğini olumsuz yönde etkileyebilir. Parkinson hastalarının NEVRALON ya 
da B6 vitamini içeren başka bir tıbbi ürün kullanmadan önce mutlaka doktorlarına veya 
eczacılarına danışmaları gerekir.  
 Önerilen doz ve tedavi süresi aşılma malıdır. Önerildiği gibi alınmadığı takdirde, doz aşımı 
ciddi nörotoksisiteye (sinir sisteminde oluşan istenmeyen zararlı etki) yol açabilir. Semptomlar devam ederse ya da daha kötüye giderse doktorunuza danışınız.  
 
Bu uyarılar  geçmişteki  herhangi  bir döne mde dahi olsa sizin  için geçerliyse  lütfen  
doktorunuza  danışınız.  
 
NEVRALON’un  yiyecek  ve içecek  ile kullanılması 
Alkol alımı kandaki  B6 ve B12 vitamini seviyelerini azaltabilir.  
 3/9  Hamilelik  
İlacı kullanmadan önce  doktorunuza veya eczacınıza danı şınız. 
 
Hamilelik döneminde kullanılmamalıdır. Çocuk doğurma potansiyali olan kadınlar tedavi 
süresince etkili doğum kontrolü yöntemi uygulamak zorundadırlar.  
 
Tedaviniz sırasında hamile olduğ unuzu fark ederseniz hemen doktorunuza veya eczacınıza  
danışınız. 
 
Emzirme  
İlacı kullanmadan önce  doktorunuza veya eczacınıza danı şınız. 
 
 
Emzirme  döneminde  kullanılmamalıdır.  
 
Araç ve makine  kullanımı  
Ürünün a raba ve makine  kullanma becerisi üzerine  etkisi yoktur veya göz ardı edilebilir bir etki 
gözlemlenmiştir.  
 
 
NEVRALON 'un içeriğinde bulunan  bazı yardımcı maddeler hakkında  önemli  bilgiler  
Bu tıbbi  ürün 9.85 mg  mannitol içermektedir. Hafif  derecede laksatif  olabilir.  
Bu tıbbi ürün her dozunda  0.92 mg, 1 mmol (23 mg)´dan  az sodyum  ihtiva  eder.  Bu dozda  
sodyuma  bağlı herhangi  bir yan etki beklenmemektedir.  
 
Diğer ilaçlar  ile birlikte  kullanımı 
Bazı ilaçlar  ile birlikte  kullanıldığında  NEVRALON’un  ya da kullanılan  diğer  ilacın  etkisi 
değişebilir.  Aşağıdaki ilaçları kullanıyorsanız lütfen doktorunuza  söyleyiniz:  
• Tiyosemikarbazon  (Antiviral,  antifungal  ve antibakteriyal  etkili bir ilaç) 
• 5-fluorourasil  (kanser  tedavisinde)  
• Antiasit (Mide  yanması  ve hazımsızlıkta  kullanılan  ilaçlar)  
• Levodopa  (parkinson hastalığında  kullanılır)  
• Sikloserin  (antibiyotik)  
• Hidralazin  grubu ilaçlar  (yüksek  tansiyon veya  kalp yetmezliğinde  kullanılırlar)  
• İsoniazid (verem  tedavisinde  kullanılır)  
• Desoksipiridoksin (B6 vitamini antagonisti (tersi yönde etki gösteren ya da engelleyen), 
deneysel olarak B6 vitamini eksikliğini sağlamada kullanılır.),  4/9  • D-penisilamin  (antibiyotik)  
• Doğum  kontrol  hapı 
• Altretamin (kanser tedavisinde kullanılır), 
• Fenobarbital (Epilepsi - sara hastalığının tedavisinde kullanılır), 
•  Fenitoin (Epilepsi - sara hastalığının tedavisinde kullanılır),  
• Amiodaron (Kalp riti m bozukluğu tedavisinde kullanılır), 
•  Kloramfenikol (antibiyotik),  
• Alkol  
• Aminosalisilatlar  (iltihaplı bağırsak  hastalıklarının  tedavisinde  kullanılır)  
• Kolşisin  (Romatizmal hastalıklarda  kullanılır),  özellikle  aminoglikozit adı verilen  
antibiyotiklerle  beraber kullanılıyorsa  
• Aminoglikozit A antibiyotikler i (ör. Amikasin, apramisin, genetisin (G418), gentamisin, 
kanamisin, netilmisin, neomisin, paromomisin, spektinomisin, streptomisin, tobramisin),  
• Kolestiramin (kandaki kolesterol (yağ) miktarını düşürme k için kullanılır), 
• Potasyum klorür (potasyum eksikliğini düzeltmek için kullanılır), 
• Metildopa (yüksek tansiyonu tedavi etmek için kullanılır), 
• Simetidin (hazımsızlık ya da ülsere sebep olan aşırı mide asidini tedavi etmek için 
kullanılır),  
• Folik  asit 
• Histamin  (H2) reseptörü  antagonistler  (mide  rahatsızlıklarında  kullanılır)  
• Metformin  ve ilgili biguanidler (insilüne  bağımlı olmayan  şeker  hastalığında  kullanılır)  
• Proton pompası  inhibitörleri (mide  rahatsızlıklarında  kullanılır)  
• C vitamini  
 
Tahliller  üzerine etkiler  
• B1 vitamini,  Ehrlich  reaktifi  kullanılarak  yapılan  ürobilinojen tayininde  yanlış  pozitif  
sonuçların görülmesine  neden olabilir.  
• Yüksek B1 vitamini dozları, kanda  teofilin  konsantrasyonlarının spektrofotometrik 
tayinini engelleyebilir.  
• Ürobilinojen: B6 vitamini, Ehrlich reaktifi ile nokta testinde yanlış pozitif sonuca  
neden olabilir.  
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda  
kullandınız  ise lütfen  doktorunuza veya eczacınıza  bunlar hakkında bilgi  veriniz.  5/9   
3. NEVRALON nasıl  kullanılır?  
Uygun  kullanım  ve doz/uygulama sıklığı  için talimatlar:  
Doktorunuz  ayrı bir tavsiyede  bulunmadıkça, günde  1 film kaplı  tablet  kullanınız.  
Ürün  genellikle  bir ila birkaç  hafta  süreyle kullanılır . Bazı durumlarda, doktor, tedavi  süresini  
birkaç  ay daha uzatabilir.  
 
Uygulama yolu ve  metodu:  
NEVRALON tabletleri,  yeterli  miktarda  sıvı ile bütün olarak  yutulmalı ve önerilen  dozlarda  
kullanılmalıdır.  
 
Değişik  yaş grupları:  
Çocuklarda  kullanımı:  
Çocuklarda ve 18 yaşın altındaki ergenlerde  kullanılmamalıdır.  
 
 
Geriyatrik  popülasyon:  
Özel  bir doz önerisi  verilmemiştir.  
 
 
Özel  kullanım  durumları:  
Böbrek  ve karaciğer yetmezliği:  
Böbrek  ve karaciğer  yetmezliği bulunan hastalarda kullanılmamalıdır.  
 
 
Eğer NEVRALON’un  etkisinin  çok güçlü veya zayıf  olduğ una dair bir izleniminiz  var ise 
doktorunuz  veya  eczacınız  ile konuşunuz.  
 
Kullanmanız  gerekenden  daha  fazla  NEVRALON kullandıysanız:  
Bu ürünün önerildiği şekliyle kullanılması halinde biz doz aşımına neden olabileceğine dair  
hiçbir  kanıt  yoktur.  
 
Bir doz aşımı durumunda ortaya çıkan belirtiler şunlardır; bulantı, baş ağrısı, sinir tahribatı 
neticesinde duyu kaybı ve hareketlerde koordinasyon bozukluğu (duyusal ve/veya periferal 
nöropati, nöropati sendromları ), uyuşma, karıncalanma veya yanma hissi gibi duyusal 
bozukluklar (parestezi), uyuklama,  kan AST düzeyinde (çoğunlukla kalp ve karaciğer 
hastalıklarının teşhisinde kullanılan enzim testi) artış ve kan folik asit konsantrasyonlarında  6/9  azalmadır.  Tedavi durdu rulduğu takdirde  etkiler  düzelir.  
 
NEVRALON’dan kullanmanız gerekenden fazlasını kullanmı şsanız bir doktor veya eczacı ile  
konuşunuz. 
 
NEVRALON’u  kullanmayı  unutursanız:  
 
Eğer bir dozu almayı unutursanız, hatırlar hatırlamaz bir tane alınız. Ancak, bir sonraki dozu 
alma zamanınız yakınsa, o zaman unuttuğunuz dozu almayınız. 
Unutulan dozları  dengelemek için çift doz almayınız. 
 
 
NEVRALON ile tedavi  sonlandırıldığında  oluşabilecek  etkiler:  
Bilinen  bir etkisi bulunmamaktadır.  
 
 
4. Olası yan etkiler nelerdir?  
Tüm ilaçlar gibi NEVRALON’un içeriğinde bulunan maddelere duyarlı olan kişilerde yan  
etkiler  olabilir.  
 
İstenmeyen  etkilerin  değerlendirilmesi aşağıdaki  sıklıklara  dayanarak  yapılır: 
Çok yaygın (≥1/10); yaygın (≥1/100 ila < 1/10); yaygın olmayan (≥1/1,000 ila < 1/100);  
seyrek  (≥1/10,000 ila < 1/1,000);  çok seyrek  (< 1/10,000), bilinmiyor  (eldeki  verilerden  
hareketle  tahmin edilemiyor)  
 
Aşağıdakilerden  biri olursa, NEVRALON’u  kullanmayı  durdurun ve DERHAL  
doktorunuza  bildirin  veya size en yakın hastanenin acil bölümüne başvurunuz:  
 
Alerjik  reaksiyonlar;  
• Kızarıklık  ve içi su dolu kabartılar  (kurdeşen)  
• Döküntüler  
• Yüzde  şişme  
• Hırıltı ile birlikte  nefes  alıp vermede zorluk 
• Ciltte  kabarıklık 
• Kaşıntı,  
• Işığa duyarlı cilt reaksiyonları,  
• Solunum güçlüğü,  7/9  • Göğüste  sıkışma.  
 
Bunların hepsi sıklığı bilinmeyen çok ciddi yan etkilerdir. Bunlardan birisi sizde mevcut ise,  
sizin NEVRALON’a karşı ciddi alerjiniz var demektir. Acil tıbbi müdahaleye veya hastaneye  
yatırılmanıza gerek olabilir.  
 
Diğer yan etkiler:  
Seyrek  
• Kabarık, kaşıntılı ve kızarık lekelerle karakterize edilen döküntülü cilt hastalığı (Ürtiker 
ekzantem),  
• Ani başlangıçlı, tüm vücutta yaygın, kızarık ve ödemli deride çok sayıda, küçük, irinle dolu keseciklerle karakterize döküntülü cilt hastalığı (Eksa ntematöz döküntü), 
• Deride ve iç organlarda şişlik (ödem) ile seyredebilen hastalık (Anjiyoödem).  
Bilinmiyor  
• Baş dönmesi  
• Baş ağrısı  
• Periferal  nöropati  (Vücudun diğer  kısımlarından  beyine  ve omuriliğe  bağlanan  
sinirlerin  hasar gördüğü  ya da  hastalandığı  zaman  meydana gelen  durumlar)  
• Polinöropati (Kol ve bacaklarda uyuşma, karıncalanma ve parestezilerle ortaya çıkan, 
bazen işlev kaybına neden olabilen birçok sinire yayılmış hastalık ya da bozukluk 
durumu, 
• Somnolans  (Fazla  derin  olmayan  yarı bilinçli uyku  durumu ya da uykuya  eğilim 
durumu)  
• Parestezi (Dokunma, ağrı, sıcaklık ya da titreşim uyarılarının algılanmasında ortaya  
çıkan  duyu organları bozukluğu)  
• Aspartat aminotransferazda artış (Karaciğer, kalp, kas dokusu, böbrek veya beyinde  
olan bir doku hasarı sonrasında Aspartat aminotransferaz (ASP -SGOT) isimli enzimin  
değerlerinde  gözlenen artış)  
• Kan folat düzeylerinde  azalma (Alkolizm,  hamilelik,  kansızlık, kanser  gibi hücre  
bölünme  hızının  yüksek olduğu durumlarda  veya  diyetle  yeterince  alınamama  
durumunda  suda çözünen bir B vitamini  olan folatın  kan serumunda  düzeyinin  
azalması)  8/9  • Hipotoni (kasların gerginliğini yitirmesi).  
• İshal,  
• Hazımsızlık,  
• Bulantı, kusma,  
• Mide ve karın ağrısı, 
• Anormal idrar kokusu  
• Yüksek dozda sivilceye sebep olabilir.  
Eğer  bu kullanma talimatında  bahsi  geçmeyen  herhangi  bir yan etki ile karşılaşırsanız 
doktorunuzu veya  eczacınızı bil gilendiriniz.  
 
Yan etkilerin  raporlanması  
Kullanma  Talimatında  yer alan veya  almayan  herhangi  bir yan etki meydana  gelmesi  
durumunda hekiminiz, eczacınız veya  hemşireniz ile konuşunuz. Ayrıca karşılaştığınız yan  
etkileri www.titck.gov.tr  sitesinde  yer alan “İlaç Yan Etki Bildirimi” ikonuna tıklayarak  ya 
da 0800 314 00 08 numaralı yan etki bildirim hattını arayarak Tür kiye Farmakovijilans  
Merkezi  (TÜFAM)’ne  bildiriniz.  Meydana  gelen  yan etkileri bildirerek  kullanmakta  
olduğunuz  ilacın  güvenliliği hakkında  daha  fazla bilgi edinilmesine  katkı  sağlamış  
olacaksınız.  
 
5. NEVRALON’un  saklanması  
NEVRALON’u  çocukların göremeyeceği, erişemeyeceği yerlerde ve ambalajında saklayınız . 
25oC’nin  altındaki oda  sıcaklığında  saklayınız. Nemden koruyunuz. 
Son kullanma  tarihiyle  uyumlu olarak kullanınız. 
Ambalajdaki  son kullanma tarihinden sonra NEVRALON’u  kullanmayınız. 
 
 
Son kullanma  tarihi geçmiş  veya  kullanılmayan  ilaçları  çöpe  atmayınız!  Çevre,  Şehircilik   ve 
İklim Değişikliği Bakanlığınca  belirlenen toplama  sistemine veriniz.  
 
Ruhsat  sahibi:  
World Medicine İlaç San. ve Tic. A.Ş. 
Bağcılar/İstanbul  
 9/9   
Üretim  Yeri:  
World Medicine İlaç San. ve Tic. A.Ş. 
Bağcılar/İstanbul  
 
 
Bu kullanma talimatı ……….  tarihinde  onaylanmı ştır. 