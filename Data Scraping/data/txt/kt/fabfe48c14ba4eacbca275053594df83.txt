1 KULLANMA TALİMATI 
SKYRIZI 150 mg/mL enjeksiyonluk çözelti içeren kullanıma hazır kalem  
Steril  
Deri altına enjeksiyon yoluyla uygulanır. 
 
• Etkin madde: Her bir kullanıma hazır kalem, 1 mL çözeltide 150 mg risankizumab içerir. 
• Yardımcı maddeler: Sodyum asetat trihidrat (E262), asetik asit (E260), trehaloz dihidrat, 
polisorbat 20, enjeksiyonluk su. 
 
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz. 
 
Bu Kullanma Talimatında: 
1. SKYRIZI nedir ve ne için kullanılır? 
2. SKYRIZI’yi kullanmadan önce dikkat edilmesi gerekenler 
3. SKYRIZI nasıl kullanılır? 
4. Olası yan etkiler nelerdir? 
5. SKYRIZI’nin saklanması 
Başlıkları yer almaktadır. 
 
1. SKYRIZI nedir ve ne için kullanılır? 
SKYRIZI etkin madde olarak risankizumab içermektedir. Risankizumab, rekombinant DNA 
teknolojisi adı verilen bir teknik kullanılarak çin hamsteri hücrelerinde üretilen, interlökin (IL)-23 
proteinine karşı seçici bir hümanize immünoglobülin G1 (IgG1) monoklonal antikoru adı verilen 
bir etkin madde içerir. 
SKYRIZI, kullanıma hazır kalem içinde renksiz veya sarı renkli berrak bir sıvıdır. Sıvı küçük 
beyaz veya berrak partiküller içerebilir.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 
2 Her bir kutuda 1 adet kullanıma hazır kalem bulunmaktadır. 
 
SKYRIZI aşağıdaki yangılı hastalıkların tedavisinde kullanılır: 
 Plak psöriyazis 
 Psöriyatik eklem yangısı 
 
SKYRIZI, vücutta “IL-23” adı verilen ve yangıya yol açan bir proteini baskılayarak etki gösterir. 
 
Plak psöriyazis 
SKYRIZI, sistemik tedavilere aday olan ve geleneksel sistemik tedavilere (örneğin siklosporin, 
metotreksat veya fototerapi) yanıt vermeyen, bunların kullanımının uygun olmadığı veya bu 
tedavilere uyum gösteremeyen erişkin hastalarda orta ile şiddetli sedef hastalığı (plak tip 
psöriyazis) tedavisinde kullanılır. 
 
SKYRIZI yangıyı azaltarak, deri ve deri eklerindeki sedef hastalığı (psöriyazis) belirtilerini 
iyileştirir. 
 
Psöriyatik eklem yangısı 
SKYRIZI, psöriyatik eklem yangısı olan erişkinleri tedavi etmek için kullanılır. Psöriyatik eklem 
yangısı, eklemlerde yangılanma ve psöriyazise yol açan bir hastalıktır. Aktif psöriyatik eklem 
yangısı varsa size önce başka ilaçlar verilebilir. Bu ilaçlar yeterince iyi etki etmezse size 
psöriyatik eklem yangısı hastalığınızın tedavisi için tek başına ya da başka ilaçlarla birlikte 
SKYRIZI verilecektir. 
 
SKYRIZI yangılanımı azaltır ve böylece, eklemlerinizde ve etrafındaki ağrıyı, tutukluğu ve 
şişmeyi, omurganızdaki ağrıyı ve tutukluğu, psöriyatik deri döküntüsünü, psöriyatik tırnak 
hasarını azaltmaya yardımcı olabilir; kemikteki ve eklemlerinizdeki kıkırdak kısımlarda hasarı 
yavaşlatabilir. Bu etkiler normal günlük aktivitelerinizi kolaylaştırabilir, yorgunluğu azaltabilir ve 
yaşam kalitenizi iyileştirebilir. 
 
2. SKYRIZI’yi kullanmadan önce dikkat edilmesi gerekenler 
Biyoteknolojik ürünlerin takip edilebilirliğinin sağlanması için, uygulanan ürünün ticari ismi ve 
seri numarası mutlaka hasta dosyasına kaydedilmelidir. 
SKYRIZI’yi aşağıdaki durumlarda KULLANMAYINIZ 
 Risankizumab veya bu ilacın içeriğindeki yardımcı maddelerden (bu kullanma talimatının 
başında listelenmektedir.) herhangi birine karşı alerjiniz var ise,  
 Aktif tüberküloz dahil doktorunuzun önemli olduğunu belirttiği bir enfeksiyonunuz varsa.  
SKYRIZI’yi aşağıdaki durumlarda DİKKATLİ KULLANINIZ 
Eğer aşağıdaki durumlardan biri sizin için geçerliyse, SKYRIZI kullanmadan önce veya 
kullanımı sırasında doktorunuza veya eczacınıza danışınız. 
 Bir enfeksiyon durumunuz veya sürekli tekrar eden bir enfeksiyonunuz varsa. 
 Tüberküloz (TB) hastalığınız varsa. 
3  Yakın zamanda size aşı yapılmışsa veya yapılması planlanıyorsa. SKYRIZI kullanımı 
sırasında bazı aşı türleri yapılmamalıdır. 
Alerjik reaksiyonlar  
SKYRIZI kullanırken aşağıdaki gibi herhangi bir alerjik reaksiyon belirtisi fark ederseniz, hemen 
doktorunuza söyleyiniz ya da tıbbi yardım alınız: 
 Nefes almada ya da yutkunmada zorluk 
 Yüzün, dudakların, dilin ya da boğazın şişmesi 
 Kırmızı döküntü ya da kabarıklıklarla birlikte derinin şiddetli derecede kaşınması 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
SKYRIZI’nin yiyecek ve içecek ile kullanılması 
SKYRIZI deri altına enjeksiyon yoluyla uygulandığı için, yiyecek ve içeceklerin bu ilacı 
etkilemesi beklenmemektedir. 
Hamilelik 
İlacı kullanmadan önce doktorunuza veya eczacınıza danışınız. 
 
Hamileyseniz, hamile olabileceğinizi düşünüyorsanız veya hamile kalmayı planlıyorsanız, bu 
ilacı kullanmadan önce doktorunuza danışınız. SKYRIZI’nin bebeği nasıl etkileyeceği 
bilinmemektedir. 
 
Hamile kalma potansiyeli olan bir kadınsanız, bu ilacı kullanırken ve SKYRIZI’nin son 
dozundan itibaren en az 21 hafta boyunca etkili bir doğum kontrol yöntemi kullanmalısınız. 
Tedaviniz sırasında hamile olduğunuzu fark ederseniz, hemen doktorunuza veya eczacınıza 
danışınız. 
 
Emzirme 
 
İlacı kullanmadan önce doktorunuza veya eczacınıza danışınız. 
 
Eğer emziriyorsanız veya emzirmeyi planlıyorsanız, bu ilacı kullanmadan önce doktorunuza 
danışınız.  
Araç ve makine kullanımı 
SKYRIZI’nin araç ve makine kullanımını etkilemesi muhtemel değildir. 
SKYRIZI’nin içeriğinde bulunan bazı yardımcı maddeler hakkında önemli bilgiler 
SKYRIZI her kullanıma hazır kalemde 1 mmol (23 mg)’dan daha az sodyum ihtiva eder; yani 
aslında “sodyum içermez”. 
 
  
4 Diğer ilaçlar ile birlikte kullanımı 
Aşağıdaki durumları doktorunuza veya eczacınıza bildiriniz. 
 Başka herhangi bir ilacı kullanıyorsanız, yakın zamanda kullandıysanız veya kullanma 
ihtimaliniz bulunuyorsa, 
 Yakın zamanda aşı olmuşsanız veya olacaksanız; SKYRIZI’nin kullanımı sırasında bazı 
aşı türleri yapılmamalıdır. 
SKYRIZI kullanımından önce veya kullanımı sırasında emin değilseniz doktorunuza veya 
eczacınıza bildiriniz. 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz. 
 
3. SKYRIZI nasıl kullanılır? 
Uygun kullanım ve doz/uygulama sıklığı için talimatlar 
SKYRIZI’yi daima doktorunuzun veya eczacınızın belirttiği şekilde uygulayınız. Emin değilseniz 
doktorunuza veya eczacınıza danışınız. 
SKYRIZI, deri altına (subkütan enjeksiyon adı verilen) enjeksiyon halinde uygulanır. 
SKYRIZI dozu 150 mg olup, tek bir enjeksiyon olarak verilir. İlk dozdan sonra, sonraki 
dozunuzu 4. haftada ve ardından 12 haftada bir alacaksınız. 
 
16 haftalık tedavinin ardından, tedaviye yanıt vermeyen hastalarda tedavinin kesilmesine yönelik 
değerlendirme doktorunuz tarafından yapılmalıdır. 
 
Bu ilacı kendi kendinize enjekte edip edemeyeceğinize doktorunuzla veya eczacınızla birlikte 
karar vermelisiniz. Doktorunuz veya eczacınızdan gerekli eğitimi almadıkça bu ilacı kendi 
kendinize enjekte etmeyiniz. Bir sağlık çalışanı da gerekli eğitimi aldıktan sonra bu enjeksiyonu 
size uygulayabilir. 
 
SKYRIZI’yi kendinize enjekte etmeden önce aşağıda yer alan uygulama talimatlarını okuyunuz.  
5 Uygulama yolu ve metodu 
SKYRIZI kullanıma hazır kalem: 
 
 
 
 
SKYRIZI’yi enjekte etmeden önce bilmeniz gereken önemli bilgiler  
 Enjeksiyon yapmadan önce SKYRIZI’yi nasıl enjekte edeceğinize dair eğitim alınız. Eğer 
yardıma ihtiyacınız olursa doktorunuza veya eczacınıza danışınız. 
 SKYRIZI’yi ne zaman enjekte edeceğinizi bilmek için takvim üzerinde tarihleri 
işaretleyiniz. 
 SKYRIZI’yi ışıktan korumak için, kullanma vakti gelene kadar orijinal kutusunda 
saklayınız. 
 Kutuyu buzdolabından çıkarınız ve enjeksiyondan önce 30 ila 90 dakika  boyunca, 
doğrudan güneş ışığı almayacak şekilde oda sıcaklığında bekletiniz. 
 Eğer kontrol penceresindeki sıvı bulanıksa ya da taneler veya büyük partiküller içeriyorsa 
ilacı enjekte etmeyiniz . Sıvı, berrak veya sarı renkli bir görünümde olmalıdır ve minik 
beyaz ya da berrak partiküller içerebilir. 
 Kalemi çalkalamayınız. 
 Enjeksiyonun yapılacağı zamana kadar koyu gri kapağı çıkartmayınız. 
Aşağıdaki durumlarda bu ilacı eczaneye iade ediniz 
 Eğer son kullanma tarihi (SKT) geçmişse, 
 Eğer sıvı donmuşsa (çözülmüş olsa bile),  
 Eğer kalem düşmüşse veya hasar görmüşse, 
 Karton perforasyonları (delikleri) bozulmuş ise. 
 
 
 
Yeşil aktivasyon 
düğmesi Kontrol 
penceresi Koyu gri kapak 
(enjeksiyona hazır olana 
kadar çıkartmayınız) 
Gri el kavrama sapı Beyaz iğne kılıfı İğne 
6 SKYRIZI’yi her kullanışınızda aşağıdaki adımları takip ediniz 
ADIM 1 
 Kutuyu buzdolabından çıkarınız ve enjeksiyondan 
önce  30 ila 90 dakika  boyunca, doğrudan güneş ışığı 
almayacak şekilde oda sıcaklığında bekletiniz. 
 Skyrizi’nin oda sıcaklığına gelmesini 
beklerken kalemi kutusundan çıkarmayınız. 
 Skyrizi başka bir şekilde ısıtmayınız. Örneğin; 
bir mikrodalga ya da sıcak su ile ısıtmayınız. 
 Sıvı donmuşsa, eritilse bile, kalemi 
kullanmayınız. 
ADIM 2 
 
  
Aşağıdaki malzemeleri temiz ve düz bir yüzey üzerine 
yerleştiriniz: 
 1 adet kullanıma hazır kalem  
 1 adet alkollü ped (kutuya dahil değildir) 
 1 adet pamuk yumağı veya gazlı bez (kutuya 
dahil değildir) 
 Özel atık kabı (kutuya dahil değildir) 
 
Ellerinizi yıkayıp kurulayınız. 
 
 
 
 
ADIM 3 
 
Enjeksiyon yapılacak bölgeler 
  
Enjeksiyon yapılacak bölgeler Enjeksiyon için şu 3 bölgeden birini seçiniz: 
 sol uyluğun önü 
 sağ uyluğun önü 
 göbek deliğinin en az 5 cm uzağında olmak 
üzere göbek bölgesi (karın) 
Enjeksiyondan önce, enjeksiyon yapılacak yeri bir 
alkollü ped ile dairesel hareketlerle siliniz. 
 Temizledikten sonra enjeksiyon bölgesine 
dokunmayınız ya da üflemeyiniz . 
Enjeksiyondan önce derinizin kurumasını 
bekleyiniz. 
 Kıyafetlerin üstünden enjeksiyon yapmayınız. 
 Ağrıyan, morarmış, kızarmış, sertleşmiş, yaralı 
veya çatlak izleri olan deri üzerine enjeksiyon 
yapmayınız. 
 Sedef hastalığından etkilenmiş bölgelere 
enjeksiyon yapmayınız. 
7 ADIM 4 
 
Sıvıyı kontrol ediniz 
 
  
Gösterildiği gibi, koyu gri kapağı olan kalemi yukarı 
doğru bakacak şekilde  tutunuz. 
 Öncelikle koyu gri kapağı çekiniz. 
 Koyu gri kapağı atınız. 
 
Sıvıyı kontrol penceresinden kontrol ediniz. 
 
 Sıvıda kabarcıklar görünmesi normaldir.  
 Sıvı, berrak veya sarı renkli bir görünüme 
sahip olup, minik beyaz ya da berrak 
partiküller içerebilir. 
 Eğer sıvı bulanıksa ya da taneler veya büyük 
partiküller içeriyorsa bu ilacı kullanmayınız. 
 
 
 
 
 
ADIM 5 
Karın ya da uyluk 
  
Kalemi parmaklarınızla gri el kavrama sapından 
tutunuz. 
 
Kalemi, beyaz iğne kılıfı enjeksiyon bölgesini 
gösterecek şekilde çeviriniz ve yeşil aktivasyon 
düğmesini görebilirsiniz. 
 
Yükseltilmiş bir alan oluşturmak için enjeksiyon 
bölgenizdeki derinizi nazikçe sıkınız ve sağlam bir 
şekilde tutunuz. 
 
Beyaz iğne kılıfını düz (90º açı) olarak yükseltilmiş 
enjeksiyon bölgesine yerleştiriniz. 
ADIM 6 
 
İlk “klik”                  15 saniye 
 Yeşil aktivasyon düğmesini ve kontrol penceresini 
görebilecek şekilde kalemi tutunuz. 
 
Kalemi yükseltilmiş enjeksiyon bölgesine doğru 
bastırınız ve bastırmaya devam ediniz. 
 Kalem, yalnızca yeşil aktivasyon düğmesine 
basmadan önce beyaz iğne kılıfı enjeksiyon 
bölgesine doğru bastırılırsa etkinleşir. 
 
Yeşil aktivasyon düğmesine basınız ve kalemi 15 
saniye boyunca basılı tutunuz. 
 Yüksek bir "klik" sesi, enjeksiyonun başladığı 
anlamına gelir. 
8 ADIM 7 
 
İkinci “click”                  15 saniye 
 
 
                                  Sarı gösterge  
Kalemi enjeksiyon bölgesine doğru bastırmaya devam 
ediniz. 
 
Enjeksiyon: 
 kalem ikinci bir "klik" yaptığında veya  
 sarı gösterge kontrol penceresini 
doldurduğunda 
tamamlanır. 
 
Bu 15 saniye kadar  sürer. 
 
 
 
 
 
 
 
ADIM 8 
 
 Enjeksiyon tamamlandığında, kalemi derinizden 
yavaşça çekiniz. 
 
Beyaz iğne kılıfı iğne ucunu kapayacak ve bir "klik" 
sesi daha çıkartacaktır. 
 
Enjeksiyonu tamamladıktan sonra, enjeksiyon 
bölgesindeki derinize bir pamuk veya gazlı bez 
koyunuz. 
 
 Enjeksiyon bölgesini ovalamayınız 
 Enjeksiyon bölgesinde hafif kanama normaldir 
ADIM 9 
 
 Kullanılmış kalemi kullanımdan hemen sonra özel bir 
atık kabına atınız. 
 Kullanılmış kalemi ev atıkları arasına 
atmayınız. 
Doktorunuz veya eczacınız, dolmuş olan özel atık 
kabını nasıl bertaraf edeceğinizi anlatacaktır. 
Değişik yaş grupları: 
9  
Çocuklarda kullanımı: 
SKYRIZI, 5-18 yaş arası hastalarda önerilmemektedir. Bu durumun sebebi, SKYRIZI’nin bu yaş 
grubunda çalışılmamış olmasıdır. 
SKYRIZI’nin 6 yaşından küçük çocuklarda orta veya şiddetli plak psöriyazis endikasyonu için ya 
da 5 yaşından küçük çocuklarda psöriyatik eklem yangısı endikasyonu için uygun bir kullanımı 
bulunmamaktadır. 
Yaşlılarda kullanımı: 
Doz ayarlaması gerekli değildir. 
 
Özel kullanım durumları: 
 
Böbrek/Karaciğer yetmezliği: 
SKYRIZI, bu hasta popülasyonlarında çalışılmamıştır. Herhangi bir doz ayarlaması gerekli 
görülmemektedir. 
Aşırı kilolu hastalar: 
Doz ayarlaması gerekli değildir. 
 
Eğer SKYRIZI'nin etkisinin çok güçlü veya zayıf olduğuna dair bir izleminiz var ise doktorunuz 
veya eczacınız ile konuşunuz. 
Kullanmanız gerekenden fazla SKYRIZI kullandıysanız: 
SKYRIZI’den kullanmanız gerekenden fazlasını kullanmışsanız veya doz alınması gereken 
zamandan daha önce uygulandıysa doktorunuz ile konuşunuz.  
SKYRIZI’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
SKYRIZI’yi kullanmayı unutursanız 
Eğer SKYRIZI’yi kullanmayı unutursanız, hatırlar hatırlamaz bir dozu enjekte ediniz. Eğer ne 
yapacağınızdan emin değilseniz doktorunuzla konuşunuz. 
Unutulan dozları dengelemek için çift doz almayınız. 
SKYRIZI ile tedavi sonlandırıldığındaki oluşabilecek etkiler 
Önce doktorunuzla konuşmadan SKYRIZI kullanmayı bırakmayınız. Eğer tedaviyi keserseniz 
belirtileriniz tekrar ortaya çıkabilir. 
Bu ilacın kullanımına ilişkin başka sorularınız varsa doktorunuza veya eczacınıza danışınız. 
4. Olası yan etkiler nelerdir? 
Tüm ilaçlar gibi SKYRIZI’nin içeriğinde bulunan maddelere duyarlı olan kişilerde yan etkiler 
olabilir. 
10 Yan etkiler aşağıdaki kategorilerde gösterildiği şekilde sıralanmıştır:  
• Çok yaygın: 10 hastanın en az 1’inde görülebilir.  
• Yaygın: 10 hastanın 1’inden az, fakat 100 hastanın 1’inden fazla görülebilir.  
• Yaygın olmayan: 100 hastanın birinden az, fakat 1.000 hastanın 1’inden fazla görülebilir.  
• Seyrek: 1.000 hastanın birinden az, fakat 10.000 hastanın 1’inden fazla görülebilir.  
• Çok seyrek: 10.000 hastanın 1’inden az görülebilir. 
• Bilinmiyor: Eldeki verilerden hareketle tahmin edilemiyor. 
 
Aşağıdakilerden herhangi birini fark ederseniz, hemen doktorunuza bildiriniz veya size en 
yakın hastanenin acil bölümüne başvurunuz: 
 
 Nefes almada ya da yutkunmada zorluk  
 Yüzün, dudakların, dilin ya da boğazın şişmesi 
 Ateş, grip benzeri belirtiler, gece terlemeleri 
 Yorgunluk hissi veya nefes darlığı, kesilmeyen öksürük 
 Sıcak, kızarık ve ağrılı cilt veya kabarıklıklarla birlikte seyreden ağrılı cilt döküntüsü 
SKYRIZI kullanmaya devam edip etmeyeceğinize doktorunuz karar verecektir. 
Bunların hepsi ciddi yan etkilerdir. Acil tıbbi müdahale gerekebilir. 
Aşağıdakilerden herhangi birini fark ederseniz, doktorunuza söyleyiniz: 
Çok yaygın: 
 Boğaz ağrısı ve burun akıntısı gibi belirtilerle seyreden üst solunum yolu enfeksiyonları 
Yaygın: 
 Yorgunluk hissi 
 Cilt mantar enfeksiyonu 
 Enjeksiyon yerinde reaksiyonlar (kızarıklık veya ağrı gibi) 
 Baş ağrısı 
 Kaşıntı 
 Döküntü 
Yaygın olmayan: 
 Ciltte küçük, kabarık, kırmızı şişlikler 
 Kurdeşen (Ürtiker) 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi durumunda 
hekiminize veya eczacınıza danışınız. Ayrıca karşılaştığınız yan etkileri www.titck.gov.tr 
sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 08 numaralı 
yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. 
11 Meydana gelen yan etkileri bildirerek kullanmakta olduğunuz ilacın güvenliliği hakkında daha 
fazla bilgi edinilmesine katkı sağlamış olacaksınız. 
5. SKYRIZI’nin saklanması 
SKYRIZI’yi çocukların göremeyeceği, erişemeyeceği yerlerde ve ambalajında saklayınız. 
Son kullanma tarihiyle uyumlu olarak kullanınız. 
Kalem etiketi ve dış karton üzerinde yer alan son kullanma tarihinden sonra SKYRIZI’yi 
kullanmayınız. 
 
2ºC-8ºC arasında buzdolabında saklayınız. Dondurmayınız. 
 
Kullanıma hazır kalemi, ışıktan korumak için, kullanım anına kadar orijinal ambalaj kutusunda 
saklayınız. 
 
Gerekirse, kullanıma hazır kalemi, ışıktan korumak için orijinal ambalaj kutusunda, buzdolabının 
dışında (maksimum 25°C'ye kadar) 24 saate kadar saklayabilirsiniz. 
 
Eğer sıvının bulanık olduğunu ya da taneler veya büyük partiküller içerdiğini fark ederseniz, 
SKYRIZI’yi kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz. 
 
Ruhsat Sahibi:  
AbbVie Tıbbi İlaçlar Sanayi ve Ticaret Limited Şirketi  
Ataşehir/İstanbul/Türkiye  
 
Üretim Yeri: 
AbbVie Biotechnology Ltd., Barceloneta/Porto Riko/ABD  
 
Bu kullanma talimatı …/…/… tarihinde onaylanmıştır. 
 
 
