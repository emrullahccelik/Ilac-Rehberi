1 / 8 
  
KULLANMA TALİMATI  
 
EMEKSAT % 0,05 göz damlası, ç özelti  
Göze uygulanır.  
Steril  
 
• Etkin madde(ler):  Her 1 mL 0,5 mg emedastine eşdeğer 0,884 mg emedastin difumarat 
içerir.  
• Yardımcı madde(ler):  Benzalkonyum klorür, trometamol , sodyum klorür, hidroksipropil  
metil seliloz , hidroklorik asit ve/veya  sodyum hidroksit (pH ayarı için) ve enjeksiyonluk  su. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz . 
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora ve ya hastaneye gittiğinizde, doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında : 
1. EMEKSAT  nedir ve ne için kullanılır?  
2. EMEKSAT ’ı kullanmadan önce dikkat edilmesi gerekenler  
3. EMEKSAT  nasıl kullanılır?  
4. Olası yan etkiler nelerdir?  
5. EMEKSAT ’ın saklanması  
Başlıkları yer almaktadır.  
 
1. EMEKSAT  nedir ve ne için kullanılır?  
• EMEKSAT , gözdeki mevsimsel alerjik konjunktivit tedavisinde kullanılır. Alerjik 
reaksiyonun şiddetini azaltarak etki gösterir.  
• Alerjik konjunktivit:  Polenler, ev tozu veya hayvan tüyü gibi bazı maddelerin 
(alerjenler) sebep olduğu, kaşıntı, kızarıklık ve gözün şi şmesi gibi alerjik reaksiyon 2 / 8 
 durumudur.  
• EMEKSAT , 5 mL plastik şişe ile uygulanan bir sıvıdır (çözelti).  
 
2. EMEKSAT ’ı kullanmadan önce dikkat edilmesi gerekenler  
EMEKSAT ’ı aşağıdaki durumlarda KULLANMAYINIZ.  
Eğer etkin maddeye ya da yardımcı maddelere aşırı duya rlılığınız varsa kullanmayınız.  
Tavsiye için doktorunuza danışınız.  
EMEKSAT’ı  aşağıdaki durumlarda DİKKATLİ KULLANINIZ  
• EMEKSAT 3 yaşın altındaki çocuklarda kullanılmamalıdır.  
• Eğer kontakt lens takıyorsanız “EMEKSAT’ın içeriğinde bulunan bazı yard ımcı maddeler 
hakkında önemli bilgiler” bölümüne bakınız.  
• EMEKSAT, 65 yaş üstü hastalarda, bu grup hastalar klinik çalışmalarda çalışılmadığı için, 
kullanımı önerilmemektedir.  
• EMEKSAT’ın, böbrek veya karaciğer problemi yaşayan hastalarda da kullanımı 
öneri lmemektedir.  
• Emedastin ile bağlantılı korneal infiltratlar (gözün ön saydam kısmında çok küçük 
birikintiler) bildirilmiştir. Korneal infiltrat durumunda ürün kesilmelidir ve uygun tedavi 
başlatı lmalıdır.  
İlacı kullanmadan önce doktorunuza veya eczacınıza d anışınız.  
Bu uyanlar , geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
EMEKSAT’ın  yiyecek ve içecek ile kullanılması  
Uygulama yöntemi açısından EMEKSAT’ın yiyecek ve içecekler ile etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
Eğer hamileyseniz veya hamile kalma olasılığınız varsa, tav siye için doktorunuza danışınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  3 / 8 
 Eğer  emziriyorsanız tavsiye için doktorunuza danışınız.  
 
Araç ve makine kullanımı  
EMEKSAT uygulamasından hemen sonra görme bulanıklığı ortaya çıkabilir. Görmeniz 
netleşinceye kadar araç veya makine kullanmayınız.  
 
EMEKSAT ’ın içeriğinde bulunan bazı yardımcı maddeler hakkında önemli bilgiler  
EMEKSAT  içindeki bir koruyucu (benzalkonyum klorür) göz tahrişine neden  olabilir . 
Benzalkonyum klorür yumuşak kontakt  lensler tarafından emilebilir ve kontakt lenslerin 
rengini değiştirebilir. Bu ilacı kullanmadan önce kontakt lensleri çıkarmalı ve 15 dakika sonra 
takmalısınız.  
Benzalkonyum klorür özellikle kuru göz durumu ve kornea (gözün ön tarafındaki şeffaf 
katman) h astalıklarınız varsa gözde tahrişe neden olabilir. Kullanımdan sonra gözde anormal 
his, batma veya acı hissederseniz doktorunuza başvurunuz.  
 
Diğer ilaçlar ile birlikte kullanımı  
Eğer reçeteli ya da reçetesiz herhangi bir ilacı şu anda kullanıyorsanız veya  son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
Eğer EMEKSAT ile eş zamanlı olarak başka göz damlaları kullanıyorsanız, art arda iki 
uygulama arasında en az 10 dakika ara veriniz. En son pomadları kullanını z. 
 
3. EMEKSAT  nasıl kullanılır?  
Bu ilacı her zaman doktorunuzun size söylediği şekilde veya bu kullanma talimatında tarif 
edilen şekliyle kullanınız. Eğer emin değilseniz doktorunuza veya eczacınıza danışınız.  
 
Uygun kullanım ve doz/uygulama sıklığı için talimatlar:  
Yetişkinler ve 3 yaşın üstündeki çocuklar: Günde iki kez bir damla.  
Doktorunuz başka türlü tavsiye etmedikçe bu dozda kullanınız. Bu ilacı doktorunuz önerdiği 
süre kadar kullanınız. Sadece doktorunuz tavsiye ederse iki göze birden damlatınız.  
 
 
 4 / 8 
 Uygulama yolu ve metodu:  
Sadece gözünüze uygulayınız.  
 
 1 2 
• Bir ayna ve EMEKSAT şişesini alınız.  
• Ellerinizi yıkayınız.  
• Kabı açınız.  
• Kapak açıldıktan sonra, emniyet belirteci olan halka gevşekse ürünü kullanmadan önce 
halkayı çıkarınız.  
• Baş ve orta parmaklarınız arasında şişeyi tutunuz, ters çeviriniz.  
• Kafanızı geriye yatırınız. Göz kapağı ve gözünüz arasında bir kese oluşacak kadar, 
parmağınızla alt göz kapağınızı aşağı doğru çekiniz. Damlayı buraya damlatacaksınız (resim 
1). 
• Damlalık ucunu göze yak laştırınız. Eğer yardımcı olacaksa bir ayna kullanınız.  
• Damlalığı gözünüze, göz kapağınıza, gözünüzün etrafındaki yüzeylere veya diğer yüzeylere 
değdirmeyiniz. Bu damlalığın enfekte olmasına neden olabilir.  
• Şişenin üzerine hafif bir basınç uygulayarak bir kerede bir damla EMEKSAT  akmasını 
sağlayınız.  
• Kabı sıkmayınız, gerektiğinde şişenin arkasına sadece hafif bir basınç uygulayınız  
(resim 2).  
• Eğer damlayı iki gözünüze de kullanmanız gerekiyorsa yukarıdaki adımları diğer gözünüz 
için de tekrarlayınız.  
• Kulla ndıktan hemen sonra kapağı sıkıca kapatınız.  
 
Eğer EMEKSAT ’ı yanlışlıkla yutar veya enjekte ederseniz hemen doktorunuza başvurunuz. 
Bu, kalp ritminizi etkileyebilir.  
Eğer damla gözünüze gelmezse tekrar deneyiniz.  
Gözünüz için kullandığınız başka bir ilaç d aha varsa art arda iki uygulama arasında en az  
10 dakika ara veriniz. Göz pomadları en son uygulanmalıdır.  
İlacın kullanımı ile ilgili ilave sorularınız olursa, doktorunuza veya eczacınıza danışınız.  
5 / 8 
 Değişik yaş grupları:  
Çocuklarda kullanımı : 
EMEKSAT ’ı 3 yaşın altındaki çocuklarda kullanmayınız.  
 
Yaşlılarda kullanımı : 
EMEKSAT, 65 yaş üstü hastalarda, bu grup hastalar klinik çalışmalarda çalışılmadığı için, 
kullanımı önerilmemektedir.  
 
Özel kullanım durumları:  
Böbrek/Karaciğer yetmezliği:  
EMEKSAT, bu grup hastalar klinik çalışmalarda çalışılmadığı için, böbrek veya karaciğer 
problemi yaşıyorsanız önerilmemektedir.  
Eğer EMEKSAT ’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız g erekenden daha fazla EMEKSAT  kullandıysanız : 
EMEKSAT ’tan kullanmanız gerekenden fazlasını kullanmışsanız bir doktor veya eczacı ile 
konuşunuz.  
Eğer kullanmanız gerekenden fazlasını kullanmışsanız, gözünüzü tercihen steril tuzlu suyla 
veya eğer bu mümkün değilse ılık suyla yıkayarak uzaklaştırabilirsiniz. Bu işlemden sonra ilacı 
tekrar uygulamayıp, diğer uygulama zamanınızı bekleyiniz.  
 
EMEKSAT ’ı kullanmayı unutursanız  
Unutulan dozları dengelemek için çift doz almayınız.  
Eğer uygulamayı unuttuysanız hatırl adığınız zamanda damlanızı damlatıp, diğer 
uygulamalarınıza önceden kararlaştırılan zamanlarda devam ediniz.  
 
EMEKSAT  ile tedavi sonlandırıldığında ki oluşabilecek etkiler  
Tedaviyi önerilen zamandan önce keserseniz tedaviniz yetersiz kalacak ve gözünüzün iyileşme 
süreci uzayacaktır.  
 
 6 / 8 
 4. Olası yan etkiler nelerdir?  
Tüm ilaçlar gibi EMEKSAT’ı n içeriğinde bulunan maddelere duyarlı olan kişilerde yan etkiler 
olabilir.  
Bu etkiler ciddi olmadığı sürece ilacı kullanmaya devam edebilirsiniz. Eğer endişeniz varsa 
doktorunuz veya eczacınız ile konuşunuz.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın  : 10 hastanın en a z 1’inde görülebilir.  
Yaygın   : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fak at 1.000 hastanın birinden fazla görülebilir.  
Seyrek   : 1.000 hastanın birinden az , fakat 10.000 hastanın birinden fazla görülebilir.  
Çok seyrek  : 10.000 hastanın birinden az görülebilir.  
Sıklığı bilinmeyen: Eldeki  verilerden  hareketle tahmin edilemiyor.  
 
Eğer aşağıdakilerden biri sizde mevcut ise, sizin EMEKSAT’ a karşı ciddi alerjiniz var 
demektir. Acil tıbbi müdahaleye veya hastaneye yatırılmanıza gerek olabilir:  
 
Eller, ayaklar, bilekler, yüz ve dudakların şişmesi ya da özellikle ağız ve boğazın yutmayı ve 
nefes almayı zorlaştıracak şekilde şişmesi, gözde şiddetli kaşıntı, kızarıklık, gözlerde sulanma 
gibi alerjik reaksiyonlar  
Bunların hepsi çok ciddi yan etkilerdir.  
Bu ciddi yan etkilerin hepsi oldukça seyrek görül ür. 
 
Yaygın yan etkiler  
• Göz ağrısı  
• Göz kaşıntısı  
• Göz kızarıklığı  
 
Yaygın olmayan yan etkiler  
• Gözün ön şeffa f yüzeyi olan korneada bozukluk  
• Gözde yabancı cisim varmış hissi  
• Gözyaşı üretimin artması  
• Göz yorgunluğu  7 / 8 
 • Göz tahrişi  
• Bulanık görme  
• Gözün ön yüzeyinde  renklenme  
• Kuru göz  
• Gözde kanlanma  
• Baş ağrısı  
• Uyku bozukluğu  
• Sinüs baş ağrısı  
• Kötü tat  
• Kızarıklık  
• Anormal rüyalar  
 
Bilinmeyen  
• Kalp ritminde artış  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. EMEKSAT ’ın saklanması  
EMEKSAT’ı  çocukların göremeyeceği, erişemeyeceği yerlerde ve ambalajında saklayınız.  
25°C’ nin altında oda sıcaklığında saklayınız . 
Uygulamadan hemen sonra  şişeyi sıkıca kapatınız.  
 
 
 8 / 8 
 Son kullanma tarihiyle uyumlu olarak kullanınız.  
Ambalajdaki son kullanma tarihinden sonra EMEKSAT’ı  kullanmayınız.  Son kullanma tarihi 
belirtilen ayın son gününü ifade etmektedir.  
Enfeksiyonları önlemek için açıldıktan sonra 4  hafta  içinde kullanınız.  Açtığınız tarihi aşağıda 
belirtilen kısma yazınız.  
 
Açma tarihi:  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi:  
World Medicine İlaç San ve Tic. A.Ş.  
Bağcılar / İ stanbul  
 
Üretim Yeri:  
World Medicine İlaç San ve Tic. A.Ş.  
Bağcılar / İstanbul  
 
Bu kullanma talimatı  ../../...  tarihinde onaylanmıştır.  