KISA ÜRÜN BİLGİSİ
1. BEŞERİ TIBBİ ÜRÜNÜN ADI
FOAMİX %2 çözelti köpük
2. KALİTATİF VE KANTİTATİF BİLEŞİM Etkin madde:
Her 1 ml köpük içerisinde;
20 mg Minoksidil bulunmaktadır.
Yardımcı maddeler:
Monopropilen glikol 549,4 mg.
Yardımcı maddeler için Bölüm 6.1’e bakınız.
3. FARMASÖTİK FORMU
Çözelti Köpük.
Her 1 ml 20 mg Minoksidil içerir.
Beyaz veya sarı renkli, kristalize partiküllü olabilen çözelti
4. KLİNİK ÖZELLİKLERİ
4.1 Terapötik endikasyonlar
FOAMİX, kellik (androgenetik alopesi)’in uzun süreli tedavisinde, saç dökülmesinin önlenmesi
ve saç büyümesinin uyarılmasında kullanılır.
4.2 Pozoloji ve uygulama şekli
Pozoloji/ uygulama sıklığı ve süresi
FOAMİX topikal uygulamasından önce saç ve saç derisinin tamamen kuru olduğundan emin olmak
gerekir. Uygulama yapılacak olan saç derisinin tüm bölgesine günde 2 kez FOAMİX topikal
köpükten 1 ml’yi (ölçü kapakta işaretli yeri) aşmayacak şekilde uygulanmalıdır. Günlük olarak
toplamda 2 ml’lik doz aşılmamalıdır. İlacın uygulanmasını kolaylaştırmak için parmak uçlarınızı
kullandıysanız ellerinizi uygulama sonrasında iyice yıkayınız.
Saç büyümesi 8 hafta veya daha fazla süreyle günde iki seferlik uygulama sonrası gözlenebilir.
FOAMİX’i kullanmaya başladıktan 16 hafta sonra hiçbir fayda görülmez ise kullanımı
bırakılmalıdır.
Saç çıkması durumunda, saç büyümesinin devam edebilmesi için günde 2 kez yapılan
uygulamalara devam edilmelidir.
FOAMİX’in 16 haftadan sonraki etkililik ve güvenliliği kanıtlanmamıştır.
Uygulama şekli:
FOAMİX topikal uygulama içindir.
Köpüğü parmak uçlarınızla tüm uygulama bölgesine yayınız. Uygulama sonrası eller iyice
yıkanmalıdır.
1Özel popülasyonlara ilişkin ek bilgiler
Böbrek/Karaciğer yetmezliği:
Böbrek ve/veya karaciğer yetmezliği olan hastalarda özel bir doz ayarlamasına gerek yoktur.
Pediyatrik popülasyon:
18 yaşından küçüklerde FOAMİX’in etkililik ve güvenliliği kanıtlanmamıştır, dolayısıyla
kullanımı önerilmemektedir.
Geriyatrik popülasyon:
49 yaşından büyüklerde FOAMİX’in etkililik ve güvenliliği kanıtlanmamıştır, dolayısıyla
kullanımı önerilmemektedir.
4.3. Kontrendikasyonlar
FOAMİX aşağıdaki durumlarda kontraendikedir:
• Minoksidil, monopropilen glikol, etil alkole duyarlılığı olan kişilerde,
• Hipertansiyonu olanlarda (hipertansiyon olma ihtimaline karşı kontrol edilmelidir),
• Kafa derisinde herhangi bir anomalisi olan kişilerde (Sedef hastalığı ve güneş yanığı dahil),
• Saç derisi tıraşlı kişilerde,
• Kapalı pansumanı ya da diğer topikal medikal ürünleri kullanan kişilerde.
4.4 Özel kullanım uyarıları ve önlemleri
FOAMİX kullanımına başlamadan önce, kullanıcının saç derisinin sağlıklı ve normal olup
olmadığı belirlenmelidir. Topikal minoksidil iltihaplı, enfekte, yaralı ya da ağrılı saç derisine
uygulanmamalıdır (Bkz. Bölüm 4.3.).
Minoksidil sadece androgenetik alopesi tedavisinde endikedir. Başka hiçbir tip saç dökülmesi ve
kellikte kullanılmamalıdır (ailesinde saç dökülmesi öyküsü bulunmayanlar, ani ve yamalı saç
dökülmesi olanlar, doğuştan saç dökülmesi olanlar veya sebebi bilinmeyen saç dökülmeleri gibi).
Hipotansiyon, göğüs ağrısı, hızlı kalp atışı, baygınlık, baş dönmesi, ani ve açıklanamayan kilo
artışı, el ve ayaklarda şişme, kalıcı lokal kızarıklık, döküntü veya herhangi başka bir
beklenmedik sorun yaşayan hastalar FOAMİX kullanımını bırakıp doktora görünmelidir (Bkz.
Bölüm 4.8.).
Hastanın bilinen bir kardiyovasküler hastalığı veya kardiyak aritmisi var ise FOAMİX
kullanmadan önce hastalık değerlendirilmelidir.
Bazı hastalar FOAMİX kullanımı sonucunda saç rengi ve/veya saç dokusu değişimleri
yaşamışlardır.
FOAMİX harici kullanım içindir. Kafa derisi dışında vücudun diğer bölgelerine uygulamayınız.
Tavsiye edilen dozdan daha fazla veya daha sık kullanmak daha iyi sonuçlar almanızı
sağlamayacaktır. Saç derisi dışındaki vücudun diğer bölgelerine teması halinde istenmeyen
tüylenmeye sebep olabilir.
2FOAMİX uygulaması sonrası eller iyice yıkanmalıdır.
Bazı kullanıcılar FOAMİX kullanımına başladıktan sonra saç dökülmelerinin arttığını
bildirmişlerdir. Bu durum, Minoksidilin saç büyüme döngüsünde değişime yol açmasından
kaynaklanır. Saçlar telojen fazdan anojen faza geçer. Yeni saçlar büyüdükçe eskiler dökülür. Bu
geçici saç dökülmesi genellikle FOAMİX kullanımına başladıktan 2 ile 6 hafta arasında
görülmeye başlar ve birkaç hafta içinde gerilemeye başlar. Eğer saç dökülmesi 2 haftadan daha
uzun süre devam ederse, FOAMİX kullanmayı bıraktırınız.
FOAMİX’in uzun süreli kullanımında kanıtlanamamış olmasına rağmen bireysel olarak
değişkenlik göstermekle birlikte, aşırı hassasiyet, deride inflamasyon ya da hastalık (kafa
derisinin eksfoliasyonu veya kafa derisinde sedef gibi) süreçlerinin sebep olduğu epidermal
bariyer bütünlüğünde azalma gibi etkiler görülebilir.
Kazayla yutulması durumunda ciddi kardiyak advers olaylara neden olabilir. Bu nedenle, bu
ürün çocukların ulaşamayacağı yerlerde tutulmalıdır.
FOAMİX, yardımcı madde olarak 549,4 mg monopropilen glikol içermesi sebebiyle deride
irritasyona neden olabilir. Yanlışlıkla hassas yüzeylere (göz, aşınmış deri ve mukoza zarı gibi)
temas etmesi durumunda bu bölge bol su ile yıkanmalıdır.
4.5. Diğer tıbbi ürünler ile etkileşimler ve diğer etkileşim şekilleri
Bu ürün eş zamanlı olarak kafa derisi üzerine topikal olarak uygulanan diğer ilaçlar ile birlikte
kullanılmamalıdır (Bkz. Bölüm 4.3.).
Kortikosteroidler, tretinoin, ditranol veya vazelin gibi stratum korneum bariyerini değiştirebilen
topikal ilaçlar ile eş zamanlı olarak kullanıldığında, minoksidil emiliminde artışa sebep olabilir.
Klinik olarak kanıtlanmamış olmasına rağmen, minoksidilin emilen miktarının periferik
vazodilatör kaynaklı ortostatik hipotansiyonu güçlendirme teorik olasılığı söz konusudur.
Guanetidilin, minoksidilin oral formülasyonları ile etkileşiminin hızlı ve belirgin kan basıncı
düşüklüğüne sebep olduğu rapor edilmiştir. Teorik olarak topikal minoksidil ile Guanetidin’in
de etkileşme olasılığı bulunmaktadır.
Özel popülasyonlara ilişkin ek bilgiler
Pediyatrik popülasyon:
18 yaşından küçüklerde FOAMİX’in etkililik ve güvenliliği kanıtlanmamıştır, dolayısıyla
kullanımı önerilmemektedir.
Geriyatrik popülasyon:
49 yaşından büyüklerde FOAMİX’in etkililik ve güvenliliği kanıtlanmamıştır, dolayısıyla
kullanımı önerilmemektedir.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli olan kadınlar/ Doğum kontrolü (Kontrasepsiyon)
FOAMİX gebe kadınlarıda kullanımı kontraendikedir. Bu nedenle çocuk doğurma potansiyeli
bulunan kadınlar kullanmamalıdır.
Gebelik dönemi
Minoksidil’in gebe kadınlarda kullanımına ilişkin yeterli çalışma mevcut değildir. Yapılan
3hayvan çalışmaları insan çalışmalarına oranla fetüsün daha fazla maruz kaldığını göstermiştir.
İnsanlarda potansiyel fetal zarar riski bulunmaktadır (Bkz. Bölüm 5.3).
Laktasyon dönemi
Minoksidil’in topikal uygulamada süte geçtiği bilinmektedir. Potansiyel yan etkilerinden dolayı
emzirme döneminde kullanılmamalıdır.
Üreme yeteneği/Fertilite
Farelerde 9 mg/kg’dan daha fazla (insan maruziyetinin en az 25 katı) subkutan olarak uygulanan
minoksidilin gebelik, gebe kalma oranını ve yaşayan yavru sayısını azalttığı ile
ilişkilendirilmiştir.
4.7. Araç ve makine kullanımı üzerindeki etkiler
Minoksidil’in farmakodinamik ve genel güvenlilik profiline dayanarak, araç ya da makine
kullanımı üzerine herhangi bir etkisi beklenmemektedir.
4.8. İstenmeyen etkiler
Advers reaksiyonların sıklığı aşağıdaki gibi sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerle tahmin
edilemiyor).
Bağışıklık sistemi hastalıkları
Yaygın : Aşırı duyarlılık reaksiyonları (yüz ödemi, yaygın kızarıklık, genel kaşıntı, yüzde şişlik,
boğaz sıkışması dahil)
Yaygın olmayan : Anjiyoödem (dudakta ödem, dudakta şişlik, ağızda ödem, orofaringeal şişlik,
boğazda ödem, dilin şişmesi ve dil ödemi dahil)
Sinir sistemi hastalıkları
Çok yaygın : Baş ağrısı
Yaygın olmayan : Baş dönmesi
Göz hastalıkları
Yaygın olmayan : Gözde iritasyon
Vasküler hastalıkları
Yaygın olmayan : Hipotansiyon
Kardiyak hastalıkları
Yaygın : Göğüs ağrısı
Yaygın olmayan : Çarpıntı, Nabız artışı
Solunum, göğüs bozuklukları ve mediastinal bozukluklar
Yaygın olmayan : Solunum güçlüğü
Deri ve deri altı doku hastalıkları
Yaygın : Hipertrikoz (kadınlarda yüz bölgesinde istenmeyen tüylenme), kaşıntı (uygulama
yerinde kaşıntılı döküntü ve gözde kaşıntı), kızarıklık (uygulama bölgesinde püstüler, papüler
genelleştirilmiş vestibüler ve maküler döküntü), dermatit (uygulama bölgesinde alerjik, atopik
ve seboreik dermatit).
4Yaygın olmayan : Geçici saç dökülmesi (Bkz. Bölüm 4.4.), saç rengi ve saç dokusunda değişim,
ciltte pul pul dökülme (uygulama bölgesinde, eksfoliatif döküntü ve dermatit eksfoliyatif), akne
(akne gibi döküntüler) ve ciltte kuruluk (uygulama yeri dahil olmak üzere kuruluk).
Genel bozukluklar ve uygulama bölgesine ilişkin hastalıkları
Yaygın : Periferik ödem, kilo artışı
Yaygın olmayan : Uygulama bölgesinde tahriş (ciltte tahriş) uygulama bölgesinde eritem
(eritem ve eritematöz döküntü) (Bazen kulaklar ve yüz gibi kafa derisi yakınındaki yapılarda
genellikle kaşıntı, tahriş, ağrı, kızarıklık, ödem, kuru cilt, kızarıklık, döküntü ve bazen daha
şiddetli eksfoliasyon, dermatit, kabarma, kanama ve ülser oluşabilir).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacım yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0312 218 35 99).
4.9. Doz aşımı ve tedavisi
FOAMİX vücudun daha geniş bölgelerine ya da kafa derisinin diğer bölgelerine önerilen
dozdan fazla uygulandığında, minoksidil’in emilim potansiyeli artabilir.
FOAMİX’in minoksidil konsantrasyonu sebebiyle, kazara yutulması ilacın farmakolojik
etkisine bağlı olarak sistemik etkileri üretme potansiyeline sahiptir (2 ml FOAMİX 40 mg
Minoksidil içerir; bu da hipertansiyon tedavisi için önerilen oral Minoksidil uygulaması için
tavsiye edilen maksimum yetişkin dozuna tekabül etmektedir).
Minoksidil’in doz aşımı belirtileri ve semptomları başta sodyum ve su tutulması olmak üzere,
taşikardi ve hipotansiyon ile ilişkili kardiyovasküler etkiler olacaktır. Taşikardi, hipotansiyon,
baş dönmesi ve uyuşukluk da oluşabilir.
Tedavi
Minoksidil’in doz aşımı tedavisi semptomatik ve destekleyici olmalıdır. Sıvı retansiyonu uygun
bir diüretik tedavi ile yönetilebilir. Klinik olarak anlamlı taşikardi beta-adrenerjik bloke edici
bir ajan ile kontrol edilebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer dermatolojik preparatlar
ATC kodu: D11AX01
Minoksidil’in saç büyütme mekanizması tam olarak anlaşılmış değildir, fakat aşağıda durumlar
açısından Minoksidil androgenetik alopesi saç dökülmesi sürecini tersine çevirebilmektedir:
• saç çapında artış
• uyarıcı anagen büyümesi
• uzayan anagen faz
• telogen fazlarından uyarıcı anagen iyileşmesi
Periferik damar genişletici olarak Minoksidil saç köklerinin mikro dolaşımı arttırır. Vasküler
Endotelyal Büyüme Faktörü (Vascular Endothelial Growth Factor-VEGF) Minoksidil ile
5uyarılır ve Vasküler Endotelyal Büyüme Faktörü yüksek metabolik aktivite gösteren, anagen
fazında gözlemlenen artmış kapiller fenestrasyon için muhtemel sorumludur.
5.2. Farmakokinetik özellikler
Genel özellikler
Emilim:
FOAMİX ile tedavi sırasında sistemik etkilere ilişkin kanıt tespit edilememesi, normal sağlam
deriden topikal uygulanan minoksidilin emiliminin düşük olduğunu gösterir. Topikal olarak
uygulanan minoksidilin sistemik emilimi toplam dozun %1 ile %2’si aralığındadır.
Dağılım:
Minoksidil’in insan plazma proteinlerine tersinir bağlandığına dair yapılan in vitro çalışmalardan
bir takım kanıtlar elde edilmiştir. Fakat, topikal olarak uygulanan Minoksidil’in sadece %1 ya da
%2 sinin emilmesine rağmen, topikal uygulamadan sonra in vivo olarak meydana gelen plazma
proteinine bağlanma derecesi, klinik açıdan önemsiz olacaktır. İntravenöz uygulamadan sonra
minoksidil dağılım hacmi 70 litre olarak tahmin edilmiştir.
Biyotransformasyon:
Minoksidil,Topikal uygulama sonrası öncelikle karaciğerde Minoksidil glukuronide metabolize
edildikten sonra yaklaşık olarak %60’ı absorbe edilir.
Eliminasyon:
Minoksidil ve metabolitlerinin tamamına yakını idrarla ve az bir miktarda feçes yolu ile atılır.
Kullanımı bıraktıktan dört gün sonra topikal olarak uygulanan Minoksidil’in yaklaşık olarak
%95’i atılır.
Doğrusallık/Doğrusal olmayan durum:
Minoksidil doğrusal bir farmakokinetik profil gösterir.
5.3. Klinik öncesi güvenlilik verileri
Mutajensite
Yapılan in vitro ve in vivo deneylerde minoksidil mutajenik ve genotoksik hiçbir potansiyel
kanıt göstermemiştir.
Kanserojenite
Farelerde ve sıçanlarda yüksek oranda hormon aracılı tümörler gözlemlenmiştir, Bu tümörler,
reserpine benzer bir mekanizma ile sadece aşırı dozlarda kemirgenlerde görülen ikincil
hormonal (hiperprolaktinemi) etkilere bağlıdır. Topikal minoksidil uygulaması kadınlarda
hormonal durum üzerinde herhangi bir etki göstermemiştir. Bu nedenle, hormonal aracılıklı
tümörler minoksidil tarafından yükselmesi insanlar için bir kanserojenik riski temsil etmez.
Teratojenite
Sıçanlarda ve tavşanlarda yapılan hayvan üreme toksisite çalışmaları insan çalışmalarına oranla
çok daha fazla fetüs maruziyetini ve maternal toksisiteyi göstermiştir. Düşük de olsa, insanlarda
fetal zarar riski vardır.
Fertilite
Farelerde 9 mg/kg’dan daha fazla (insan maruziyetinin en az 25 katı) subkutan olarak uygulanan
minoksidilin gebelik, gebe kalma oranını ve yaşayan yavru sayısını azalttığı ile
ilişkilendirilmiştir.
66. FARMASÖTİK ÖZELLİKLERİ
6.1 Yardımcı Maddelerin Listesi
Monopropilen glikol
Oleth-20 (PEG-20 Oleyl Ether)
Lauryl glucoside
Laktik asit
Etil alkol
Distile su
Novamint Fresh Peppermint 506038T
6.2 Geçimsizlikler
Bilinen bir geçimsizliği bulunmamaktadır.
6.3 Raf ömrü
24 ay
6.4. Saklamaya yönelik özel tedbirler
FOAMİX’i 25°C’nin altındaki sıcaklıklarda ve orijinal ambalajında saklayınız. Güneş ışığından
koruyunuz.
6.5 Ambalajın niteliği ve içeriği
100 ml HDPE şişe, köpük yapıcı dispenser pompa, ölçülü kapak ve kullanma talimatı ile birlikte
sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmelikleri" ne uygun olarak imha edilmelidir.
7. RUHSAT SAHİBİ
Meditek İlaç ve Kozmetik İth. İhr. San. ve Tic. Ltd. Şti.
Gümüşpala Mah. Kaynata Sok. No:2 / 7
Avcılar/İstanbul
8. RUHSAT NUMARASI
2018/263
9. İLK RUHSAT TARİHİ
18.04.2018
10. KÜB’ÜN YENİLENME TARİHİ
7