1 / 5  KULLANMA  TALİMATI  
 
FLEXİDOL 400 mg  film  kaplı  tablet  
Ağızdan  alınır.  
 
• Etkin  madde:  Her bir film tablet  400 mg feniramidol  HCl içerir.  
• Yardımcı  maddeler:  
Tablet : Talk,  polietilen  glikol  4000, mısır  nişastası,  povidon K30,  magnezyum  stearat.  
Film  kaplama  maddesi : Polivinil  alkol,  kinolin  sarısı  alüminyum  lake,  polietilen  glikol  
3350, titanyum  dioksit, talk, polietilen  glikol  8000, sarı  demir oksit.  
 
 
 
 
Bu Kullanma  Talimatında:  
1. FLEXİDOL  nedir ve ne için kullanılır?  
2. FLEXİDOL’  ü kullanmadan  önce dikkat  edilmesi gerekenler  
3. FLEXİDOL  nasıl  kullanılır?  
4. Olası  yan etkiler  nelerdir?  
5. FLEXİDOL’  ün saklanması  
 
Başlıkları  yer almaktadır.  
 
1. FLEXİDOL  nedir ve  ne için kullanılır?  
• FLEXİDOL,  kas gevşetici  ve ağrı kesici  olarak etki  gösterir.  
• FLEXİDOL,   karton  kutuda,  24  tabletlik   blister   ambalajda,   kullanma   talimatı  
ile  sunulmaktadır. 
 
FLEXİDOL;  kas-iskelet  sistemi  ile ilişkili,  aniden  başlayan  ağrılı kas kasılmalarına  bağlı  
belirtilerin  azaltılması için kullanılır.  
 
Kaslardaki  gerginliği  giderir,  ağrıyı  geçirir  ve kramp  halindeki  iskelet kasının  fonksiyonunu  
sağlar.  Bu  ilacı  kullanmaya   başlamadan   önce   bu  KULLANMA   TALİMATINI   dikkatlice  
okuyunuz,  çünkü sizin  için önemli  bilgiler içermektedir.  
• Bu kullanma  talimatını saklayınız. Daha sonra tekrar  okumaya  ihtiyaç  duyabilirsiniz. 
• Eğer  ilave  sorularınız  olursa,  lütfen  doktorunuza veya eczacınıza  danışınız. 
• Bu ilaç kişisel olarak  sizin için reçete edilmiştir, başkalarına vermeyiniz.  
• Bu ilacın  kullanımı  sırasında, doktora veya hastaneye  gittiğinizde  doktorunuza bu ilacı 
kullandığınızı  söyleyiniz.  
• Bu talimatta  yazılanlara aynen  uyunuz. İlaç hakkında  size önerilen  dozun dışında yüksek  
veya düşük  doz kullanmayınız.  2 / 5  2. FLEXİDOL’ü kullanmadan önce dikkat edilmesi gerekenler 
FLEXİDOL’ü  aşağıdaki  durumlarda  KULLANMAYINIZ  
Eğer;  
• Feniramidole  ya da içerdiği  yardımcı maddelerden  herhangi  birine  karşı  
duyarlılığınız  varsa (alerjik  reaksiyon, deride  isilik,  kaşıntı,  yüz, dudak, el ve 
ayaklarda şişme  veya  nefes  alımda  güçlük olarak  ortaya  çıkabilir)  
• Karaciğer  bozukluğunuz  var ise  
 
FLEXİDOL’ü  aşağıdaki  durumlarda  DİKKATLİ  KULLANINIZ  
FLEXİDOL  özellikle  yüksek dozlarda  yatıştırıcı  ve sakinleştirici etkilere neden olabilir.  
Kan basıncınız  düşükse  FLEXİDOL’ü  dikkatli kullanınız. 
 
Bu  uyarılar   geçmişteki   herhangi   bir  dönemde   dahi  olsa  sizin  için  geçerliyse  lütfen  
doktorunuza  danışınız.  
 
FLEXİDOL’ün  yiyecek  ve içecek  ile kullanılması 
Uygulama  yöntemi  açısından  yiyecek  ve içeceklerle etkileşimi yoktur.  
 
Hamilelik  
İlacı kullanmadan önce  doktorunuza  veya eczacınıza  danışınız.  
 
Hamileyseniz FLEXİDOL  kullanmamanız  önerilmektedir.  
FLEXİDOL’ü  hamilelikte  sadece  doktorunuz  kesin  gereklilik  olduğuna  karar  
verirse   kullanabilirsiniz.  
 
Tedaviniz  sırasında  hamile  olduğ unuzu fark ederseniz  hemen  doktorunuza  veya eczacınıza  
danışınız.  
 
Emzirme 
İlacı kullanmadan önce  doktorunuza  veya eczacınıza  danışınız.  
 
FLEXİDOL  etkin  maddesi  süte geçip  geçmediği  bilinmemektedir.  Bu nedenle  
emziriyorsanız,  FLEXİDOL kullanmamalısınız.  
 
Araç ve makine  kullanımı  
FLEXİDOL  ile sersemlik  hali ya da baş dönmesi  görülebilmektedir. Bu nedenle araç ve 
makine  kullanımında  dikkatli  olunuz. 
 
FLEXİDOL’ün  içeriğinde  bulunan bazı yardımcı  maddeler  hakkında  önemli  bilgiler  
FLEXİDOL’ün  içeriğinde  bulunan yardımcı  maddeler  herhangi  bir uyarı  
gerektirmemektedir.  
 
Diğer ilaçlar  ile birlikte  kullanımı  
Sara tedavisinde  kullanılan  bazı ilaçlarla birlikte  kullanıldığında  FLEXİDOL,  bu ilaçların  3 / 5  kan düzeylerinin  artmasına bağlı  olarak  göz titremesi,  hareket  kontrolünde  zorluğa  bağlı  
yürüme  bozukluğu ve mental  değişikliklere  neden olabileceğinden  bu tip ilaçların  birlikte  
kullanımından  kaçınınız.  
 
Kanın     pıhtılaşmasını    geciktiren     veya    önleyen    (antikoagülan)     ilaçlarla    birlikte  
kullanıldığında  kanama zamanının  uzaması  nedeniyle  dikkatli  olunuz.  
 
Aynı  zamanda feniramidol,  şeker  hastalığı tedavisinde  kullanılan  “tolbutamid ” ile eş 
zamanlı  kullanıldığında,  tolbutamid  kan düzeylerinin  artışına  bağlı  olarak  uzamış  bir 
hipoglisemi  gözlenmesine neden   olabilir.   Bu  nedenle   FLEXİDOL ,  tolbutamid   ile 
birlikte  kullanıldığında  dikkatli  olunuz.  
 
Karaciğere zararlı olduğu  bilinen  ilaçlarla birlikte  kullanıyorsanız  dikkatli  olunuz.  
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son 
zamanlarda kullandınız  ise lütfen  doktorunuza  veya eczacınıza  bunlar  hakkında bilgi 
veriniz.  
 
3. FLEXİDOL  nasıl  kullanılır?  
FLEXİDOL  ağızdan  alınır.  
 
Uygun kullanım  ve doz/uygulama sıklığı  için talimatlar:  
FLEXİDOL’ü  günde  3 kez 1- 2 tablet şeklinde kullanınız.  
Doktor   tarafından    başka   bir   şekilde   tavsiye    edilmediği   takdirde   belirtilen    dozlarda 
kullanınız. 
 
Uygulama yolu ve metodu:  
FLEXİDOL,  sadece ağızdan  kullanmak içindir.  Tabletleri  çiğnemeyiniz.  Tabletleri  yeterli  
miktarda  su ile tok karnına  alınız.  
 
Değişik  yaş grupları:  
Çocuklarda  kullanım:  
Feniramidolün  çocuklarda   güvenilir   bir  şekilde   kullanılması  henüz   ispatlanmamıştır.   Bu 
nedenle FLEXİDOL’ü n çocuklarda  kullanımı önerilmez.  
 
Yaşlılarda  kullanım:  
Yaşlılarda  dozun azaltılması  gerekebilmektedir.  
 
Özel  kullanım  durumları:  
Böbrek/ karaciğer yetmezliği  
Böbrek   veya  karaciğer    rahatsızlığınız   varsa  etkinlik   ve  güvenilirlik  bilinmediğinden  
kullanmayınız.  
 
Eğer   FLEXİDOL’ün   etkisinin   çok  güçlü  veya  zayıf  olduğuna  dair  bir  izleniminiz   var 4 / 5  ise  doktorunuz veya  eczacınız ile konu şunuz.  
 
Kullanmanız  gerekenden  daha  fazla FLEXİDOL  kullandıysanız:  
Kullanmanız   gerekenden   çok  fazla  FLEXİDOL  kullanması   durumunda   yüzde   kızarma 
ve  tansiyon düşmesi olabilir.  
 
FLEXİDOL’den  kullanmanız  gerekenden  fazlasını  kullanmışsanız  bir doktor  veya eczacı  
ile konuşunuz.  
 
FLEXİDOL’ü kullanmayı unutursanız:  
Unutulan  dozları  dengelemek için çift doz almayınız.  
 
FLEXİDOL  ile tedavi  sonlandırıldığındaki  oluşabilecek  etkiler  
Şikayetlerinizin  düzelmesinden sonra  tedaviyi  kesmeniz  sonucu herhangi  olumsuz  bir etki 
beklenmemektedir.  
 
4. Olası yan etkiler nelerdir?  
Tüm   ilaçlar   gibi  FLEXİDOL’ü n  içeriğinde   bulunan  maddelere  duyarlı   olan  kişilerde  
yan etkiler  olabilir.  
 
Aşağıdakilerden   biri  olursa,   FLEXİDOL’ü   kullanmayı   durdurunuz   ve  DERHAL  
doktorunuza  bildiriniz  veya size en yakın hastanenin  acil bölümüne  başvurunuz:  
• Alerjik reaksiyonlar, tansiyon düşmesi, nefes almada  zorluk, deride  döküntü  
 
Bunların  hepsi  çok ciddi  yan etkilerdir.  Eğer bunlardan biri sizde  mevcut  ise, FLEXİDOL’e  
karşı  ciddi  alerjiniz  var demektir.  Acil tıbbi müdahaleye  veya   hastaneye yatırılmanıza  
gerek  olabilir.  
 
Bu çok ciddi  yan etkilerin hepsi  oldukça  seyrek  görülür.  
 
Aşağıdakilerden herhangi birini  fark ederseniz,  doktorunuza  söyleyiniz:  
• Sersemlik  hali 
• Bulantı,  kusma  
• Uyku bozukluğu  
• Uyuşukluk hali 
• Baş dönmesi  
• İsilik  
• Kaşıntı  
• Dilde  yanma  hissi  
 
Bunlar  FLEXİDOL’ü n hafif  yan etkileridir.  
 
Eğer  bu kullanma talimatında bahsi  geçmeyen  herhangi  bir yan etki ile karşılaşırsanız 
doktorunuzu veya eczacınızı  bilgilendiriniz.  5 / 5  Yan etkilerin  raporlanması  
Kullanma  Talimatında  yer alan veya almayan  herhangi  bir yan etki meydana gelmesi  
durumunda  hekiminiz,  eczacınız veya hemşireniz  ile konuşunuz. Ayrıca karşılaştığınız  yan 
etkileri  www.titck.gov.tr  sitesinde  yer alan “İlaç  Yan Etki Bildirimi”  ikonuna  tıklayarak  ya 
da 0 800 314 00 08 numaralı  yan etki bildirim  hattını  arayarak  Türkiye  Farmakovijilans  
Merkezi  (TÜFAM)’ne  bildiriniz.  Meydana  gelen  yan etkileri bildirerek  kullanmakta  
olduğunuz  ilacın  güvenliliği  hakkında  daha  fazla bilgi edinilmesine  katkı  sağlamış  
olacaksınız.  
 
5. FLEXİDOL’ün  saklanması  
FLEXİDOL’ü  çocukların  göremeyeceği,  erişemeyeceği  yerlerde ve ambalajında saklayınız . 
 
25ºC’  nin altındaki oda sıcaklığında  saklayınız.  
 
Son kullanma  tarihi  ile uyumlu olarak kullanınız.  
 
Ambalajdaki  son kullanma tarihinden  sonra  FLEXİDOL’ü kullanmayınız.  
 
Eğer üründe ve/veya  ambalajında bozukluklar  fark ederseniz FLEXİDOL’ü  kullanmayınız.  
 
Son kullanma  tarihi  geçmiş  veya kullanılmayan  ilaçları  çöpe atmayınız!  Çevre  ve Şehircilik  
Bakanlığınca belirlenen  toplama  sistemine veriniz.  
 
Ruhsat  Sahibi:  
Berat Beran İlaç San. ve Ticaret Ltd. Şti.  
Yenişehir Mah. Özgür Sok. No: 16 Ataşehir/İstanbul  
0 216 456 65 70 (Pbx)  
0 216 456 65 79 (Faks)  
info@beratberan.com.tr  
 
Üretim  Yeri:  
Berko  İlaç ve Kimya  Sanayi  A.Ş.  
Adil Mah. Yörükler Sok. No: 2 Sultanbeyli/İstanbul  
0 216 592 33 00 (Pbx)  
0 216 592 00 62 (Faks)  
 
 
Bu kullanma talimatı 12/08/2024 tarihinde  onaylanmıştır.  