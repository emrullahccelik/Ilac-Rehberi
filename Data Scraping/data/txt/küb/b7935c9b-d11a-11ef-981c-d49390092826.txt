KISA ÜRÜN BİLGİSİ
1. BEŞERİ TIBBİ ÜRÜNÜN ADI
Multiflex Kardiyomil 20 mg/100 mL IV infüzyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Her 1 mL çözelti etkin madde olarak 200 mcg milrinon içerir.
Yardımcı maddeler:
Her bir adet 100 mL’lik torba 4940 mg dekstroz anhidrit içerir.
Yardımcı maddeler için 6.1.’e bakınız.
3. FARMASÖTİK FORM
Steril, infüzyon için çözelti.
Renksiz-soluk sarı-berrak, gözle görünür partikül içermeyen çözelti.
4. KLİNİK ÖZELLİKLER
4.1. Terapötik endikasyonlar
MULTİFLEX KARDİYOMİL klasik bakım tedavisine yanıt vermeyen şiddetli konjestif kalp
yetmezliğinin kısa süreli tedavisinde ve kalp cerrahisi sonrası düşük çıkış (out put)
durumlarını da içeren akut kalp yetmezliği olan hastaların tedavisi için endikedir.
4.2. Pozoloji ve uygulama şekli
Pozoloji/uygulama sıklığı ve süresi:
MULTİFLEX KARDİYOMİL aşağıdaki kılavuza göre, bir yükleme dozunun ardından sürekli
infüzyon şeklinde uygulanmalıdır:
Yükleme dozu:
50 mcg/kg: 10 dakika boyunca yavaş uygulanır.
Not: MULTİFLEX KARDİYOMİL (200 mcg/mL) sadece intravenöz infüzyon içindir.
Milrinon 1 mg/mL’lik konsantrasyonu kullanılarak verilen doz tavsiyeleri sadece bilgi amaçlı
olarak verilmiştir.
Aşağıdaki tablo 1 mg/mL konsantrasyonundaki milrinonun hastanın vücut ağırlığına (kg) göre
mililitre (mL) doz yüklemesini göstermektedir.
1/121 mg/mL konsantrasyonu kullanılarak uygulanan milrinon yükleme dozu (mL)
Hastanın vücut ağırlığı (kg)
kg 30 40 50 60 70 80 90 100 110 120
mL 1,5 2,0 2,5 3,0 3,5 4,0 4,5 5,0 5,5 6,0
Yükleme dozu seyreltilmeden verilebilir fakat 10 veya 20 mL yuvarlak toplam hacme
seyreltme enjeksiyon hızının görünüşünü kolaylaştırır.
Kullanılan seyrelticiler: %0,45 sodyum klorür, %0,9 sodyum klorür veya %5 dekstroz’dur.
İdame dozu:
İnfüzyon Hızı Toplam Günlük Doz (24 saat)
Minimum 0,375 mcg/kg/dak 0,59 mg/kg
Sürekli infüzyon
Standart 0,50 mcg/kg/dak 0,77 mg/kg
şeklinde uygulanır
Maksimum 0,75 mcg/kg/dak 1,13 mg/kg
İnfüzyon hızı hemodinamik ve klinik yanıta göre göre ayarlanmalıdır. Hastalar yakından takip
edilmelidir. Kontrollü klinik çalışmalarda çoğu hasta kalp debisinde artış ve pulmoner kapiller
wedge basıncında azalma ile hemodinamik durumda iyileşme göstermiştir.
Not: Bkz. “Böbrek yetmezliği”. Doz maksimum hemodinamik etkiye kadar titre edilebilir ve
1,13 mg/kg/gün dozunu aşmamalıdır. Tedavi süresi hastanın yanıtına bağlıdır. Konjestif kalp
yetmezliği olan hastalarda, en fazla 5 gün tedavi devam ettirilmesine rağmen normal süre 48 –
72 saattir.
Kalp cerrahisini takiben akut durumlarda 12 saatten fazla tedavi sürdürülmemelidir.
Hastanın vücut ağırlığına (kg) göre mL/saat de idame dozu aşağıdaki tablo referans alınarak
belirlenebilir.
200 mcg/mL konsantrasyonu kullanılarak uygulanan milrinon infüzyon hızı (mL/saat)
İdame dozu Hastanın Vücut Ağırlığı (kg)
(mcg/kg/dak)
30 40 50 60 70 80 90 100 110 120
0.375 3,4 4,5 5,6 6,8 7,9 9,0 10,1 11,3 12,4 13,5
0,400 3,6 4,8 6,0 7,2 8,4 9,6 10,8 12,0 13,2 14,4
0,500 4,5 6,0 7,5 9,0 10,5 12,0 13,5 15,0 16,5 18,0
0,600 5,4 7,2 9,0 10,8 12,6 14,4 16,2 18,0 19,8 21,6
0,700 6,3 8,4 10,5 12,6 14,7 16,8 18,9 21,0 23,1 25,2
0,750 6,8 9,0 11,3 13,5 15,8 18,0 20,3 22,5 24,8 27,0
2/12Uygulama şekli:
İntravenöz uygulama içindir.
MULTİFLEX KARDİYOMİL sürekli infüzyonlarının kalibre elektronik infüzyon aygıtlarıyla
uygulanması önerilmektedir.
Özel popülasyonlara ilişkin ek bilgiler:
Böbrek yetmezliği:
Doz ayarlaması gereklidir.
Ciddi böbrek yetmezliği (kreatinin klirensi = 0-30 mL/dak) olan ancak konjestif kalp
yetmezliği olmayan hastalardan elde edilmiş veriler, böbrek yetmezliğinde milrinon terminal
eliminasyon yarılanma ömrünün anlamlı olarak arttığını göstermiştir, Böbrek yetmezliği
klinik olarak kanıtlanmış hastalarda yükleme dozu etkili değildir.
Böbrek yetmezliği olan hastalarda infüzyon hızında azaltma gerekebilir, Böbrek yetmezliği
klinik olarak kanıtlanmış hastalarda önerilen infüzyon hızları aşağıdaki gibidir.
Kreatinin klirensi İnfüzyon dozu İnfüzyon hızı
(mL/dk/1,73m2) (mcg/kg/dak) (mL/kg/saat)
5 0,20 0,06
10 0,23 0,07
20 0,28 0,08
30 0,33 0,10
40 0,38 0,11
50 0,43 0,13
İnfüzyon hızı hemodinamik yanıta göre ayarlanmalıdır.
Pediyatrik popülasyon:
Çocuklarda ve 18 yaş altındaki adolesanlarda güvenlilik ve etkililiği kanıtlanmış değildir.
MULTİFLEX KARDİYOMİL yalnızca potansiyel yararı potansiyel risklerden fazla ise
kullanılmalıdır.
Geriyatrik popülasyon:
Yaşlılarda özel bir doz ayarlaması gerekmemektedir. Milrinon klinik çalışmalarındaki tüm
hastaların %90’ının yaş ortalaması 61’dir (45-70 yaş). Tüm yaş grubundaki hastalar klinik ve
istatiksel olarak anlamlı yanıtlar göstermiştir.
3/124.3. Kontrendikasyonlar
- MULTİFLEX KARDİYOMİL, içindeki etkin maddeye veya yardımcı maddelerden
herhangi birine ya da dekstroz içeriği nedeniyle mısır veya mısır ürünlerine karşı aşırı
duyarlılığı olanlarda
- Ciddi hipovolemi durumlarında kullanılmamalıdır.
4.4. Özel kullanım uyarıları ve önlemleri
Kalp yetmezliğinin uzun süreli (48 saat üzeri) tedavisinde milrinonun oral veya sürekli ya da
aralıklı İ.V. infüzyonlarının güvenli ve etkili olduğu gösterilmemiştir. Sınıf III ve IV kalp
yetmezliği olan 1088 hastada yürütülen çok merkezli bir çalışmada, uzun süreli oral milrinon
kullanımı, semptomları iyileştirmeme ve hospitalizasyon ve ölüm riskini artırmak ile
ilişkilendirilmiştir. Bu çalışmada sınıf IV semptomları olan hastaların özellikle yaşamı tehdit
edici kardiyovasküler reaksiyonlar açısından risk altında oldukları görülmüştür. Uzun süreli
sürekli veya aralıklı milrinon infüzyonlarının benzer riskler taşımadığına dair bir kanıt
bulunmamaktadır.
Miyokard infarktüsünün akut aşamasında milrinon gibi inotropik ajanların kullanımı,
miyokard oksijen tüketiminin istenilmeyen artışına neden olabilir.
Akut miyokard infarktüsünden sonra, hastanın güvenlik ve etkinliği sağlanıncaya kadar
MULTİFLEX KARDİYOMİL’in, kullanılması önerilmez.
MULTİFLEX KARDİYOMİL ile tedavi esnasında; kan basıncının, kalp atım hızının, klinik
durumun, elektro-kardiyogramın, sıvı dengesinin, elektrolitler ve böbrek fonksiyonunun
(örneğin serum kreatinin) dikkatle izlenmesi gerekmektedir.
Şiddetli obstrüktif aort veya akciğer kapak hastalığı veya hipertrofik subaortik darlığı olan
hastalarda MULTİFLEX KARDİYOMİL, obstrüksiyonun cerrahi olarak rahatlatılması yerine
kullanılmamalıdır. Bu koşullarda, MULTİFLEX KARDİYOMİL gibi inotropik/vazodilatatör
özeliğinde olan bir ilaç kan akış tıkanıklığını arttırabilir.
Milrinon ile tedavi edilen yüksek risk grubu popülasyonunda, supraventriküler ve ventriküler
aritmi, gözlemlenmiştir. Bazı hastalarda, hastanın güvenliğini veya tedavinin sonucunu
etkilemeyecek biçimde, sürekli olmayan ventrikülar taşikardi de dahil olmak üzere ventrikülar
ektopide artış gözlemlenmiştir.
A-V nodül iletişiminde az miktarda artışa neden olduğundan, atriyal çarpıntı / fibrilasyon
kontrolü yapılmayan hastalarda, ventriküler cevap verme hızında artış olma ihtimali vardır.
Bu nedenle, MULTİFLEX KARDİYOMİL ile tedaviye başlamadan önce, A-V nodül iletişim
süresini uzatmak amacıyla diğer ajanlarla tedavi veya dijitalizasyon düşünülmelidir ve aritmi
durumunda tedavi kesilmelidir.
Kalp yetmezliğinin kendisinde mevcut olan aritmi potansiyeli birçok ilaçla veya ilaçların
4/12kombinasyonu ile artabilir. MULTİFLEX KARDİYOMİL alan hastalar infüzyon esnasında
yakından takip edilmeli ve aritmi geliştiği takdirde infüzyon sonlandırılmalıdır.
Vazodilatör etkisinden dolayı milrinon hipotansiyona neden olabilir, bu yüzden MULTİFLEX
KARDİYOMİL uygulanacak hipotansiyonlu hastalar tedavi öncesinde dikkatlice
incelenmelidir. Kan basıncında aşırı düşme görülen hastalarda enjeksiyon hızı yavaşlatılmalı
veya kesilmelidir.
Eğer önceden yapılan güçlü bir diüretik tedavinin kardiyak dolum basıncında önemli bir
azalmaya neden olduğu şüphesi var ise, MULTİFLEX KARDİYOMİL enjeksiyonu; kan
basıncı, kalp atışı ve kliniksel semptomatoloji gözlemlenerek yapılmalıdır.
Diüretiklerle tedavide, kardiyak çıktılarında görülen bir iyileşmede diüretik dozunun
azaltılması gerekir. Aşırı diüretik alımıyla görülen potasyum kaybında, diüretik dozunda bir
azaltma gerekli görülür. Aşırı diüretikler nedeniyle görülen potasyum kaybı, dijitalize
hastaları aritmiye doğru yatkınlaştırabilir. Bu nedenle, MULTİFLEX KARDİYOMİL ile
tedaviye başlamadan evvel veya uygulama esnasında potasyum desteği ile hipokalemi
düzeltilmelidir.
İntravenöz milrinon tedavisi sırasında infüzyon bölgesi reaksiyon vakaları raporlanmıştır
(Bkz. Bölüm 4.8. İstenmeyen etkiler). Sonuç olarak, muhtemel bir ekstravazasyon vakasını
önlemek için infüzyon bölgesi dikkatlice gözlemlenmelidir.
Aneminin de dahil olduğu hemoglobindeki düşüş çoğu kez kalp yetmezliği durumunda
gerçekleşir. Trombositopeni ve anemi riski nedeniyle, düşük platelet sayımı veya düşük
hemoglobini olan hastalarda ilgili laboratuar parametrelerinin dikkatle takip edilmesi
gerekmektedir.
Kontrollü çalışmalarda Milrinon’un infüzyonu ile ilgili 48 saati aşan periyotlar için çalışma
mevcut değildir.
Pediyatrik popülasyon:
Yetişkinler için anlatılan uyarılara ve önlemlere ek olarak aşağıdaki bilgiler de dikkate
alınmalıdır:
Yeni doğanlarda, milrinon tedavisi sırasında, açık kalp ameliyatını takiben, izleme, kalp hızı
ve ritmi, umbilikal arter kateteri veya periferik kateter ile sistemik arteriyel kan basıncı,
santral venöz basınç, kalp indeksi, kap debisi, sistemik vasküler rezistans, pulmoner arter
basıncı, atriyal basınç içermelidir. İzlenmesi gereken laboratuar değerleri, platelet sayımı,
serum potasyumu, karaciğer fonksiyonları ve böbrek fonksiyonlarıdır. Frekans ölçme ve
değerlendirilmesi taban çizgisi değerlerine göre ve yeni doğanların tedavideki değişikliklere
yanıtlarının değerlendirilmesi gerekmektedir.
5/12Literatür, bozulmuş böbrek fonksiyonu olan pediyatrik hastalarda, Milrinon klirensinde
belirgin azalma ve klinik olarak önemli yan etkilerin olduğunu ortaya koyar. Fakat pediyatrik
hastalarda, dozun hangi spesifik kreatinin klirensinde ayarlanması gerektiği henüz belli
değildir. Bu nedenle, Milrinon kullanımı bu popülasyonda önerilmemektedir.
Pediyatrik hastalarda Milrinon kullanımına hasta hemodinamik açıdan stabil ise başlanmalıdır.
Milrinon trombositopeniye neden olabileceğinden, intraventriküler hemoraji riski olan yeni
doğanlarda (prematüre bebek, düşük doğum ağırlığı) dikkatli olunmalıdır. Pediyatrik
hastalarla yapılan klinik çalışmalarda, trombositopeni riski infüzyon süresi ile önemli ölçüde
artmıştır. Klinik veriler Milrinon ilişkili trombositopeninin çocuklarda yetişkinlere oranla
daha sık olduğunu göstermektedir (Bölüm 4.8’e bakınız).
Klinik çalışmalarda Milrinon’un pediyatrik hastalarda duktus arteriyozun’un kapanmasını
yavaşlattığı görülmüştür. Bu nedenle, eğer patent duktus arteriyozu olan veya olma riski olan
prematürelerde veya term infantlarda Milrinon’un kullanımı isteniyorsa, terapötik gerekler
potansiyel risklere karşı değerlendirilmelidir. (Bölüm 4.2, 4.8, 5.2 ve 5.3’e bakınız).
Bu tıbbi ürün her 20 mg/100 ml dozunda 5 g dekstroz (glukoz) içerir. Bu, diabetes mellitus
hastalarında göz önünde bulundurulmalıdır.
Bu tıbbi ürün her 20 mg/100 ml dozunda 1 mmol (23 mg)’dan daha az sodyum ihtiva eder;
yani esasında “sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
Karışımda çökelti oluşacağından milrinon içeren intravenöz enjeksiyon hatlarına furosemid
veya bumetanid uygulanmamalıdır.
İntravenöz infüzyonla uygulamada seyreltme için sodyum bikarbonat kullanılmamalıdır.
Kalsiyum kanal blokerleri ile teorik bir potansiyel etkileşim var olmasına rağmen bugüne
kadar klinik olarak anlamlı bir etkileşim için hiçbir kanıt yoktur.
Kanda tedavi için gerekli dijital seviyesi sağlanmış olan hastalarda glikozid toksisitesi
belirtilerine neden olmadan Milrinon’un uygun inotropik etkisi vardır.
Uyumlu oldukları tespit edilmiş ilaçlar dahil MULTİFLEX KARDİYOMİL’e başka ilaçlar
karıştırılmamalıdır.
Milrinon ile tedavi sırasında sıvı ve elektrolit değişimleri ve serum kreatinin seviyeleri
dikkatlice takip edilmelidir. Kalp debisindeki iyileşme ve böylece diürez bir diüretik ajanın
dozunda azalma gerektirebilir. Aşırı diüreze bağlı potasyum kaybı, dijitalleştirilmiş hastalarda
6/12aritmiye önceden hazırlayabilir. Bu nedenle, Milrinon kullanımı öncesinde veya sırasında
hipokalemi, potasyum takviyesi ile düzeltilmelidir.
Sınırlı sayıdaki hastalardan elde edilen verilere göre aşağıdaki ilaçların milrinon ile birlikte
kullanılması, istenmeyen klinik etkilere neden olmamıştır: Dijitalis glikozidleri, lidokain,
kinidin, hidralazin, prazosin, isosorbid dinitrat, nitrogliserin, klortalidon, furosemid,
hidroklorotiyazid, spironolakton, kaptopril, heparin, varfarin, diazepam, insülin ve potasyum
takviyeleri.
Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
MULTİFLEX KARDİYOMİL’in çocuk doğurma potansiyeli bulunan kadınlarda
uygulanmasına ilişkin klinik veri mevcut değildir.
Sıçanlarda yürütülen üreme performans çalışmalarında 32 mg/kg/gün oral milrinon dozlarının
üreme kapasitesi üzerinde herhangi bir olumsuz etkisi olmadığı bildirilmiştir ancak, insanlara
yönelik potansiyel risk bilinmemektedir. MULTİFLEX KARDİYOMİL yaşamsal önemi olan
durumlar için gerekli olmadıkça çocuk doğurma potansiyeli bulunan kadınlarda
kullanılmamalıdır.
Gebelik dönemi
Her ne kadar hayvanlar üzerinde yapılan çalışmalarda ilacın cenin hasarına neden olduğu
veya üreme fonksiyonu üzerine diğer zararlı etkilerinin bulunduğu kanıtlanmamışsa da
insanlarda gebelik döneminde milrinonun emniyeti henüz tespit edilmemiştir. Gebelik
sırasında ancak risk / fayda oranı tartılarak kullanılmalıdır.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (Bkz. Bölüm 5.3 Klinik öncesi güvenlilik verileri).
Gebe kadınlara verilirken tedbirli olunmalıdır.
Laktasyon dönemi
Milrinonun insan sütüyle atılıp atılmadığı bilinmemektedir. Milrinonun süt ile atılımı
hayvanlar üzerinde araştırılmamıştır. Emzirmenin durdurulup durdurulmayacağına ya da
MULTİFLEX KARDİYOMİL tedavisinin durdurulup durdurulmayacağına/tedaviden kaçınılıp
kaçınılmayacağına ilişkin karar verilirken, emzirmenin çocuk açısından faydası ve
MULTİFLEX KARDİYOMİL tedavisinin emziren anne açısından faydası dikkate
alınmalıdır.
7/12Üreme yeteneği / Fertilite
Gebeliklerde maruz kalmaya ilişkin klinik veri mevcut değildir.
4.6. Araç ve makine kullanımı üzerindeki etkiler
Araç ve makine kullanımını etkilediğine dair herhangi bir veri mevcut değildir.
4.7. İstenmeyen etkiler
Aşağıdaki istenmeyen etkiler MULTİFLEX KARDİYOMİL ile tedavide meydana gelebilir.
Sıklık sıralaması şu şekilde tanımlanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ve <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Yaygın olmayan: Trombositopeni*
Bilinmiyor: Hemoglobin konsantrasyonu ve kırmızı kan hücresi sayısında azalma.
*Bebeklerde ve çocuklarda, trombositopeni riski infüzyon süresi ile birlikte önemli ölçüde
artmıştır.
Metabolizma ve beslenme bozuklukları
Yaygın olmayan : Hipokalemi
Sinir sistemi bozuklukları
Yaygın : Genellikle orta hafif şiddette baş ağrısı.
Yaygın olmayan : Tremor.
Kardiyak hastalıklar
Yaygın : Ventriküler ektopik aktivite, sürekli olmayan veya sürekli ventriküler
taşikardi, supraventriküler aritmiler, hipotansiyon.
Yaygın olmayan : Ventriküler fibrilasyon, anjina/göğüs ağrısı.
Çok seyrek : Torsades de pointes (TdP) (kendi kendini sonlandırabilen ya da
ventrikül fibrilasyonuna dejenere olabilen bir polimorf ventrikül taşikardisi türü).
Aritmi insidansı, doz veya Milrinon’un plazma düzeyleri ile ilgili değildir. Bu aritmiler
nadiren hayatı tehdit edicidir. Aritmi mevcut ise, bu önceden var olan aritmilerle, metabolik
anormalliklerle (örneğin hipokalemi), anormal digoksin düzeyleri ile ve kateter ekleme gibi
bazı temel faktörler ile genellikle ilişkilidir.
Solunum, göğüs bozuklukları ve mediastinal hastalıklar
Çok seyrek : Bronkospazm
8/12Hepato-bilier hastalıklar
Yaygın olmayan : Anormal karaciğer fonksiyon testleri
Deri ve deri altı doku hastalıkları
Çok seyrek : Döküntü gibi deri reaksiyonları
Genel bozukluklar ve uygulama bölgesine ilişkin hastalıklar
Çok seyrek : Anaflaktik şok.
Bilinmiyor : İnfüzyon bölgesi reaksiyonu.
Pediyatrik popülasyon:
Sinir sistemi hastalıkları:
Bilinmeyen: İntraventriküler kanama (Bölüm 4.4’e bakınız).
Konjenital, kalıtımsal ve genetik hastalıklar
Bilinmeyen: Patent duktus arteriyoz *** (bölüm 4.2, 4.4 ve 5.3’e bakınız)
*** Patent duktus arteriyoz’un kiritik sonuçları, literatürde anlatıldığı gibi aşırı pulmoner
dolaşımın ardışık pulmoner ödem ve kanama ile kombinasyonu ve ardışık intraventriküler
kanamalı ve olası ölümcül sonuçlu nekrotize enterokolitli azalmış organ perfüzyonu ile
ilgilidir.
Pediyatrik popülasyon için uzun süreli güvenilirlik verileri henüz mevcut değildir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.8. Doz aşımı ve tedavisi
Milrinonun intravenöz aşırı dozu, hipotansiyon (çünkü vazodilatatör etkisi vardır) ve kardiyak
aritmiye neden olabilir. Bunlar oluşmuşsa MULTİFLEX KARDİYOMİL uygulaması
azaltılmalıdır veya hastanın durumu stabil hale gelinceye kadar durdurulmalıdır. Bilinen
spesifik bir antidotu yoktur ancak dolaşım desteği için genel tedbirler alınmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Fosfodiesteraz inhibitörleri
ATC kodu: C01CE02
9/12Etki mekanizması:
Milrinon düşük kronotrop aktivitesi olan etkili, pozitif inotrop ve vazodilatatör aktivite
gösteren yeni bir ilaçtır. Ayrıca sol ventriküler diyastolik gevşemeyi de arttırır. Yapısı ve etki
şekli dijital glikozidlerinden, katekolaminler veya anjiyotensin dönüştürücü enzim
inhibitörlerinden farklıdır. Kalpte ve vasküler kasta pik III fosfodiesteraz izoenziminin
selektif inhibitörüdür. Milrinon, A-V nod’unun iletimini ve hafif artmasını sağlar.
Milrinon enjeksiyonuyla yapılan klinik çalışmalarda, kardiyak output, pulmoner kapiller
oklüzyon basıncı ve damar direncini de içeren konjestif kalp yetmezliğinde, kalp atım hızı
üzerinde klinik olarak önemli etkisi olmadan veya miyokard oksijen tüketimi olmadan
hemodinamik endekslerinde hemen düzeltme yaptığı gösterilmiştir.
İntravenöz milrinon tedavisi sırasında hemodinamik düzelmeye, New York Kalp Birliğinin
sınıflandırması ile ölçüldüğü gibi, konjestif kalp yetmezliğinde klinik semptomatik düzelme
eşlik eder.
5.2. Farmakokinetik özellikler
Genel Özellikler
Dağılım:
Konjestif kalp yetmezliği olan hastalara, Milrinon’un 12,5 µg/kg- 125 µg/kg intravenöz
enjeksiyonunu takiben; dağılımı 0,38 litre/kg’dır, ortalama terminal eliminasyon yarı ömrü
2.3 saat ve klirensi 0.13 litre/kg/saattir.
Konjestif kalp yetmezliği olan hastalara 0,20- 0,70 µg/kg/dakika intravenöz infüzyonunu
takiben; dağılım hacmı: 0.45 litre/kg, ortalama terminal eliminasyon yarı ömrü: 24 saat ve
klirensi 0.14 litre/kg/saattir.
Bu farmakokinetik parametreler doza bağımlı değildir ve enjeksiyonları takiben plazma
konsantrasyonuna karşı zaman eğrisi altındaki alan önemli ölçüde doza bağımlıdır.
Milrinonun yaklaşık %70’nin (denge diyalizi tarafından) insan plazma protein bağlandığı
gösterilmiştir.
Biyotransformasyon:
5 metaboliti vardır fakat O-glukuronid metaboliti biyotrasformasyonun önemli kısmını temsil
eder.
Eliminasyon:
Oral uygulanan milrinon’un başlıca atılımı idrar yolu ile (%83) ve onun metaboliti olan O-
glukuronid (%12) ile gerçekleşir.
Normal bireylerde eliminasyon idrar yolu ile hızlıdır, ilacın verilmesini takiben, ilk iki saat
10/12içinde geri kazanım yaklaşık %60 ve ilk sekiz saat içinde geri kazanım yaklaşık %90’dır.
Milrinon’un ortalama renal klirensi yaklaşık 0.3 litre / dk’dır, bu aktif salgının göstergesidir.
Doğrusallık/Doğrusal olmayan durum: Bilgi
bulunmamaktadır.
5.3. Klinik öncesi güvenlilik verileri
KÜB’e eklenecek preklinik veri bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Laktik asit
Dekstroz (glukoz) anhidrit
Sodyum hidroksit
Enjeksiyonluk su
6.2. Geçimsizlikler
Karışımda çökelti oluşacağından milrinon içeren intravenöz enjeksiyon hatlarına furosemid
veya bumetanid uygulanmamalıdır. İntravenöz infüzyonla uygulamada seyreltme için sodyum
bikarbonat kullanılmamalıdır.
MULTİFLEX KARDİYOMİL başka ilaçlarla karıştırılmamalıdır.
6.3. Raf ömrü
24 ay.
6.4. Saklamaya yönelik özel tedbirler
25°C’nin altındaki oda sıcaklığında saklayınız, dondurmayınız.
6.5. Ambalajın niteliği ve içeriği
Alüminyum overpouch içerisinde tek kullanımlık, kullanıma hazır 100 mL çözelti içeren
torba olarak sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanma Talimatı
İlaç solüsyonu ve kabı izin verdiği kadarıyla görsel olarak incelenmeli, partiküler madde içeren
veya renklenmiş çözeltiler kullanılmamalıdır.
MULTİFLEX KARDİYOMİL 20 mg/100 mL IV infüzyonluk çözelti; renksiz-soluk sarı-berrak,
gözle görünür partikül içermeyen çözeltidir.
MULTİFLEX KARDİYOMİL 20 mg/100 mL IV infüzyonluk çözelti sürekli infüzyonu
11/12uygulanırken kalibre elektronik infüzyon aygıtlarının kullanılması tavsiye edilir.
Açmak için:
Dış ambalajı tepeden yırtınız ve çözelti içeren torbayı çıkarınız. Sterilizasyon işlemi
sırasında nemin absorbe olmasından dolayı plastiğin üstünde biraz opaklık görülebilir. Bu
normaldir ve çözeltinin kalitesini ve güvenirliliğini etkilemez. Opaklık zaman içinde
kaybolacaktır. Dış ambalajı uzaklaştırdıktan sonra iç torbayı sıkarak sızıntı için kontrol edilir.
Eğer sızıntı bulunursa sterilitesi bozulmuş olabileceğinden solüsyon atılır.
Uygulama için hazırlama:
(Aseptik teknik kullanılır).
1. Torba küçük destek deliğinden asılır.
2. Torbanın altındaki çıkış noktasından koruyucusu uzaklaştırılır.
3. Uygulama seti eklenir. Çözeltinin hastaya uygulanması için setin kullanım talimatına
uyulmalıdır.
UYARI: SERİ BAĞLANTILARDA KULLANMAYIN. Kan ile aynı zamanda uygulanmaz.
Seri bağlantılarda plastik kaplar kullanmayınız. Bu tür bir kullanım, ikincil torbadan sıvının
verilmesi tamamlanmadan önce ilk torba tarafından çekilen artık hava nedeniyle hava
embolisine neden olabilir.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Haver Farma İlaç A.Ş.
Akbaba Mahallesi Maraş Caddesi No.:52/2/1
Beykoz / İstanbul
8. RUHSAT NUMARASI
2021/342
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 30.09.2021
Ruhsat yenileme tarihi: -
10. KÜB’ÜN YENİLENME TARİHİ
12/12