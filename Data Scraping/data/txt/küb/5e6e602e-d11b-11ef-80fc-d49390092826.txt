KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM'a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
RONSENGLOB %5 100 mL I.V. infüzyonluk çözelti içeren flakon
Steril
2. KALİTATİF VE KANTİTATİF BİLEŞİM
Etkin madde:
İnsan İmmunoglobulin G 5 g/100 mL
*En az >%95’i IgG içeren insan kaynaklı protein içeriğine karşılık gelir. IgG alt gruplarının
dağılımı normal insan plazmasınınkine benzerdir.
Eser miktarda (%5 çözeltide ortalama 23mg/dl) IgA içerir.
Yardımcı maddeler:
Yardımcı maddeler için 6.1.’e bakınız.
3. FARMASÖTİK FORMU
İ.V. infüzyon için çözelti
Çözelti, renksiz veya hafif opalesandır.
4. KLİNİK ÖZELLLİKLER
4.1. Terapötik endikasyonlar
1. İmmun yetmezlik durumlarında replasman tedavisi için;
a) Antikor üretiminin bozulduğu primer (Konjenital) immun yetmezliklerde,
b)Şiddetli veya tekrarlayan enfeksiyonlar gelişen, antimikrobiyal tedavinin yetersiz kaldığı ve
kanıtlanmış spesifik antikor yetmezliği (SAE)* olan ya da serum IgG düzeyi <4 g/L olan
hastalarda sekonder immün yetmezliklerde (SİY) kullanılır.
* Kanıtlanmış SAE: lgG antikor titresinde pnömokokal polisakkarit ve polipeptit antijen
aşılarına en az 2 kat artış sağlanamaması
2. İmmünomodülatuar etki için;
a) Kanama riski yüksek olan veya cerrahi müdahale öncesi trombosit sayısının yükseltilmesi
gereken immün trombositopeni (ITP) olgularında,
b) Guillain-Barré sendromunda,
c) Kawasaki hastalığında,
1/15d) Multifokal motor nöropati hastalığında,
e) Kronik Enflamatuar Demiyelizan Poliradikülonoröpatinin tedavisinde (KIDP),
f) Bulber tutulumu olan Myastenia Gravis tedavisinde uygulanır.
4.2. Pozoloji ve uygulama şekli:
Replasman tedavisi immün yetmezlikler konusunda deneyimli bir uzman hekimin denetiminde
başlatılmalı ve izlenmelidir.
Pozoloji ve uygulama sıklığı endikasyonlara göre değişir.
Replasman tedavisinde hastadaki farmakokinetik ve klinik yanıta bağlı olarak dozun bireysel
şekilde ayarlanması gerekebilir.
Primer immün yetmezliklerde replasman tedavisi:
Doz, bir sonraki infüzyondan önce ölçülen serum IgG düzeyinin en az 500-600 mg/dL düzeyinde
kararlı olarak sürdürülmesini sağlayacak şekilde ayarlanmalıdır. Bu dengenin sağlanabilmesi için
tedavinin başlangıcından itibaren 3-6 ay gereklidir.
Önerilen başlangıç dozu bir seferde verilen 0,4-0,8 g/kg infüzyonu takiben her 3-4 haftada bir
uygulanan en az 0,2g/kg’dır.
Serum immnünglobulin düzeyinin 500-600 mg/dL olacak şekilde sabit tutulabilmesi için gereken
doz ortalama 0,2-0,8 g/kg düzeyindedir.
Kararlı serum düzeyi sağlandıktan sonra doz aralığı 3 ile 4 hafta arasında değişir.
Hastanın klinik yanıtı ile birlikte kararlı serum düzeyleri ölçülmeli ve değerlendirilmelidir.
Klinik yanıta bağlı olarak (ör, enfeksiyon sıklığı) daha yüksek kararlı serum düzeylerinin
sağlanması amacıyla doz ve/veya doz aralığının ayarlanması düşünülebilir.
Sekonder immün yetmezlikte replasman tedavisi:
Sekonder immün yetmezlikte replasman tedavisinde tavsiye edilen doz 3-4 haftada bir
uygulanan 0,2-0,4 g/kg'dır.
Primer immun trombositopenide:
İki alternatif doz şeması vardır:
• Birinci gün 0,8-1 g/kg dozunda uygulanır; doz, 3 gün içerisinde bir kez
tekrarlanabilir veya
• 2-5 gün süreyle 0,4 g/kg/gün dozunda uygulanır.
Relaps olduğunda tedavi tekrarlanabilir.
Guillain- Barré Sendromu:
5 gün süreyle 0,4 g/kg/gün dozunda uygulanır.
2/15Kawasaki Hastalığı:
8-12 saat süreyle tek doz olarak uygulanan 2g/kg’dır ve asetil salisilik asit ile kombine olarak
verilir.
Multifokal Motor Nöropati (MMN) hastalığında:
Başlangıç dozu: 2-5 gün süreyle bölünmüş dozlarda toplam 2g/kg
İdame dozu: 2-6 haftada bir 1-2 g/kg
Kronik inflamatuvar demiyelinizan polinöropati (KIDP):
Önerilen başlangıç dozu: 2-5 ardışık günde bölünmüş dozlarda toplam 2 g/kg dır. Yanıt
alınamaması durumunda 3 haftada bir 1 g/kg total doz 1-2 günde verilir ve 2 ay sonunda yanıt
alınamazsa tedavi kesilir. İdame dozu: başlangıç tedavisine yanıt alınmışsa 3 haftada bir 0,4
1g/kg total doz 1-2 günde uygulanır. Maksimum yarar elde edilen doz önerilir ve doz doktor
tarafından belirlenir. En düşük etkin idame dozu belirlenene kadar doz azaltılır ve uygulama
sıklığı ayarlanır.
Myastenia Gravis:
Diğer özel tedavilere cevap vermeyen kritik fazda 5 gün süreyle 0,4 g/kg/gün dozunda
uygulanır.
Pediatrik popülasyon
Çocuklar ve adölesanlardaki (0-18 yaş) pozoloji her bir endikasyon için erişkinlerden farklı
değildir ve yukarıda belirtilen durumlardaki klinik sonlanımlara göre ayarlanır.
Uygulama Şekli:
İntravenöz yoldan uygulanır.
Azami infüzyon hızı her bir ürün için klinik çalışma protokollerine göre belirlenmelidir.
Özel Popülasyonlara İlişkin Ek Bilgiler:
Böbrek/ Karaciğer yetmezliği:
IVIG tedavisi uygulanan hastalarda akut böbrek yetmezliği vakaları bildirilmiştir. Böbrek
yetmezliği riski bulunan hastalarda, IVIG preparatları uygulanabilir en düşük infüzyon hızında
ve dozda kullanılmalıdır (Bkz. Bölüm 4.4). Karaciğer yetmezliği olan hastalarla ilişkin ek bir
bilgi bulunmamaktadır.
Pediyatrik popülasyon
Yukarıda bahsedilen her durumda pozoloji vücut ağırlığına göre ve klinikte alınan yanıta göre
verildiğinden, çocuklarda ve adölasanlarda (0-18 yaş) pozoloji değişmez.
3/15Geriyatrik popülasyon:
IVIG tedavisi uygulanan hastalarda akut böbrek yetmezliği vakaları bildirilmiştir. Bu vakaların
çoğunda kişinin 65 yaşın üzerinde olması dahil belirli risk faktörlerinin olduğu bildirilmiştir.
Ayrıca IVIG uygulaması ile yüksek riskli hastalarda tromboembolik olaylar arasında bağlantıyı
gösteren klinik kanıtlar mevcuttur. Bu nedenle ileri yaş dahil trombotik olay açısından risk
faktörlerini taşıyan hastalarda IVIG reçetelenip infüzyonu uygulanırken dikkatli hareket
edilmeli, uygulanabilir en düşük infüzyon hızında ve dozda kullanılmalıdır (Bkz. Bölüm 4.4).
4.3. Kontrendikasyonlar
RONSENGLOB insan immunoglobulini veya diğer insan kan ürünlerine karşı şiddetli veya
anaflaktik aşırı duyarlılık hikayesi olan bireylerde kontrendikedir.
IgA’ya karşı IgE aracılıklı antikorlara sahip olduğu bilinen seçici IgA eksikliği olan çok ender
kişiler RONSENGLOB kullanmamalıdır.
Yukarıda belirtilen durumlar dışında, RONSENGLOB’un bebeklerde kontrendike olduğuna
dair bir veri bulunmamaktadır.
4.4. Özel kullanım uyarıları ve önlemleri
Virüs güvenliği
RONSENGLOB, insan plazmasından elde edilmektedir. İnsan plazmasından elde edilen
ilaçlar, virüsler ve teorik olarak Varyant Creutzfeldt-Jacob (v-CJD) gibi, çeşitli
hastalıklara yol açabilen enfeksiyon yapıcı ajanlar içerebilirler. RONSENGLOB’da
Varyant Creutzfeldt-Jacob hastalığının bulaşma riski teorik olarak minimumken, klasik
Creutzfeldt-Jacob hastalığının bulaşma riski hiçbir kanıtla desteklenemez. Alınan
önlemlere rağmen, bu tür ürünler halen potansiyel olarak hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya inaktivasyonu
ile azaltılmıştır. Bütün bu önlemlere rağmen, bu ürünler hala potansiyel olarak hastalık
bulaştırabilirler. Ayrıca, henüz bilinmeyen enfeksiyon yapıcı ajanların bu ürünlerin
içerisinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüsler için etkili
önlemlerin alınmasına dikkat edilmelidir. Parvovirüs B19 gibi zarflı olmayan virüslere
karşı alınan tedbirler sınırlı sayıda olabilir. Parvovirüs B19 enfeksiyonu, gebelikte (fetal
infeksiyon) ve immün yetmezlik ya da kırmızı kan hücre üretiminde artış olan hastalarda
tehlikeli olabilir (hemolotik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
4/15Ayrıca;
RONSENGLOB kullanılması gerekiyorsa, hastalık yapıcı etkenlerin bulaşmasını önlemek için
uygun aşıların (Hepatit A, Hepatit B vb.) yaptırılması önerilebilir.
Hastalar açısından RONSENGLOB her uygulandığında, hastayla ürünün seri numarası
arasındaki başlantının korunabilmesi için, ürünün adı ve seri numarası kaydedilmelidir.
Bazı olumsuz etkiler infüzyon hızıyla ilgili olabilir. “4.2. Pozoloji ve uygulama şekli”
bölümünde önerilen infüzyon hızına hassasiyetle uyulmalıdır. İnfüzyon süresince hastalar
herhangi bir semptomun gelişmesi açısından monotorize edilmeli ve dikkatle izlenmelidir.
Aşağıdaki durumlarda bu olumsuz etkiler daha sık görülebilir:
-Yüksek infüzyon hızı
-IgA yetmezliği olan ya da olmayan hipogamaglobulinemi ya da agamaglobulinemi
-İlk kez insan normal immünoglobulini uygulaması yapılacak hastalar ya da nadiren, kullanılan
normal insan immünoglobulin preparatı değiştirildiğinde ya da en son uygulamadan sonra uzun
bir süre geçmişse
Gerçek aşırı duyarlılık reaksiyonları nadirdir ve çok seyrek olarak anti-IgA antikoru olan IgA
yetmezlikli vakalarda görülmektedir.
Nadiren insan normal immünoglobulini, daha önce insan normal immünoglobulin tedavisi
uygulanmış ve tedaviyi tolere edebilmiş hastalarda bile anafilaktik reaksiyonla birlikte kan
basıncında düşmeye neden olabilmektedir.
Potansiyel komplikasyonlardan korunabilmek için;
-İnsan normal immünoglobulinine karşı duyarlı olmayan hastalarda başlangıçta preparatı yavaş
infüzyon ile uygulayınız (dakikada 0.01 mL/kg).
-Hastalar infüzyon süresince dikkatle takip edilmelidir. Özellikle, daha önce insan normal
immünoglobulini infüzyonu uygulanmamış, farklı bir preparat uygulanmış ya da daha önceki
infüzyondan sonra uzun süre geçmiş hastalar, potansiyel istenmeyen etkilerin belirtilerini tesbit
etmek için ilk infüzyon süresince ve infüzyondan sonraki ilk saat boyunca dikkatle izlenmelidir.
Diğer tüm hastalar da uygulamadan sonra en az 20 dakika süreyle izlenmelidir.
Hemolitik anemi
IVIG ürünleri hemolizis olarak hareket edebilecek ve kırmızı kan hücrelerinin (RBC)
immünoglobulinle in vivo kaplanmasını indükleyerek pozitif doğrudan antiglobulin reaksiyonu
(Coomb testi) ve nadiren hemolize neden olan kan grubu antikorları içerebilir. Hemolitik anemi,
artan RBC sekestrasyonundan dolayı IVIG tedavisinin ardından gelişebilir. IVIG alıcıları,
hemoliz klinik işaret ve belirtileri açısından izlenmelidir.
Bazı vakalarda, hemolizis ile ilişkili böbrek fonksiyon bozukluğu/böbrek yetmezliği veya
dissemine intravasküler koagülasyon bozukluğu oluşabilir.
5/15Aşağıda belirtilen risk faktörleri hemolizis gelişimi ile ilişkilendirilir; -yüksek doz kullanım, -
tek seferde uygulama veya bölünmüş dozlar şeklinde birkaç gün süre ile uygulama -kişinin
imflamatuvar durumu ile ilişkili olarak, A, B ve AB kan grubuna sahip kişilerde
IVIG alıcıları hemolizisin klinik semptom ve belirileri açısından takip edilmelidir. IVIG
infüzyonu sırasında veya sonrasında hemolizis oluşursa IVIg uygulaması hemen kesilmelidir.
(bkz. Bölüm 4.8. Olası Yan Etkiler-Hemolizis).
Aseptik menenjit sendromu
Nadir olarak IVIG tedavisi sonucu aseptik menenjit sendromu oluşumu bildirilmiştir. Sendrom
genellikle, immunoglobulin intravenöz tedavisini takip eden birkaç saat ile 2 günlük süre
içerisinde başlar. Şiddetli baş ağrısı, ense sertliği, uyuşukluk, ateş, foto-fobi, ağrılı göz
hareketleri, mide bulantısı ve kusma gibi semptom ve belirtiler ile tanımlanır. Böyle semptom
ve belirtiler gösteren hastalar Menenjit’in diğer sebeplerini eleyebilmek için, beyin omurilik
sıvısı (CSF) çalışmalarını da kapsayan, tam bir nörolojik incelemeden geçirilmelidirler.
Tromboembolizm
IVIG uygulaması ile miyokard infarktüsü, inme, pulmoner emboli ve immünoglobulinin yüksek
akış hızı nedeniyle kan viskozitesinde görülen göreceli artışa bağlı olduğu sanılan, derin ven
trombozu gibi tromboembolik vakalar arasındaki bağlantıyı gösteren klinik kanıtlar mevcuttur.
Obez hastalarda ve ileri yaş, hipertansiyon, diabetes mellitus ve vasküler hastalık ya da
trombotik atak öyküsü, edinsel ya da kalıtsal trombofilik hastalıklar gibi trombotik olay
açısından önceden var olan risk faktörlerini taşıyan hastalarda, IVIG reçetelenip infüzyonu
uygulanırken dikkatli hareket edilmelidir. Tromboembolitik yan etki reaksiyonları için riskli
hastalarda, IVIG ürünleri mümkün olan en düşük infüzyon hızında ve dozunda verilmelidir.
Akut böbrek yetmezliği
IVIG tedavisi uygulanan hastalarda akut böbrek yetmezliği gelişebildiği bildirilmiştir. Bu
olguların çoğunda daha önceden bir böbrek yetmezliği, diabetes mellitus, hipovolemi ya da aşırı
kilo bulunması, önceden nefrotoksik ilaç kullanım öyküsü veya kişinin 65 yaşın üzerinde
olması gibi risk faktörleri olduğu bildirilmiştir.
Böbrek fonksiyon bozukluğu gelişmesi durumunda IVIG infüzyonunun durdurulması
düşünülmelidir.
Böbrek fonksiyon bozukluğu ya da böbrek yetmezliğinin değişik IVIG preparatlarımn
kullanımıyla ilişkili olabileceği bildirilmiş olmasına rağmen, olguların çoğundan, stabilizasyon
amacıyla sukroz içeren preparatlar sorumlu tutulmaktadır. Risk altındaki hastalarda, sukroz
içermeyen preparatların kullanımı düşünülmelidir.
Akut renal yetmezlik veya tromboembolik istenmeyen etki riski bulunan hastalarda, IVIG
preparatları uygulanabilir en düşük infüzyon hızında ve dozda kullanılmalıdır.
6/15IVIG uygulanan tüm hastalarda aşağıdaki konular dikkatle değerlendirilmelidir:
-IVIG infüzyonundan önce yeterli hidrasyonun sağlanması
-İdrar miktarının izlenmesi
-Serum kreatinin düzeylerinin izlenmesi
-Beraberinde Henle kıvrımına etki eden diüretiklerin kullanımından kaçınılması
İstenmeyen etki görülmesi halinde, uygulama hızı azaltılmalı ya da uygulama durdurulmalıdır.
İstenmeyen etkinin tipine ve şiddetine göre tedavi gerekebilir. Şok gelişmesi durumunda,
standart tıbbi şok tedavisi uygulanmalıdır.
Diabetes mellitus hastaları için RONSENGLOB’un daha düşük konsantrasyonlara seyreltilmesi
gerekiyorsa, seyreltme işlemi için %5 Glukoz çözeltisi kullanımı düşünülmelidir.
RONSENGLOB maltoz içerir; %5 dekstroz (DW5) veya %5 enjeksiyonluk glukoz çözeltisiyle
1-2 defa seyreltilebilir. Bu, diyabet hastalarında göz önünde bulundurulmalıdır.
Kan glukoz testi: Maltoz içeren parenteral ilaç ürünleri glukoz dehidrojenaz
pirrolokinolinekinonlu (GDH-PQQ) test çubuklarının kullanıldığı kan glukoz monitörlerinin
yorumlarını etkileyebilir. GDH-PQQ bazlı glukoz monitorizasyon sistemleri
RONSENGLOB’daki maltoz ile reaksiyona girip infüzyon gününde kan glukozunun yanlış
olarak yüksek görünmesine yol açabilirler. Kandaki glukozun monitarizasyonu gereken
hastalara RONSENGLOB alırken örneğin glukoz dehidrojenaz nikotin adenin dinukleotid
(GDH-NAD), glukoz oksidaz ya da glukoz heksokinaz test metodları gibi maltoz ile reaksiyona
girmeyen metodları tercih etmeleri önerilmelidir.
4.5. Diğer tıbbi ürünler ile etkileşimler ve diğer etkileşim şekilleri
Canlı virüs aşıları ile etkileşim:
RONSENGLOB içerisinde bulunan antikorlar; kızamık, kabakulak, kızamıkçık ve varicella
gibi canlı ve zayıflatılmış aşıların etkinliğini en az 6 hafta olmak üzere 3 aya kadar bozabilir.
Dolayısıyla, bu aşıların uygulanması, RONSENGLOB uygulamasından 3 ay sonrasına veya
daha uzun süreye ertelenmelidir. Kızamık hastalarında bu durum 1 yıla kadar sürebilir. Bu
nedenle kızamık aşısı uygulanan hastalarda antikor düzeyleri kontrol edilmelidir. Aynı sebeple,
eğer hastanın durumu acil değilse, RONSENGLOB uygulanması belirtilen aşıların
uygulanmasından 3-4 hafta sonrasına kadar ertelenmelidir. Eğer hasta söz konusu aşıların
yapılmasını takiben 3 ila 4 hafta içerisinde RONSENGLOB almışsa, aşılama işlemi
RONSENGLOB’un son verildiği tarihten 3 ay sonra tekrar edilmelidir.
Serolojik testlerle etkileşim:
İnsan normal immünoglobulin enjeksiyonundan sonra pasif olarak transfer edilmiş antikorların
hastanın kanında geçici olarak yükselmesi, serolojik testlerde yanlış pozitif sonuçlara neden
olur.
7/15A, B, D gibi eritrosit antijenlerine karşı olan antikorların pasif geçişi, antiglobulin testi (Coombs
testi) gibi kırmızı hücre allo-antikor serolojik testleriyle etkileşebilir. RONSENGLOB maltoz
içermesi nedeniyle kan glukoz düzeyini etkileyebilir.
RONSENGLOB’un hastanın alıyor olabileceği diğer ilaçlardan ayrı olarak verilmesi tavsiye
edilir. Ürün, diğer üreticilerin IVIG ürünleriyle karıştırılmamalıdır.
Özel popülasyonlara ilişkin ek bilgiler:
Özel popülasyonlara ilişkin etkileşim çalışması yapılmamıştır.
Pediyatrik popülasyon
RONSENGLOB ile pediyatrik popülasyonda bir etkileşim çalışması yapılmamıştır.
Geriyatrik popülasyon
RONSENGLOB ile geriyatrik popülasyonda bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/doğum kontrolü (kontrasepsiyon)
RONSENGLOB’un çocuk doğurma potansiyeli bulunan kadınlarda ve gebe kadınlarda
kullanımına ilişkin yeterli veri mevcut değildir.
Gebelik dönemi
RONSENGLOB’un gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan çalışmalar, gebelik / ve-veya / embriyonal / fetal gelişim / veveya/ doğum /
ve-veya / doğum sonrası gelişim üzerindeki etkiler bakımından yetersizdir (bkz. Kısım 5.3).
İnsanlara yönelik potansiyel risk bilinmemektedir.
Gebe kadınlara verilirken tedbirli olunmalıdır. RONSENGLOB gebelik döneminde gerekli
olmadıkça kullanılmamalıdır.
Laktasyon dönemi
RONSENGLOB’un hamilelerde güvenli kullanımı kontrollü klinik çalışmalarla
değerlendirilmemiştir. Bu nedenle emziren annelerde dikkatli kullanılmalıdır. RONSENGLOB
anne sütü ile atılmaktadır (süte geçmektedir). Ancak RONSENGLOB’un tüm dozlarında,
emzirilen çocuk üzerinde herhangi bir olumsuz etki öngörülmemektedir. Aksine, anne sütüne
geçerek yeni doğana koruyucu antikorların geçmesine katkıda bulunabilir.
8/15Üreme yeteneği / fertilite
Hayvan üreme çalışmaları yürütülmemiştir. İnsanlardaki üreme yeteneği / fertiliteyi etkileyip
etkilemediği bilinmemektedir.
4.7. Araç ve makine kullanımı üzerine etkiler
İnfüzyon seti ile bir sağlık kuruluşunda uygulanan bir üründür. Araç ve makina kullanımına
ilişkin herhangi bir etki gözlenmemiştir. Ancak RONSENGLOB kullanımına ilişkin baş
dönmesi, sersemlik hissi ve bulantı gibi durumlar görüldüğünde, araç ve makine kullanılmamalı
veya söz konusu etkilerin düzelmesi beklenmelidir.
4.8. İstenmeyen etkiler
İntravenöz insan normal immünoglobulin uygulamasında başağrısı, ateş, titreme, ürperti,
kabartı, baş dönmesi, ürtiker, hırıltı ya da göğüs sıkışması, bulantı, kusma, sertlik, sırt ağrısı,
göğüs ağrısı, kas krampları ve kan basıncında değişiklikler gibi bazı istenmeyen yan etkiler
sıklıkla görülebilir.
İnsan normal immünoglobulinleri kan basıncında seyrek olarak ani düşüklüklere sebep olabilir
ve izole bazı vakalarda önceki uygulamada hasta hipersensitivite reaksiyonu göstermemiş olsa
bile anafilaktik şok gelişebilir.
Geri dönüşümlü aseptil menenjit, izole bazı vakalarda geri dönüşümlü, hemolitik
anemi/hemoliz, karaciğer transaminazlarda, geçici artış ve nadir vakalarda, geçici kutanöz
reaksiyonlar insan normal immünoglobulin ile gözlemlenmiştir.
Serum kreatinin seviyesinde artış ve/veya akut renal yetmezlik gözlemlenmiştir.
Çok Seyrek: Miyokardiyal İnfarktüs, İnme, pulmoner emboli ve derin ben trombozu gibi
tromboembolik reaksiyonlar.
RONSENGLOB ile bir klinik çalışma ve retrospektif bir çalışma yapılmıştır. Klinik çalışmada
doğumdan 1 saat sonra yaşından 65 yaşına kadar 124 hasta RONSENGLOB infüzyonu almıştır.
Bir hastada geçici baş ağrısı gözlemlenmiş ve daha önceden Sulfanilamide ve penisiline
anaflaktik cevaplar veren bir hastada da geçici ürtiker ve kaşıntı gözlemlenmiştir. Retrospektif
çalışmada 1634 Hasta RONSENGLOB İnfüzyonu almıştır ve çalışmalar süresince ciddi advers
etki görülmemiştir ve infüzyon başına genel advers olay oranı 0.016 olarak bulunmuştur. Klinik
çalışmada ve retrospektif çalışmada bildirilmiş ciddi olmayan advers etkiler MedDRA Sistem
organ sınıfı ve frekansı olarak kategorize edilip, aşağıdaki tabloda özetlenmiştir.
Şu terimler ve sıklık dereceleri kullanılmıştır:
9/15Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥ 1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor).
RONSENGLOB ile yapılan klinik çalışma ve retospektrif çalışmalardaki advers ilaç reaksiyon
frekansları
MedDRA Sistem MedDRA Tercih Edilen Tanım ADR Frekans
Organ Sınıfları Kategorisi
Enfeksiyonlar ve
Bronşit, Nazofarenjit Yaygın
enfestasyonlar
Kronik sinüzit, Fungal enfeksiyon,
Enfeksiyon, Böbrek enfeksiyonu, Sinüzit,
Üst solunum yolları enfeksiyonu, Yaygın olmayan
Bakteriyel idrar yolu enfeksiyonu
Kan ve lenfatik
sistem hastalıkları Anemi/Hemolisiz, Lenfadenopati Yaygın olmayan
Endokrin
Tiroid hastalıkları Yaygın olmayan
Hastalıklar
Psikolojik
Anksiyete Yaygın olmayan
Hastalıklar
Sinir Sistemi
Baş ağrısı Çok yaygın
Hastalıkları
Migren Yaygın
Uykusuzluk, Amnezi, Yanma hiss, Dizartri,
Yaygın olmayan
Disguzi Sersemlik hissi
Aseptik menenjit sendromu Çok seyrek
Göz Hastalıkları Konjunktivit, Göz ağrısı, Göz şişmesi Yaygın olmayan
Kulak ve İç Kulak
Vertigo, Orta kulakta sıvı Yaygın olmayan
Hastalıkları
10/1511/15Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr, eposta:
tufam@titck.gov.tr; tel: 0800 3140008; faks: 0312 2183599)
4.9. Doz aşımı ve tedavisi
Doz aşımına ilişkin herhangi bir klinik çalışma yürütülmemiştir. Önerilenden daha fazla doz
uygulanması, kanın yoğunlaşmasına ve kan hacminin artmasına, sonuç olarak, özellikle yaşlı
hastalarda ve böbrek problemleri olan hastalarda, kalp yükünde artışa yol açabilir. Tedavi
semptomatik olarak yapılmalıdır. Bazen diyaliz yapılması gerekebilir
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İmmün serum ve İmmünoglobulinler: İntravenöz uygulama için normal
insan immünglobulinleri ATC kodu: J06BA02
Etki mekanizması:
Replasman tedavisi haricindeki endikasyonlarda etki mekanizması tam olarak aydınlatılamamış
olmasına rağmen immünmodülatör etkiye sahip olduğu bilinmektedir. İnsan normal
immünoglobulini, infeksiyon etkenlerine karşı geniş bir antikor dağılımına sahip, işlevsel
olarak bozulmamış immünoglobulin G (IgG) içerir.
İnsan normal immünoglobulini normal toplumda bulunan IgG antikorları içerir. IgG alt
sınıflarının dağılımı normal insan plazmasına benzer oranlardadır. Yeterli dozları, düşük
immünoglobulin G miktarlarını normal seviyelerine çıkarabilir.
Chengdu Rongsheng tarafından üretilen Düşük pH’lı İntravenöz İmmunoglobulin (IVIG)
(insan)’ın klinik çalışmaları Çocuk Hastanesi, Chongqing Tıbbi Bilimler Üniversitesi, Pediyatri
Bölümü, Batı Çin Tıbbi Bilimler Üniversitesi tarafından Nisan 1990 ve Ocak 1991 tarihleri
arasında gerçekleştirilmiştir. IVIG’in klinik etkililiği ve tolerabilitesi değerlendirilmiştir. Elde
edilen sonuçlar, advers reaksiyonlar çok az sayıda ve hafif olduğundan RONSENGLOB’un iyi
tolere edilen bir ürün olduğunu ortaya koymuştur. 110 olgu üzerinde yürütülen klinik
çalışmalara elde edilen bulguler ürünün belirtilen şu hastalıkların tedavisinde etkili olduğunu
ortaya koymuştur: İmmün-globulin G Alt Sınıf Yetmezliği, neonatal sepsis, infant bronşioliti
ve idiopatik trombositopenik purpura. Söz konusu bulgular ürünün immün yetmezlik,
otoimmün hastalıklar ve şiddetli enfeksiyon hastalıklarında fazlasıyla uygulama üstünlüğüne
sahip olduğunun altını çizmektedir.
12/155.2. Farmakokinetik özellikler
Genel özellikler
RONSENGLOB intravenöz uygulama sonrası kan dolaşımında hemen ve tam olarak mevcuttur.
İntravenöz immünoglobulin farmakokinetiği, kullanıldığı endikasyona göre, popülasyon içi ve
popülasyonlar arası değişkenlik gösterir. Emilim:
İntravenöz uygulama sonrası, uygulanan insan normal immünoglobulini miktarının tamamı
dolaşımda tespit edilebilir.
İntravenöz uygulama sonrası absorbsiyon tam ve hızlıdır.
Dağılım:
Plazma ve ekstravasküler sıvı arasında nispeten hızlı dağıldığından, preparatın miktarı
uygulamadan 3-5 gün sonra intravasküler ve ekstravasküler kompartmanlar arasında dengeye
ulaşır.
RONSENGLOB’un maksimum plazma konsantrasyonu (Cmaks ) 12 yaş ve altı çocuklarda
4,44 mg/dL (%95 güven aralığı 3,30 - 4,90), 13-17 yaş arası gençlerde 4,43 mg/dL (%95 güven
aralığı 3,78 - 5,16 mg/dL) ve erişkinlerde 4,50 mg/dL (%95 güven aralığı 3,99 - 4,78 mg/dL)
olarak bulunmuştur.
EAA0-21gün (eğri altındaki alan) ise 12 yaş ve altı çocuklarda 1,49 g.saat/dL (%95 güven
aralığı 1,34 - 1,81 g.saat/dL), 13-17 yaş arası gençlerde 1,67g.saat/dL (%95 güven aralığı 1,45
- 2,19g.saat/dL) ve erişkinlerde 1,62 g.saat/dL (%95 güven aralığı 1,50 - 1,78 g.saat/dL) olarak
bulunmuştur.
Biyotransformasyon:
IgG ve IgG kompleksleri retikülo-endotelyal sistemde yıkılır.
Eliminasyon: Eliminasyon yarı ömrü
yaklaşık bir aydır.
RONSENGLOB’un terminal yarı ömrü 12 yaş ve altı çocuklarda 41,3 gün (%95 güven aralığı
20,2-86,8 gün), 13 -17 yaş arası gençlerde 45,1 gün (%95 güven aralığı 27,3 - 89,3 gün) ve
erişkinlerde 31,9 gündür (%95 güven aralığı 29,6 - 36,1 gün). Metabolitleri inaktiftir.
Doğrusallık / Doğrusal olmayan durumlar:
Eliminasyonu dozla orantılı olarak lineerdir.
Hastalardaki karakteristik özellikler
Yaşlılarda: Geriyatrik kullanım üzerine herhangi bir klinik çalışma yapılmamıştır. Uzun süreli
RONSENGLOB klinik kullanımı sırasında yaşlılar üzerinde herhangi bir zararlı etkiye
rastlanmamıştır.
13/15Pediyatrik hastalarda: Pediyatrik kullanım üzerine herhangi bir klinik çalışma yapılmamıştır.
Uzun süreli RONSENGLOB klinik kullanımı sırasında çocuklar üzerinde herhangi bir zararlı
etkiye rastlanmamıştır.
Böbrek ve karaciğer yetmezliği olan hastalarda: Önceden böbrek yetmezliği olan hastalar,
diyabetliler, yaşı 65’den büyük olanlar ya da nefrotoksik ilaç kullananlar hastaların IVIG
kullanımıyla oluşacak akut renal yetmezliğe daha yatkın oldukları gözlemlenmiştir.
5.3. Klinik öncesi güvenlilik verileri
İmmünoglobulinler insan vücudunun normal bileşenlerindendir.
Klinik olmayan veriler, güvenlilik, farmakoloji ve toksisite ile ilgili konvansiyonel çalışmalara
dayanarak insanlar için özel bir risk oluşturmadığını göstermiştir. Heterolog proteinlere karşı
gelişen ve etkileşen antikorlar nedeniyle, hayvanlarda tekrarlayan doza bağlı toksisite,
genotoksisite ve üreme üzerindeki toksisite çalışmalarının yapılması olanaklı değildir.
Klinik deneyimde, immünoglobuli nlerin karsinojenik potansiyeliyle ilgili herhangi bir kanıt
bulunmaması nedeniyle, heterojen türlerde deneysel araştırmalar yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Maltoz
6.2. Geçimsizlikler
RONSENGLOB başka tıbbi ürünler ile karıştırılmamalıdır.
6.3. Raf ömrü
36 ay
6.4. Saklamaya yönelik özel tedbirler
2ºC-8ºC arasında (buzdolabında) saklayınız. Dondurmayınız. Donmuş ürün kullanılmamalıdır.
Işıktan koruyunuz.
6.5. Ambalajın niteliği ve içeriği
RONSENGLOB, nötr borosilikat cam ve halojenize butil kauçuk enjeksiyonluk tıpadan, oluşan
kalıplı sişeler, tek doz enjeksiyon için uygundur, içerisinde ambalajlıdır.
14/156.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj Atıklarının Kontrolü Yönetmelik"lerine uygun olarak imha edilmelidir.
Preparat kullanılmadan önce oda ya da vücut sıcaklığına getirilmelidir. RONSENGLOB sukroz
içermemektedir.
Seyreltmenin gerekli olması halinde, % 5 Glukoz çözeltisi kullanılması önerilir. 50 mg/mL (%
5) immünoglobulin solüsyonu elde etmek için, RONSENGLOB 100 mg/mL (%10) eşit
hacimde glukoz çözeltisi ile seyreltilmelidir. Seyreltme sırasında mikrobiyolojik
kontaminasyon riskinin en alt düzeye indirilmesi önerilir.
İnfüzyona bağlı advers olaylar, infüzyon hızının azaltılması ya da infüzyonun durdurulmasıyla
önlenmelidir.
Preparat uygulanmadan önce partikül ve renk değişimi açısından gözle kontrol edilmelidir.
Partikül ve renk değişimi gözlenmesi halinde preparat kullanılmamalıdır. Sadece berrak ya da
hafif opalesan veya renksiz ya da açık sarı renkli solüsyonlar kullanılmalıdır.
RONSENGLOB yalnızca intravenöz olarak uygulanmalıdır. Diğer uygulama yolları
incelenmemiştir.
7. RUHSAT SAHİBİ
Sentinus İlaç Sanayi ve Ticaret A.Ş.
Ehlibeyt Mah. Ceyhun Atuf Kansu Cad. No:110/9 Çankaya/ANKARA
Tel: 0312 227 02 02
Faks: 0312 227 02 42
Web: www.sentinuspharma.com
8. RUHSAT NUMARASI
2019/140
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 26.10.2010
Ruhsat yenileme tarihi: 01.03.2019
10. KÜB’ÜN YENİLENME TARİHİ
KÜB yenileme tarihi: 01.03.2019
15/15