 1/18 KULLANMA TALİMATI  
 
DIANE® 2 mg/35 mcg kaplı tablet  
Ağız yoluyla alınır.  
 
• Etkin  madde: Her kaplı tablet , 2 mg  siproteron  asetat  ve 0,035 mg etinilestradiol  
içerir.  
• Yardımcı  maddeler: laktoz  monohidrat (sığır  kaynaklı ), mısır  nişastası,  povidon  
25, magnezyum  stearat,  sukroz, povidon 90, makrogol 6000, kalsiyum  karbonat,  
talk, gliserol % 85, titanyum  dioksit,  sarı demir  oksit  pigmenti,  glikol montanat  
 
▼Bu ilaç ek izlemeye  tabidir.  Bu üçgen yeni güvenlilik bilgisinin  hızlı olarak  
belirlenmesini sağlayacaktır.  Meydana  gelen  herhangi  bir yan etkiyi  raporlayarak 
yardımcı olabilirsiniz.  Yan etkilerin  nasıl raporlanacağını  öğrenmek için 4. Bölümün 
sonuna  bakabilirsiniz.  
 
 
Bu Kullanma  Talimatında:  
1. DIANE nedir  ve ne  için kullanılır?  
2. DIANE k ullanmadan  önce dikkat edilmesi gerekenler  
3. DIANE nasıl kullanılır?  
4. Olası  yan etkiler  nelerdir?  
5. DIANE’in  saklanması  
 
Başlıkları  yer almaktadır. 
 
1. DIANE nedir ve ne için kullanılır?  
• DIANE,  21 tabletlik  takvimli  blister  ambalajlarda  bulunur . Tabletler  bombeli 
ve bej rengindedir.  Her bir kaplı tablet  etkin  madde  olarak  2 mg siproteron 
asetat  ve 0,035 mg etinilestradiol  içerir.  DIANE laktoz  monohidrat  (sığır kaynaklı ) 
içerir.  
 
DIANE östrojen (kadın  cinsiyet  hormonlarından biri) ve antiandrojenik  (erkek  
cinsiyet  hormonlarının bazı doğal  etkilerini  gideren)  aktiviteye  sahip progesteron 
(kadın  cinsiyet  hormonlarından biri) hormonu  içerir.  
 Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz,  çünkü  sizin  için önemli  bilgiler içermektedir.  
 
• Bu kullanma talimatını saklayınız.  Daha  sonra tekrar  okumaya ihtiyaç duyabilirsiniz.  
• Eğer  ilave sorularınız olursa, lütfen  doktorunuza veya eczacınıza  danışınız. 
• Bu ilaç kişisel  olarak size reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya  hastaneye  gittiğinizde  bu ilacı 
kullandığınızı  doktorunuza söyleyiniz.  
• Bu talimatta  yazılanlara  aynen uyunuz. İlaç hakkında size önerilen dozun dışında  
yüksek  veya  düşük doz kullanmayınız.   2/18 • DIANE doğurganlık çağındaki  kadınlarda  aşırı yağlanma  ile birlikte  veya  tek başına  
orta dereceli  ila şiddetli  akne  (sivilce)  tedavisi  ve/veya  aşırı kıllanma  gibi cilt 
rahatsızlıklarının  tedavisinde  kullanılır.  Doğum  kontrol  özellikleri nedeniyle,  
yalnızca  doktorunuz  hormonal  kontraseptif  (doğum  kontrol  ilacı)  tedavisinin  
uygun  olduğunu  düşündüğü takdirde  reçete edilebilir.  DIANE,  akne tedavisinde  
yalnızca  cilde  uygulanan  veya tüm vücudu  etkileyen  antibiyotik tedavisinin  
başarısız olduğu durumlarda  kullanılmalıdır.  Ciltle  ilgili bir tedavi  için DIANE 
kullanıyorsanız,  aynı zamanda  farklı bir  hormonal  kontraseptif  
kullanmamalısınız.  
• Cilt sorununuz  düzeldiğinde  ve DIANE kullanmayı  bıraktığınızda  daha önce tercih  
ettiğiniz/asıl kontrasepsiyon  (doğum  kontrol)  yönteminize geri dönmelisiniz.  
• Doğum  kontrol  ilacı gibi etki gösterdiğinden diğer  hormonal  doğum  kontrol  
ilaçlarıyla  birlikte kullanılmamalıdır.  
 
Cilt sorunlarının  tedavisi  
Androjenler  deride  kıl gelişimini  ve yağ bezlerini  uyaran  hormonlardır. Çok fazla  
androjen  üretimi  olduğunda  veya  androjen  etkisine  duyarlıysanız, yağ bezleri  çok fazla 
sebum  üretebilir.  Bu durum  yağ bezlerini  bloke  edebilir  ve böylece  enfeksiyon 
gelişebilir,  iltihaplı  akne noktaları  oluşabilir.  DIANE androjenlerin  cildinizi etkilemesini  
durdurur  ve üretilen  androjen  miktarını azaltır.  
 
Doğum  kontrolü  
DIANE 21 günlük  bir doğum  kontrol  ilacıdır; 21 gün boyunca  her gün bir tablet  alınır  ve 
sonraki  7 gün  boyunca  hiç tablet  alınmaz.  
DIANE Klamidya  (cinsel  yolla  bulaşan  bakteri)  veya  HIV enfeksiyonu (AIDS)  ve diğer  
cinsel  yolla  geçen  hastalıklara  karşı  koruma  sağlamaz.  Bu tip hastalıkların  bulaşması  
ancak  kondomlar ile önlenebilir.  
DIANE’in  hamileliği önlemesi için belirtildiği  şekilde alınması  gerekir.  
2. DIANE kullanmadan  önce dikkat edilmesi  gerekenler 
DIANE’i  aşağıdaki durumlarda  KULLANMAYINIZ:  
Herhangi  bir tıbbi sorununuz  veya hastalığınız  varsa doktorunuza  söyleyiniz.  
Aşağıdaki  durumlardan  herhangi  biri sizin  için geçerliyse DIANE kullanmaya  başlamadan  
önce  bunu doktorunuza  bildiriniz.  Bu durumda  doktorunuz  farklı  bir tedavi  almanızı  
tavsiye  edebilir:  
Eğer;  
• İlacın  içerdiği  maddelerden  birine karşı  alerjiniz  varsa , 
• Eşzamanlı  olarak  başka bir hormonal  doğum  kontrol  yöntemi  kullanıyorsanız,  
• Hamile iseniz  veya  hamile olduğunuzdan şüpheleniyorsanız,  
• Emziriyorsanız,  
• Meme kanseri  iseniz  veya  önceden meme kanseriniz  varsa,  
• Bacağınızda (tromboz),  akciğerlerinizde (pulmoner  embolizm ) veya vücudunuzun 
diğer  bir bölgesinde kan pıhtısı varsa (veya önceden  olduysa),  
• Gelecekte kalp krizi göstergesi  olabilecek  bir hastalığınız  (örn.  Göğüste  şiddetli 
ağrıya  neden olan anjina  pektoris)  ya da mini- inme  (geçici  iskemik  atak)  varsa  
(veya  önceden  olduysa),  3/18 • Tanı konulmamış vajinal kanamanız varsa ,  
• Serebravasküler  hastalık bulgusu veya  öyküsü  varsa (kalp krizi veya inme  varsa veya 
daha  önceden  geçirdiyseniz),  
• Atardamarlarda  kan pıhtısı oluşma  riskini  artırabilecek  bir hastalığınız  varsa.  Bu 
durum,  aşağıdaki  hastalıklar için  geçerlidir:  
- Kan damarlarınızı  etkileyen  diyabet  (şeker hastalığı) , 
- Çok yüksek tansiyon,  
- Kanınızdaki  yağ düzeyinin çok  yüksek  olması  (kolesterol  veya trigliserid) . 
• Toplardamar  veya atardamarlarınızda kan pıhtılaşması ile ilgili  kalıtsal veya 
edinilmiş  yatkınlığınız  varsa  (örn.  aktifleşmiş  protein  C (APC)  direnci,  antitrombin -
III eksikliği,  protein C eksikliği,  protein S eksikliği,  hiperhomosisteinemi ve 
antifosfolipid  antikorları  (antikardiyolipin antikorları,  lupus antikoagülanı) ), 
• Görme bozuklukları  ile birlikte migreniniz  varsa (veya  önceden olduysa) , 
• Herhangi  bir zamanda  şiddetli karaciğer  hastalığınız  olduysa  ve doktorunuz  
karaciğer  testlerinizin  henüz  normale dönmediğini  söylediyse , 
• Karaciğer tümörü  varlığı  ya da hikayeniz  varsa, 
• Menenjiyomunuz varsa veya daha önce bir menenjiyom teşhisi konulduysa (beyin ile 
kafatası arasındaki doku tabakasında genellikle iyi huylu bir tümör) , 
Ombitasvir, paritaprevir , ritonavir , dasabuvir , glecaprevir / pibrentasvir veya sofosbuvir 
/ velpata svir / voxilaprevir ve bunların kombinasyonlarını içeren herhangi bir antiviral 
ilaç alıyorsanız. Bu antiviral ilaçlar kronik (uzun süreli) hepatit C hastalığının (hepatit C 
virüsünün neden olduğu, karaciğeri etkileyen (sarılık olarak bilinen)  bir enfeksiyon 
hastalığı) tedavisinde kullanılmaktadır . 
Bu koşullardan herhangi biri ilacı ilk kullandığınızda  başınıza gelirse  derhal  kullanmayı  
bırakın ve  doktorunuza  danışın. 
DIANE erkeklerde kullanılmaz.  
 
DIANE’i  aşağıdaki durumlarda  DİKKATLİ  KULLANINIZ:  
Kullanım  süresi  
Belirtilerin  hafiflemesine  kadar  geçen  süre en az üç aydır.  Tedaviyi  sürdürme  ihtiyacı,  
tedavi  eden  doktor  tarafından  düzenli olarak  değerlendirilmelidir.  
 
Kullanmaya başlamadan  önce veya kullanma  devam  etme  kararı  verirken  DIANE 
kullanımının  faydalarını  ve risklerini  anlamanız  önemlidir.  DIANE çoğu sağlıklı kadın  için 
uygun olsa  da herkes  için uygun bir  seçenek olmayabilir.  
Bu kullanma  talimatında  belirtilen  hastalıklardan  veya risk faktörlerinden  herhangi  
birine  sahipseniz,  doktorunuzu bilgilendiri n. 
 
DIANE kullanmaya  başlamadan  önce dikkat edilmesi  gerekenler  
DIANE’i  almaya  başlamadan  önce doktorunuz  sizin  ve yakın akrabalarınızın  sağlık 
geçmişi  hakkında  bazı sorular  soracaktır.  Doktorunuz  aynı zamanda tansiyonunuzu  
ölçecektir  ve hamile olma  olasılığınızı kontrol  edecektir.  Meme  muayenesi  gibi başka 
kontroller  de yapılması gerekebilir,  ancak  bunlar  yalnızca gerekliyse  ve özel birtakım  
durumlar  söz konusuyla  yapılır.  
 
  4/18 DIANE kullanırken  
• Doktorunuz  genellikle  diğer  bir DIANE reçetesi  gerektiğinde  düze nli kontroller  
yaptırmanızı isteyecektir.  
• Düzenli  olarak  servikal  smear  testi (rahim  ağzı kanser  tarama  testi)  yaptırmaya  
gitmelisiniz.  
• Her ay değişiklik  olup olmadığını  anlamak  için meme  uçlarınızı  ve memelerinizi  
kontrol  ediniz,  cildinizde  çukurlaşma  veya yumru gibi tuhaf  bir şey fark ettiğiniz  
takdirde  doktorunuzu söyleyiniz. 
• Kan tetkiki  yapılması  gerektiğinde  doktorunuza  veya  laboratuvar  personeline  DIANE 
kullandığınızı bildiriniz,  çünkü bu tip ilaçlar bazı testlerin  sonucunu  
etkileyebilmektedir.  
• Bir ameliyat  geçirmeniz  gerektiğinde, doktorunuzun bu ilacı kullandığınızı bilmesi 
gerekir.  Ameliyattan  en az 4 hafta kadar  önce DIANE kullanımını bırakmanız  
gerekebilir.  Bunun  nedeni  kan pıhtısı riskini  azaltmaktır.  Doktorunuz  DIANE’i  
yeniden ne  zaman  kullanmay a başlayabileceğinizi  size söyleyecektir.  
• DIANE kullanmayı  bırakmanız  gerekirse,  eğer doğum  kontrolü için DIANE’e  
güveniyor  iseniz,  diğer  bir doğum  kontrol  yöntemi  (örn. kondom)  kullanmayı  
unutmayınız. 
Doktorunuza  danışmanızı  gerektiren  durumlar  
Kan pıhtısıyla  ilgili olası  bir belirtiyle  karşılaşırsanız,  ilacı bırakınız  ve derhal  
doktorunuzla  görüşünüz.  Bu belirtiler  “Kan  pıhtıları  (Tromboz)”  başlığı  altında  ve 
“4. Olası Yan Etkiler Nelerdir?”  bölümünde açıklanmaktadır.  
DIANE aynı zamanda doğum  kontrol  ilacı olarak  da etki gösterir.  Sizin  ve doktorunuzun  
normalde  oral hormonal  doğum  kontrol  ilaçlarının  güvenli  kullanımı  için geçerli  olan 
tüm hususları  dikkate alması  gerekir.  
Kan pıhtıları (Tromboz)  
DIANE kan pıhtısı oluşum  riskinizi artırabilir.  DIANE kullanıyor  olmanız  kan pıhtısı  
gelişme  riskini  DIANE veya  herhangi  bir doğum  kontrol  ilacı kullanmayan  kadınlara  
kıyasla  yalnızca hafif  oranda  artırabilir.  Her zaman  tam iyileşme  sağlanamayabilir  ve 
olguların  %1-2'si ölümcül  olabilir.  
 
Toplardamar içi kan  pıhtıları 
Bir toplardamarda kan pıhtısı gelişmesi  (venöz  tromboz  olarak  bilinir)  damarın  
tıkanmasına  neden olabilir.  Bu durum  bacak,  akciğer  (akciğer  embolisi)  veya herhangi  bir 
diğer  organdaki  bir damarda meydana gelebilir.  
Kombine  doğum kontrol ilacı kullanımı,  kadınlarda  bu tip pıhtı gelişmesine  ilişkin  riski 
herhangi  bir kombine  doğum kontrol ilacı  kullanmayan  kadınlara  kıyasla  artırır.  Bir 
damar  içinde  kan pıhtısı  gelişme  riskinin en yüksek olduğu dönem  ilacın  kullanılmaya  
başlandığı  ilk yıldır.  Söz konusu risk, hamilelik sırasında kan  pıhtısı gelişmesine ilişkin 
risk kadar yüksek değildir.  
 
 
 
  5/18 Kan pıhtısı gelişmesine ilişkin risk DIANE kullandığınızda  yalnızca biraz artar.  
• DIANE kullanmayan ve doğum  kontrol  ilacı almayan  ve hamile olmayan  100.000  
kadından yaklaşık  5 ila  10'unda bir  yıl içinde kan pıhtısı oluşacaktır. 
• DIANE kullanan  veya  doğum  kontrol  ilacı alan 100.000 kadından yaklaşık  40'unda bir 
yıl içinde kan  pıhtısı oluşacaktır.  
• Hamile olan  100.000 kadından yaklaşık 60'ında bir yıl içerisinde kan pıhtısı oluşacaktır.  
 
Kombine  ilaç kullananlarda  damar  içinde  kan pıhtısı oluşmasına  ilişkin  risk 
aşağıdakilerle birlikte daha da  artar:  
• İlerleyen  yaş; 
• Sigara kullanımı ; 
35 yaşından  büyükseniz, DIANE gibi bir doğum  kontrol  ilacı kullanırken  sigarayı  
bırakmanız  önemle tavsiye  edilir . 
• Yakın  bir akrabanızda  genç  yaşta  bacak,  akciğer  veya  diğer  bir organda  kan 
pıhtısı olduysa;  
• Aşırı  kiloluysanız;  
• Operasyon  geçirmeniz  gerektiğinde  veya  yaralanma ya da hastalık  nedeniyle  
ayaklarınızı  uzun süre  yere  basmayacaksanız veya  bacağınız alçıdaysa;  
• Polikistik  over sendromunuz  (yumurtalıklarda oluşan kistler) varsa;  
• Yakın  zamanda doğum  yaptıysanız;  
• Sistemik  lupus  eritematozus  (eklem  ağrıları  ve deri döküntülerine  sebep  olan bir 
hastalık),  Crohn  Hastalığı  (kronik  iltihabi bağırsak  hastalığı)  veya  ülseratif  kolit 
(kalın  barsağın  iltihaplı  bir hastalığı)  gibi birtakım  nadir  tıbbi sorunlarınız  varsa;  
• Orak  hücreli  anemi  (kalıtsal  kan hastalığı) hastasıysanız . 
 
Bunlardan  herhangi  biri sizin  için geçerliyse tedavinizin  kesilmesi  gerekebileceğinden,  
DIANE kullandığınızı  doktorunuza  söylemeniz  önemlidir.  Doktorunuz  ameliyattan  veya  
hareketsiz  kalmanızdan  en az 4 hafta  önce  DIANE kullanmayı  bırakmanızı  
söyleyebilir. Doktorunuz  ayağa kalktığınızda  ne zaman  yeniden  DIANE kullanmaya  
başlayabileceğinizi  de söyleyecektir.  
Atardamar içi kan  pıhtıları  
Bir atardamar  içinde  kan pıhtısı oluşması  ciddi  sorunlara  yol açabilir.  Örneğin,  kalpteki  
atardamarlardan  birinde  kan pıhtısı oluşması  kalp krizine  yol açabilir,  bunun beyinde  
olması  inmeye  (felce)  nede n olabilir.  
Kombine doğum kontrol ilacı  kullanımı atardamarlarda pıhtı oluşmasına ilişkin riskte artışla 
ilişkilendirilmiştir.  Bu risk aşağıdaki  durumlarda daha  da artar:  
• İlerleyen  yaş; 
• Sigara  kullanımı.  35 yaşından büyükseniz, DIANE gibi bir hormonal  doğum  kontrol  
ilacı kullanırken  sigarayı  bırakmanız  önemle tavsiye  edilir . 
• Aşırı  kiloluysanız;  
• Yüksek  tansiyonunuz  varsa;  
• Yakın  bir akrabanızda genç  yaşta kalp krizi veya inme  geliştiyse; 
• Kanınızdaki  yağ düzeyi  yüksekse (kolesterol  veya  trigliseridler); 
• Migren iniz varsa;  
• Kalp  rahatsızlığınız  varsa  (kapak  hastalığı,  ritim  bozukluğu);   6/18 • Polikistik  over sendromunuz  (yumurtalıklarda oluşan kistler) varsa;  
• Diyabetiniz  (şeker hastalığı) varsa;  
• Sistemik  lupus  eritematozus  (eklem  ağrıları ve deri döküntülerine  sebep  olan bir 
hastalık)  gibi birtakım  nadir tıbbi sorunlarınız  varsa;  
• Orak  hücreli  anemi  (kalıtsal  kan hastalığı) hastasıysanız.   
 
Kan pıhtılarıyla  ilgili belirtiler  
 
Şiddetli  depresyon, şiddetli alerjik  reaksiyon,  kalıtsal  anjiyoödemde  (vücut  bölgelerinde  
şişme)  kötüleşme,  meme  kanseri  veya rahim  ağzı kanseriyle  ilgili belirtiler  ya da ciddi  
karaciğer  (belirti  ve işaretler  “4. Olası Yan Etkiler  Nelerdir? ” bölümünde  
açıklanmıştır.)  sorunlarıyla karşılaşmanız halinde derhal  doktorunuza  danışmalısınız.  
 
DIANE ve kanser  
Yüksek  doz kombine  doğum  kontrol  ilaçları uzun süreyle  kullanıldığında  yumurtalık  ve 
rahim  kanseri  riskini  azaltıyor  olmakla  birlikte,  DIANE gibi düşük doz östrojen-
progesteron  içeren  doğum  kontrol  ilaçlarının  da aynı koruyucu etkileri gösterip  
göstermediği tam olarak  bilinmemektedir.  Buna  karşın, DIANE kullanımı  rahim  ağzı 
kanserine  ilişkin  riski hafif  derecede artırıyor  gibi görünmektedir;  ancak  bunun nedeni  
DIANE'den  ziyade  cinsel  ilişkide  kondom  kullanılmaması olabilir.  Tüm kadınlar  düzenli  
olarak  smear  testi yaptırmalıdır.  
 
 Aşağıdakiler  gibi kan pıhtısıyla ilgili  olası bir belirtiyle karşılaşırsanız,  ilacı kullanmayı  
bırakın  ve derhal  doktorunuzla  görüşünüz:  
• 
• 
• 
• 
• 
• 
• 
• 
• 
• 
• Alışılmadık  ani öksürük;  
Sol kola  yayılan ya da yayılmayan şiddetli  göğüs  ağrısı;  
Soluksuzluk;  
Şiddetlenen  migren  ya da alışılmadık,  uzun süren,  şiddetli  baş ağrısı;  
Kısmi  veya tam  körlük ya da çift görme;  
Peltek  konuşma  veya  konuşma  bozukluğu;  
Duyma,  koku alma,  tat alma  duyularında ani  değişiklikler;  
Baş dönmesi  veya  bayılma; 
Vücudun  herhangi  bir bölgesinde  güçsüzlük veya  uyuşma;  
Karın  bölgesinde şiddetli  ağrı; 
Bacaklardan  birinde şiddetli ağrı veya  şişme.  
Kan pıhtısı oluştuktan  sonra,  her zaman  tam iyileşme olmayabilir.  Nadiren  kalıcı  ciddi  yeti 
kaybı  ortaya çıkabilir  veya kan pıhtısı ölümcül  olabilir.  
 
Doğumdan  hemen sonra  kadınlarda kan pıhtısı riski artar,  bu nedenle  doğumdan ne  kadar  
sonra DIANE kullanmaya  başlayabileceğinizi  doktorunuza  danışmalısınız.   7/18 Meme  kanseri  iseniz  veya önceden meme  kanseri  tanısı aldıysanız, DIANE ya da diğer  
doğum  kontrol  ilaçlarını  kullanmamalısınız,  zira bunlar  meme  kanseri  riskini  hafif 
ölçüde  artırmaktadır.  Bu risk DIANE kullanmaya  devam  ettikçe  artar ancak  bıraktıktan  
sonra  yaklaşık  10 yıl içerisinde normale  döner. Meme kanseri  40 yaş altı kadınlarda  
nadir  olduğundan, DIANE kullananlarda  veya  yakın zamanda kullanmış  olanlarda fazla  
meme  kanseri  olgusu azdır.  Örneğin:  
• Hiç DIANE kullanmamış  olan 10.000  kadının 35 yaşına  gelene  kadar  meme  kanseri  
olma  ihtimali yaklaşık  16'dır. 
• Yirmili yaşların  başında  5 yıl süreyle  DIANE veya  doğum  kontrol  ilacı kullanmış  olan 
10.000 kadınınm35  yaşına gelene kadar  meme  kanseri  olma  ihtimali  yaklaşık  17-18'dir. 
• Hiç DIANE kullanmamış  olan 10.000 kadının 45 yaşına  gelene  kadar  meme kanseri  
olma  ihtimali yaklaşık  100'dür. 
• Otuzlu  yaşların  başında  5 yıl süreyle  DIANE veya doğum  kontrol  ilacı kullanmamış  
olan 10.000 kadınının  45 yaşına  gelene kadar  meme kanseri  olma  ihtimali  yaklaşık  110'dur.  
 
Aşağıdaki  durumlarda meme  kanserine ilişkin risk daha  yüksektir:  
• Yakın  bir akrabanızda (anne,  kız kardeş  veya büyükanne) meme kanseri  öyküsü  
• Ciddi derecede aşırı  kilolu olma  
Memede  çukurlaşma, meme  uçlarında değişiklikler  veya  görünen  ya da hissedilebilen  
yumru gibi herhangi  bir değişiklik  fark ederseniz  en kısa sürede bir  doktora  başvurun.  
• DIANE kullanımı  sarılık  ve kanser  olmayan  karaciğer  tümörleri  gibi karaciğer  
hastalıkları  ile de ilişkilendirilmiştir  ancak  bu durum  nadirdir.  Çok nadir  olarak;  DIANE 
uzun süre kullanan kadınlarda bazı karaciğer kanseri tipleri ile  de ilişkilendirilmiştir.  
Midenizde  şiddetli  ağrı veya cildinizde  ya da gözlerinizde  sararma  (sarılık)  meydana  
gelirse  en kısa sürede  bir doktora  başvurunuz. DIANE kullanmayı  bırakmanız  gerekebilir.  
Yüksek dozlarda siproteron asetat (günde 25 mg ve üzeri) ile, iyi huylu beyin tümörü 
(menenjiyom) gelişme riskinde artış bildirilmiştir. Eğer sizde bir menenjiyom tespit edilirse, doktorunuz önlem olarak DIANE dahil olmak üzere siproteron asetat içeren tüm tıbbi ürünleri kesecektir (‘2. DIANE kullanmadan önce dikkat edilmesi gerekenler’ – 
‘DIANE’i aşağıdaki durumlarda KULLANMAYINIZ’ başlığına bakınız.).  
Hamilelik sırasında veya  önceki doğum  kontrol  ilacı kullanımıyla kötüleşebilen  durumlar:  
Aşağıdaki  durumların  hem hamilelik hem de bir KOK (Kombine oral kontraseptif) veya 
DIANE gibi östrojen/progesteron  kombinasyonunun  kullanımı ile meydana  geldiği  veya 
kötüleştiği  bildirilmiştir.  Aşağıdakilerin  herhangi  birinin kullanım  sırasında  meydana  
gelmesi  halinde, DIANE’i  bırakınız:  
• Kolestaz  ile ilişkili  sarılık  ve/veya kaşıntı   
• Safra kesesi taşı 
• Sistemik  lupus  eritematozus  (eklem  ağrıları  ve deri döküntülerine  sebep  olan 
bir hastalık)  
• Herpes  gestationis  (hamilelik  sırasında su toplamaya  benzer döküntü)  
• Otoskleroza bağlı  işitme  kaybı  
• Orak  hücreli  anemi  (kalıtsal  kan hastalığı)  
• Renal  disfonksiyon  (böbrek işlev  bozukluğu)  
• Herediter anjiyoödem  (vücut bölgelerinde şişme)   8/18 • Hamilelik sırasında veya önceki KOK kullanımı veya DIANE kullanımı sırasında 
kadının kötüleşme yaşadığı herhangi bir durum  
 
DIANE bazı hastalıkların  kötüleşmesine neden olabilir  
Aşağıda  sıralanan  durumların  bir kısmı  DIANE kullanımıyla  kötüleşebilir.  Başka  bir 
deyişle,  sizin  için daha  az uygun olduğu anlamına  gelebilir.  DIANE'i  yine de 
kullanabilirsiniz  ancak  daha dikkatli  olmanız  ve daha  sık sağlık  kontrolünden geçmeniz  
gerekir.  
• Sizde veya ailenizde  yüksek tansiyon  gibi kalp ya da dolaşımla ilgili sorun  
varsa/olduysa , 
• Sizde veya ailenizde kan pıhtılaşması i le ilgili sorun  varsa/olduysa , 
• Migreniniz  varsa/olduysa , 
• Günümüzde  veya  geçmişte depresyon  yaşıyorsanız/yaşadıysanız , 
• Aşırı  kilolu (obez) iseniz , 
• Porfiri a adı verilen  kalıtsal hastalığınız  varsa , 
• Diyabet  hastasıysanız (şeker hastasıysanız) , 
• Pankreas  iltihabınız  (pankreatit)  varsa veya  pankreatit  gelişmesine  ilişkin  riski 
artırabileceği  için, sizde ya da ailenizde kandaki  yağ düzeyinin  yüksek olması  
(hipertrigliseridemi) ile ilgili  öykü söz  konusu ise , 
• Yüzünüzde  veya  vücudunuzda  kahverengi  lekelenmeler  (kloa zma)  varsa (bkz. " 
DIANE ve solaryumlar ile bronzlaşma cihazları") , 
• Hamilelik  sırasında  veya önceden  doğum  kontrol ilacı ya da DIANE  kullanırken 
kötüleşen  bir hastalığınız  varsa (bkz. Bölüm  “4. Olası Yan Etkiler Nelerdir? ”), 
• Yüz, dil ve / veya  boğazda  şişme  ve / veya  yutkunma güçlüğü veya nefes almada 
zorluk ile birlikte  kurdeşen  gibi anjiyoödem belirtilerini yaşıyorsanız derhal  bir doktora 
başvurunuz . Östrojen içeren ürünler kalıtsal  (ırsi) ve sonradan edinilmiş anjiyoödem 
belirtilerin e neden olabilir  veya  belirtileri kötüleştirebilir.   
Diane safra taşı oluşumu riskini arttırabilir ve mevcut hastalığı kötüleştirebilir.  
 
Bu durumlardan herhangi  birinin  sizin için geçerli  ise doktorunuza  söyleyiniz.  Ayrıca 
DIANE  kullanmayı  bırakmanız  gerekebileceğinden,  bu durumlardan  herhangi  birini bu 
ilacı kullanırken  ilk kez yaşadıysanız  veya bu durumlar  kötüleşmiş  ya da tekrarlamış  ise 
doktorunuza  belirtmeniz gerekir.  
 Psikiyatrik bozukluklar:  
DIANE dahil hormonal kontraseptif kullanan bazı kadınlar depresyon veya depresif ruh hali bildirmiştir. Depresyon ciddi olabilir ve bazen intihar düşüncelerine yol açabilir. Duygudurum dalgalanmaları ve depresif belirtiler yaşarsanız ek tıbbi tavsiye için mümkün olan en kısa sürede doktorunuza başvurunuz.  
     9/18 DIANE ve solaryumlar  ile bronzlaşma cihazları  
Bazı kadınlar  aknelerden  kurtulmak veya bronzlaşmak  için solaryum  kullanır.  Bu, akne 
(sivilce)  için pek faydalı  bir tedavi  yöntemi  değildir. DIANE kullanırken solaryuma  
girmeyin  veya bronzlaşma  cihazı  kullanmayın  ve uzun süre güneşlenmekten  kaçının.  
Bunların  kullanımı  ciltte  lekelenme  şeklinde  renk değişikliğine  neden olan kloazma  
riskini  artırır  (normal  doğum  kontrol  ilaçl arı da bu riski artırır).  
Adet  periyotlarında değişiklikler  
Adet  kanamasının  azalması: Bu durum  olağan  dışı değildir ve bazı kadınlarda olması  
beklenir.  
Adet  kanmamasının  olmaması:  Bazen  adet kanaması  hiç olmaz.  Tabletler  doğru olarak  
alındıysa  hamilelik muhtemel değildir. Çekilme  kanamasında  aksama  tablete  ara verilen  
dönemde  gerçekleşirse,  hamile olma  ihtimalinize  karşın  doktorunuza  danışınız. 
Periyotlar  arasında  kanama:  Düzensiz kanama  (lekelenme  veya  ara kanama)  özellikle  
kullanımın  ilk aylarında  ortaya  çıkabilir.  Bu nedenle,  düzensiz  kanamaların  oluşumu  
ancak  yaklaşık  üç döngü süren  adaptasyon döneminden sonra  önem kazanmaktadır.  
Önceden  düzenli  olan döngüler  sonrasında  kanama  düzensizlikleri  ortaya  çıktığı veya 
var olan düzensizlikler devam  ettiği  takdirde dokturunuza  danışınız.  
DIANE kesildikten  sonra  bazı kadınlarda  özellikle  önceden  bu tip sorunları  olanlarda 
amenore  (adet  görememe) veya oligomenore (adet  gecikmesi)  gelişebilir.  
Bu uyarılar  geçmişteki herhangi  bir dönemde  dahi olsa sizin  için geçerliyse lütfen  
doktorunuza  danışınız.  
 
DIANE’in  yiyecek  ve içecek  ile kullanılması 
DIANE kullanımı  sırasında  yiyecek  ve içecekler  hakkında herhangi  özel bir  talimat yoktur. 
 
Hamilelik  
İlacı kullanmadan  önce doktorunuza veya  eczacınıza  danışınız.  
 
DIANE,  hamilelikte  kullanılmamalıdır.  DIANE kullanımı sırasında  hamilelik  meydana  
gelirse  kullanım  durdurulmalıdır.  Hamile  olduğunuzdan şüpheleniyorsanız,  DIANE,  
kullanmayı  bırakmadan önce  hamilelik  testi  yaparak  durumdan emin  olun.  
Tedaviniz  sırasında hamile olduğunuzu fark  ederseniz  hemen  doktorunuza danışınız.  
 
Emzirme 
DIANE,  emzirirken  kullanılmamalıdır.  
İlacı kullanmadan  önce  doktorunuza veya  eczacınıza  danışınız.  
 
Araç ve makine kullanımı  
DIANE kullanımının  araç ve makine  kullanma  becerileri  üzerinde  herhangi  bir etkisi  
yoktur . 
 
DIANE’in  içeriğinde bulunan  bazı yardımcı  maddeler hakkında  önemli  bilgiler  
DIANE,  laktoz  monohidr at ve sukroz  içermektedir.  Eğer  daha  önceden doktorunuz  
tarafından  bazı şekerlere karşı  tahammülsüzlüğünüz  (intoleransınız)  olduğu söylenmişse  
bu tıbbi ürünü almadan  önce  doktorunuza  danışınız. 
 
  10/18 Diğer ilaçlar ile  birlikte  kullanım  
DIANE kullanırken aynı zamanda başka  bir ilaç daha  almanız  gerektiğinde,  doktorunuza,  
eczacınıza veya diş hekiminize DIANE kullandığınızı mutlaka söyleyiniz. DIANE ile 
birlikte alınmaması gereken bazı ilaçlar mevcuttur (bkz. Bölüm ‘DIANE’i aşağıdaki 
durumlarda KULLANMAYINIZ’). Ayrıca,  hormonal  doğum  kontrol  ilaçlarıyla  birlikte  
alınıp  alınamadığını öğrenmek için ilaçlarınızla  birlikte verilen  kullanma  talimatlarını da 
kontrol  edin. 
Ciltle  ilgili bir tedavi  için DIANE kullanıyorsanız, aynı zamanda diğer  bir hormonal  
doğum  kontrol  ilacı kullanmamalısınız.  
 
Bazı ilaçlar  kandaki  DIANE  düzeyini  etkileyebilir  ve normal  etki göstermesini  
engelleyebilir,  örneğin:  
• Sara hastalığı  tedavisinde kullanılan ilaçlar  (örn. primidon, fenitoin, barbitüratlar, 
karbamazepin, okskarbazepin, topiramat, f elbamat)   
• Tüberküloz tedavisinde kullanılan ilaçlar (örn. rifampisin)  
• HIV (AIDS hastalığı)  ve Hepatit  C Virüsü  enfeksiyonlarının tedavisinde  kullanılan  
bazı ilaçlar  (proteaz  inhibitörleri ve  non-nükleozid ters  transkriptaz  inhibitörleri)  
• Mantar enfeksiyonları tedavisinde kullanılan ilaçlar (griseofulvin, azol antifungallar, 
örn. itrakonazol, vorikonazol, flukonazol)  
• Bakteriyel enfeksiyonlar tedavisinde kullanılan ilaçlar (makrolid antibiyotikleri, örn. 
klaritromisin, eritromisin)  
• Belirli kalp hastalıkları, yüksek kan basıncı tedavisinde kullanılan ilaçlar (kalsiyum 
kanal blokerleri, örn. verapamil, diltiazem)  
• Artrit (eklem iltihabı), artroz (eklem deformasyonu) tedavisinde kullanılan ilaçlar (örn. 
etorikoksib)  
• St. John’s Wort (Sarı  kantaron  otu, bitkisel  bir ürün ) 
• Greyfurt suyu  
DIANE diğer ilaçların etkisini etkileyebilir, örn;  
• lamotrijin (sara nöbetini önleyici olarak kullanılır)  
• siklosporin (organ nakli sonrasında vücudun yabancı dokulara verdiği tepkileri azaltarak 
organın reddini önlemek ve gerektiği gibi çalışmasını sağlamak için kullanılır)  
• melatonin (biyolojik saatin düzelmesinde ve uykunun normalleşmesinde görev alan bir 
hormondur)  
• midazolam (cerrahi girişimlerde anestezi için kullanılır)  
• teofilin (solunum yolları hastalıklarının tedavisinde kullanılır)  
• tizanidin (kas ağrısı ve/veya kas krampları tedavisinde kullanılır)  
 
Bu ilaçlardan  herhangi  birini  kullanmanız  gerekiyorsa  DIANE sizin  için uygun  olmayabilir  
ya da bir süre ilave  bir doğum  kontrol  yöntemi  kullanmanız  gerekebilir.  Böyle  bir 
durum  gerektiğinde  ve süresinin ne kadar  olacağı  konusunda  doktorunuz  veya  eczacınız 
sizi bilgilendirecektir.   11/18 DIANE  de diğer  ilaçların  etkisini değiştirebilir.  Doktorunuzun  diğer  ilacın  dozunu 
ayarlaması  gerekebilir.  
Ayrıca  DIANE bazı kan tetkiklerinin  sonuçlarını  etkileyebilir; bu nedenle,  kan tetkik i 
yaptırdığınızda DIANE kullanmakta olduğunuzu doktorunuza  mutlaka söylemelisiniz.  
Sizde Hepatit C varsa ve ombitasvir/paritaprevir/ritonavir , dasabuvir , 
glecaprevir/pibrentasvir veya sofosbuvir/velpatasvir/voxilaprevir  içeren ilaçları alıyorsanız 
DIANE kullanmayınız, çünkü bu durum karaciğer fonksiyon kan testi sonuçlarında artışlara 
(ALT (alanin aminotransferaz) karaciğer enziminde artış) neden olabilir. Doktorunuz, bu tıbbi ürünlerle tedaviye başlamadan önce başka bir tür kontraseptif reçete edecektir. DIANE, bu tedavinin tamamlanmasından yaklaşık 2 hafta sonra yeniden başlatılabilir. Bkz. “DIANE’i aşağıdaki durumlarda KULLANMAYINIZ ”.  
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son 
zamanlarda  kullandınız  ise lütfen  doktorunuza  veya eczacınıza  bunlar hakkında bilgi 
veriniz.  
 
3. DIANE nasıl kullanılır?  
Uygun  kullanım  ve doz/uygulama  sıklığı için talimatlar:  
Doktorunuz  yüzünüzdeki  veya vücudunuzdaki  akne  ya da aşırı kıllanma  için tedavi  
olarak  DIANE’i  seçmiştir.  Bununla  birlikte,  DIANE doğum  kontrol  etkisi de 
gösterdiğinden, doğum  kontrol  için DIANE’e  güveniyorsanız,  aşağıdaki  tavsiyeleri  
dikkate  almanız  önemlidir.  
DIANE’i  sadece  akne ve aşırı kıllanma  için kullanıyorsanız  da bu tavsiyeye  uyabilirsiniz, 
ancak  emin  değilseniz  doktorunuza  danışınız.  
21 gün boyunca  her gün DIANE kullanın. 
DIANE,  her birinde  haftanın  bir günü işaretlenmiş  olan 21 tabletten  oluşan blister  halinde  
sunulur.  
 Tabletleri  her gün aynı  saatte  alın.  
 Haftanın  doğru gününün işaretlendiği tableti  alarak başlayın.  
 Blister  üzerindeki  ok yönünü  takip  edin.  21 tabletin tamamı bitene  kadar  her gün bir 
tablet  alın. 
 Her tableti  bütün olarak  yutun;  isterseniz  suyla  birlikte  içebilirsiniz.  Tableti  
çiğnemeyiniz.  
 
Sonra  yedi  gün tablete  ara verin.  
Blisterdeki  21 tabletin  tamamını aldıktan  sonra,  tablet  alımına  yedi gün ara verin. 
Blisterdeki  son tableti aldıktan  birkaç  gün sonra, adet kanamasına benzer  bir çekilme  
kanaması  olması  gerekir.  Bu kanama bir sonraki pakete başlamanız  gereken  zamanda 
kesilmemiş olabilir.  
Hamileliği önlemek  için bu ilaca güveniyorsanız,  DIANE’i  her zaman  burada  
belirtildiği şekilde  kullanın.  Tabletleri  doğru  şekilde  aldığınız  ve sonraki  pakete  
zamanında başladığınız  sürece,  tablet  alımına  ara verdiğiniz  yedi günlük  dönemde  ilave  
doğum  kontrol  yöntemi  kullanmanıza gerek  yoktur.  Emin  olmadığınız  bir durum  
olduğunda doktorunuza  danışınız. 
  12/18 Sekizinci  günde  yeni pakete  başlayınız.  Tablet  almadığınız  yedi günlük  süreden  sonra  
yeni pakete başlayın  (sekizinci  günde)  - kanamanız  devam  ediyor  olsa dahi böyle  
yapmalısınız.  Yani,  paketteki  son tableti  Cuma  günü aldıysanız  sonraki  paketin ilk 
tabletini izleyen  haftanın  Cumartesi günü almanız  gerekir. Sonraki  pakete mutlaka 
zamanında başlayın. 
DIANE’i  doğru  kullandığınız  sürece,  her yeni pakete  haftanın  aynı gününde  
başlamanız gerekir. 
DIANE’e  yeni başlayanlar  veya  ara verdikten  sonra  yeniden  başlayanlar  
İlk DIANE tableti bir sonraki  adet döneminizin ilk gününde  alınmalıdır.  Bu şekilde  
başladığınızda,  ilk tabletin  alınmasıyla birlikte doğum  kontrolü  başlamış  olacaktır.  
Başka bir  doğum  kontrol ilac ından  DIANE’e  geçiş  yapılması 
• 21 günlük  bir doğum  kontrol  ilacı kullanıyorsanız:  Önceki  paket  bittikten  sonraki  
gün DIANE’e  başlayın. İlk tabletin  alınmasıyla  birlikte  doğum  kontrolü başlamış  
olacaktır.  İlk DIANE paketini  kullanırken  kanamanız  olmayacaktır.  İlk paketin  
bitiminden  sonra kanama  başlayacaktır.  
• 28 günlük  bir doğum  kontrol  ilacı kullanıyorsanız: Son aktif tableti aldıktan sonraki  
gün DIANE kullanmaya  başlayın.  İlk tabletin  alınmasıyla  birlikte  doğum  kontrolü 
başlamış  olacaktır.  İlk DIANE paketinin sonuna  kadar kanama olmaması gerekir.  
• Sadece progestojen  içeren  bir yöntemden  geçiş:  Kanamanın  başladığı  gün, o 
gün yalnızca progesteron  içeren  doğum  kontrol  ilacını  almış  olsanız  dahi,  DIANE’e  
başlayın.  Doğum  kontrolü  hemen  başlamış  olacaktır.  
 
Düşük  veya  kürtaj sonrası  DIANE’e  başlama 
Hamileliğin ilk üç ayında  düşük yaptıysanız  veya kürtaj  olduysanız,  doktorunuz  DIANE 
kullanımına  hemen  başlamanız gerektiğini  söyleyebilir. Bunun  anlamı  ilk tabletin  
alınmasıyla birlikte doğum kontrolü başlamış  olacağıdır.  
Hamileliğinizin ilk üç ayından sonra  düşük yaptıysanız  veya  kürtaj  olduysanız,  
doktorunuza  danışınız.  Kısa bir süre için ilave  bir doğum  kontrol  yöntemi  (mesela 
kondom)  kullanmanız  gerekebilir.  
 
Doğumdan  sonra  doğum  kontrolü  
Yeni  doğum  yaptıysanız,  tamamen  ayağa  kalkmış  olmanız  kaydıyla, doktorunuz  
doğumdan 21 gün sonra  DIANE kullanmaya  başlamanızı  önerebilir. Adet  dönemini  
beklemenize gerek  yoktur. DIANE’e  başlayana  kadar  ve tablet  aldığınız  ilk 7 gün boyunca  
kondom  gibi ilave bir  doğum  kontrol  yöntemi  kullanmanız  gerekecektir.  
DIANE,  emzirirken  kullanılmamalıdır.  
 
Uygulama  yolu ve  metodu: 
DIANE,  bir miktar su ile alınmalıdır.  
Doktorunuz  DIANE ile tedavinizin  ne kadar süreceğini  size bildirecektir. 
 
Değişik  yaş grupları:  
Çocuklarda  kullanımı: İlk adet  görmeden sonra  endikedir.  
Yaşlılarda kullanımı: Yaşlılarda kullanımı yoktur.  Menopozdan sonra endike  değildir.   13/18 Özel  kullanım  durumları:  
Karaciğer  yetmezliği: DIANE şi ddetli  karaciğer  hastalıkları  olan kadınlarda  
kullanılmamalıdır.  
Böbrek  yetmezliği:  DIANE böbrek yetmezliği  olan hastalarda  özel olarak  
araştırılmamıştır.  Mevcut veriler  bu hastaların  tedavisinde  bir değişiklik  yapılmasını  ileri 
sürmemektedir.  
 
Eğer  DIANE’in  etkisinin  çok güçlü  veya zayıf olduğuna dair bir izleniminiz  var ise 
doktorunuz  veya  eczacınız  ile konuşunuz. 
 
Kullanmanız gerekenden  daha  fazla DIANE kullandıysanız:  
Aşırı  dozda  kullanımında  bulantı,  kusma  veya  vajinal  kanama  görülebilir. Bu ilacı kazara 
almaları halinde, henüz adet görmemiş kız çocuklarında bile bu şekilde bir kanama 
görülebilir. Eğer sizde bu belirtiler varsa doktorunuza başvurunuz . 
DIANE’de n kullanmanız  gerekenden  fazlasını kullanmışsanız  bir doktor  veya eczacı  ile 
konuşunuz. 
 
DIANE’i  kullanmayı  unutursanız:  
Bir tabletin  unutulması  
Tableti  almayı  unutmanızın üzerinden 12 saatten  daha  az zaman  geçtiyse  tableti hemen  
alın. Sonraki  tabletleri  de her zamanki  gibi almaya  devam  edin. Bu, bir günde  iki 
tablet  almak  anlamına gelebilir.  Endişelenmeyiniz,  korunmanızda  azalma olmaz.  
Tableti  almayı  unutmanızın üzerinden  12 saatten  fazla zaman  geçtiyse  veya birden  
fazla  tableti almayı  unuttuysanız  hamileliğe karşı korunmanızda  azalma olabilir.  
• Aynı  anda iki tablet  almanız anlamına  gelse  bile, son unuttuğunuz  tableti  hatırlar  
hatırlamaz  alın.  Unutmuş  olduğunuz  daha önceki  tabletleri pakette bırakın. 
• Sonraki  yedi gün boyunca  her zamanki  gibi her gün bir tablet  almaya devam edin.  
• Bu yedi günlük  süre içinde  paketin  sonuna  gelirseniz,  yedi günlük ara vermeden  
bir sonraki  pakete  devam  edin. İkinci  paketteki  tabletler  bitene  kadar  büyük ihtimalle  
kanama  meydana  gelmeyecektir  ama endişelenmeyin.  İkinci  paketteki  tabletleri  
bitirdiyseniz  ve kanama  yoksa başka  bir pakete başlamadan  önce  bir hamilelik  testi  yapın. 
• Bir tableti  almayı  unuttuktan  sonra  yedi gün boyunca  kondom  gibi ilave  bir 
doğum  kontrol  yöntemi  kullanın.  
• İlk hafta içinde  paketten  bir veya daha  fazla tablet  kullanmayı  unutursanız  (1-7 
gün içinde)  ve o hafta  cinsel  ilişkiye  girdiyseniz,  hamile olma  ihtimaliniz  söz konusu  
olur. En kısa sürede doktorunuza  veya  eczacınıza danışın.  
 Bir paketteki  tabletlerden  herhangi  birini  almayı  unutursanız  ve ilk tabletiz  dönemde  
kanama olmazsa,  hamilelik  ihtimalini  dikkate almalısınız.  
Doktorunuzla iletişime geçin ya da bir hamilelik  testi  yapın. 
Yeni  paket  tabletlere  başlamada gecikirseniz  veya  yedi günden fazla ara verirseniz,  
hamileliğe karşı  korumanız  olmayabilir.  Son yedi gün içerisinde  cinsel  birleşme  
yaşadıysanız,  doktorunuza  veya  eczacınıza danışınız.  Ayrıca  yedi gün süreyle,  kondom 
gibi ekstra  bir doğum  kontrol  yöntemi  kullanmanız  gerekebilir.  
 
  
  14/18 Kayıp  tablet  
Bir tableti  kaybederseniz,  
I. alternatif  kaybettiğiniz  tablet  yerine  paket  üzerindeki  son tableti alın. Sonra  diğer  tüm 
tabletleri  gereken  günlerinde  alın. Döngünüz  normalden bir gün kısa olacak,  ancak  
hamileliğe  karşı  korunmanız  etkilenmeyecektir.  Yedi  günlük tableti z dönemin  ardından, 
yeni bir başlangıç  gününüz  olacaktır (eskisinden bir gün önce) . 
II. alternatif Döngünüzün  başlangıç gününü değiştirmek  istemiyorsanız,  fazladan  bir 
paketiniz  varsa  o paketten  bir tablet alabilirsiniz.  Sonra  geçerli  paketinizdeki  diğer  tüm 
tabletleri  her zamanki  gibi alın. Başka  tabletleri de kaybedebilme  ihtimalinize  karşı  
açmış  olduğunuz  yedek paketi saklayabilirsiniz.  
 
Hasta  veya  ishal olduğunuzda  
Hastaysanız  (kusmanız  varsa)  veya  ağır ishaliniz  varsa,  vücudunuz  içtiğiniz  tabletten  
her zamanki  dozu alamayabilir.  DIANE aldıktan  12 saat sonra  daha iyi hissediyorsanız, 
“Kayıp  tablet” bölümündeki talimatları izleyin  ve bir başka tablet  alın.  
DIANE aldıktan 12 saatten  uzun bir süre sonra  halen  hastaysanız  veya ishaliniz  devam  
ediyorsa,  “Bir  tabletin  unutulması”  bölümüne  bakınız. 
Mide  bozukluğunuz  devam  ederse veya  kötüleşirse  doktorunuza  söyleyin.  Doktorunuz  
farklı  bir doğum  kontrol  yöntemi  kullanmanızı önerebilir. 
Bir adet kanamasının  atlanması  –hamile olabilir  misiniz?  
Bazen  çekilme kanaması  meydana  gelmeyebilir.  Bu durum, hamile olabileceğiniz  
anlamına  gelebilse  de, tabletleri  doğru şekilde  kullandıysanız  genellikle  pek olası 
değildir. Bir sonraki  paketinize normal  zamanında  başlayın.  Hamile kalma  riskiniz  
olduğunu  düşünüyorsanız  (örneğin, tablet  almayı  unuttuysanız  veya başka  ilaçlar  
kullandıysanız)  ya da ikinci  kanama da olmamışsa,  hamilelik  testi yapmanız gerekir.  Bu 
testleri eczaneden  satın alabilir  veya doktorunuza  başvurabilirsiniz. Hamileyseniz 
DIANE almayı  bırakınız  ve doktorunuza  başvurunuz.  
 
DIANE ile tedavi  sonlandırıldığında  oluşabilecek  etkiler  
DIANE’i dilediğiniz  her zaman  bırakabilirsiniz.  
 
4. Olası Yan Etkiler Nelerdir?  
Tüm  ilaçlar  gibi, DIANE’in  içeriğinde bulunan maddelere duyarlı  olan kişilerde  yan etkiler  
olabilir.  
İlaç kullanımıyla  ilişkili ciddi  reaksiyonlar  dahil  yan etkiler  için ayrıca ‘DIANE’i  
aşağıdaki  durumlarda  KULLANMAYINIZ  ve DIANE’i  aşağıdaki  durumlarda  
DİKKATLİ  KULLANINIZ ’ bölümlerine  bakınız.  Bu bölümleri  dikkatle  okuyunuz  ve 
gerekirse derhal doktorunuza  başvurunuz.  
 
DIANE kullanan tüm kadınlarda tromboembolizm riski artmaktadır.  
 
Aşağıdakilerden  herhangi  birini  fark ederseniz,  hemen  doktorunuza  bildiriniz  veya  
size en yakın hastanenin  acil bölümüne başvurunuz:  
 
   
  15/18 Şiddetli  depresyon:  
DIANE’in  doğrudan bir yan etkisi olarak  kabul  edilmemekle  birlikte,  bazı kadınlarda  
DIANE kullanımı  sırasında  depresyon bildirilmiştir.  Çok nadir  olarak, bu durum  kişinin  
yaşamına  son verme düşüncesiyle  ilişkilendirilmiştir.  Şiddetli  depresyon  gelişmesi  
halinde,  önlem  olarak  DIANE kullanmayı  bırakmalı  ve derhal  doktoruzunla  görüşmelisiniz  
Kan pıhtısı  bulguları:  
• Alışılmadık  ani öksürük;  
• Sol kola  yayılan ya da yayılmayan şiddetli  göğüs  ağrısı; 
• Soluksuzluk;  
• Şiddetlenen migren  ya da alışılmadık,  uzun süren,  şiddetli  baş ağrısı; 
• Kısmi  veya tam  körlük ya da çift görme;  
• Peltek  konuşma  veya  konuşma  bozukluğu;  
• Duyma,  koku alma,  tat alma  duyularında ani  değişiklikler;  
• Baş dönmesi  veya  bayılma; 
• Vücudun herhangi  bir bölgesinde  güçsüzlük veya  uyuşma;  
• Karın  bölgesinde şiddetli  ağrı; 
• Bacaklardan birinde şiddetli ağrı veya şişme.  
 
Yüz, dil ve  / veya boğazda şişme ve / veya yutkunma güçlüğü veya solunum  zorluğu ile 
birlikte  kurdeşen gibi anjiyoödem belirtilerinden herhangi birini yaşarsanız derhal bir 
doktora başvurunuz (Bkz. Bölüm 2. DIANE kullanmadan önce dikkat edilmesi gerekenler).  
 
Şiddetli  alerjik  reaksiyon  veya kalıtsal  anjiyoödem de kötüleşmeyle ilgili belirtiler:  
• Ellerde,  yüzde, dudaklarda, ağızda,  dilde veya boğazda  şişme.  Dilde/boğazda  şişme  
olması  yutma ve soluk almada  zorluğa neden olabilir. 
• Kırmızı kabarık döküntü (kurdeşen) ve kaşıntı.  
 
Meme kanseri  belirtileri:  
• Ciltte  çukurlaşma 
• Meme ucunda değişiklik  
• Görebildiğiniz  veya hissedebildiğiniz  her türlü yumru 
 
Rahim  ağzı kanserinin  belirtileri:  
• Kötü  kokulu ve/veya  kan içeren  vajinal akıntı 
• Anormal  vajinal  kanama 
• Pelvik  ağrı 
• Ağrılı  cinsel  birleşme.  
 
Ciddi  karaciğer bozukluklarının  belirtileri:  
• Karında şiddetli  ağrı 
• Ciltte  veya  gözlerde sararma (sarılık)  
• Karaciğer iltihabı  (hepatit)  
• Tüm  vücutta kaşıntı  başlaması.  
 
Bunların  hepsi  ciddi  yan etkilerdir.  Acil  tıbbi müdahale  gerekebilir.  
  16/18 Yan etkiler aşağıdaki  kategorilerde gösterildiği  şekilde  sıralanmıştır:  
Çok yaygın:  10 hastanın  en az 1 inde  görülebilir.  
Yaygın:  10 hastanın birinden  az, fakat  100 hastanın birinden fazla  görülebilir.  
Yaygın  olmayan:  100 hastanın birinden az, fakat  1.000 hastanın birinden fazla görülebilir.  
Seyrek:  1.000 hastanın  birinden  az, fakat  10.000 hastanın birinden fazla  görülebilir.  
Çok seyrek:  10.000 hastanın birinden az görülebilir.  
Bilinmiyor:  Eldeki  verilerden  tahmin  edilemiyor.  
 
Yaygın:  
• Depresif duygu  durumu, duygu durum  değişiklikleri  
• Baş ağrısı  
• Bulantı,  karın  ağrısı  
• Kiloda artış  
• Meme ağrısı,  meme hassasiyeti  
 
Yaygın  olmayan:  
• Sıvı tutulumu 
• Cinsel  istek  azalması  
• Migren  
• Kusma,  ishal 
• Döküntü, kurdeşen  
• Memede büyüme  
 
Seyrek:  
• Aşırı  duyarlılık  
• Cinsel  istek  artışı  
• Toplardamarda kan pıhtısı (Tromboembolizm)  
• Kontakt  lense tahammülsüzlük  
• Bacak  ve kollarda  oluşan  ağrılı  şişliklerle  seyreden  döküntülü hastalık (eritema  
nodozum)  
• Ağızda  ve tüm vücutta  derinin  su toplaması  ile kendini  gösteren  bir hastalık  
(eritema  multiforme)  
• Kiloda azalma  
• Vajinal  akıntı  
• Memede akıntı  
 
Seçilmiş yan etkilerin açıklaması  
DIANE kullanan bazı kadınlarda  şiddetli depresyon (çok nadir olarak  intihar düşüncesi veya 
davranışı) bildirilmiştir. Bununla birlikte, şiddetli depresyon ve DIANE arasında neden sonuç  
ilişkisi  kurulmamıştır.  
 Kombine doğum kontrol ilacı  kullanan kadınlarda kalp krizi , inme  (felç) , geçici iskemik atak  
ve kan pıhtısı gelişme si riskinde artış gözlenmiştir  (bkz. “DIANE’i aşağıdaki durumlarda 
DİKKATLİ KULLANINIZ” ). 
  
  
   17/18 Kombine doğum kontrol ilacı  kullanan bazı kadınlarda aşağıdaki ciddi yan etkiler  
bildirilmiştir  (bkz. “DIANE’i aşağıdaki durumlarda DİKKATLİ KULLANINIZ”):  
• Venöz tromboembolik bozukluklar (toplardamarlarda kan pıhtısı oluşumu sonucu 
tıkanma)  
• Arteryel tromboembolik bozukluklar (atardamarlarda kan pıhtısı oluşumu sonucu tıkanma)  
• Yüksek kan basıncı  
• Karaciğer tümörleri  
• Kombine oral kontraseptif  kullanımı ile ilişkinin kesin olmadığı durumların ortaya 
çıkması veya kötüleşmesi : Crohn hastalığı ( kronik iltihabi ba ğırsa k hastalığı), ülseratif 
kolit ( kalın barsağın iltihaplı bir hastalığı) , epilepsi, rahim miyomu , porfiri  adı verilen 
metabolik durum , sistemik lupus eritematozus  (kronik bir otoimmün hastalığı) , herpes 
gestasyon (hamilelik sırasında ortaya çıkan bir cilt rahatsızlığı türü) , Sydenham koresi 
olarak adlandırılan nörolojik bir durum , hemolitik üremik sendrom  (bir kan pıhtılaşma 
hastalığı) , kolesta za bağlı sarılık  
• Kloazma (yüzde  veya  vücudun diğer bölgelerinde sarı  kahverengi  lekelenmeler ) 
• Karaciğer fonksiyonunun akut veya kronik bozuklukları, karaciğer fonksiyonunun belirteçleri normale dönene kadar kombine oral kontraseptif  kullanımının  bırakılması 
gerekebilir.  
• Kalıtsal anjiyödemi (el, yüz, dudak, ağız, dil ya da boğazda ani şişme) olan kadınlarda dışarıdan verilen östrojenler anjiyödem semptomlarını tetikleyebilir ya da kötüleştirebilir.  
 
Meme kanseri tanısının sıklığı kombine oral kontraseptif  kullanan kadınlarda  hafif  düzeyde 
artmıştır.  Meme kanseri  40 yaşın altındaki kadınlarda seyrek görüldüğünden, bu artış genel  
meme kanserinin to plam  riski ile  ilişkili olarak  düşüktür. Kombine oral kontraseptif  kullanımı 
ile neden sonuç  ilişkisi bilinmemektedir. Daha fazla bilgi için bkz. “DIANE’i aşağıdaki 
durumlarda KULLANMAYINIZ ” ve “DIANE’i aşağıdaki durumlarda DİKKATLİ 
KULLANINIZ” . 
 
Etkileşimler  
Oral kontraseptiflerin diğer ilaçlarla (örn. sarı kantaron otu veya epilepsi, tüberküloz, HIV 
enfeksiyonu ve diğer enfeksiyolar için kullanılan ilaçlar) olan etkileşiminden beklenmeyen kanama ve/veya kontr aseptif başarısızlık oluşabilir (bkz. Bölüm “Diğer ilaçlar ile birlikte 
kullanım“ ) 
 DIANE'den  kaynaklandığını  düşündüğünüz  herhangi  bir yan etki hakkında  endişeleriniz  
varsa doktorunuz  veya  eczacınız  ile görüşün. Ayrıca  DIANE kullanırken  mevcut  herhangi  
bir rahatsızlığınızda kötüleşme olursa da doktorunuza  söyleyin. 
 
Adet dönemleri  arasındaki  kanamaların  uzun  sürmesi  beklenmez.  
Az sayıda  kadında  DIANE kullandıkları  sırada,  özellikle  ilk birkaç  ay içerisinde  olmak  
üzere,  beklenmedik hafif kanamalar  veya lekelenmeler  meydana  gelmiştir.  Genellikle,  bu 
tip kanama  için endişelenilmesi gerekmez ve bir veya iki gün içerisinde  sona erer. 
DIANE’i  her zamanki  gibi kullanmaya  devam  edin. Sorunun  ilk birkaç  paketten  sonra  
düzelmesi  beklenir. 
 
  18/18 Ayrıca,  tabletleri düzenli  olarak  almadığınızda  beklenmedik kanamalar  meydana gelebilir.  
Bu nedenle  tabletleri  her gün aynı saatte almaya  özen  gösterin. Ayrıca,  beklenmedik 
kanama  bazen  diğer ilaçlardan  da kaynaklanabilir. 
Aşağıdaki  özelliklere sahip ani kanama veya  lekelenme olduğunda doktorunuza  başvurunuz:  
• İlk birkaç  aydan  uzun süren,  
• DIANE’i  bir süre  kullandıktan  sonra başlayan,  
• DIANE kullanmayı  bıraktıktan  sonra devam eden.  
 
Eğer  bu kullanma  talimatında  bahsi geçmeyen  herhangi bir yan etki ile karşılaşırsanız 
doktorunuzu veya  eczacınızı  bilgilendiriniz.  
 
Yan etkilerin  raporlanması  
Kullanma  talimatında  yer alan veya almayan  herhangi  bir yan etki meydana gelmesi  
durumunda  hekiminiz,  eczacınız veya hemşireniz  ile konuşunuz. Ayrıca  karşılaştığınız  
yan etkileri www.titck.gov.tr  sitesinde  yer alan “İlaç Yan Etki Bildirimi”  ikonuna  
tıklayarak  ya da, 0 800 314 00 08 numaralı  yan etki bildirim hattını arayarak  Türkiye 
Farmakovijilans  Merkezi  (TÜFAM)’ne  bildiriniz.  Meydana  gelen  yan etkileri  bildirerek   
kullanmakta  olduğunuz  ilacın  güvenliliği  hakkında  daha  fazla bilgi edinilmesine  katkı   
sağlamış  olacaksınız.  
 
5. DIANE’in  Saklanması  
DIANE’i  çocukların  göremeyeceği,  erişemeyeceği  yerlerde ve ambalajında saklayınız.  
25°C altında ki oda sıcaklığında saklayınız.  
 
Son kullanma  tarihiyle uyumlu  olarak  kullanınız.  
Ambalajdaki/kartondaki/şişedeki  son kullanma  tarihinden  sonra DIANE’i  kullanmayınız.  
 
“Son Kull. Ta.:” ibaresinden sonra yazılan rakam ayı temsil eder ve o ayın son günü son 
kullanım tarihidir.  
 
Eğer üründe ve/veya  ambalajında bozukluk fark  ederseniz DIANE’i  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat  Sahibi:  Bayer Türk  Kimya San. Ltd.  Şti., 
Fatih  Sultan  Mehmet  Mah. Balkan  Cad. No:53 
34770 Ümraniye/İstanbul  
Tel: (0216) 528 36 00 
Faks:  (0216) 645 39 50 
 
Üretim  yeri: Bayer Weimar GmbH und Co.  KG,  
   Industrial Park North/Weimar/Almanya  
 
Bu kullanma talimatı …./…/….. tarihinde onaylanmıştır.  