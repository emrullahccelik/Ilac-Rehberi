KISA ÜRÜN BİLGİSİ
1. BEŞERİ TIBBİ ÜRÜNÜN ADI
COXULİD 100 mg tablet
2. KALİTATİF VE KANTİTATİF BİLEŞİM
Etkin madde:
Her tablet 100 mg nimesulid içerir.
Yardımcı maddeler:
Sodyum nişasta glikolat 10 mg
Yardımcı maddeler için 6.1.’e bakınız.
3. FARMASÖTİK FORM
Tablet
Soluk sarı renkli tabletler
4. KLİNİK ÖZELLİKLER
4.1 Terapötik endikasyonlar
COXULİD akut ağrı ve primer dismenorenin semptomatik tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde önerilmediği takdirde, yetişkinlerde tavsiye edilen doz günde
2 defa 100 mg’dır.
Uygulama şekli:
Tabletler bir miktar sıvı ile yutulmalıdır. Yiyeceklerle birlikte alınması ilacın emilimini ve
biyoyararlanımını etkilemez. Hasta uyumunu artırmak için yemekten sonra alınması tavsiye
edilir.
İstenmeyen etkilerin ortaya çıkışını azaltmak için nimesulid etkili olan en düşük dozda ve en
kısa süre boyunca kullanılmalıdır. En uzun tedavi süresi 15 gündür.
Özel popülasyonlara ilişkin ek bilgiler:
Geriyatrik popülasyon
Yaşlı hastalarda günlük dozajı düşürmeye gerek yoktur.
Pediyatrik popülasyon:
COXULİD 12 yaşın altındaki çocuklarda kontrendikedir.
1 /12Adolesanlar (12-18 yaş arası)
Ergenlik dönemindeki gençler kinetik profili ve nimesulidin farmakodinamik özellikleri temel
alındığında bu hastalarda doz ayarlamasına gerek yoktur.
Böbrek yetmezliği:
Sağlıklı gönüllülerde ve orta dereceli böbrek fonksiyon bozukluğu olan (kreatinin klerensi 30-
80 ml/dak.) hastalarda, nimesulidin aynı kinetik profile sahip olduğu gösterilmiştir. Bu
hastalarda dozu azaltmaya gerek yoktur. Ciddi böbrek fonksiyon bozukluğunda (kreatinin
klerensi <30ml/dak.) ise nimesulid kontrendikedir.
Karaciğer yetmezliği:
Karaciğer yetmezliği olan hastalarda nimesulid kullanılması kontrendikedir.
4.3 Kontrendikasyonlar
COXULİD, nimesulide veya içeriğindeki herhangi bir yardımcı maddeye karşı bilinen aşırı
duyarlılığı bulunan hastalarda,
• Geçmişinde asetilsalisilik asit veya diğer non-steroid antiinflamatuvar ilaçlara (NSAİİ)
karşı hipersensitivite reaksiyonu (örneğin bronkospazm, rinit, ürtiker gibi) olan hastalarda,
• Nimesulide karşı hepatotoksik reaksiyon hikayesi olan hastalarda,
• Hepatotoksik potansiyeli olan ilaçlarla eş zamanlı kullanımı
• Alkol ve ilaç bağımlılığı olanlarda
• Aktif gastrik veya duodenal ülser, nüks eden ülser hikayesi olan hastalar veya
gastrointestinal (GI) kanaması olanlarda, serebrovaksüler kanama veya diğer aktif kanamalar
ya da kanama düzensizlikleri olanlarda,
• Şiddetli koagülasyon bozukluğu olanlarda,
• Şiddetli kalp yetmezliği olanlarda
• Şiddetli böbrek fonksiyon bozukluğu olan hastalarda
• Karaciğer yetmezliği olanlarda,
• Ateş ve/veya grip benzeri belirtisi olan hastalarda
• 12 yaşından küçük çocuklarda
• Gebeliğin üçüncü üç aylık döneminde ve emzirme döneminde kontrendikedir.
• Koroner arter bypass greft (CABG) cerrahisi durumlarında perioperatif ağrı tedavisinde
kontrendikedir.
4.4 Özel kullanım uyarıları ve önlemleri
Kardiyovasküler (KV) trombotik etkiler:
Bazı selektif COX-2 inhibitörü ya da non-selektif nonsteroid antiinflamatuvarlarla, 3 yıla
varan klinik araştırmalar, ölümcül olabilecek derecede ciddi kardiyovasküler trombotik
olaylarda, miyokard enfarktüsü ve inme riskinde artışa neden olabileceğini göstermiştir.
Bilinen kardiyovasküler hastalığı olan hastalar daha büyük risk altında olabilir. COXULİD ile
tedavi edilen hastalarda kardiyovasküler advers olay riskini en aza indirmek için, mümkün
olan en kısa süreyle en düşük etkili doz kullanılmalıdır. Daha önce kardiyovasküler
semptomlar yaşanmamış olsa bile, hekimler ve hastalar bu tür olayların ortaya çıkmasına
karşı tetikte olmalıdır. Hastalara, ciddi kardiyovasküler toksisite belirti ve/veya semptomları
2 /12hakkında ve meydana geldikleri takdirde yapılması gerekenler hakkında bilgi verilmelidir
(bkz. bölüm 4.3).
Eşzamanlı aspirin kullanımının NSAİİ kullanımıyla ilişkili artmış ciddi KV trombotik olay
riskini azalttığını gösteren tutarlı bir kanıt yoktur. Aspirin ve nimesulidin eşzamanlı kullanımı
ciddi gastrointestinal olay riskini artırmaktadır (bkz. bölüm 4.4).
Yapılan iki büyük kontrollü klinik araştırma sonucuna göre, koroner arter bypass greft
uygulamasını takiben 10-14 gün arasında ağrı tedavisi için bir COX-2 selektif nonsteroid
antiinflamatuvar kullanımının miyokard enfarktüsü ve inme riskinde artışa neden olduğu
gözlemlenmiştir (bkz. bölüm 4.3).
Hipertansiyon:
Diğer tüm NSAİİ’ lerde olduğu gibi, nimesulid de hipertansiyon oluşumuna veya daha önce
mevcut hipertansiyonunun kötüleşmesine ve bu iki durum da kardiyovasküler olaylar riskinin
artmasına neden olabilir. Nimesulid de dahil, NSAİİ’ler hipertansiyonlu hastalarda dikkatli
kullanılmalıdır. Nimesulid tedavisi başlangıcında ve tedavi seyri boyunca kan basıncı
yakından izlenmelidir.
Konjestif kalp yetmezliği ve ödem:
NSAİİ alan bazı hastalarda sıvı retansiyonu ve ödem gözlenmiştir. Bu nedenle, COXULİD
sıvı retansiyonu, hipertansiyon veya kalp yetmezliği olan hastalarda dikkatle kullanılmalıdır.
Gastrointestinal (Gİ) etkiler-Gİ ülserasyon, kanama veya perforasyon riski:
NSAİİ uygulanan hastalarda, semptomları olsun veya olmasın herhangi bir zamanda mide,
ince barsak veya kalın bağırsakta inflamasyon, kanama, ülserasyon veya perforasyon gibi
fatal olabilen ciddi Gİ toksisite meydana gelebilir.
NSAİİ ile tedavi sırasında ciddi bir Gİ advers olay geliştiren her beş hastadan yalnızca biri
semptomatiktir. NSAİİ’ler nedeniyle üst Gİ ülser, büyük kanama veya perforasyonların, 3 ila
6 ay süreyle tedavi edilen hastaların yaklaşık %1’inde, bir yıl tedavi gören hastalarınsa
yaklaşık %2 ila %4’u arasında meydana geldiği görülmektedir. Bu eğilimlerin zaman içinde
sürmesi, hastanın tedavinin herhangi bir safhasında ciddi bir Gİ olay gelişme olasılığını
artırmaktadır. Ne var ki, kısa süreli tedavi dahi risksiz değildir.
NSAİİ’ler, önceden ülser hastalığı veya Gİ kanaması hikayesine sahip hastalara reçetelenirken
son derece dikkatli olunmalıdır.
Yapılan çalışmalar, NSAİİ kullanan, önceden peptik ülser ve/veya Gİ kanama hikayesine
sahip hastaların, bu risk faktörlerine sahip olmayan hastalara kıyasla Gİ kanama geliştirme
riskinin 10 kat fazla olduğunu göstermiştir. Ülser hikayesine ek olarak, yapılan
farmakoepidemiyolojik çalışmalarda, Gİ kanama riskini artırabilecek aşağıdakiler gibi çok
sayıda başka birlikte tedavi ve komorbiditeye yol açabilecek durum tanımlanmıştır: oral
kortikosteroidlerle tedavi, antikoagülanlarla tedavi, NSAİİ’lerle tedavinin uzaması, sigara
içmek, alkol bağımlılığı, ilerlemiş yaş ve genel sağlık durumunun kötü olması.
Fatal Gİ olaylar hakkındaki spontan raporların çoğu yaşlı ve zayıf bünyeli hastalarda
görülmektedir; bu nedenle bu popülasyonda tedavi yaparken özellikle dikkatli olmak gerekir.
3 /12Advers bir Gİ olayın potansiyel riskini en aza indirmek için, mümkün olan en kısa süreyle en
düşük etkili doz kullanmalıdır. Yüksek risk grubundaki hastalarda, NSAİİ’ler içermeyen
alternatif tedaviler dikkate alınmalıdır.
Renal etkiler:
NSAİİ’nin uzun süreli kullanımı renal papiller nekroz ve diğer renal hasarlarla
sonuçlanmıştır. Diğer NSAİİ’lerde olduğu gibi, nimesulidin uzun süreli uygulanması renal
papiller nekroz ve renal medullada diğer değişikliklere yol açmıştır. Renal prostaglandinlerin
renal perfüzyonun korunmasında telafi edici bir rol oynadığı hastalarda ikinci bir renal
toksisite şekli görülmüştür. Bu hastalarda bir NSAİİ’nin uygulanması, prostaglandin
oluşumunda ve ikincil olarak renal kan akımında açık renal dekompansasyonu
tetikleyebilecek doza bağımlı bir düşmeye neden olabilir. Bu reaksiyon açısından en büyük
risk altında bulunan hastalar böbrek yetmezliği, kalp yetmezliği veya karaciğer yetmezliği
olanların yanı sıra diüretik veya ADE inhibitörleri kullananlar ve yaşlılardır. NSAİİ
tedavisinin kesilmesinden sonra, genelde tedavi öncesindeki duruma geri dönülür.
İlerlemiş böbrek hastalığı:
İlerlemiş böbrek hastalığına sahip hastalarda COXULİD tedavisi önerilmez. Ancak,
nonsteroid antiinflamatuvar bir ilaçla tedaviye başlamak zorunluysa, hastanın böbrek
fonksiyonlarının yakından takip edilmesi tavsiye edilir.
Anafilaktoid reaksiyonlar:
Diğer NSAİİ’lerde olduğu gibi, nimesulide önceden bilinen bir maruziyeti olmayan hastalarda
anafilaktoid reaksiyonlar meydana gelebilir. Aspirin triadı olan hastalara nimesulid
verilmemelidir. Bu semptom kompleksi tipik olarak, nazal polipli ya da polipsiz rinit geçiren
veya aspirin ya da diğer NSAİİ’leri aldıktan sonra şiddetli ve potansiyel olarak fatal olabilen
bronkospazm sergileyen astımlı hastalarda ortaya çıkar (bkz. bölüm 4.3 ve bölüm 4.4).
Anaflaktoid bir reaksiyon meydana geldiği takdirde, hastaya derhal acil tedavi
uygulamalardır.
Deri etkileri:
Nimesulid dahil NSAİİ’nin kullanımına ilişkin çok seyrek olarak, bazıları ölümcül olmak
üzere, eksfoliyatif dermatit, Stevens-Johnson sendromu ve toksik epidermal nekroliz gibi
ciddi deri reaksiyonları rapor edilmiştir. Bu ciddi olaylar uyarı olmaksızın oluşabilir. Hastalar
ciddi deri reaksiyonlarının işaret ve semptomları konusunda bilgilendirilmelidirler ve deri
kızarıklığı ya da herhangi bir aşırı duyarlılık belirtisi ilk meydana geldiğinde nimesulid
kullanımı durdurulmalıdır.
Hematolojik etkiler:
Nimesulid de dahil olmak üzere NSAİİ alan hastalarda bazen anemi görülür. Bunun nedeni
sıvı retansiyonu, Gİ kan kaybı veya eritropoez üzerindeki tam olarak tanımlanamayan bir etki
olabilir. COXULİD de dahil olmak üzere NSAİİ’ler uzun süreli tedavi gören hastalar,
herhangi bir anemi belirti veya semptomu göstermeseler bile hemoglobin ve hematokrit
seviyelerini düzenli olarak kontrol ettirmelidirler.
NSAİİ’lerin bazı hastalarda trombosit agregasyonunu inhibe eden kanama süresini uzattıkları
gösterilmiştir. Aspirinin tersine, bunların trombosit fonksiyonu üzerindeki etkileri kalitatif
açıdan daha az, daha kısa süreli ve geri dönüşümlüdür. Nimesulid genel olarak trombosit
4 /12sayısı, protrombin zamanı (PT) veya parsiyel tromboplastin zamanını (PTT) etkilemez.
Önceden koagülasyon bozukluğu olan ya da antikoagülan kullanan ve trombosit fonksiyon
değişikliklerinden advers şekilde etkilenebilecek hastalar COXULİD kullanımında dikkatle
izlenmelidir.
Hepatik etkiler:
Nemesulid de dahil olmak üzere NSAİİ alan hastaların %15 kadarında bir veya daha fazla
karaciğer testinde sınır seviyede yükselmeler meydana gelebilir. Bu laboratuvar anomalileri
ilerleyebilir, değişmeden kalabilir veya tedaviye devam edildiğinde kendiliğinden geçebilir.
NSAİİ’ler ile yapılan klinik çalışmalarda, hastaların yaklaşık %1’inde ALT ve AST’de
anlamlı yükselmeler (normalin üst limitinin yaklaşık üç veya daha fazla katında) bildirilmiştir.
Ayrıca, bazıları ölümle sonuçlanmak üzere sarılık, fulminan hepatit, karaciğer nekrozu ve
karaciğer yetmezliği de dahil şiddetli karaciğer reaksiyonları bildirilmiştir.
Karaciğer yetmezliğine işaret eden belirti ve/veya semptomlar gösteren veya karaciğer test
değerleri anormal olan bir hasta, COXULİD tedavisi sırasında daha şiddetli bir karaciğer
reaksiyonun gelişmesine karşı değerlendirilmelidir. Karaciğer hastalığına işaret eden klinik
belirti ve semptomların gelişmesi veya sistemik belirtilerin (örneğin, eozinofili, döküntü, vb.)
meydana gelmesi halinde, COXULİD tedavisi kesilmelidir.
İlacın karaciğer toksisitesi göz önüne alınarak, risk/yarar oranı her hasta için bireysel olarak
değerlendirildikten sonra, nimesulid tedavisine başlanmalıdır.
Önceden var olan astım:
Astım hastalarının aspirine duyarlı astımı olabilir. Aspirine duyarlı astım hastalarında aspirin
kullanımı, fatal olabilecek derecede şiddetli bronkospazma yol açabilir. Bu gibi aspirine
duyarlı hastalarda aspirin ve diğer NSAİİ’ler arasında bronkospazm da dahil olmak üzere
çapraz reaksiyonlar bildirildiği için, aspirine bu çeşit bir duyarlılığa sahip hastalar COXULİD
kullanmamalı ve önceden var olan astımı olan hastalarda dikkatli kullanılmalıdır.
Diğer:
Nimesulid ile tedavi sırasında, hastalar diğer analjezikleri kullanmamaları yönünde
uyarılmalıdır. Farklı NSAİİ’lerin eşzamanlı kullanımı tavsiye edilmemektedir.
İlaç kullanımı sürecinde ateş ve/veya grip benzeri bulgular gelişirse ilacın kesilmesi
uygundur.
Nimesulid, kullanımı kadınlarda doğurganlığa zarar verebilir veya gebe kalmayı deneyen
kadınlar için tavsiye edilmemektedir. Gebe kalma zorluğu yaşayan veya infertilite
araştırmasında olan kadınlarda nimesulidin kesilmesi düşünülmelidir (bkz. bölüm 4.6).
12 yaşından küçük çocuklarda sistemik etkili formların kullanımı kontrendikedir.
Mümkün olan en kısa süre boyunca nimesulid kullanılmasıyla yan etkilerin riski azaltılabilir.
İyileşme görülmemesi halinde tedavi kesilmelidir.
5 /12İstenmeyen etkilerin ortaya çıkışını azaltmak için nimesulid etkili olan en düşük dozda ve en
kısa süre boyunca kullanılmalıdır. En uzun tedavi süresi 15 gündür. İyileşme görülmemesi
halinde tedavi kesilmelidir.
COXULİD’ in her dozu 1 mmol (23 mg)’dan daha az sodyum ihtiva eder; bu dozda sodyuma
bağlı herhangi bir yan etki beklenmemektedir.
4.5 Diğer tıbbi ürünler ile etkileşimler ve diğer etkileşim şekilleri
Farmakodinamik etkileşimler
Varfarin, benzer antikoagülan ajanlar veya asetilsalisilik asit kullanan hastaların nimesulid
kullanmaları halinde kanama komplikasyonlarının riskinde artış görülmektedir. Dolayısıyla
bu kombinasyon tavsiye edilmemektedir (bkz. bölüm 4.4) ve ciddi koagülasyon bozuklukları
görülen hastalarda kontrendikedir (bkz. bölüm 4.3). Bu kombinasyonlardan kaçınılmaması
halinde antikoagülan aktivite yakından gözlenmelidir.
Diüretikler ile farmakodinamik/farmakokinetik etkileşimler
Sağlıklı deneklerde nimesulid geçici olarak furosemid ve tiyazidlerin sodyum atılımındaki
etkisini, daha düşük olarak da potasyum atılımındaki etkisini düşürür ve diüretiğe yanıtı
azalır. Nimesulid ve furosemidin birlikte kullanılması, renal klerensini etkilemeksizin,
furosemidin EAA oranının (yaklaşık %20) ve kümülatif furosemid atılımının azalmasına yol
açar.
Nimesulid diüretiklerin etkisini antagonize edebilir ve özellikle de furosemid ile indüklenen
plazma renin aktivitesinin yükselmesini bloke edebilir. Sağlıklı deneklerde nimesulid geçici
olarak furosemidin sodyum atılımındaki etkisini, daha düşük olarak da potasyum atılımındaki
etkisini düşürür ve diüretiğe yanıtı azaltır. Bu sebeple, furosemid ve nimesulidin birlikte
kullanımı, duyarlı olan böbrek veya kalp hastalarında kullanımda dikkat gerektirir.
Diğer ilaçlar ile farmakokinetik etkileşimler
NSAİİ’lerin lityumun klerensini düşürerek plazma seviyesini ve lityum toksisitesini
arttırdıkları bildirilmiştir. Nimesulid lityum tedavisi gören bir hastaya veriliyorsa, hastanın
lityum seviyeleri dikkatle gözlemlenmelidir.
Ayrıca glibenklamid, teofilin, varfarin, digoksin, simetidin ve antasit preparatlarla (örn.; bir
alüminyum ve magnezyum hidroksit kombinasyonu), potansiyel farmakokinetik etkileşimleri
in vitro olarak incelenmiştir. Klinik olarak önemli bir etkileşim gözlenmemiştir.
Nimesulid CYP2C9’u inhibe eder. Bu enzimin substratları olan ilaçların plazma
konsantrasyonları beraberinde nimesulid kullanıldığında yükselebilir.
Nimesulid metotreksat tedavisinden 24 saat geçmeden önce veya sonra kullanılması dikkat
gerektirmektedir çünkü metotreksatın serum seviyesi yükselebilir ve dolayısıyla bu ilacın
toksisitesi artabilir.
Renal prostaglandinler üzerindeki etkileri nedeniyle nimesulid gibi prostaglandin sentetaz
inhibitörleri, siklosporin nefrotoksisitesini artırabilir.
6 /12ADE-inhibitörleri
Mevcut raporlarda, NSAİİ’lerin ADE-inhibitörlerinin antihipertansif etkisini azaltabileceği
belirtilmektedir. Bu etkileşim, NSAİİ’lerin ADE inhibitörleriyle birlikte almakta olan
hastalarda dikkate alınmalıdır.
Diğer ilaçların nimesulid üzerindeki etkileri
İn-vitro çalışmalar nimesulidin tolbutamid, salisilik asit ve valproik asit tarafından bağlanma
bölgelerinden kovulduğunu göstermiştir. Ancak plazma seviyeleri üzerinde oluşabilecek
muhtemel etkilere rağmen bu etkileşimleri klinik bir önem sergilememiştir.
Karaciğer anormallikleri olan hastalarda, nimesulid özellikle başka potansiyel hepatotoksik
ilaçlarla kombine olarak uygulanacaksa dikkatli olunmalıdır.
4.6 Gebelik ve laktasyon
Genel tavsiye
Gebelik kategorisi: C/D (3.trimester)
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda üreme yeteneği üzerine etkilerine ilişkin
yeterli veri mevcut değildir.
Gebelik dönemi
Nimesulidin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir. (bkz.
bölüm 5.3). İnsanlara yönelik potansiyel risk bilinmemektedir.
COXULİD gerekli olmadıkça gebelik döneminde kullanılmamalıdır.
Gebeliğin 3.trimesterinde kontrendikedir.
Diğer NSAİİ’ler gibi nimesulid gebe kalmaya çalışan kadınlara önerilmemektedir.
NSAİİ’lerin fetüs kardiyovasküler sistemindeki bilinen etkileri yüzünden (ductus
arteriosus’un kapanması) gebelikte (özellikle geç dönem) kullanımından kaçınılmalıdır.
Laktasyon dönemi
Nimesulidin insan ya da hayvan sütü ile atıldığına ilişkin yetersiz/sınırlı bilgi mevcuttur.
Nimesulidin süt ile atılmasına yönelik fizikokimyasal ve eldeki farmakodinamik/toksikolojik
veriler nedeniyle memedeki çocuk açısından bir risk olduğu göz ardı edilemez. Nimesulid
emzirme döneminde kullanılmamalıdır.
Üreme yeteneği/Fertilite
İnsanlarda üreme yeteneği ve fertilite üzerine etkisi hakkında herhangi bir veri
bulunmamaktadır.
Hayvanlar üzerinde yapılan çalışmalarda nimesulidin fertiliteyi etkileyecek advers etkiler
meydana getirdiği saptanmıştır.
7 /12Nimesulid, kullanımı kadınlarda doğurganlığa zarar verebilir ve gebe kalmayı deneyen
kadınlar için tavsiye edilmemektedir. Gebe kalma zorluğu yaşayan veya infertilite
araştırmasında olan kadınlarda nimesulidin kesilmesi düşünülmelidir.
4.7 Araç ve makine kullanımı üzerindeki etkiler
Nimesulidin araba kullanma veya makine kullanma üzerindeki etkileriyle ilgili bir çalışma
yapılmamıştır. Ancak nimesulid kullanımı ile sersemlik, baş dönmesi veya uyku hali yaşayan
hastaların araba veya makine kullanmaktan kaçınması gerekir.
4.8 İstenmeyen etkiler
Nimesulid kullanımına bağlı olarak ortaya çıkan istenmeyen etkilerin organ ve sistemlere
göre sıklık gruplaması aşağıdaki gibidir:
Çok yaygın (≥1/10), yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000) (izole raporlar dahil), bilinmiyor (eldeki
verilerden hareketle tahmin edilemiyor).
Kan ve lenf sistemi hastalıkları
Seyrek: Anemi, eozinofili
Çok seyrek Trombositopeni, pansitopeni, purpura
Bağışıklık sistemi hastalıkları
Seyrek: Aşırı duyarlılık
Çok seyrek: Anaflaksi
Metabolizma ve beslenme hastalıkları
Seyrek: Hiperkalemi
Psikiyatrik hastalıklar
Seyrek: Endişe, sinirlilik, kabus görme
Sinir sistemi hastalıkları
Yaygın olmayan: Sersemlik hali
Çok seyrek: Baş ağrısı, uyku hali, ensefalopati (Reye sendromu)
Göz hastalıkları
Seyrek: Bulanık görme
Çok seyrek: Görme rahatsızlıkları
Kulak ve iç kulak hastalıkları
Çok seyrek: Baş dönmesi
Kardiyak hastalıklar
Seyrek: Taşikardi
8 /12Vasküler hastalıklar
Yaygın olmayan: Hipertansiyon
Seyrek: Kanama, kan basıncında dalgalanma, kızarmalar
Solunum, göğüs bozuklukları ve mediastinal hastalıklar
Yaygın olmayan: Dispne
Çok seyrek: Astım ve bronkospazm
Gastrointestinal hastalıklar
Yaygın: İshal, bulantı, kusma
Yaygın olmayan: Kabızlık, gaz, gastrit
Çok seyrek: Abdominal ağrı, dispepsi, stomatit, melena, gastrointestinal kanama, duodenal
ülser ve perforasyon, gastrik ülser ve perforasyon
Hepato-bilier hastalıklar
Çok seyrek: Hepatit, fulminan hepatit (ölümcül vakalar dahil olmak üzere), sarılık, kolestaz
(bkz. bölüm 4.4).
Deri ve deri altı doku hastalıkları
Yaygın olmayan: Kaşıntı, döküntü, terleme artışı
Seyrek: Eritem ve dermatit
Çok seyrek: Ürtiker, anjionörotik ödem, yüz ödemi, eritema multiform, Stevens Johnson
sendromu, toksik epidermal nekroliz
Böbrek ve idrar yolu hastalıkları
Seyrek: Dizüri, hematüri, üriner retansiyon
Çok seyrek: Böbrek yetmezliği, oligüri, interstisyel nefrit
Genel bozukluklar ve uygulama bölgesine ilişkin hastalıklar
Yaygın olmayan: Ödem
Seyrek: Keyifsizlik, bitkinlik
Çok seyrek: Hipotermi
Yaygın: Hepatik enzimlerde artış
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Akut NSAİİ doz aşımının semptomları genellikle destekleyici bakımla geri dönüşümlü olan
uyuşukluk, uyku hali, bulantı, kusma ve epigastrik ağrı ile sınırlıdır. Gastrointestinal kanama
gerçekleşebilir. Nadir görülmekle birlikte hipertansiyon, akut böbrek yetmezliği, solunum
bozukluğu ve koma ortaya çıkabilir. NSAİİ’lerin terapötik alımıyla anafilaktoid
reaksiyonların görüldüğü bildirilmiştir ve bu, doz aşımını takiben de ortaya çıkabilir.
9 /12Hastalar NSAİİ doz aşımını takiben semptomatik ve destekleyici bakıma alınmalıdır. Belli bir
antidotu yoktur. Nimesulidin hemodiyalizle temizliğine dair bilgi yoktur, ancak yüksek
plazma protein bağlanma değeri (%97,5’e kadar) temel alınırsa, diyalizin doz aşımı
durumlarında yararlı olması muhtemel değildir. Alınmasından itibaren 4 saat içinde
semptomlar görülen hastalarda veya yüksek doz aşımını takiben görülen hastalarda kusturma
ve/veya aktif kömür (yetişkinlerde 60-100 g arası) ve/veya ozmotik katartik endike olabilir.
Yüksek protein bağlanma özelliğine bağlı olarak zorlu diürez, idrarın alkalileştirilmesi,
hemodiyaliz ya da hemoperfüzyon yararlı olmayabilir. Renal ve hepatik fonksiyonlar
gözlenmelidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antiinflamatuvar ve antiromatizmal ilaçlar, non-steroidler
ATC kodu: M01AX17
Nimesulid prostaglandin sentez enzimi siklo-oksijenezi inhibe eden analjezik, antipiretik
özelliği olan NSAİİ’dir.
5.2 Farmakokinetik özellikler
Genel özellikler
Emilim:
Nimesulid oral alımdan sonra hızla emilir. Yetişkinlerde 100 mg’lık tek dozun alımından 2-3
saat sonra 3-4 mg/l’lik maksimum plazma seviyesine ulaşır, eğri altındaki alan (EAA) 20-35
mg h/l. Nimesulid 7 gün süreyle önerilen terapötik doz olan günde 2 kez 100 mg verildiğinde
bu parametrelerde anlamlı bir istatistiksel değişiklik olmamıştır.
Dağılım:
Nimesulid plazma proteinlerine %97,5 oranda bağlanır.
Biyotransformasyon:
Nimesulid karaciğerde sitokrom P450 (CYP) 2C9 izoenzimleri de dahil olmak üzere birçok
yol ile geniş ölçüde metabolizma edilir. Dolayısıyla, CYP2C9 tarafından metabolize edilen
ilaçlarla birlikte alınması halinde etkileşim potansiyeli mevcuttur. Ana metabolit yine
farmakolojik olarak aktif olan para-hidroksi türevidir. Bu metabolit dolaşımında kısa sürede
belirir (yaklaşık 0,8 saat), ancak oluşum sabiti yüksek değildir ve nimesulidin emilim
sabitinden daha düşüktür. Hidroksinimesulid plazmada bulunan tek metabolittir ve neredeyse
tamamen konjuge halde bulunur. Yarı ömrü 3,2 ile 6 saat arasındadır.
Eliminasyon:
Nimesulid başlıca idrarla atılır (uygulanan dozun yaklaşık %50’si). Sadece %1-3’ü
değişmemiş olarak atılır. Ana metabolit, hidroksinimesulid, yalnızca glukuronat olarak
bulunur. Dozun yaklaşık %29’u metabolize edildikten sonra feçes ile atılır.
10 /12Doğrusallık/Doğrusal olmayan durum:
Tekrarlanan uygulamalarda birikim gözlenmemiştir.
Hastalardaki karakteristik özellikler
Yaşlılar (≥65 yaş)
Yaşlılarda akut ve tekrarlanan dozlardan sonra nimesulidin kinetik profili değişmemiştir.
Böbrek yetmezliği:
Sağlıklı gönüllülerde hafif ile orta dereceli böbrek yetmezliği olan hastaların (kreatinin
klerensi 30-80 ml/dak.) karşılaştırıldığı bir akut deneysel çalışmada, nimesulidin doruk
plazma seviyeleri ve ana metabolitleri sağlıklı gönüllülerden yüksek çıkmamıştır. EAA ve t
1/2
beta %50 yüksek çıkmıştır, ancak her zaman sağlıklı gönüllülerde ölçülen kinetik değerlerinin
aralığında kalmıştır.
Karaciğer yetmezliği:
Nimesulid karaciğer yetmezliği olan hastalarda kontrendikedir (bkz. bölüm 4.3).
5.3 Klinik öncesi güvenlilik verileri
Güvenilirlik farmakolojisi çalışmalarına dayanılarak, preklinik veriler insanlar için
tekrarlanan doz toksisitesi, genotoksisite ve karsinojenik etki açısından bir tehlike olmadığını
göstermektedir.
Tekrarlanan doz toksisitesi çalışmalarında, nimesulid gastrointestinal, renal ve hepatik
toksisite göstermiştir. Üreme toksisitesi çalışmalarında toksik olmayan bir doz seviyesinde,
tavşanlarda embriyotoksik ve teratojenik etkiler (iskelet anomalileri, serebral ventriküllerde
genişleme) gözlenmiş olup, sıçanlarda gözlenmemiştir.
Sıçanlarda erken doğum periyodunda ölü doğumların artmış olduğu gözlenmiştir ve nimesulid
fertilite üzerinde advers etkiler göstermiştir.
6. FARMASÖTİK ÖZELLİKLER
6.1 Yardımcı maddelerin listesi
Poloksamer
Mikrokristalin selüloz
Sodyum nişasta glikolat
Kolloidal silikon dioksit
Magnezyum stearat
Talk
6.2 Geçimsizlikler
Bugüne kadar belirlenmiş herhangi bir geçimsizliği bulunmamaktadır.
6.3 Raf ömrü
24 ay
11 /126.4 Saklamaya yönelik özel tedbirler
25°C’nin altındaki oda sıcaklığında saklayınız.
6.5 Ambalajın niteliği ve içeriği
15 tablet içeren PVC/Al blister ambalajlarda kullanma talimatı ile birlikte karton kutuda
sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
HÜSNÜ ARSAN İLAÇLARI A.Ş.
34398 Maslak -İSTANBUL
8. RUHSAT NUMARASI
195/11
9. RUHSAT TARİHİ/RUHSAT YENİLEME TARİHİ
İlk ruhsat tarihi: 03.03.2000
Ruhsat yenileme tarihi:
10. KÜB’ÜN YENİLENME TARİHİ
12 /12