1/9 KULLANMA TALİMATI  
 
TAZERACİN 4.5 g IV infüzyon için liyofilize toz  
Damar içine infüzyon (serum içine) yoluyla kullanılır.  
Steril  
 
● Etkin madde: Her flakon 4 g piperasiline eşdeğer 4,169 g piperasilin sodyum ve 500 
mg tazobaktama eşdeğer 536 mg tazobaktam sodyum içerir.  
 
● Yardımcı madde(ler): Yardımcı madde içermemektedir.  
  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
●  Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
●  Eğer ilave sorularınız olursa, lütfen doktorunuza veya eczacınıza danışınız.  
●  Bu ilaç kişisel olarak sizin için reçete edilmiştir, başkalarına vermeyiniz.  
●  Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
● Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
 
Bu Kullanma Talimatında:   
 
1. TAZERACİN nedir ve ne için kullanılır?  
2. TAZERACİN’i kullanmadan önce dikkat edilmesi gerekenler  
3. TAZERACİN nasıl kullanılır?  
4. Olası yan etkiler nelerdir?  
5. TAZERACİN’in saklanması  
 
Başlıkları yer almaktadır.  
 
1. TAZERACİN nedir ve ne için kullanılır?  
 
● TAZERACİN piperasilin ve tazobaktam içerir. Piperasilin geniş spektrumlu penisilin 
antibiyotikleri olarak bilinen ve birçok bakteri türünü öldürebilen bir gruba dahildir. 
Tazobaktam, bazı bakterilerin piperasilinin etkilerine direnç geliştirmesini önler. Bu 
demektir ki, piperasilin ve tazobaktam birlikte uygulandığında daha fazla bakteri türü 
öldürülebi lir. 
 
● TAZERACİN, 4,5 g steril, beyaz ile beyazımsı arası renkte, liyofilize toz içeren 
flakonda sunulan bir antibiyotiktir.  
 
● TAZERACİN yetişkinlerde ve ergenlerde, alt solunum yolları (akciğerler), idrar yolları 
(böbrekler ve idrar kesesi), karın içi, deri  veya kan gibi vücut bölgelerini etkileyen 
bakteriyel enfeksiyonların tedavisinde kullanılır. TAZERACİN, akyuvar sayısı düşük 
olan hastalarda (enfeksiyonlara karşı azalmış direnç) bakteriyel enfeksiyonları tedavi 
etmek için kullanılabilir.  
2/9 ● TAZERACİN 2 -12 yaş arası çocuklarda apandisit, peritonit (karın içi organlarının sıvı 
ve zarlarının enfeksiyonu) ve safra kesesi (biliyer) enfeksiyonları gibi karın için 
enfeksiyonlarını tedavi etmek için kullanılır. TAZERACİN akyuvar sayısı düşük olan 
hastalarda (enfeksi yonlara karşı azalmış direnç) bakteriyel enfeksiyonları tedavi etmek 
için kullanılabilir.  
 
Belirli ciddi enfeksiyonlarda, doktorunuz TAZERACİN’i diğer antibiyotiklerle bir arada 
kullanmaya karar verebilir.  
 
2. TAZERACİN’i kullanmadan önce dikkat edilmesi g erekenler  
 
TAZERACİN’i aşağıdaki durumlarda KULLANMAYINIZ  
 
● Eğer piperasilin veya tazobaktama veya TAZERACİN içindeki herhangi bir yardımcı 
maddeye karşı alerjikseniz,  
● Eğer beta -laktamlar (penisilinler ve sefalosporinler dahil) ya da diğer bazı 
antibiyotik lere (β -laktamaz inhibitörleri gibi) karşı duyarlı (alerjik) iseniz.  
 
TAZERACİN’i aşağıdaki durumlarda D İKKATLİ  KULLANINIZ  
 
● Alerjileriniz olması halinde TAZERACİN kullanmadan önce bu durumu doktorunuza 
veya eczacınıza söylediğinizden emin olunuz.  
● TAZERACİN  dahil penisilinler ile tedavide ciddi ve bazen ölümcül aşırı duyarlılık 
reaksiyonları rapor edilmiştir. TAZERACİN tedavisi süresince alerjik bir reaksiyon 
meydana gelirse, antibiyotik tedavisi kesilmelidir.  
● Düşük potasyum düzeyiniz olması durumunda doktor unuz bu ilacı kullanmadan önce 
karaciğerinizi kontrol etmek isteyebilir ve ayrıca düzenli kan testleri de uygulayabilir.  
● Tedavinizden önce ishal durumunuz var ise veya tedavi sırasında ya da sonrasında ishal 
gelişti ise hemen doktorunuza veya eczacınıza bildiriniz. Doktorunuza danışmadan ishal 
için herhangi bir ilaç almayınız.  
● Böbrek veya karaciğer probleminiz varsa veya hemodiyaliz (kanın temizlenmesi işlemi) 
alıyorsanız doktorunuz bu ilacı kullanmadan önce karaciğerinizi kontrol etmek 
isteyebilir ve ayr ıca düzenli kan testleri de uygulayabilir.  
● TAZERACİN ile birlikte vankomisin adı verilen başka bir antibiyotik kullanıyorsanız, 
böbrek hasarı riski artabilir.  
● Artan kan pıhtılaşmasını engellemek için bazı ilaçlar (antikoagülan adı verilen) 
kullanıyorsanız veya tedaviniz sırasında beklenmedik bir kanama görülürse hemen 
doktorunuzu veya eczacınızı bilgilendiriniz.  
● Tedavi sırasında nöbet geçirirseniz bu durumu doktorunuza veya eczacınıza söyleyiniz.  
● Sizde yeni bir enfeksiyon geliştiğinden veya enfeksiyonunuzun  kötüye gittiğinden 
şüpheleniyorsanız doktorunuza veya eczacınıza söyleyiniz.  
 
Bağışıklık sisteminin, histiyositler ve lenfositler adı verilen normal beyaz kan hücrelerinden 
çok fazla ürettiği ve iltihaplanmaya (hemofagositik lenfohistiyositoz) neden olduğu bir 
hastalık hakkında raporlar vardır. Bu durum erken teşhis edilip tedavi ed ilmezse hayatı tehdit 
edici olabilir. Ateş, bezlerde şişme, güçsüz hissetme, sersemlik hissi, nefes darlığı, ciltte 
morarmalar veya deri döküntüsü gibi birden fazla semptom yaşarsanız derhal doktorunuza 
başvurun.  
Bu uyarılar geçmişteki herhangi bir dönemde  dahi olsa sizin için geçerliyse lütfen 
doktorunuza danışınız.  
 
3/9 TAZERACİN’in yiyecek ve içecek ile kullanılması  
Kullanım yolu nedeniyle yiyecek ve içeceklerle kullanılması üzerine veri bulunmamaktadır.  
 
Hamilelik  
İlacı kullanmadan önce doktorunuza veya ecz acınıza danışınız.  
 
Hamileyseniz veya emziriyorsanız, hamile olabileceğinizi düşünüyorsanız veya hamile 
kalmayı planlıyorsanız bu ilacı almadan önce doktorunuza ya da diğer sağlık mesleği 
mensubunuza danışın. TAZERACİN tedavisinin sizin için uygun olup olm adığına 
doktorunuz karar verecektir.’  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Piperasilin ve tazobaktam bebeğe anne karnında v eya anne sütüyle geçebilir. 
Emziriyorsanız, TAZERACİN tedavisinin sizin için uygun olup olmadığına doktorunuz 
karar verecektir.  
 
Araç ve makine kullanımı  
Araba ve diğer makine çeşitlerini kullanma yeteneğini etkilemesi beklenmez.  
 
TAZERACİN’in içeriğinde b ulunan bazı yardımcı maddeler hakkında önemli bilgiler  
Tazeracin yardımcı madde içermemektedir.  
 
Diğer ilaçlar ile birlikte kullanımı  
Bazı ilaçlar TAZERACİN ile etkileşime girebilir. Bunlar,  
● Probenesid (gut hastalığı tedavisinde kullanılır). Bu ilaç piperasilin ve tazobaktamın 
vücudunuzdan atıldığı süreyi uzatabilir.  
● Heparin, varfarin ve aspirin gibi kan sulandırıcı ilaçlar  
● Ameliyat sırasında kaslarınızın gevşemesi için kullanılan ilaçlar. Genel anestezik 
alacaksanız doktorunuzu bilgilendiriniz.  
● TAZER ACİN metotreksat (kanser, artrit (iltihap) ve sedef hastalığı tedavisinde 
kullanılır) içeren ilaçların vücuttan atılma süresini uzatabilir.  
● Kanınızdaki potasyum seviyesini düşüren ilaçlar (örn. idrar sökücü tabletler veya kanser 
ilaçları)  
● Tobramisin, genta misin veya vankomisin içeren diğer antibiyotik ilaçlar. Böbrek 
probleminiz var ise doktorunuza söyleyiniz. TAZERACİN ve vankomisinin birlikte 
kullanımı böbrek probleminiz yoksa bile böbrek hasarı riskini artırabilir.  
 
Kan veya idrar örneği vermeniz gerekiyorsa doktorunuza veya eczacınıza TAZERACİN 
kullandığınızı söyleyiniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
 
 
 
 
4/9 3. TAZERACİN nasıl kullanılır?  
 
Uygun kullanım ve doz/uygulama sıklığı için talimatlar:  
Doktorunuz, yaşınıza ve hastalığınıza bağlı olarak ilacınızın dozunu belirleyecek ve size 
uygulayacaktır.  
 
Yetişkinler ve 12 yaş  üzeri çocuklarda kullanımı:  
Genel doz he r 6-8 saatte bir uygulanan ve toplardamarlarınızdan birine (doğrudan kan 
dolaşımına) verilen 4 g / 0,5 g piperasilin / tazobaktamdır.  
 
Uygulama yolu ve metodu:  
Doktorunuz, TAZERACİN’i damarınızın içine serum içinde (infüzyon yoluyla) en az 30 
dakika boyunc a uygulayacaktır.  
 
Değişik yaş  grupları:  
 
Çocuklarda kullanımı: 2 yaşın altındaki çocuklarda TAZERACİN, yeterli veriler 
olmadığından önerilmemektedir.  
 
Yaşlılarda kullanımı: TAZERACİN, böbrek yetmezliği olan hastalar dışında, yetişkinlerle 
aynı dozda uygulanabilir.  
 
Özel kullanım durumları:  
 
2-12 yaş arası çocuklarda  
Karın içi enfeksiyonları olan çocuk hastalarda genel dozaj her 8 saatte bir  uygulanmak üzere 
kg başına 100 mg piperasilin/12,5 mg tazobaktam’dır.  
 
Beyaz kan hücre sayısı düşük  olan çocuk  hastalarda genel dozaj her 6 saatte bir uygulanmak 
üzere kg başına 80 mg piperasilin/10 mg tazobaktam olarak ayarlanmalıdır.  
 
Doktorunuz dozu çocuğunuzun kilosuna göre hesaplayacaktır; ancak her bir bireysel doz  
4 g/0,5 g piperasilin/tazobaktamı geçmeyece ktir. 
 
Piperasilin/tazobaktam, enfeksiyon belirtisi tamamen geçene kadar (5 ila 14 gün) 
verilecektir.  
 
Böbrek yetmezliği: Doktorunuzun TAZERACİN dozunu ve kullanım süresini azaltması 
gerekebilir. Doktorunuz özellikle uzun süre kullanmanız gerekiyorsa tedav inizin sizin için 
en doğru dozda yapıldığından emin olmak için kan testi yapmak isteyebilir.  
 
Karaciğer yetmezliği: Karaciğer bozukluğu olan hastalarda herhangi bir doz ayarlaması 
önerilmemektedir.  
 
Eğer TAZERACİN’in etkisinin çok güçlü veya zayıf olduğuna  dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla TAZERACİN kullandıysanız:  
TAZERACIN doktorunuz veya bir sağlık personeli tarafından uygulandığı için yanlış bir 
doz verilmesi olası değildir. Fakat ha vale gibi bir yan etki ile karşılaşırsanız ya da size 
5/9 almanız gerekenden fazla doz uygulandığına dair bir şüpheniz var ise hemen doktorunuza 
veya eczacınıza söyleyiniz.  
 
TAZERACİN’den kullanmanız gerekenden fazlasını kullanmışsanız bir doktor veya eczacı 
ile konuşunuz.  
 
TAZERACİN’i kullanmayı unutursanız:  
TAZERACİN dozundan birinin size verilmediğini düşünüyorsanız hemen doktorunuza veya 
eczacınıza bildiriniz.  
 
Unutulan dozları dengelemek için çift doz almayınız.  
 
TAZERACİN ile tedavi sonlandırıldığında oluşabilecek etkiler:  
Bulunmamaktadır.  
 
4. Olası yan etkiler nelerdir?  
 
Tüm ilaçlar gibi TAZERACİN’in içeriğinde bulunan maddelere duyarlı olan kişilerde yan 
etkiler olabilir.  
 
TAZERACİN ile görülen diğer yan etkiler aşağıdaki gibi olup yan etkiler aşağıdaki 
kategorilerde gösterildiği şekilde sıralanmıştır.  
 
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görü lebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: E ldeki verilerden hareketle tahmin edilemiyor.  
 
Aşağıdakilerden biri olursa, TAZERACİN’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz  
 
● Başlangıçta kırmızı noktalar veya genellikle merkezinde k abarcıklar olan yuvarlak 
yamalar ile kendini gösteren ciddi deri döküntüsü (ciltte ve göz çevresinde kan oturması, 
şişlik ve kızarıklıkla seyreden iltihap (Stevens -Johnson sendromu), kılcal damarlarda 
kan toplanması ve deride döküntü ile seyreden önemli bi r hastalık (eksfoliyatif dermatit 
[sıklığı bilinmiyor]), içi su dolu kabarcıklar oluşturan ve bu su dolu kabarcıkların 
patlayıp açılması ile üzeri kabuklanan, yüzeysel yaralar şeklinde seyreden önemli bir 
deri hastalığı (bullöz dermatit [sıklığı bilinmiyor ]), deride içi sıvı dolu kabarcıklarla 
seyreden ciddi bir hastalık (toksik epidermal nekroz [seyrek])), ayrıca ağız, boğaz, 
burun, ekstremiteler, genital ülser ve konjonktivit (kırmızı ve şişmiş gözler) gibi 
göstergeleri vardır. Döküntü ciltte kabarma ve s oyulma olarak ilerleyebilir ve hayatı 
tehdit edici boyutlara ulaşabilir.  
● Deriyi ve en önemlisi derinin altında bulunan böbrek ve karaciğer gibi diğer organları 
tutabilen ciddi olası ölümcül alerjik durum (eozinofili ve sistemik semptomlarla birlikte 
olan i laç reaksiyonu [sıklığı bilinmiyor])  
● Şişmiş ve kızarmış geniş deri alanlarında çok sayıda ince, sıvı dolu su toplamasından 
oluşan ve ateşin eşlik ettiği bir deri hastalığı (akut jeneralize eksantamatöz püstülozis 
[sıklığı bilinmiyor])  
● Yüzde, dudaklarda, di lde, veya vücudun diğer bölümlerinde şişme (sıklığı bilinmiyor)  
6/9 ● Nefes darlığı, hırıltılı soluk alma veya nefes almada güçlük (sıklığı bilinmiyor)  
● Ciddi döküntü veya kurdeşen (yaygın olmayan), kaşıntı veya deride kabarıklık (yaygın)  
● Gözlerde veya ciltte sararma (sıklığı bilinmiyor)  
● Kan hücrelerinin zarar görmesi (belirtiler: beklenmedik zamanda nefessiz kalma, 
kırmızı -kahverengi idrar [sıklığı bilinmiyor], burun kanaması [seyrek], küçük lekeli 
morluklar [sıklığı bilinmiyor],  beyaz kan hücrelerinin sayısı nın ciddi şekilde düşmesi 
[seyrek])  
● Ateşin ve halsizliğin eşlik ettiği ciddi ve inatçı ishal (seyrek)  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza 
gerek olabilir.  
 
Çok ya ygın 
● İshal  
 
Yaygın  
● Mantar enfeksiyonu  
● Plateletlerde (trombosit olarak da adlandırılan vücutta kanamayı durdurmak için pıhtı 
oluşumuna yardımcı olan küçük renksiz kan hücreleri) azalma, alyuvarlarda veya kan 
pigmenti/hemoglobinde azalma, anormal laboruatuva r testi (pozitif direkt Coombs), kan 
pıhtılaşma zamanında uzama (aktive parsiyel tromboplastin zamanında uzama)  
● Kan proteininde azalma  
● Baş ağrısı, uykusuzluk  
● Karın ağrısı, bulantı, kusma, kabızlık, mide bozukluğu  
● Kan karaciğer enzimlerinde artış  
● Deride döküntü, kaşıntı  
● Anormal böbrek kan testleri  
● Ateş, enjeksiyon bölgesi reaksiyonu  
 
Yaygın olmayan  
● Akyuvarlarda azalma (lökopeni), kan pıhtılaşma zamanının uzaması (protrombin 
zamanının uzaması)  
● Kan potasyumunun azalması, kan şekerinin azalması  
● Yüksek doz al an veya böbrek problemi olan hastalarda gözüken nöbet geçirme  
● Düşük tansiyon, toplardamar iltihabı, toplardamarların iltihabına (etkilenen bölgede 
gerilme veya kızarıklık) bağlı kan pıhtısı oluşumu  
● Kan pigmenti yıkım ürününde (bilirubin) artış  
● Kızarıklık ile birlikte olan deri reaksiyonları, deri lezyonlarının oluşması, kurdeşen  
● Eklem ve kas ağrısı  
● Ürperme  
 
Seyrek  
● Akyuvarlarda şiddetli azalma (agranülositoz), burun kanaması  
● Ciddi kolon enfeksiyonu, ağız mukozasının inflamasyonu  
● Derinin üst tabakasının vücu ttan tamamen ayrılması ile seyreden zehirleyici deri dokusu 
ölümü (toksik epidermal nekroliz)  
 
Bilinmiyor  
● Alyuvarlarda, akyuvarlarda ve plateletlerde şiddetli azalma (pansitopeni), akyuvarlarda 
azalma (nötropeni), erken yıkıma veya degradasyona bağlı olara k akyuvarlarda azalma, 
7/9 küçük nokta şeklinde morarma, kanama zamanında uzama, plateletlerde artış, 
akyuvarların özel bir tipinde artış (eozinofili)  
● Alerjik reaksiyon ve şiddetli alerjik reaksiyon  
● Karaciğer iltihaplanması (sarılık), derinin veya göz akının s ararması  
● Deri ve mukozada döküntülerle birlikte tüm vücutta ciddi alerjik reaksiyon, su 
toplanması ve çeşitli deri döküntüleri (Stevens -Johnson Sendromu), deriyi ve böbrek ve 
karaciğer gibi diğer organları tutan şiddetli alerjik durum (eozinofili ve sistem ik 
semptomlarla birlikte olan ilaç reaksiyonu), şişmiş ve kızarmış geniş deri alanlarında 
çok sayıda ince, sıvı dolu su toplamasından oluşan ve ateşin eşlik ettiği bir deri hastalığı 
(akut jeneralize eksantamatöz püstülozis), su toplanmasıyla birlikte olan  deri 
reaksiyonları (büllöz dermatit)  
● Böbrek fonksiyonlarında bozulma ve böbrek sorunları  
● Eozinofillerin (akyuvarların bir formu) akciğerde artmış sayılarda göründüğü bir 
akciğer hastalığı formu.  
● Deliryum (akut oryantasyon bozukluğu ve konfüzyon)  
 
Piperasilin tedavisi kistik fibrozlu hastalarda ateş ve döküntü görülme sıklığında artış ile 
ilişkilendirilmiştir.  
 
Piperasilin tazobaktam dahil olmak üzere beta -laktam antibiyotikleri, beyin işlevinde 
değişikliklere işaret eden belirtilere (ensefalopati) ve nöbetlere (konvülsiyon) yol açabilir.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklaya rak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamı ş 
olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. TAZERACİN’in saklanması  
 
TAZERACİN ’i çocukların göremeyeceği, erişemeyeceği yerlerde ve ambalajında 
saklayın ız. 
 
Liyofilize Toz:  Steril liyofilize TAZERACİN tozunu içeren flakonlar 25°C altındaki oda 
sıcaklığında saklanmalıdırlar.  
 
Çözeltiler:  Ürün, %5 dekstroz, enjeksiyonluk su veya %0,9 enjeksiyonluk sodyum klorür ile 
seyreltildiğinde buzdolabında 2 -8oC’de 48 saat, oda sıcaklığında (25oC’de) 24 saat 
dayanıklıdır.  
 
Kullanılmayan çözelti atılmalıdır.  
 
Son kullanma tarihiyle uyumlu olarak kullanınız.  
Kutu/flakon üzerinde yazan son kullanma tarihinden sonra TAZERACİN’i kullanmayınız.  
 
8/9 Eğer üründe ve/veya ambalajında bozukluklar fark ederseniz TAZERACİN’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat sahibi: Menarini Sağlık ve İlaç Sanayi Tic. A.Ş. Maslak Mah. Sümer Sok. No: 4 
Maslak Office Building Kat: 7 -8 34485 Maslak, Sarıyer/İstanbul  
 
Üretim yeri : Menarini Sağlık ve İlaç Sanayi Tic. A.Ş. Davutpaşa Cad. No: 12 34010 
Topkapı/İstanbul  
 
Bu kullanma talimatı 08/04/2022  tarihinde  onaylanmı stır. 
 
-------------------------------------------------------------------------------------------------------------  
 
 
AŞAĞIDAKİ  BİLGİLER BU İLACI UYGULAYACAK SAĞLIK PERSONELİ  
İÇİNDİR.  
 
Not: Geniş spektrumlu beta -laktamaz (ESBL) üreten E. coli  ve K. pneumoniae  (seftriaksona 
duyarlı olmayan) kaynaklı bakteriyemi için kullanımı yetişkin hastalarda önerilmez.  
 
Uygulama şekli  
TAZERACİN intravenöz infüzyonla en az 30 dakikada uygulanmalıdır.  
 
Sulandırma talimatları  
Her bir TAZERACİN 4.5 g flakonu aşağıdaki seyrelticilerin birinin 20 ml’si ile 
sulandırılmalıdır.  
 
Sulandırma için seyrelticiler: %0,9 enjeksiyonluk sodyum klorür, enjeksiyonluk su, %5 
dekstroz.  
 
Her bir flakon, seyreltildikten sonra  eriyinceye kadar döndürerek çalkalanmalıdır.  
Sürekli karıştırıldığında 5 - 10 dakika içinde rekonstitüsyon oluşmalıdır.  
 
TAZERACİN 4.5 g IV infüzyon için liyofilize toz için 0,8 mm’lik (21 Gauge) bir dış çapa 
sahip steril hipodermik iğnelerin  kullanılmasını önerir.  
 
Sulandırılmış çözelti daha sonra aşağıda verilen intravenöz seyrelticilerin bir tanesi ile 
istenilen hacme (örn. 50 ml ila 150 ml) seyreltilebilir:  
1. %0,9 enjeksiyonluk sodyum klorür  
2. Enjeksiyonluk su**  
3. %5 dekstroz  
 
Bu çözücüler dışında herhangi bir çözücü ile seyreltilmemelidir.  
** Her bir doz için önerilen maksimum enjeksiyonluk su hacmi 50 ml’dir.  
 
TAZERACİN, bir şırınga ya da infüzyon şişesi içinde başka ilaçlarla karıştırılmamalıdır, 
çünkü böyle karışımların uyumlul uğu belirlenmemiştir.  
 
9/9 Kimyasal kararsızlıktan dolayı, TAZERACİN, sodyum bikarbonat içeren solüsyonlarla 
kullanılmamalıdır.  
 
TAZERACİN LAKTATLI RİNGER ÇÖZELTİLERİ ile GEÇİMSİZDİR.  
 
TAZERACİN, kan ürünlerine ya da albümin hidrolizatlarına katılmamalıdır.  
 
Aminoglikozitlerle birlikte kullanım  
Beta laktam antibiyotikler ile aminoglikozitlerin in vitro inaktivasyonundan dolayı, 
TAZERACİN ve aminoglikozitlerin ayrı ayrı uygulanması önerilir. Aminoglikozitlerle 
eşzamanlı tedavi endike olduğunda TAZERACİN ve amino glikozit ayrı olarak 
sulandırılmalı ve seyreltilmelidir.  
 
İntravenöz infüzyon için steril transfer iğnesinin bir ucu, liyofilize tozun bulunduğu flakona, 
diğer ucu ise yukarıda belirtilen seyrelticilerden (50 -150 ml) herhangi birinin bulunduğu 
ambalaja takılarak dilüe edilir ve berraklaşana kadar çalkalanır. Flakona takılı bulunan şişe 
askısı yardımı ile infüzyon şeklinde uygulanır. En az 30 dakikada uygulanmalıdır.  
 
Çözeltiler: Ürün, %5 dekstroz, enjeksiyonluk su veya %0,9 enjeksiyonluk sodyum klorür il e 
seyreltildiğinde buzdolabında 2 -8oC’de 48 saat, oda sıcaklığında (25oC’de) 24 saat 
dayanıklıdır.  
 
Mikrobiyolojik açıdan, sulandırılmış ve seyreltilmiş solüsyonlar hemen kullanılmalıdır.  
 
Sulandırma ve seyreltme aseptik koşullarda yapılmalıdır. Çözelti uy gulama öncesinde 
parçacıklı madde ve renk değiştirme açısından görsel olarak incelenmelidir. Çözelti sadece 
berraksa ve partikül içermiyorsa kullanılmalıdır.  
 
Kullanılmayan çözelti atılmalıdır.  
 
