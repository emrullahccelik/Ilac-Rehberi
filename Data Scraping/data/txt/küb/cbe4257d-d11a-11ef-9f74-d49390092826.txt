KISA ÜRÜN BİLGİSİ
1. BEŞERİ TIBBİ ÜRÜNÜN ADI
RELENZA Rotadisk 5 mg inhalasyon için toz
2. KALİTATİF VE KANTİTATİF BİLEŞİM
Etkin madde:
Zanamivir: 5 mg/blister
Yardımcı maddeler:
Laktoz monohidrat (inek sütünden elde edilmektedir): 25 mg/blister için yeterli miktarda
Yardımcı maddeler için Bölüm 6.1’e bakınız.
3. FARMASÖTİK FORM
İnhalasyon için toz.
Beyaz ila beyaza yakın renkte toz.
4. KLİNİK ÖZELLİKLER
4.1. Terapötik endikasyonlar
İnfluenza tedavisi:
Zanamivir yetişkinlerde ve çocuklarda (5 yaşında veya daha büyük) influenza A ve B’nin her
ikisinin de tedavisinde endikedir.
Profilaksi:
Zanamivir yetişkinlerde ve çocuklarda (5 yaşında veya daha büyük) influenza A ve B’nin her
ikisinin de profilaksisinde endikedir.
RELENZA influenza aşısının yerine geçmez.
4.2. Pozoloji ve uygulama şekli
Pozoloji/uygulama sıklığı ve süresi:
İnfluenza tedavisi:
Önerilen RELENZA dozu, günlük toplam 20 mg doz inhale edilmesini sağlayacak şekilde
beş gün boyunca, günde iki kez ikişer inhalasyondur (2x5 mg).
Maksimum faydanın sağlanabilmesi için, tedaviye, belirtiler görülmeye başladıktan sonra
mümkün olduğu kadar çabuk (yetişkinlerde tercihen iki gün; çocuklarda 36 saat içinde)
başlanmalıdır.
Profilaksi:
Önerilen RELENZA dozu günlük toplam 10 mg doz inhale edilmesini sağlayacak şekilde
10 gün boyunca günde 1 kez iki inhalasyondur (2x5 mg). Tedaviye enfekte kişiye
maruziyetten sonra mümkün olan en kısa sürede ve 36 saat içerisinde başlanmalıdır. Eğer
toplumsal salgın esnasında maruz kalma riski periyodu on günden daha uzun sürecekse
uygulama süresi bir 28 güne kadar uzatılabilir.
Tam doz profilaksi tedavisi reçete edildiği gibi tamamlanmalıdır.
1Uygulama şekli:
RELENZA verilen Diskhaler cihazı kullanılarak sadece oral inhalasyon yolu ile solunum
yoluna uygulanır.
RELENZA ile aynı zamanda hızlı etkili bronkodilatörler gibi inhale ilaçları alması
planlanan hastalarda, bu ilacın RELENZA’dan önce alınması önerilmektedir.
Özel popülasyonlara ilişkin ek bilgiler:
Böbrek yetmezliği:
Doz modifikasyonu RELENZA için gerekli değildir (bkz. Bölüm 5.2).
Karaciğer yetmezliği:
Doz modifikasyonu RELENZA için gerekli değildir (bkz. Bölüm 5.2).
Pediyatrik popülasyon:
Doz modifikasyonu RELENZA için gerekli değildir (bkz. Bölüm 5.2).
Geriyatrik popülasyon:
Doz modifikasyonu RELENZA için gerekli değildir (bkz. Bölüm 5.2).
4.3. Kontrendikasyonlar
Zanaminivire veya bölüm 6.1 ‘de listelenmiş maddelerden herhangi birine karşı aşırı
duyarlılığı olan hastalarda kontrendikedir.
Süt proteini alerjisi olan hastalarda kontrendikedir.
4.4. Özel kullanım uyarıları ve önlemleri
Şiddetli astım veya başka kronik solunum hastalıkları olan, tedavi edilmiş olan stabil olmayan
kronik hastalıkları veya immün yetmezliği olan hastaların (bkz. Bölüm 5.1) sayısının sınırlı
olması nedeniyle, bu gruplarda RELENZA’nın etkililik ve güvenliliğinin kanıtlanması
mümkün olmamıştır. Sınırlı ve kesin olmayan veriler nedeniyle, huzur evi ortamında gribin
önlenmesinde RELENZA’nın etkililiği kanıtlanmamıştır. ≥65 yaşındaki yaşlı hastaların
tedavisinde de zanamivirin etkililiği kanıtlanmamıştır (bkz. Bölüm 5.1).
RELENZA tedavisi gören hastalarda akut ve/veya şiddetli olabilen bronkospazm ve/veya
solunum fonksiyonlarında azalma çok seyrek olarak bildirilmiştir. Bu hastaların bazılarının
geçmişinde hiçbir solunum hastalığı hikayesi olmamıştır. Bu gibi reaksiyonların görüldüğü
hastalar RELENZA tedavisini kesmeli ve derhal medikal değerlendirmeye tabi tutulmalıdır.
Sınırlı deneyim nedeniyle, şiddetli astımı olan hastalarda beklenen faydaya göre riskin
dikkatli bir şekilde değerlendirilmesi gerekmektedir ve bronkokonstriksiyon olması
durumunda yakın tıbbi takip ve uygun klinik imkanlar sağlanmadığı sürece RELENZA
uygulanmamalıdır. Persistan astımı veya şiddetli Kronik Obstrüktif Akciğer Hastalığı
(KOAH) olan hastalarda, RELENZA tedavisi esnasında altta yatan hastalığın yönetimi
optimize edilmelidir.
Astım veya KOAH’ı olan hastalarda RELENZA kullanımı uygun görülürse, hastaya
RELENZA kullanımında potansiyel bronkospazm riskine dair bilgi verilmeli ve hasta hızlı
etkili bir bronkodilatörü yanında bulundurmalıdır. İdame inhale bronkodilatör tedavisi alan
2alan hastalarda RELENZA kullanımından önce bronkodilatörlerini kullanmaları tavsiye
edilmelidir (bkz. Bölüm 4.2).
Zanamivir inhalasyon tozu nebulizatör veya mekanik ventilasyon ile uygulama için önceden
hazırlık gerektirmeyen solüsyon içinde hazırlanmamalıdır. Zanamivir inhalasyon tozu ile
hazırlanmış solüsyonu nebulizasyon veya mekanik ventilasyon ile alan influenza hastalarında,
formülasyondaki laktozun ekipmanın doğru çalışmasını engellediğinin rapor edildiği bir ölüm
vakasını da içeren hastaneye yatma durumu rapor edilmiştir. Zanamivir inhalasyon tozu
sadece birlikte sunulan cihaz ile uygulanmalıdır (bkz. Bölüm 4.2.).
RELENZA grip aşısının yerini tutmaz ve RELENZA kullanımı kişilerin yıllık aşılama için
değerlendirilmesini etkilememelidir. Gribe karşı koruma, RELENZA uygulandığı sürece
devam eder. RELENZA, ancak güvenilir epidemiyolojik verilerin gribin toplum içinde
dolaştığını göstermesi durumunda grip tedavisi ve önlenmesi için kullanılmalıdır.
RELENZA sadece influenza virüslerinin neden olduğu hastalığa karşı etkilidir.
RELENZA’nın influenza virüsleri dışındaki ajanlardan kaynaklanan herhangi bir hastalığa
karşı etkili olduğuna dair kanıt bulunmamaktadır.
İnfluenza hastalarına RELENZA uygulanması sırasında, özellikle çocuklarda ve ergenlerde
nöropskiyatrik semptomlar bildirilmiştir. Bu nedenle, hastalar davranışsal değişiklikler
açısından yakından takip edilmelidir ve her bir hasta için tedavinin devam ettirilmesine dair
yarar ve risklerin değerlendirilmesi gerekmektedir (bkz. Bölüm 4.8).
Nadir kalıtımsal galaktoz intoleransı, Lapp laktaz yetmezliği ya da glukoz galaktoz
malabsorpsiyon problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Diğer ilaçların zanamivir üzerine etkileri
Zanamivir renal filtrasyon aracılığıyla elimine edilir. Klinik olarak anlamlı ilaç etkileşmeleri
olası değildir.
Zanamivirin diğer ilaçlar üzerine etkileri
Zanamivir, sitokrom P450 (CYP) enzimlerinden CYP1A1/A2, 2A6, 2C9, 2C19, 2D6, 2E1 ve
3A4’ü inhibe etmemektedir. Zanamivir, renal taşıyıcı OAT1, 2, 3 ve 4; OCT 1 ve 2; OCT2-A;
OCT3 ve ürat taşıyıcısı hURAT1’i de etkilememektedir.
28 gün boyunca verildiğinde zanamivir influenza aşısının bağışıklık cevabını azaltmamıştır.
Özel popülasyonlara ilişkin ek bilgiler
Hiçbir etkileşim çalışması yapılmamıştır.
Pediyatrik popülasyon:
Hiçbir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi C’dir
3Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlar/Doğum kontrolü (Kontrasepsiyon) ile ilgili bir
veri bulunmamaktadır.
Gebelik dönemi
Zanamivirin gebelik sırasında güvenli kullanımı tespit edilmemiştir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz.
Bölüm 5.3). İnsanlara yönelik potansiyel risk bilinmemektedir.
İnhalasyon yoluyla uygulanmasını takiben zanamivirin sistemik emilimi düşüktür; ancak
insanlarda plasentayı geçip geçmediğine dair bilgi bulunmamaktadır. Gebe kadınlarda
zanamivir kullanımına yönelik sınırlı veri bulunmaktadır (300’den daha az gebelik). Hayvan
çalışmaları, üreme toksisitesi üzerine doğrudan veya dolaylı zararlı etkileri olduğunu
göstermemiştir (bkz. Bölüm 5.3). Önlem olarak, RELENZA’nın gebelik döneminde
kullanımından kaçınılmalıdır; RELENZA gerekli olmadıkça (anneye olacak yararı fetüse
muhtemel riskinden üstün gelmedikçe) gebelik döneminde kullanılmamalıdır.
Laktasyon dönemi
İnhalasyon yoluyla uygulanmasını takiben zanamivirin sistemik maruziyeti düşüktür; ancak
insanlarda süt ile atılıp atılmadığına dair bilgi bulunmamaktadır. Emzirilen çocuğa olan risk
göz ardı edilemez. Tedavinin anneye olan faydasıyla emzirmenin çocuğa faydası göz önünde
bulundurularak emzirmenin durdurulması veya RELENZA tedavisinin bırakılması/
başlanmamasına dair karar verilmelidir.
Üreme yeteneği / Fertilite
Hayvan çalışmaları, erkek veya dişi üreme toksisitesi üzerine klinik olarak anlamlı etkileri
olduğunu göstermemiştir (bkz. Bölüm 5.3).
4.7. Araç ve makine kullanımı üzerindeki etkiler
RELENZA’nın araç ve makine kullanım becerisi üzerine bir etkisi yoktur veya ihmal
edilebilir bir etkisi bulunmaktadır.
4.8. İstenmeyen etkiler
RELENZA kullanımından sonra, geçmiş solunum hastalığı (astım, KOAH) öyküsü olan
hastalarda seyrek ve geçmiş solunum hastalığı (astım, KOAH) öyküsü olmayan hastalarda çok
seyrek şekilde akut bronkospazm ve/veya solunum fonksiyonunda ciddi düşüş raporlanmıştır
(bkz. Bölüm 4.4).
Tedaviyle en azından ilişkili olma olasılığı olan advers olaylar aşağıda listelenmiştir. Sıklık
sınıflandırması aşağıdaki gibidir:
Çok yaygın ≥1/10
Yaygın ≥1/100 ve < 1/10
Yaygın olmayan ≥1.000 ve < 1/100
Seyrek ≥1/10.000 ve < 1/1.000
Çok seyrek ≤ 1/10.000
Bilinmiyor (eldeki verilerden hareketle tahmin edilemiyor)
4Bağışıklık sistemi hastalıkları
Yaygın olmayan: Orofarinkste ödem dahil alerjik tipte reaksiyonlar
Seyrek: Anaflaktik ve anaflaktoid reaksiyonlar, yüzde ödem
Sinir sistemi hastalıkları
Yaygın olmayan: Zanamivir inhalasyonundan kısa bir süre sonra hastalarda ateş ve
dehidrasyon gibi influenza semptomlarına eşlik eden vaso-vagal benzeri
reaksiyonlar rapor edilmiştir.
Solunum, göğüs bozuklukları ve mediastinal hastalıkları
Yaygın olmayan: Bronkospazm, dispne, boğazda gerginlik veya konstriksiyon
Deri ve derialtı doku hastalıkları
Yaygın: Döküntü
Yaygın olmayan: Ürtiker
Seyrek: Eritema multiforme, Stevens-Johnson sendromu ve toksik epidermal
nekrolizi de içeren ciddi deri reaksiyonları
Psikiyatrik hastalıkları
Grip hastalarında RELENZA uygulaması sırasında konvülsiyonlar ve bilinç düzeyinde
baskılanma, anormal davranış, halüsinasyonlar ve sayıklama gibi psikiyatrik olaylar
bildirilmiştir. Bu semptomlar temelde çocuklarda ve adölesanlarda bildirilmiştir.
Konvülsiyonlar ve psikiyatrik semptomlar RELENZA kullanmayan grip hastalarında da
bildirilmiştir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Semptomlar
İnhale zanamivirin doz aşımında bildirilen klinik bulgu ve semptomlar, inhale zanamivirin
terapötik dozlarının kullanımında ve/veya mevcut hastalık sırasında görülenlere benzer olmuştur.
Tedavi
Zanamivir düşük molekül ağırlığına, düşük protein bağlama ve düşük dağılım hacmine sahip
olduğu için hemodiyaliz ile uzaklaştırılması beklenir. İleri tedavi, klinik açıdan uygun olduğu
veya ulusal zehirlenme merkezince önerildiği şekilde olmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Sistemik kullanılan antiinfektifler, sistemik kullanılan antiviraller,
direkt etkili antiviraller, nöraminidaz inhibitörleri
ATC Kodu: J05AH01
Etki Mekanizması
5Zanamivir, influenza virüsünün yüzey enzimi olan nöraminidazın güçlü ve yüksek derecede
seçici bir inhibitörüdür. Nöraminidaz inhibisyonu, in vitro olarak çok düşük zanamivir
konsantrasyonlarında gerçekleşmiştir (influenza A ve B suşlarına karşı 0,64 nM – 7,9 nM’de
%50 inhibisyon). Viral nöraminidaz, enfekte hücrelerden yeni oluşan virüs parçalarının
ayrılmasına yardım eder ve viral enfeksiyonun diğer hücrelere geçmesini sağlayacak şekilde
virüsün mukustan epitel hücre yüzeylerine girişini kolaylaştırabilir. Bu enzimin inhibisyonu
influenza A ve B virüs replikasyonuna karşı in vitro ve in vivo aktivite şeklinde kendini
gösterir ve influenza A virüslerinin bilinen tüm nöraminidaz alt tiplerini kapsar.
Zanamivir, etkisini hücre dışında gösterir. Bulaşıcı influenza virionlarının solunum sistemi
epitel hücrelerinden salıverilmesini inhibe ederek hem influenza A hem de B virüslerinin
üremesini azaltır. İnfluenza viral replikasyonu solunum sisteminin yüzeyel epiteliyle
sınırlanır. Zanamivirin bu bölgeye topikal uygulamadaki etkinliği klinik çalışmalarda
kanıtlanmıştır.
Direnç
Zanamivir tedavisi sırasında direnç gelişimi seyrektir. Zanamivire karşı azalmış duyarlılık,
viral nöraminidazda veya viral hemaglutininde veya her ikisinde birden aminoasit
değişikliklerine sebep olan mutasyonlarla ilişkilidir. İnsan virüsleri ve zoonotik potansiyeli
olan virüslerin tedavisinde zanamivire karşı azalmış duyarlılığa katkısı olan nöraminidaz
sübstitüsyonları ortaya çıkmıştır: E119D, E119G, I223R, R368G, G370D, N434S (A/H1N1);
N294S, T325I (A/H3N2); R150K (B); R292K (A/H7N9). Q136K nöraminidaz sübstitüsyonu
(A/H1N1 ve A/H3N2), zanamivire karşı yüksek derecede dirence neden olmaktadır ancak
tedavide değil hücre kültürü adaptasyonunda seleksiyona uğramıştır.
Bu virüslerde azalmış duyarlılığın klinik önemi bilinmemektedir. Spesifik sübstitüsyonların
zanamivir virüs duyarlılığı üzerine etkileri suşa bağlı olabilir.
Çapraz direnç
Nöraminidaz inhibisyon testlerinde zanamivir ile oseltamivir veya peramivir arasında çapraz
direnç gözlemlenmiştir. Oseltamivir veya peramivir tedavisi sırasında ortaya çıkan bir dizi
nöraminidaz aminoasit sübstitüsyonu zanamivir duyarlılığında azalmaya neden olmaktadır.
Zanamivir ve diğer nöraminidaz inhibitörlerine azalmış duyarlılıkla ilişkili sübstitüsyonların
klinik önemi değişkendir ve suşla ilgili olabilir.
H275Y substitüsyonu nöraminidaz direnç sübstitüsyonlarının en yaygınıdır ve peramivir ile
oseltamivire azalmış duyarlılıkla ilişkilendirilmiştir. Bu sübstitüsyonun zanamivir üzerinde
etkisi yoktur; bu nedenle, H275Y sübstitüsyonu olan virüslerin zanamivire tam duyarlılığı
devam etmektedir.
Klinik çalışmalar
İnfluenza tedavisi
RELENZA, aşağıda yer alan tabloda detaylı olarak açıklandığı üzere, yetişkinlerde influenza
semptomlarını hafifletir ve bu semptomların ortalama süresini 1,5 gün (aralık: 1,0 – 2,5 gün)
azaltır. Yaşlı gönüllüler (>65 yaş) ve 5-6 yaşındaki çocuklarda influenza semptomlarının
hafiflemesine kadar geçen medyan sürede anlamlı bir azalma olmamıştır. RELENZA’nın
etkiliği, semptomlar ortaya çıktıktan sonra, tedaviye 48 saat içinde başlandığı zaman sağlıklı
yetişkinlerde ve tedaviye 36 saat içinde başlandığı zaman sağlıklı çocuklarda kanıtlanmıştır.
Ateşsiz hastalığı olan hastalarda tedavi faydası belgelenmemiştir (<37,8°C).
61. Doğal yollardan edinilen influenza A ve B’nin tedavisi için zanamivirle altı adet ana Faz
III, randomize, plasebo-kontrollü, paralel-gruplu, çok merkezli tedavi çalışması
(NAIB3001, NAIA3002, NAIB3002, NAI30008, NAI30012 ve NAI30009)
gerçekleştirilmiştir. Çalışma NAI30008’e sadece astımlı (n=399), KOAH’lı (n=87) veya
astım ve KOAH’lı hastalar (n=32); çalışma NAI30012'ye sadece yaşlı (≥65 yaş) hastalar
(n=358) ve çalışma NAI30009'a (n=471) 5-12 yaş arası pediatrik hastalar alınmıştır. Bu
altı çalışmadaki Tedavi Amaçlı popülasyonun 2942 hastadan oluştuğu görülmüş olup, bu
hastaların 1490’ı oral inhalasyon yoluyla günde iki defa 10 mg zanamivir almıştır.
Birincil sonlanım noktasının (yani klinik olarak anlamlı influenza belirti ve semptomların
hafiflemesine kadar geçen süre) altı Faz III çalışmanın tümü için aynı olduğu
belirlenmiştir. Altı faz III çalışmanın tümünde, hafifleme, ateş olmaması (yani <37,8°C),
yüksek ateş skorunun “yoktur” (NAI30012’deki normal/yoktur ila aynı) olması ve baş
ağrısı, miyalji, öksürük ve boğaz ağrısının “yoktur” veya “hafif” olarak kaydedilmesi
(NAI30012’de normal/yoktur ile aynı) ve bu durumun 24 saat boyunca devam etmesi
olarak tanımlanmıştır.
İnfluenza Semptomlarının Hafiflemesine Kadar Geçen Medyan Süre (Gün) Karşılaştırması:
İnfluenza Pozitif Popülasyon
Çalışma Plasebo Zanamivir Gün (%95 CI)
10 mg Olarak
inhale Fark p-değeri
günde iki
defa
NAIB3001 n=160 n=161
6 4,5 1,5 (0,5, 2,5)
0,004
NAIA3002 n=257 n=312
6 5 1 (0,0, 1,5)
0,078
NAIB3002 n=141 n=136
7,5 5,0 2,5 (1,0, 4,0)
<0,001
Birleştirilmiş NAIB3001, n=558 n=609
NAIA3002, ve NAIB3002 6,5 5 1,5 (1, 2)
analizi <0,001
Astım/KOAH çalışması
NAI30008 n=153 n=160
7 5,5 1,5 (0,5, 3,25)
0,009
Yaşlılar üzerinde yapılan çalışma
NAI30012 n=114 n=120 0,25 (-2 ila 3,25)
7,5 7,25 0,609
Pediatrik hastalar üzerinde yapılan çalışma
NAI30009 n=182 n=164 (0,5, 2)
5 4 1 <0,001
7Tedavi Amaçlı (ITT) popülasyonda, semptomların hafiflemesine kadar geçen süre açısından
görülen fark, NAIB3001, NAIA3002 ve NAIB3002’ye yönelik birleştirilmiş analizde 1 gün
(%95 CI: 0,5 ila 1,5), çalışma NAI30008’de 1 gün (%95 CI: 0 ila 2), çalışma NAI30012’de 1
gün (%95 CI – 1 ila 3) ve çalışma NAI30009’da 0,5 gün (%95 CI: 0 ila 1,5) olarak
belirlenmiştir. Yüksek risk altındaki çocuklar için sınırlı veriler mevcuttur.
Zanamivirle tedavi edilen 79 hasta dahil olmak üzere influenza B’li hastalara yönelik bir
birleştirilmiş analizde, 2 günlük tedavi faydası gözlenmiştir (%95 CI: 0,50 ila 3,50).
İnfluenza pozitif, ağırlıklı olarak sağlıklı yetişkinler üzerinde yapılan 3 faz III çalışmaya
yönelik birleştirilmiş analizde, komplikasyon insidansı plasebo alan hastalarda 152/558 (%27)
ve zanamivir alan hastalarda 119/609 (%20) olarak belirlenmiştir (rölatif risk zanamivir:
plasebo 0,73; %95 CI 0,59 ila 0,90, p = 0,004). Astımlı ve KOAH’lı hastaların alındığı
çalışma NAI30008’de, komplikasyon insidansı plasebo alan influenza pozitif hastalarda
56/153 (%37) ve zanamivir alan influenza pozitif hastalarda 52/160 (%33) olarak
belirlenmiştir (rölatif risk zanamivir: plasebo 0,89; %95 CI: 0,65 ila 1,21, p = 0,520). Astımlı
ve KOAH’lı hastaların alındığı çalışma NAI30012’de, komplikasyon insidansı plasebo alan
influenza pozitif hastalarda 46/114 (%40) ve zanamivir alan influenza pozitif hastalarda
39/120 (%33) olarak belirlenmiştir (rölatif risk zanamivir: plasebo 0,80; %95 CI: 0,57 ila
1,13, p = 0,520). Pediatrik hastalar üzerinde yapılan çalışma NAI30009’da, komplikasyon
insidansı plasebo alan influenza pozitif hastalarda 41/182 (%23) ve zanamivir alan influenza
pozitif hastalarda 26/164 (%16) olarak belirlenmiştir (rölatif risk zanamivir: plasebo 0,70;
%95 CI: 0,45 ila 1,10, p = 0,151).
Ağırlıklı olarak hafif/orta şiddetli astımı ve/veya Kronik Obstrüktif Akciğer Hastalığı
(KOAH) olan hastalarda gerçekleştirilen plasebo kontrollü bir çalışmada, tedavi esnasında
veya tedaviden sonra ölçülen bir saniyedeki zorlu ekspiratuar hacim (FEV ) veya pik
1
ekspiratuar akım hızı (PEFR) açısından zanamivirle plasebo arasında klinik olarak anlamlı bir
fark belirlenmemiştir.
İnfluenzanın önlenmesi
RELENZA’nın kendiliğinden ortaya çıkan influenza hastalığının önlenmesindeki etkililiği,
aileler üzerinde yapılan iki maruziyet sonrası profilaksi çalışması ve toplum içinde görülen
influenza salgınları esnasında yapılan iki mevsimsel profilaksi çalışmasında kanıtlanmıştır.
Bu çalışmalardaki birincil etkililik sonlanım noktası, semptomatik ve laboratuvar tarafından
doğrulanmış influenzanın insidansı olup, aşağıdaki semptomlardan iki veya daha fazlasının
varlığı (ağızdan alınan 37,8°C ateş veya yüksek ateş, öksürük, baş ağrısı, boğaz ağrısı ve
miyalji) ve laboratuvarda kültür, PCR veya serokonversiyonla (başlangıca kıyasla nekahat
dönemi antikor titresinde 4 kat artış olarak tanımlanır) doğrulanmış influenza olarak
tanımlanmaktadır.
Maruziyet sonrası profilaksi
İki çalışmada bir indeks vakadaki aile bireylerinde maruziyet sonrası profilaksi
değerlendirilmiştir. Bir indeks vakada semptomlar ortaya çıktıktan sonra 1,5 gün içinde, her
aile (≥5 yaşındaki tüm aile bireyleri dahil) 10 gün boyunca günde bir defa inhale RELENZA
10 mg veya plasebo almak üzere randomize edilmiştir. Sadece birinci çalışmada, her bir
indeks vaka, diğer aile bireyleriyle aynı tedaviye (RELENZA veya plasebo) randomize
edilmiştir. Bu çalışmada, en az bir adet yeni semptomatik influenza vakası olan ailelerin
oranı, plaseboyla %19’dan (168 ailenin 32’si) RELENZA ile %4’e (169 ailenin 7’si)
8düşmüştür (%79 koruma etkililiği; %95 CI: %57 ila %89, p<0,001). İkinci çalışmada, indeks
vakaları tedavi edilmemiştir ve semptomatik influenza insidansı, plaseboyla %19’dan (242
ailenin 46’sı) RELENZA ile %4’e (245 ailenin 10’u) düşmüştür (%81 koruma etkililiği; %95
CI: %64 ila %90, p<0,01). Sonuçların influenza A veya B’li alt gruplarda benzer olduğu
belirlenmiştir. Toplam 2128 kişinin alındığı bu çalışmalarda, 553 çocuğun 5-11 yaş arasında
olduğu ve bunlar arasından 123 çocuğun 5-6 yaşında olduğu belirlenmiştir. 5-6 yaş grubunda
laboratuvar testleriyle doğrulanmış semptomatik influenza insidansı (zanamivire karşı
plasebo), birinci çalışmada 1/28’e (%4) karşı 4/33 (%12) ve ikinci çalışmada 1/36’ya (%3)
karşı 4/26 (%15) olarak belirlenmiş olup, bu sonuçların daha büyük yaş kategorileriyle
uyumlu olduğu görülmektedir. Ancak, çalışmalar her bir yaş kategorisindeki koruma
etkililiğini gösterecek güçte olmadığı için, resmi bir alt grup analizi yapılmamıştır.
Mevsimsel Profilaksi
İki mevsimsel profilaksi çalışmasında toplum içinde görülen salgınlar esnasında 28 gün
boyunca günde bir defa alınan RELENZA 10 mg ve plasebo değerlendirilmiştir.
Aşılanmamış, ≥18 yaşındaki sağlıklı yetişkinlerin alındığı birinci çalışmada, semptomatik
influenza insidansı, plaseboyla %6,1'den (34/554) RELENZA ile %2'ye (11/553) düşmüştür
(%67 koruma etkililiği; %95 CI: %39 ila %83, p<0,001). İkinci çalışmaya influenzaya bağlı
komplikasyon riskinin yüksek olduğu, toplum içinde yaşayan ≥12 yaşındaki gönüllüler
alınmış ve katılımcıların %67’sine çalışma sezonunda aşı uygulanmıştır. Yüksek risk, ≥65
yaşındaki gönüllüler ve akciğer veya kardiyovasküler sistem bozuklukları gibi kronik
hastalıkları veya diyabeti olan gönüllüler olarak tanımlanmıştır. Bu çalışmada, semptomatik
influenza insidansı plasebo ile %1,4’ten (23/1685) RELENZA ile %0,2’ye (4/1678)
düşmüştür (%83 koruma etkililiği; %95 CI: %56 ila %93, p<0,001).
Sınırlı ve kesin olmayan veriler nedeniyle, huzur evi ortamında gribin önlenmesinde
RELENZA’nın etkililiği kanıtlanmamıştır.
5.2. Farmakokinetik özellikler
Genel özellikler
Emilim:
İnsandaki farmakokinetik çalışmalarda mutlak oral solüsyondaki zanamivirin biyoyararlılığı
düşük (ortalama (min, maks.) % 2 (%1, %5)) bulunmuştur. Oral olarak inhale edilen
zanamivir ile yapılan benzer çalışmalarda, serum konsantrasyonunun 1-2 saat içinde
doruk noktasına ulaşacak şekilde dozun yaklaşık % 10-20’sinin sistemik dolaşıma geçtiği
saptanmıştır. İlacın emiliminin zayıf olması sistemik konsantrasyonunun düşük olmasına
neden olur, bu yüzden de oral inhalasyon sonrası zanamivir sistemik olarak önemli bir
oranda alınmamış olunur. Tekrarlayan oral inhalasyon şeklindeki uygulamadan sonra,
kinetiğinde bir değişiklik olduğuna dair kanıt bulunmamaktadır.
Dağılım:
Zanamivir plazma proteinlerine düşük oranda bağlanır (< %10). Yetişkinlerde zanamivirin
dağılım hacmi yaklaşık 16L’dir bu da yaklaşık hücredışı su hacmi kadardır. Oral inhalasyonu
takiben zanamivir solunum sisteminde yoğun konsantrasyonlarda depolanır, böylece ilaç
influenza enfeksiyonu olan bölgelere dağılabilir.
Biyotransformasyon:
Zanamivirin metabolize olmadan değişmemiş halde böbreklerden atıldığı ve metabolize
olmadığı gösterilmiştir.
9Eliminasyon:
Zanamivirin oral inhalasyon yoluyla uygulama sonrasındaki serum yarılanma ömrü 2,6 ila
5,05 saat arasında değişmektedir. Tamamı idrarla değişmeden atılmaktadır. Toplam klerens,
idrar klerensiyle tahmin edildiği üzere 2,5 ila 10,9 L/saat arasında değişmektedir. Renal
eliminasyon 24 saat içinde tamamlanır.
Doğrusallık/Doğrusal olmayan durum:
Zanamivir doğrusal farmakokinetik gösterir.
Hastalardaki karakteristik özellikler
Geriyatrik popülasyon:
İnhale zanamivir için günlük 20 mg’lık tedavi dozlarında biyoyararlanım düşüktürn (%4-17)
ve bunun sonucu olarak hastalarda zanamivir için anlamlı düzeyde sistemik maruziyet yoktur.
Zanamivirin farmakokinetiğinde yaşa bağlı olarak oluşabilecek herhangi bir değişikliğin
klinik açıdan önemli olması beklenmemektedir ve doz değişikliği önerilmez.
Pediyatrik popülasyon:
Açık etiketli tek doz bir çalışmada, zanamivirin farmakokinetiği, 6-12 yaş arası kuru toz (10
mg) inhalasyon formülasyonu (Diskhaler cihazı) kullanan 16 pediatrik gönüllüde
değerlendirilmiştir. Sistemik maruziyetin yetişkinlerde 10 mg inhale tozla benzer olduğu
belirlenmiş, ancak değişkenliğin tüm yaş gruplarında yüksek olduğu ve en küçük çocuklarda
daha belirgin olduğu görülmüştür. Beş hasta, tüm zaman noktalarında veya dozdan 1.5 saat
sonra tespit edilemeyen serum konsantrasyonları nedeniyle çalışma dışı bırakılmış olup, bu
durum ilaç dağılımının yetersiz olduğunu göstermektedir.
Böbrek yetmezliği olan hastalar:
İnhale zanamivir, inhale edilen dozun yaklaşık %4-17’sinin emilmesine neden olur. Tek IV
zanamivir dozu çalışmasından ciddi böbrek yetmezliği grubunda, 2 mg dozun veya
inhalasyonda beklenen maruziyetin iki ila dört katı dozun uygulanmasından sonra
gönüllülerden örnekler alınmıştır. Normal doz rejimi (günde iki kez 10 mg) kullanıldığında 5.
günde öngörülen maruziyet, tekrarlanan IV uygulama sonrasında sağlıklı gönüllülerde tolere
edilenden 40 kat daha düşük olmuştur. Lokal konsantrasyonların önemi, düşük sistemik
maruziyet ve daha önceden çok daha yüksek maruziyetlere tolerans değerlendiriliğinde doz
ayarlaması önerilmemektedir.
Karaciğer yetmezliği olan hastalar:
Zanamivir metabolize olmaz. Bu nedenle, karaciğer yetmezliği olan hastalarda doz
ayarlaması gerekmez.
5.3. Klinik öncesi güvenlilik verileri
Genel toksisite çalışmaları, zanamivir için herhangi bir anlamlı toksisite göstermemiştir.
Zanamivir, genotoksik olmamıştır ve sıçanlar ile fareler üzerinde yapılan uzun süreli
karsinojenisite çalışmalarında klinik açıdan anlamlı bulgular görülmemiştir.
90 mg/kg/gün’e kadar olan dozlarda intravenöz zanamivir uygulamasını takiben gebe
sıçanlarda, tavşanlarda veya bunların fetüslerinde ilaçla ilişkili malformasyon, maternal
toksisite veya embriyotoksisite gözlemlenmemiştir. İlave bir sıçan embriyofötal gelişim
çalışmasında zanamivirin subkütan uygulamasını takiben, en yüksek doz olan günde üç defa
80 mg/kg (240 mg/kg/gün) dozuna maruziyeti olan yavrularda minör iskelet ve içorgan
10değişimleri insidansında artış gerçekleşmiştir; bunların çoğu çalışan suştaki geçmişe dönük
gerçekleşme oranının içerisinde kalmıştır. 80 mg/kg dozu (240 mg/kg/gün), Eğri Altı Alan
(EAA) ölçümlerine göre insanlarda klinik kullanımdaki inhale dozun yaklaşık 1000 katı
maruziyete karşılık gelmektedir. Sıçanlarda yürütülen peri ve post-natal gelişim çalışmasında,
yavruların gelişiminde klinik olarak anlamlı bir gerileme görülmemiştir.
90 mg/kg/gün’e kadar intravenöz zanamivir dozunun, tedavi alan erkek ve dişi sıçanlar veya
onların yavru kuşaklarının üreme ve fertilite fonksiyonlarında her hangi bir etkisi olmamıştır.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (inek sütünden elde edilmektedir)
6.2. Geçimsizlikler
Geçerli değildir.
6.3. Raf ömrü
84 ay
6.4. Saklamaya yönelik özel uyarılar
RELENZA 30°C altındaki oda sıcaklığında saklanmalıdır.
6.5. Ambalajın niteliği ve içeriği
RELENZA, her birinde 5 mg zanamivir ve 25 mg için yeterli miktarda laktoz monohidrat
bulunan düzenli dağılmış 4 blister içeren dairesel folyo diskten (ROTADİSK) oluşur.
Diskhaler ilacın uygulanması için temin edilmektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha
edilmelidir.
Kullanma talimatı
Toz haldeki ilaç, ağızdan akciğerlere nefesle birlikte çekilir. Diskhaler cihazına ayrı ayrı
blisterlerin içinde ilaç bulunan bir disk yerleştirilir ve alet çalıştırıldığında bir blister
açılır.Daha ayrıntılı kullanım talimatları için her ambalaj içinde bulunan, hastalar için
hazırlanan kullanma talimatına bakınız.
Hastalar için hazırlanan kullanma talimatları
İlk dozu uygulamadan önce bu talimatı dikkatlice okuyunuz. Eğer DİSKHALER’in nasıl
kullanacağınızdan hala emin değilseniz, talimatları sizinle birlikte gözden geçirmesi için
eczacınıza danışınız.
Diskhaler üç kısımdan oluşur:
Talimatı adım adım gözden geçirinceye kadar ROTADİSK’i parçalarına ayırmayın.
11ROTADİSK, DİSKHALER’in içine konmaya uygundur.
ROTADİSK, DİSKHALER tekerleğinin üzerine konmaya uygundur.
ROTADİSK 4 blisterden oluşur. Her blister toz şeklindeki RELENZA’dan bir doz içerir.
Önemli:
• ROTADİSK’in herhangi bir blisterini, DİSKHALER’e koymadan önce delmeyiniz.
• Dozlar arasında DİSKHALER’deki bir ROTADİSK’i saklayabilirsiniz, fakat dozu inhale
etme öncesine kadar blisteri delmeyiniz.
• DİSKHALER’i temiz muhafaza ediniz. Kullandıktan sonra ağızlığı kağıt bir mendille
siliniz ve kullanım aralarında mavi ağızlık kapağı yerine kapatınız.
RELENZA DİSKHALER’i kullanmak için basamaklar
1. Ağızlığın kapağını çıkarınız,
İç ve dış kısımlarının temiz olduğundan emin olunuz.
122. Beyaz tablanın köşelerinden tutunuz ve tablanın kenarlarındaki tüm plastik çıkıntılar
görülünceye kadar hafifçe dışarı çekiniz.
3. Baş ve işaret parmağınızı bu çıkıntıların üzerine yerleştiriniz, içeri doğru bastırınız ve
tablayı ana gövdeden dışarı doğru çekiniz.
Beyaz gövde kolayca dışarı çekilecektir.
4. Yeni bir RELENZA ROTADİSKİ koyu renkli tekerleğin üzerine yerleştiriniz.
B listerin yazılı kısmının yukarıda, yüzünün ise aşağı gelecek şekilde yerleştiğinden emin
olun. Blisterler tekerlekteki boşluklara tam olarak yerleşir.
5. Tablayı iterek ana gövdenin içine tam olarak sokunuz.
RELENZA’ı hemen inhale etmeye hazır değilseniz, mavi ağızlık kapağını takın.
13İnhalasyon için:
Dozu inhale etmeden hemen önceye kadar bu işlemi yapmayınız.
6. DİSKHALER’i yatay olarak tutunuz
Kapağı kalkabileceği kadar yukarı doğru kaldırın, kalkacaktır.
Kapak tamamen dikey konuma gelmelidir. Blisterin başından sonuna kadar delindiğinden
emin olun.
Kapağı geriye doğru itin (kapatın)
DİSKHALER’niz şu anda kullanıma hazırdır. Dozu inhale edene kadar yatay pozisyonunu
koruyunuz.
İlacın inhale edilmesi:
7. DİSKHALER’e ağzınızın içinde değilken basmayınız. Nefesinizi rahatça verebildiğiniz
kadar veriniz, DİSKHALER’i ağız hizanıza kadar kaldırınız. DİSKHALER’in içine
üflemeyiniz.
DİSKHALER’i yatay tutunuz.
Ağızlığı dişlerinizin arasına alınız. Dudaklarınızı ağızlığın çevresini saracak şekilde sıkıca
kapatınız.
Ağızlığı ısırmayınız. Ağızlığın yanındaki hava deliklerini kapatmayınız. Ağızlığınızdan
devamlı ve derin nefes alın. Nefesinizi bir süre tutun. DİSKHALER’i ağzınızdan uzaklaştırın.
Nefesinizi rahatça tutabildiğiniz kadar tutun.
Bir sonraki blisteri hazırlamak (dozunuzun ikinci bölümü):
148. Beyaz tablayı çekebildiğiniz kadar çekiniz (tamamen çıkarmayınız), daha sonra tekrar geri
itiniz.
Bir sonraki blister görünene kadar, tekerleği çeviriniz.
Yeniden inhalasyon yapmanız gerektiğinde, dolu blisteri delici iğnenin altındaki pozisyonuna
getiriniz.
Yeniden 6. ve 7. basamaklardaki gibi ilacı inhale ediniz.
9. Bütün dozu inhale ettikten sonra (normal olarak iki blister):
Ağızlığı kağıt bir mendille temizleyin ve mavi ağızlık kapağınız yerine takın. DİSKHALER’i
temiz tutmanız önemlidir.
ROTADİSK’in yenilenmesi:
10. Dört blisterin hepsi tamamiyle boşaldığında, ROTADİSK’i DİSKHALER’den çıkarınız ve
yeni bir tane yerleştiriniz, 1-5 basamaklarda anlatıldığı şekilde hareket ediniz.
7. RUHSAT SAHİBİ
GlaxoSmithKline İlaçları San. ve Tic. A.Ş.
Büyükdere Cad. No.173, 1.Levent Plaza
B Blok 34394 1.Levent/İstanbul
Tel. No : 212 – 339 44 00
Faks No : 212 – 339 45 00
8. RUHSAT NUMARASI
112/19
9. İLK RUHSAT TARİHİ / RUHSAT YENİLEME TARİHİ
Ruhsat tarihi: 04.04.2002
Ruhsat yenileme tarihi: 30.09.2014
10. KÜB’ÜN YENİLENME TARİHİ
15