1 KULLANMA TALİMATI  
 
SUPRANE VOLATİL  % 100 i nhalasyon b uharı, çözelti   
Sıvı halde solunum  gazı 
Ağızdan soluyarak  uygulanır. 
Etkin madde:   Her bir şişe içinde 240 mL desfluran içerir.  
Yardımcı maddeler:   Herhangi bir yardımcı madde içermez.  
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük 
doz kullanmayınız.  
 
Bu Kullanma Talimatında:  
 
1. SUPRANE  VOLATİL nedir ve ne için kullanılır?  
2. SUPRANE  VOLATİL’i kullanmadan önce dikkat edilmesi gerekenler  
3. SUPRANE  VOLATİL nasıl kullanılır?  
4. Olası yan etkiler nelerdir? 
5. SUPRANE  VOLATİL’in saklanması  
Başlıkları yer almaktadır.  1. SUPRANE  VOLATİL  nedir ve ne için kullanılır?  
SUPRANE VOLATİL ameliyatlarda genel anestezi (narkoz) sağlamak için kullanılan bir anestezi 
ilacıdır. Solunum yoluyla uygulanır (size solumanız için buhar şeklinde  uygulanır). Desfluran  buharını 
soluduğunuzda derin ve ağrısız bir uyku haline (narkoz) girersiniz.  Ayrıca ameliyat boyunca 
soluduğunuz sürece bu derin ve ağrısız bir uyku hali (narkoz) devam eder. SUPRANE VOLATİL 
erişkinlerde bu anestezi durumunun hem başlatılmasında hem de devam ettirilmesinde kullanılırken, 
çocuklarda yalnızca oluşmuş narkoz ha linin devamı için kullanılır.  
Ürün berrak ve renksiz sıvı halde olup 1 veya 6 alüminyum şişe ambalaj boyutlarıyla piyasaya  
sunulmaktadır.    
2 2. SUPRANE  VOLATİL ’i  kullanmadan önce dikkat edilmesi gerekenler  
Herhangi bir ilacı kullanmadan önce doktorunuza ya da eczacınıza danışınız. 
 SUPRANE  VOLATİL ’i aşağıdaki durumlarda KULLANMAYINIZ  
Eğer;  
- SUPRANE  VOLATİL  ya da  isofluran, sevofluran, halotan ve enfluran gibi diğer solunumla 
uygulanan anestezi ilaçlarına alerjiniz varsa,  
- Size genel anestezi uygulanmasını engelleyen tıbbi bir sorununuz varsa,  
- Sizde ya da akrabalarınızda “malign hipertermi” olarak tanımlanan durum varsa (Malign hipertermi 
solunum yoluyla anestezi uygulanan hastalarda ameliyat sırasında ya da ameliyattan kısa bir süre 
sonra vücut ısısının tehlikeli bir şekilde yükseldiği yüksek ateşli bir durumdur),  
- SUPRANE VOLATİL ya da isofluran, sevofluran, halotan ve enfluran gibi diğer solunumla 
uygulanan anestezi ilaçların ın kullanımına  bağlı bilinen karaciğer hastalığınız  (hepatit) veya bu 
ilaçlar ile anesteziden sonra gelişen açıklanamayan orta ila şiddetli karaciğer problemleriniz (örn. 
ateş ve/veya eozinofili ile ilişkili sarılık gibi karaciğer fonksiyon bozukluğu)  varsa,   
- SUPRANE VOLATİL, 6 yaşından küçük çocuklarda anesteziyi başlatmak amacıyla verilecekse,  
- Çocuksanız ve anesteziyi başlatmak için size verilecekse (anlamlı derecede öksürük , nefesi tutma, 
nefes almayı durdurma, ses teli spazmı (laringospazmı) ve hava yollarındaki artan salgı (sekresyon)  
riskleri sebebiyle ), 
- Çocuksanız (6 yaşından küçük) ve anestezinin devamlılığını sağlamak amacıyla size entübasyon 
yapılmadan kullanılacaksa (entübasyon nefes almanızı kolaylaştırmak amacıyla havayolunuza bir 
tüp yerleştirilmesidir ), 
- Koroner arter (kalbi besleyen damar) hastalığınız, Kkalp atış hızı veya kan basıncında artış riskiniz 
varsaolduğu durumlarda,  ve SUPRANE VOLATİL anesteziyi başlatmak için tek anestezik ilaç 
olarak kullanılacaksa, Hastane veya günlük bakım üniteleri dışında dişle ilgili bir işleminiz olacaksa,  
- Hamileyseniz veya hamilelik şüpheniz varsa,  
- Emziriyorsanız  kullanılmamalıdır . 
 SUPRANE  VOLATİL ’i aşağıdaki durumlarda DİKKATLİ KULLANINIZ  
Doktorunuz aşağıdaki durumlarda sizde anestezi oluşturmak için SUPRANE  VOLATİL  kullanırken 
özel dikkat gösterecektir:  
- Beyninizde tümör varsa,  
- Bronkokonstrüksiyona (öksürüğe, hırıltıya veya nefes darlığına yol açan akciğerlerin ve 
havayollarının daralması) eğiliminiz varsa,  
- Daha önce SUPRANE  VOLATİL  ile anestezi uygulandıktan sonra sizde karaciğerinizle ilgili 
aşağıdaki belirtiler ortaya çıkmışsa: 
o Sarılık (derinizin ya da gözünüzün beyaz bölümünün sararması)  
o Ateş 
o Karaciğer hücrelerinin ölmesi (nekroz). Bu bazı durumlarda ölümcül olabilir. 
- Kan şekeriniz yüksekse yani sizde bir diyabet hastalığı varsa (SUPRANE  VOLATİL  siz anestezi 
altındayken kan şekerinizi yükseltebilir), 
3 - Anesteziniz sırasında kas gevşetici olarak süksinil kolin adlı bir ilaç kullanılacaksa,  
- Kas distrofisi olarak adlandırılan (özellikle Duchenne tipi) bir hastalığınız varsa,  
- Kalbinizin elektriksel aktivitesinde bir artış varsa (QT uzaması),  
Doktorunuz aşağıdaki durumlarda sizde anestezi oluşturmak için daha az miktarlarda SUPRANE 
VOLATİL kullanabilir: 
- Kan hacminiz azsa (hipovolemi), 
- Tansiyonunuz düşükse (hipotansiyon), 
- Zayıf düşmüşseniz ya da yatalaksanız.  
Ayrıca doktorunuz aşağıdaki durumlarda sizde anestezi oluşturmak için SUPRANE  VOLATİL  
kullanmaktan vazgeçebilir (başka bir anestezi ilacını kullanmayı tercih edebilir):  
- Siroz hastalığınız (alkole bağlı karaciğer hastalığı) varsa,  
- Viral hepatit hastalığınız (virüsler tarafından oluşturulan bir karaciğer hastalığı) varsa,  
- Diğer karaciğer hastalıklarından biri varsa,  
- Ateşiniz varsa,  
- Hepatoselüler nekroz (karaciğer hücrelerinin hasarlanması) varsa.  
Ameliyat sonrası ağrı  
SUPRANE  VOLATİL  ile anestezi uygulanmışsa ameliyat sonrası çabuk ayılırsınız. Ameliyat sonrası 
ağrınız oluşması bekleniyorsa doktorunuz size uygulamak istediği ağrı kesicileri ameliyatın sonunda ya da ayılma odasına alınır alınmaz yapmak isteyecektir.  
SUPRANE VOLATİL  malign hipertermiye (ameliyat sırasında veya ameliyattan kısa bir süre sonra 
vücut ısısının tehlikeli bir şekilde yükseldiği yüksek ateşli bir durum) sebep olabilir. Size daha önceden inhale anestezi ilacı verildiyse ve özellikle kısa süre içerisinde birden fazla 
(tekrarlanan kullanım) uygulama yapıldıysa doktorunuz özellikle bu duruma dikkat e decektir . 
Doktorunuz kalp kasınızın kan ihtiyacının tedavi sırasında etkilenmeyeceğinden emin olacaktır.  
SUPRANE VOLATİL, anestezi esnasında kan şekeri seviyesinde hafif bir yükselmeye neden olabilir. 
SUPRANE VOLATİL, anestezinin idamesi için, yalnızca havayoluna nefes almaya yardımcı solunum 
tüpü yerleştirildiği durumlarda (entübasyon) kullanılabilir. 
Çocuklarda kullanım için bilgiler  SUPRANE VOLATİL,  astım veya yakın zamanda üst solunum yolu 
enfeksiyonu hikayesi olan çocuklarda, olası havayolu daralması ve havayolu direncinde artış nedeniyle dikkatle kullanılmalıdır.  
 
Anesteziden uyanmak, çocuklarda kısa süreli ajitasyona (sıkıntı, endişe) yol açabilir ve bu durumda 
söylenenleri yapmayabilirler.  
SUPRANE VOLATİL, diğer volatil anestezikler gibi özellikle çocuklarda orta kulak basıncının artmasına neden olabilir, bu nedenle SUPRANE VOLATİL ile anestezi sırasında orta kulak basıncı izlenmelidir.  
SUPRANE VOLATİL ’in yol açtığı nadir sorunlar:  
Çocuklarda kalp ritminde problemlere yol açabilir. Bu durum operasyon sırasında veya sonrasında ani 
ölüm ile sonuçlanabilir. Bu problemler sinir ve kas hastalıklarından (özellikle nöromüsküler hastalık, 
4 Duchene kas distrofisi) muzdarip çocuklarda görülür. Vakaların çoğunda eş zamanlı olarak 
süksametonyum da kullanılmıştır.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 SUPRANE  VOLATİL ’in yiyecek ve içecek ile kullanılması  
SUPRANE  VOLATİL ile anestezi altındayken yiyecek ve içecek kullanılması pratik olarak mümkün 
değildir. Ayıldıktan sonra ne zaman yiyecek ve içecek alacağınıza doktorunuz karar verecektir.  
 Hamilelik  
İlacı kullanmadan önce doktorunuza veya eczacınıza danışınız.  
Hamile iseniz, SUPRANE  VOLATİL’i KULLANMAYINIZ.  
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  Emzirme  
İlacı kullanmadan önce doktorunuza veya eczacınıza danışınız.  
Bebeğinizi emzirmekte olan bir anneyseniz SUPRANE  VOLATİL’i KULLANMAYINIZ.  
 Araç ve makine kullanımı  
SUPRANE  VOLATİL ’in araç ve makine kullanımı üzerinde ne tür etkileri olduğu bilinmemektedir. 
Ancak genel anestezi sonrasında araç ve makine kullanımıyla ilgili beceriler bozulabileceğinden 24 saat 
boyunca araç  ve makine kullanımından kaçınmalısınız. 
 
Diğer ilaçlar ile birlikte kullanımı  
SUPRANE  VOLATİL  ve belirli bazı ilaçlar birbiriyle etkileşim gösterebilir.  Reçeteli ilaçlar ile reçetesiz 
ürünler olan vitaminler, mineraller  ve bitkisel katkılar da dahil olmak üzere aldığınız tüm ilaçlar 
konusunda hekiminize , hemşirenize, cerr ahınıza ve anestezi doktorunuza  bilgi veriniz.  
Aşağıda listelenen ilaçlar desfluran ile birlikte kullanıldığında birbirleriyle etkileşime girebilir. Bu 
ilaçlardan bazıları, kullanım talimatlarında da belirtildiği gibi, ameliyat sırasında anestezi uzmanınız 
tarafından size verilir:  
- Kas gevşetici ilaçlar (örneğin süksametonyum, pankuronyum, atrakuryum, vekuronyum) . Bu ilaçlar 
genel anestezi altındayken kaslarınızı gevşetmek için kullanılır.  Anestezi uzmanınızın  bu ilaçların 
dozunu ayarlaması gerekebilir. 
- Narkotik ilaçlar (örneğin fentanil, morfin, remifantil). Bu ilaçlar güçlü ağrı kesici özelliği olan ve 
ameliyat sırasında sıklıkla kullanılan ilaçlardır.  Bu ağrı kesicileri başka zamanlarda da 
kullanabilirsiniz ve bu durumda doktorunuza söylemelisiniz. 
- Benzodiazepinler (örneğin midazolam, diazepam, nitrazepam). Bunlar rahatlatıcı etkisi olan 
sakinleştirici ilaçlardır. Sinirli hissettiğinizde, örneğin ameliyatınızdan önce, kullanılırlar, ancak bu 
sakinleştiricileri başka zamanlarda da kullanabilirsiniz. Bu ilaçlardan herhangi birini alıyorsanız 
desfluran verilmeden önce doktorunuza söylemelisiniz. 
5 - Nitröz oksit. Genel anestezi sırasında uyumanıza neden olacak ve ağrınızı hafifletecek bir ilaçtır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız 
ise lütfen doktorunuza veya eczacınıza bunlar hakkında bilgi veriniz. 
 3. SUPRANE  VOLATİL  nasıl kullanılır?  
Uygun kullanım ve doz/uygulama sıklığı için talimatlar:  
SUPRANE VOLATİL anestezi  uzmanı tarafından uygulanır. Anestezi uzmanınız sizdeki gereksinime 
bağlı olarak ilacınızın dozunu belirleyecek ve size uygulayacaktır.  Uygulanacak SUPRANE VOLATİL 
dozu yaşınıza, vücut ağırlığınıza ve size yapılacak ameliyatın tipine göre değişir. Anestezi uzmanınız 
ameliyat sırasında sizin tansiyon ve kalp hızınızı kontrol edecek ve gerektiğinde dozu ayarlayacaktır. 
Uygulama yolu ve metodu:  
Normalde sıvı halde olan SUPRANE VOLATİL uygulamadan önce anestezi cihazındaki “vaporizatör” 
adı verilen bir buharlaştırıcı cihazla  gaz haline getirilir.  
SUPRANE VOLATİL size aşağıdaki şekillerden biriyle uygulanır:  
- Önce damar içi yoldan uygulanan başka bir anestezi ilacıyla uyutulduktan sonra anestezi haliniz 
maske yoluyla devam ettirilir (Bu SUPRANE  VOLATİL ’in en yaygın kullanılan uygulama şeklidir). 
Ya da  
- Uyutulmanın başlatılması için maskeyle SUPRANE  VOLATİL  solutulur. Bu şekilde hızla ve 
kolayca uyursunuz (Bu SUPRANE  VOLATİL ’in daha az kullanılan uygulama şeklidir).  
Ameliyatınız bitince anestezi uzmanınız SUPRANE  VOLATİL  uygulamasını keser. Bu durumda bir kaç 
dakika içinde ayılırsınız.  
 Değişik yaş grupları:  
Çocuklarda kullanımı:  
- SUPRANE  VOLATİL  çok nadir olarak bazı çocuklarda anestezi altındayken kalbin ritmiyle ilgili 
sorunlara yol açabilir. Ameliyattan kısa bir süre sonra ölümle de sonuçlanabilen bu durum 
“Duchenne tipi kas distrofisi” adı verilen sinir ve kasların bir hastalığı olan çocuklar da görülür. Bu 
vakaların çoğunda SUPRANE  VOLATİL  ile birlikte kas gevşetici bir ilaç olan suksametonyum da 
uygulanmıştır. 
- SUPRANE VOLATİL çocuklarda anesteziyi başlatmak  amacıyla kullanılmamalıdır. Bunun nedeni 
anestezi başlatmak  için kullanılan SUPRANE  VOLATİL ’in aşağıdaki istenmeyen etkilere daha fazla 
oranda yol açmasıdır:  
o Öksürük 
o Nefes tutma  
o Soluk durması (apne)  
o Boğazda ses tellerinin olduğu bölgenin spazmı (laringospazm)  
o Solunum yollarında salgılarda artış  
- SUPRANE VOLATİL anestezinin idamesinde  6 yaşından küçük çocuklarda, çocuk entübe değilse  
(solunumu kolaylaştırmak amacıyla boğazına bir tüp uygulanmamışsa) kullanılmamalıdır.  
Eğer yukarıdaki durumlardan biri siz veya çocuğunuz için mevcutsa doktorunuz, hemşireniz veya 
eczacınıza danışınız. Dikkatle takip edilmeniz veya tedavinizin değiştirilmesi gerekebilir.  
6  
 Yaşlılarda kullanımı:  
Artan yaşla birlikte gereken SUPRANE  VOLATİL  dozları düşeceğinden doz yaşa göre ayarlanmalıdır.  
 
Özel kullanım durumları:  
Özel kullanımı yoktur. 
Eğer SUPRANE VOLATİL ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  Kullanmanız gerekenden daha fazla SUPRANE  VOLATİL  kullandıysanız:  
Size gerekenden daha fazla SUPRANE  VOLATİL  kullanıldığı farkedilirse , uygulamaya son verilerek 
saf oksijen solutulursunuz. Ayılırken de tansiyon ve kalp işlevleriniz dikkatle kontrol edilir. SUPRANE VOLATİL ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
SUPRANE VOLATİL’i kullanmayı unutursanız  
Unutulan dozları dengelemek için çift doz almayınız.  SUPRANE  VOLATİL  ile tedavi sonlandırıldığında oluşabilecek etkiler  
Doktorunuz SUPRANE  VOLATİL  ile tedavinizin ne kadar süreceğin e ameliyatınızın tipine göre karar 
verecektir . Ameliyat bittikten sonra SUPRANE  VOLATİL  uygulamasına son verildiğinde birkaç dakika 
içerisinde  ayılırsınız.  
 4. Olası yan etkiler nelerdir?  
Tüm ilaçlar gibi SUPRANE  VOLATİL ’in yan etkiler i olabilir. Yan etkilerin çoğu hafif ve orta 
şiddetlidir ve kısa sürelidir, f akat bazı ciddi yan etkiler de görülebilir.  
 
Yan etkiler şu şekilde sınıflandırılır: Çok yaygın: 10 hastanın en az birinde görülebilir.  
Yaygın: 10 hastanın birinden az fakat 100 hastanın birinden fazla görülebilir. 
Yaygın olmayan: 100 hastanın birinden az fakat 1.000 hastanın birinden fazla görülebilir.  
Seyrek: 1.000 hastanın birinden az fakat 10.000 hastanın birinden fazla görülebilir. 
Çok seyrek: 10.000 hastanın birinden az görülebilir. Bilinmiyor: Eldeki verilerden hareketle tahmin edilemiyor. 
 
Ameliyatınız sırasında anesteziniz SUPRANE  VOLATİL  ile sürdürülürken:   
− Vücudunuz un bazı bölgelerinde veya tümünde kızarıklık, kabarıklık ya da şişme oluşursa ,  
− Vücut ısınız aniden düşer ya da yükselirse,  
− Tansiyonunuz  aniden düş erse. 
 
7 Bunların hepsi çok ciddi yan etkilerdir. Eğer bunlardan biri sizde mevcut ise, sizin SUPRANE  
VOLATİL ’e karş ı ciddi alerjiniz var demektir, acil tıbbi müdahaleye gerek olabilir. 
Bu çok ciddi yan etkilerin hepsi oldukça seyrek görülür. 
SUPRANE VOLATİL uygulanırken a şağıda sıralanan yan etkiler görülebili r: 
 
− Çok yaygın   
o Bulantı  (anestezinin başlatılması ve sürdürülmesi sırasında meydana gelebilir .) 
o Kusma  (anestezinin başlanması ve sürdürülmesi sırasında meydana gelebilir .) 
 
− Yaygın  
o Farenjit  (boğaz iltihabı)  
o Baş ağrısı  
o Nefes tutma ( anestezinin  başlatılması ve sürdürülmesi sırasında meydana gelebilir .) 
o Göz kapağında iltihap (konjonktivit)  
o Kalpte ritim bozuklukları (nodal aritmi)  
o Kalbin yavaşlaması (bradikardi)  
o Kalbin hızlanması (taşikardi)  
o Tansiyonun yükselmesi (hipertansiyon)  
o Nefes alıp vermenin durması (apne) , öksürük (anestezinin başlatılması ve sürdürülmesi sırasında 
meydana gelebilir.)  
o Boğazda ses tellerinin olduğu bölgenin spazmı (laringospazm) ( anestezinin başlatılması 
sırasında meydana gelebili r.) 
o Elektrokardiyografide (EKG) bozulma  
o Kanınızdaki bazı testlerde bozulma (kreatinin fosfokinaz düzeylerinde yükselme)  
o Tükürük salgılanmasında artış  (anestezinin başlatılması ve sürdürülmesi sırasında meydana 
gelebilir .) 
 
− Yaygın olmayan   
o Huzursuzluk  
o Baş dönmesi/sersemlik hali  
o Kalp krizi  (miyokart enfarktüsü)  
o Kalp kasına kan akışında azalma  (miyokart iskemisi)  
o Kalp atış hızında düzensizlik (aritmi)  
o Kan damarlarında genişleme (vazodilatasyon)  
o Kas ağrısı (miyalji)  
o Vücuda yeteri kadar oksijen gitmemesi (hipoksi)  (anestezinin başlatılması ve  sürdürülmesi 
sırasında meydana gelebilir .) 
 
− Bilinmiyor  
o Pıhtılaşma bozuklukları (koagülopati), kanama  
o Kandaki bazı tuzların miktarlarının artması ya da azalması ( potasyum artışı yani hiperkalemi, 
potasyum azalması yani hipokalemi)  
o Kanın asitleşmesi/vücudun çok fazla miktarda asit üretmesi (metabolik asidoz)  
o Karışık ruh hali (deliryum)  
o Kasılma ya da havale geçirme (konvülsiyon)  
o Göz küresinde sararma (oküler ikterus)  
o Kalpte ciddi ritim bozukluğu (Torsade de pointes), kalbin yeteri kadar çalışmaması (ventriküler 
hipokinezi) ya da kanı pompalayamaz hale gelmesi ( ventrikül yetmezliği), kalbin durması 
(kardiyak arest)  
8 o Kalp ritim bozukluğu ( atriyal fibrilasyon)  
o Kan basıncının aşırı yükselmesi (malign hipertansiyon)  
o Kanama (hemoraji)  
o Tansiyonun ileri derecede düşmesi (hipotansiyon) ve tüm vücuda yeteri kadar kan ve oksijen 
gitmemesi (şok)  
o Kanlı balgam, solunum sıkıntısı, solunum yetmezliği, solunum durması  
o Hava yollarında ani kasılma (bronkospazm)  
o Karaciğer yetmezliği (hepatik yetmezlik)  
o Pankreasın ani gelişen iltihabi durumu (akut pankreatit)  
o Karın ağrısı  (abdominal ağrı)  
o Karaciğer fonksiyon testlerinde anormallik, karaciğer iltihabı  (hepatit, sitolitik hepatit) , 
karaciğer hücrelerinin ölümü (hepatik nekroz)  
o Karaciğer hastalığı  
o Safra yollarında tıkanıklık (kolestaz)  
o Gözlerde ve/veya vücutta sarılık  
o Kurdeşen (ürtiker), deride kızarıklık (eritem)  
o Aşırı halsizlik, yorgunluk, kaslarda erime (rabdomiyoliz)  
o Malign hipertermi (solunum yoluyla anestezi uygulanan hastalarda ameliyat sırasında ya da 
ameliyattan kısa bir süre sonra vücut ısısının tehlikeli bir şekilde yükseldiği yüksek ateşli bir 
durum). Şu semptomlara yol açabilir: K anda fazla miktarda karbon dioksit  (hiperkapni), kas 
katılığı (rijidite), artan kalp ritmi (taşikardi), solunum hızında artış (takipne), ciltte mavi/mor 
renk (siyanoz), düzensiz kalp atışı (aritmi), kan basıncında artma veya azalma, yüksek ateş   
o Güçsüzlük (asteni)  
o İyi hissetmeme hali  
o Kalp testlerinde  (EKG) bazı değişiklikler ( elektrokardiogram ST -T değişikliği, T dalgası 
değişikliği)  
o Karaciğer enzimlerinin kan testlerinde değişiklikler (alanin aminotransferaz yükselmeleri, 
aspartat aminotransferaz yükselmeleri ) 
o Kan bilirubin düzeylerinde artış  
o Akciğerlerden öksürük ile beraber kan gelmes i (hemoptizi)  
o Koagülasyon testlerinde anormallik 
o Kan amonyak değerlerinde artış  
o Operasyon sonrası sıkıntı (ajitasyon)  
o İlaç uygulama hatası  
o Kazara maruziyet  
 
Ayrıca hasta olmayan kişilerin SUPRANE VOLATİL uygularken kazayla maruz kalması sonucu 
bilinmeyen sıklıkta aşağıda sıralanan yan etkiler görülebilir:  
− Baş dönmesi/sersemlik hali  
− Şiddetli baş ağrısı  (migren) 
− Kalpte hızlanma  (taşiaritmi)  
− Çarpıntı (palpitasyonlar)  
− Gözlerde ağrı, tahriş, kızarma, kanlanma (oküler hiperemi), yanma, yara (ülseratif keratit) , geçici 
körlük, görme keskinliğinde azalma  
− Beyin iltihabı (ensefalopati)  
− Yorgunluk 
− Deride yanma hissi  
− Halsizlik  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
9 Yan etkilerin raporlanması  
 
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklaya rak ya da 0 800 314 00 08 numaralı yan etki 
bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. SUPRANE  VOLATİL ’in saklanması  
SUPRANE VOLATİL ’i çocukların göremeyeceği, erişemeyeceği yerlerde ve ambalajında saklayınız. 
Son kullanma tarihiyle uyumlu olarak kullanınız. Ambalajdaki son kullanma tarihinden sonra SUPRANE VOLATİL ’i kullanmayınız/son kullanma 
tarihinden önce kullanınız. 30°C’ın altında oda sıcaklığında saklanmalıdır. 
Kapağı sıkıca kapalı olarak dikey pozisyonda saklanmalıdır. 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim 
Değişikliği Bakanlığınca belirlenen toplama sistemine veriniz.  
 Ruhsat sahibi:  Baxter Turkey Renal Hizmetler A.Ş. Sarıyer/İstanbul  
 
 Üretim yeri :  Baxter Healthcare Corporation  
Puerto Rico - ABD 
 
Bu kullanma talimatı .............. tarihinde onaylanmıştır.  
