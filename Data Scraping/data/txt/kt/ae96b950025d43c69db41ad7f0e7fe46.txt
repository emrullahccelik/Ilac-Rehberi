1/8 
 KULLANMA TALİMATI  
 
Uyarı  
Sepsisli (şiddetli genel enfeksiyon), böbrek yetmez liği olan veya kritik durumdaki 
hastalarda kullanmayınız. 
Bölüm 2’deki ilacın kullanılmaması gereken durumlar açıklamasına bakınız . 
        
      Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna  bakabilirsiniz.  
 
PF POLİHES (HES 200/0.5) %6 I .V. infüzyon için çözelti  
Damar yolundan uygulanır.  
Steril 
 
• Etkin maddeler: Her 100 mL  çözelti 6 g hidroksietil nişasta ve 0,9 g sodyum klorür içerir.  
• Yardımcı madde : Enjeksiyonluk su.  
 
 
 
 
 
 
 
 
 
 
 
 
 
Bu Kullanma Talimatında:  
1. PF POLİHES nedir ve ne için kullanılır?  
2. PF POLİHES’i kullanmadan önce dikkat edilmesi gerekenler  
3. PF POLİHES nasıl kullanılır?  
4. Olası yan etkiler nelerdir? 
5. PF POLİHES’in saklanması  
Başlıkları yer almaktadır. 
 
1. PF POLİHES nedir ve ne için kullanılır?  
• PF POLİHES,  kan kaybettiğinizde, kristaloid olarak adlandırılan diğer ürünler tek başına 
yeterli olmadığı zamanlarda kan hacmini tamamlamak üzere kullanılır. 
• PF POLİHES, damar içi uygulamaya yönelik olarak hazırlanmış bir çözeltidir. İçerisinde 
hidroksietil nişasta adlı etkin madde bulunur. Çözelti 500 ve 1000 mililitrelik cam şişelerde 
bulunur. Bu ilacı kullanmaya başlamadan önce bu  KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gi ttiğinizde doktorunuza bu ilacı   
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 2/8 
 • PF POLİHES şu dur umlarda kullanılır: 
- Kan hacminin eksikliği ile seyreden yanık, kanama, ameliyatlar, tüm vücudun iltihabi 
durumu (sepsis) veya travma (vurma, çarpma, darbe) sonucu oluşan kan ya da sıvı kaybına 
bağlı şok durumunun (hipovolemik şok) önlenmesi ve tedavisi için.  
- Açık kalp ameliyatlarında kalp -  akciğer cihazında kullanılan sıvıya ek olarak.  
- Bir tür kan toplama işlemi (lökoferez) sırasında.  
 
2. PF POLİHES’i kullanmadan önce dikkat edilmesi gerekenler  
PF POLİHES’i aşağıdaki durumlarda KULLANMAYINIZ:  
Eğer,  
- Bu ilacın etkin maddesine veya yardımcı maddelerine karşı alerjiniz varsa  
- Ciddi genel enfeksiyondan (sepsis) şikayetçi iseniz  
- Yanık hasarından şikayetçi iseniz  
- Böbrek yetmezliğiniz varsa veya diyaliz alıyorsanız  
- Şiddetli karaciğer hastalığınız varsa  
- Beyninizde kanama var ise (intrakranial veya serebral kanama)  
- Kritik derecede hasta iseniz (örneğin; yoğun bakım ünitesinde kalmanız gerekiyorsa)  
- Vücudunuzda çok fazla sıvı var ve hiperhidrasyon olarak bilinen bir durumunuz olduğu 
söylenmişse  
- Akciğerlerinizde sıvı var ise (pulmoner ödem)  
- Susuz kalmış (dehidrate) iseniz  
- Size kanınızda ciddi sodyum veya klor artışı olduğu bildirilmiş ise  
- Karaciğer fonksiyonlarınızda şiddetli bozulma varsa  
- Şiddetli kalp yetmezliğiniz varsa  
- Kanınızın pıhtılaşması ile  ilgili ciddi problemleriniz varsa  
- Organ nakli geçirdiyseniz.  
 
PF POLİHES’i aşağıdaki durumlarda DİKKATLİ KULLANINIZ:  
Eğer,  
• Karaciğer fonksiyonlarınızda bozulma varsa  
• Kalbiniz veya dolaşım sisteminizle ilgili problemler varsa  
• Kan pıhtılaşma (koagülasyon) r ahatsızlıklarınız varsa  
• Böbreklerinizle ilgili problemler varsa  
 
Alerjik (anaflaktik/anaflaktoid) reaksiyon riski nedeniyle, bu ilacı aldığınızda bir alerjik 
reaksiyonun erken belirtilerini tespit etmek üzere yakından izleneceksiniz. 
 
Tedavinizin başlangıc ında size böbreklerin durumunu ölçen bir kan testi yapılacak (serum 
kreatinin düzeyi) ve bu teste göre ağır bir böbrek hastalığınız olması durumunda size PF 
POLİHES uygulanmayacaktır. Bu test sonuçları sınırdaysa ve özellikle de yaşlıysanız size kanı 
sulan dırma işlemi (hemodilüsyon) yapılırken özellikle dikkatli olunacak ve tedaviniz süresince 
bu test tekrar edilecektir.  
 3/8 
 Doktorunuz çözeltinin ilk 10- 20 mL 'sini yakın takip altında uygulayacaktır. Bu sırada alerjik 
reaksiyon görürse uygulamayı kesecektir.  
 
Doktorunuz uygulama sırasında sizi sıvı ve tuz dengeniz açısından takip edecek ve sıvı ve tuz 
kaybına bağlı şok durumlarında PF POLİHES ile başlangıç tedavisini takiben sıvı ve tuz 
dengesini düzeltici tedaviler uygulayacaktır.  
 
Dolaşımdaki kan kaybınız %20-25'in üzerine çıktığı durumlarda size kan transfüzyonu 
uygulanacaktır.  
 
Ameliyat ve travma:  
Doktorunuz bu ilacın size uygun olup olmadığını dikkatli şekilde değerlendirecektir.  
 
Doktorunuz aşırı sıvı yüklemesini önlemek için PF POLİHES dozunu dikkatli şekilde 
ayarlayacaktır. Bu, özellikle akciğerlerinizde, kalbinizde veya dolaşım sisteminizde  
problemleriniz varsa yapılacaktır.  
 
Hasta bakım personeli ayrıca vücudunuzun sıvı dengesini, kandaki tuz seviyesini ve böbrek 
fonksiyonlarını gözlemlemek üzere önl em alacaktır. Gerekirse ilave tuzlar alabilirsiniz.  
 
Buna ek olarak yeterince sıvı almanız sağlanacaktır. 
 
Eğer böbrek yetersizliği veya diyalize neden olan böbrek hasarınız varsa PF POLİHES 
kullanmayınız.  
 
Eğer tedavi esnasında böbrek fonksiyonlarında boz ukluk oluşursa:  
Doktorunuz böbrek bozukluğunun ilk belirtilerini tespit ederse size bu ilacı vermeyi 
durduracaktır. Buna ek olarak doktorunuz 90 gün boyunca böbrek fonksiyonunuzu izlemeye 
ihtiyaç duyabilir.  
 
Eğer tekrar eden şekilde size PF POLİHES verilmişse doktorunuz kanınızın pıhtılaşabilme 
durumunu, kanama süresini ve diğer fonksiyonları izleyecektir. Kanınızın pıhtılaşabilmesinde 
bir bozukluk olursa doktorunuz size bu ilacı vermeyi durduracaktır.  
 
Eğer açık kalp ameliyatına girecekseniz ve ameliyat es nasında kanınızı pompalamaya yardımcı 
olmak üzere bir kalp- akciğer makinasına bağlı iseniz, bu solüsyonun uygulanması önerilmez. 
 
Bu uyarılar, geçmişteki herhangi bir dönemde dahi ol sa sizin için geçerliyse lütfen doktorunuza 
danışınız.  
 
PF POLİHES’in yiye cek ve içecek ile kullanılması  
Damar yoluyla uygulanan bir ilaçtır; uygulama şekli açısından yiyecek ve içeceklerle herhangi 
bir etkileşimi yoktur.  
 4/8 
 Hamilelik  
İlacı kullanmadan önce doktorunuza veya eczacınıza danışınız.  
 
Doktorunuz tarafından özellikle uygun görülmediği takdirde, gebelik döneminde PF 
POLİHES’i kullanmayınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Bebeğinizi emziriyorsanız, bu durumu doktorunuza bildiriniz. Doktorunuz tarafından özellikle 
uygun görülmediği takdirde, emzirme döneminde PF POLİHES’i kullanmayınız. 
 
Araç ve makine kullanımı  
PF POLİHES’in araç ya da makine kullanımı üzerinde herhangi bir etkisi bul unmamaktadır. 
 
PF POLİHES’in içeriğinde bulunan bazı yardımcı maddeler hakkında önemli bilgiler  
Bu tıbbi ürün her 100 m L’sinde 15,4 mmol sodyum ihtiva eder. Bu durum, kontrollü sodyum 
diyetinde olan hastalar için göz önünde bulundurulmalıdır. 
 
Diğer ilaçlar ile birlikte kullanımı 
Reçetesiz alınan ilaçlar, aşılar ve bitkisel ilaçlar da dahil olmak üzere başka herhangi bir ilaç 
almayı planlıyorsanız, alıyorsanız veya yakın zamanda aldıysanız lütfen doktorunuza bildiriniz.  
 
PF POLİHES aşağıdaki ilaçlarla birlikte kullanılacaksa DİKKATLİ KULLANILMALIDIR:  
- Heparin ya da ağız yoluyla kullanılan kan sulandırıcı ilaçlar  
- Bazı kalp ve tansiyon ilaçları (beta bloker ve vazodilatör ilaçlar)  
- Diğer damar içi uygulanan ilaçlar  
 
Ayrıca PF POLİHES, aynı çözelti içinde uygulanan bazı ilaçlarla geçimsiz olabilir. Geçimsiz 
olduğu bilinen bu ilaçlar aynı çözelti içinde uygulanmamalı; bu ilaçlar başka uygulama setinden 
uygulanmalıdır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlar da 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. PF POLİHES nasıl kullanılır?  
• Uygun kullanım ve doz/uygulama sıklığı için talimatlar:  
Doktorunuz hastalığınıza bağlı olarak ilacınızın dozunu belirleyecek ve size uygul ayacaktır.  
 
Doktorunuz mümkün olan en düşük etkin dozu kullanacak ve PF POLİHES’i  24 saatten  
fazla infüze etmeyecektir.  5/8 
 PF POLİHES'in kan hacminin eksikliği ile seyreden durumlardaki ortalama günlük dozu 250–
1000 mL 'dir. Vakanın ağırlığına bağlı olarak bu miktarlar 2000- 2500 mL 'ye kadar arttırılabilir. 
Özel bir durum söz konusu değilse, 30 dakikada 500 mL' d e n  f a z l a  P F  P O L İ H E S  
verilmemelidir.  
 
Sizin bu ilaca hangi miktarlarda ihtiyacınız olduğuna ve size ne zaman uygulanacağına 
doktorunuz karar verecektir. B una yaşınız, vücut ağırlığınız ve bu ilacın size uygulanma 
nedenine göre karar verecektir.  
 
Doktorunuz PF POLİHES ile tedavinizin ne kadar süreceğini size bildirecektir. Tedaviyi erken 
kesmeyiniz çünkü istenen sonucu alamazsınız.  
 
Maksimum günlük doz %6 HES (130/0,40)  ve %6 HES (130/0,42) için 30 mL /kg'dır. Diğer 
HES ürünleri için maksimum günlük doz yeniden hesaplanmalıdır.  
 
Maksimum günlük doz: 2 g HES/kg vücut ağırlığı = 33 mL /kg vücut ağırlığı (75 kg ağırlığında 
bir hasta için 2500 mL'dir)  
 
• Uygulama yolu ve metodu:  
Toplardamarlara yerleştirilen küçük bir boru aracılığıyla uygulanır.  
 
PF POLİHES açık kalp ameliyatlarında kalp - akciğer cihazında kullanılan sıvıya eklenerek de 
kullanılabilir.  
 
•   Değişik yaş grupları:  
Çocuklarda kullanımı:  
PF POLİHES’i n çocuklarda kullanımı hakkında sadece sınırlı deneyim bulunmaktadır. Bu  
nedenle bu ilacın çocuklarda kullanımı tavsiye edilmez. 
 
Yaşlılarda kullanımı:  
İlaca ihtiyacınız olan miktar ve bu ilacın size ne zaman uygulanacağına doktorunuz karar 
verecektir.  
 
• Özel kullanım durumları:  
Böbrek yetmezliği:  
Böbrek yetmezliğiniz varsa bu ilacı kullanmayınız. 
 
Karaciğer yetmezliği:  
Karaciğer yetmezliği ile ilgili çalışmalar yapılmamıştır ancak kronik karaciğer hastalığı 
durumunda özel gözlem yapılmalıdır.   
 
Eğer PF POLİHES’in etkisinin çok güçlü veya zayıf olduğuna dair bir izleniminiz var ise, 
doktorunuz veya eczacınız ile konuşunuz. 
 6/8 
 Kullanmanız gerekenden daha fazla PF POLİHES kullandıysanız:  
Tedavi dozlarının üzerinde ve çok hızlı uygulanması akciğerlerde sıvı to planmasına ve kan 
hacminin artmasına neden olur. Aynı zamanda dolaşım bozukluğuna ve dolaşım süresinin 
uzamasına neden olur. Daha yüksek dozlarda uygulandığında ise kandaki alyuvar ve protein 
yoğunluğu azalabilir. Aşırı doz durumunda uygulama durdurularak karaciğer ve böbrek 
işlevleriniz yakından izlenecek ve gerektiğinde uygun tedavi yöntemleri uygulanacaktır.  
 
PF POLİHES ’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
PF POLİHES’i kullanmayı unutursanız  
Unutulan dozları dengelemek için çift doz almayınız. 
 
PF POLİHES ile tedavi sonlandırıldığında oluşabilecek etkiler:  
Bulunmamaktadır.  
 
4. Olası yan etkiler nelerdir? 
Tüm ilaçlar gibi, PF POLİHES’in içeriğinde bulunan maddelere duyarlı olan kişilerde yan 
etkiler ola bilir.  
 
Yan etkiler aşağıdaki kategorilerde gösterildiği şekilde sınıflandırılmıştır:  
 
Çok yaygın         : 10 hastanın en az birinde görülebilir.  
Yaygın          : 10 hastanın birinden az, fakat 100 hastanın birinden fazla görülebilir.  
Yaygın olmayan    : 100 hastanın birinden az, fakat 1.000 hastanın birinden fazla görülebilir. 
Seyrek          : 1.000 hastanın birinden az, fakat 10.000 hastanın birinden fazla görülebilir. 
Çok seyrek         : 10.000 hastanın birinden az görülebilir.  
Bilinmiyor         : Eldek i verilerden hareketle tahmin edilemiyor.  
 
Aşağıdakilerden biri olursa, PF POLİHES’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
- Alerji 
- Şok 
- Solunum durması, kalp durması  
 
Bunların hepsi çok ciddi yan etkilerdir.  
 
Eğer bunlardan biri sizde mevcut ise, sizin PF POLİHES' e karş ı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. 
 
Diğer yan etkiler  
Seyrek:  
- İlacın uygulandığı bölgede, ellerde, ayaklarda veya tüm vücutta kaşıntılı 
kızarıklık/kabarıklık (kurdeşen), yanma hissi;  7/8 
 - Solunum sıkıntısı, hırıltılı solunum, göğüste ağrı;  
- Vücutta aşırı sıcaklık ya da soğukluk hissi;  
- Baş dönmesi, bayılma hissi;  
- Kalpte çarpıntı; 
- Tükürük bezlerinizde büyüme  
- Baş ağrısı, ateş, üşüme hissi, kusma (grip benzeri belirtiler);  
- Kas ağrısı, kol ve bacaklarda ağrı veya şişlik.  
 
Bunların hepsi çok ciddi yan etkilerdir.  
 
Eğer bunlardan biri sizde mevcut ise, sizin PF POLİHES’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. 
 
Çok seyrek:  
- Kalp durması  
- Solunum durması  
- Şok 
 
Bu çok ciddi yan etkilerin hepsi oldukça seyrek görülür. 
 
PF POLİHES’e bağlı olarak aşağıdaki yan etkiler de görülebilmektedir.  
Bilinmiyor:  
- Kaşıntı 
- Böbrek ağrısı  ve hasarı  
- Karaciğer hasarı  
- Bazı kan testlerinde değişiklik  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan  veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan ‘İlaç Yan Etki Bildirimi’ ikon una tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. PF POLİHES’in saklanması  
PF POLİHES’i çocukların göremeyeceği, erişemeyeceği yerlerde ve ambalajında saklayınız. 
25°C  altında ki oda sıcaklığında , doğrudan ışık almayan bir yerde  saklayınız.  
 
Her şişe tek kullanımlıktır. Kısmen kullanılmış şişeler saklanmamalı; uygulamanın yapıldığı 
sağlık kuruluşunun tıbbi atık prosedürlerine uygun olarak imha edilmelidir. 8/8 
 Son kullanma tarihiyle uyumlu olarak kullanınız. 
Ambalajdaki son kullanma tarihinden sonra PF POLİHES’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat Sahibi:  
POLİFARMA İLAÇ SANAYİ VE TİC. A.Ş.  
Vakıflar OSB Mahallesi, Sanayi Caddesi,  No:22/1  
Ergene/TEKİRDAĞ  
Tel: (0282) 675 14 04  Faks: (0282) 675 14 05  
 
Üretim Yeri :  
POLİFARMA İLAÇ SANAYİ VE TİC. A.Ş . 
Vakıflar OSB Mahallesi, Sanayi Caddesi,  No:22/1  
Ergene/TEKİRDAĞ  
Tel: (02 82) 675 14 04  Faks:  (0282) 675 14 05  
 
Bu kullanma talimatı …/…/… tarihinde onaylanmıştır.  