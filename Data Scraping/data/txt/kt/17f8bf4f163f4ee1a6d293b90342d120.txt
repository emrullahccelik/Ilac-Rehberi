 
          
                            Sayfa 1 
 KULLANMA TALİMATI  
 
ZESPİRA® 4 mg çiğneme tableti  
Ağızdan çiğnenerek alınır.  
 
• Etkin madde:  4 mg montelukast (4,16 mg montelukast sodyum olarak) içerir.  
• Yardımcı maddeler:  Mannitol, mikrokristalin selüloz, kroskarmeloz  sodyum, hidroksipropil 
selüloz, aspartam (E951) , siyah kiraz esansı, kırmızı demir oksit, magnezyum stearat   
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında:  
 
1. ZESPİRA nedir ve ne için kullanılır?  
2. ZESPİRA’yı kullanmadan önce dikkat edilmesi gerekenler  
3. ZESPİRA nasıl kullanılır?  
4. Olası yan etkiler nelerdir?  
5. ZESPİRA’nın saklanması  
 
Başlıkları yer almaktadır.  
 
1. ZESPİRA nedir ve ne için kullanılır?  
 
ZESPİRA lökotrienler adı verilen maddeleri engelleyen bir lökotrien alıcısı (reseptör) 
antagonistidir (karşıt etki gösteren). Lökotrienler  akciğerlerde solunum yollarının daralmasına 
ve şişmesine neden olur. ZESPİRA, lökotrienleri  engelleyerek astım belirtilerini iyileştirir ve  
astımın kontrol altına alınmasına yardımcı olur  ve mevsimsel alerji belirtilerini azaltır (saman  
nezlesi  veya  mevsimsel  alerjik nezle  (rinit)  olarak da bilinir) .  
 
ZESPİRA inatçı astımın tedavisi ve alerjik nezlenin (rinitin ) belirtilerinin giderilmesi için 
reçetelenir:  
 
Astım:  
ZESPİRA 4 mg çiğneme tableti, 2 -5 yaş arası pediyatrik hastalarda astımın tedavisinde 
kullanıl ır.  
 
Doktorunuz, çocuğunuzun astımının belirtilerine ve ciddiyetine bağlı olarak ZESPİRA'nın nasıl 
kullanılması gerektiğini belirleyecektir.  
  
          
                            Sayfa 2 
 ZESPİRA’yı  bir astım atağında kısa süreli iyileşme sağlamak için kullanmayın. Astım 
atağı yaşadığınızda doktorunuzun astım ataklarının tedavisi için size söylediklerini yapmanız 
gerekir.  
 
Alerjik Rinit:  
ZESPİRA alerjik rinit belirtilerinin (hapşırık, burun tıkanıklığı, burun akıntısı ve kaşıntısı) 
kontrolüne yardımcı olmak amacıyla kullanılır. ZESPİRA çiğneme tableti, 2 -5 yaş arası 
pediyatrik hastalarda mevsimsel alerjik rinit ve pereniyal alerjik rinit (yıl boyu devam eden) 
belirtilerinin  giderilmesi için kullanılır.  
 
ZESPİRA  4 mg çiğneme tableti  28 ve 84 tabletlik ambalajlarda kullanıma sunulmuştur. Her bir 
tablet 4 mg montelukast içerir.  
 
Astım nedir?  
Astım uzun süreli bir hastalıktır.  
Astım şunları içerir:  
• Daralan solunum yollarından ötürü nefes almada zorluk. Solunum yollarının bu daralması 
çeşitli durumlara göre iyileşir ya da kötüleşir.  
• Sigara dumanı, polen, soğuk hava veya egzersiz gibi birçok şeye tepki veren hassas solunum 
yolları  
• Solunum yollarında şişme (iltihap)   
 
Astım belirtileri şunlardır:  
• Öksürük  
• Hırıltılı solunum  
• Göğüs sıkışması  
 
Alerjik rinit nedir?  
• Saman nezlesi olarak da bilinen mevsimsel alerjik rinit  ağaç, çimen ve ot polenleri gibi ev 
dışında bulunan alerjenler (alerjik reaksiyona neden olan maddeler) ile tetiklenir.  
• Uzun süre devam eden (pereniyal) alerjik rinit yıl boyu görülebilir ve genellikle ev tozu 
akarları, hayvan tüyü kepeği ve/veya küf sporları gibi ev içindeki alerjenler ile tetiklenir.  
• Alerjik rinit belirtileri aşağıdakileri içerebilir:  
• Burun tıkanıklığı, akıntısı ve/veya kaşıntısı  
• Hapşırık  
 
2. ZESPİRA’yı  kullanmadan önce dikkat edilmesi gerekenler  
 
Çocuğunuzda şimdi ya da geçmişte olan herhangi bir tıbbi problemi ya da alerjiyi doktorunuza 
bildiriniz.   
 
ZESPİRA’yı aşağıdaki durumlarda KULLANMAYINIZ  
Eğer;  
• Çocuğunuz  montelukast  veya ilacın herhangi bir bileşenine karşı alerjikse (aşırı duyarlılığı 
var ise) . 
 
  
          
                            Sayfa 3 
 ZESPİRA’yı aşağıdaki durumlarda DİKKATLİ KULLANINIZ  
Çocuğunuza ZESPİRA vermeden önce doktorunuz veya eczacınız ile konuşunuz.  
 
Eğer:  
• Çocuğunuzun a stımı veya solunumu kötüleşirse, derhal doktorunuza söyleyiniz.  
• Oral (ağız yoluyla) ZESPİRA akut (aniden ve/veya şiddetli gelişen) astım ataklarının 
tedavisinde kullanılmak üzere tasarlanmamıştır. Bir atak yaşarsanız doktorunuzun çocuğunuz 
için verdiği talimatlara uyunuz. Çocuğunuzun a stım atakları için aldığı kurtarıcı inhale ilacı her 
zaman yanınızda bulundurunuz.  
• Çocuğunuzun tüm astım ilaçlarını doktorunuz tarafından belirtilen şekilde almanız 
önemlidir. ZESPİRA doktorunuzun çocuğunuza reçetelediği diğer astım ilaçlarının yerine 
kullanılmamalıdır.  
• Çocuğunuz a stım karşıtı ilaçlar alan tüm hastalar gibi grip benzeri  hastalık, kollarda veya 
bacaklarda uyuşukluk veya karıncalanma, akciğer belirtilerinde  kötüleşme ve/veya döküntü 
olaylarının birleşimini  yaşarsa doktorunuza başvurmanız gerektiğinin farkında olunuz.  
Çocuğunuz un astımı asetilsalisilik asit (aspirin) alınca kötüleşiyorsa, ZESPİRA alırken aspirin 
veya steroid olmayan antiinflamatuvar ilaçlar adı verilen ağrı kesici diğer ilaçları 
kullanmamalıdır .  
 
Montelukast ile tedavi edilen her yaştan hastada çeşitli nöropsikiyatrik olaylar (örneğin 
davranış ve ruh hali ile ilgili değişiklikler, depresyon ve intihar eğilimi) bildirilmiştir (bk. 
Bölüm 4). Montelukast kullanırken bu tür belirtiler gelişirse, doktorunuza başvurmalısınız.  
 
Bu uyarılar geçmişteki herhangi bir dönemde dahi olsa çocuğunuz için geçerli ise lütfen 
doktorunuza danışın.  
 
ZESPİRA’nı n yiyecek ve içecek ile kullanılması  
ZESPİRA  yemekle birlikte alınmamalıdır, yiyeceklerden en az 1 saat önce veya 2 saat sonra 
alınmalıdır. Tabletler yutmadan önce çiğnenmelidir.  
 
Hamilelik  
ZESPİRA 4 mg çiğneme tableti, 2 -5 yaş arası pediyatrik hastalarda kullanılacağından bu bölüm 
geçerli değildir.   
 
İlacı kullanmadan önce doktorunuza veya eczacınıza danışınız.  
 
Tedaviniz sırasında hamile olduğunuzu fark ederseniz hemen doktorunuza danışınız.  
 
Emzirme  
ZESPİRA 4 mg çiğneme tableti, 2 -5 yaş arası pediyatrik hastalarda kullanılacağından bu bölüm 
geçerli değildir, ancak aşağıda verilen bilgiler etkin madde montelukast ile ilgilidir.  
 
İlacı kullanmadan önce doktorunuza veya eczacınıza danışınız.  
 
ZESPİRA’nı n anne sütüne geçip geçmediği bilinmemektedir. Emziriyorsanız veya bebeğinizi 
emzirmeyi düşünüyorsanız, ZESPİRA  almadan önce doktorunuza danışmalısınız.  
 
  
          
                            Sayfa 4 
 Araç ve makine kullanımı  
ZESPİRA  4 mg çiğneme tableti,  2-5 yaş arası pediyatrik hastalarda kullanılacağından bu bölüm 
geçerli değildir, ancak aşağıda verilen bilgiler etkin madde montelukast ile ilgilidir.  
 
ZESPİRA’nı n araç veya makine kullanma becerinizi etkilemesi beklenmez. Ancak , kişilerin 
ilaçlara verdiği yanıtlar farklı olabilir. ZESPİRA  ile bildirilen belirli yan etkiler (baş dönmesi 
ve sersemlik) bazı hastaların araç veya makine kullanma becerisini etkileyebilir.  
 
ZESPİRA’nı n içeriğinde bulunan bazı yardımcı maddeler hakkında önemli bilgiler  
ZESPİRA, aspartam (fenilalanin kaynağı) içerdiğinden, fenilketonürisi olan insanlar için zararlı 
olabilir.  
 
Diğer ilaçlar ile birlikte kullanımı  
Bazı ilaçlar ZESPİRA’nı n etki mekanizmasını değiştirebilir veya ZESPİRA  diğer ilaçlarınızın 
etki mekanizmasını değiştirebilir.  
 
Reçetesiz olan ilaçlar da dahil olmak üzere çocuğunuz başka bir ilaç kullanıyorsa ya da 
çocuğunuza yakın zamanda bir ilaç verildiyse ya da verilmiş olabilirse doktorunuza bilgi 
veriniz.  
 
Eğer aşağıdaki ilaçları alıyorsanız, ZESPİRA’ya  başlamadan önce bunları doktorunuza 
söyleyiniz:  
• Fenobarbital (epilepsi tedavisi için kullanılır),  
• Fenitoin (epilepsi tedavisi için kullanılır)  
• Rifampisin (tüberküloz ve bazı diğer enfeksiyonların tedavisi için kullanılır)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen doktorunuza veya eczacınıza bunlar hakkında bilgi veriniz.  
 
3. ZESPİRA nasıl kullanılır?  
 
Çocuğunuzun bu ilacı daima doktorunuzun veya eczacınızın size söylediği şekilde almasını 
sağlayın. Eğer emin değilseniz çocuğunuzun doktoru veya eczacınız ile kontrol ediniz.  
 
Uygun kullanım ve doz/uygulama sıklığı için talimatlar:  
 
2-5 yaş arası  çocuklar için :  
• ZESPİRA çocuklara ebeveyn gözetiminde verilmelidir. İlacı çiğneme tableti olarak alma 
problemi yaşayan çocuklar için oral granül formu bulunmaktadır. ZESPİRA 4 mg çiğneme 
tabletini çocuğunuza günde bir kez akşamları verin (bk. Uygulama yolu ve metodu).  
• ZESPİRA’yı astım belirtileri yaşamasa veya ani gelişen bir astım atağı geçirmese bile, 
doktorunuz reçetelediği sürece her gün çocuğunuza vermelisiniz.  
• Astım belirtileri kötüleşirse veya astım atakları için alınan kurtarıcı inhale ilacı çocuğunuz 
için daha fazla kullanmanız gerekirse derhal doktorunuzu arayınız.  
• ZESPİRA’yı bir astım atağında kısa süreli iyileşme sağlamak için kullanmayın. 
Çocuğunuz astım atağı yaşadığında doktorunuzun astım ataklarının tedavisi için size 
söylediklerini yapmanız gerekir.   
          
                            Sayfa 5 
 • Astım atakları için çocuğunuzun kurtarıcı inhale ilacınızı her zaman yanınızda 
bulundurunuz.  
 
Doktorunuz size söylemedikçe diğer astım ilaçlarını çocuğunuza vermeyi bırakmayınız veya 
dozunuzu azaltmayınız.  
 
Mevsimsel alerjik rinitli çocuklarda ve pereniyal alerjik rinitli çocuklarda (2 -5 yaş arası):  
• ZESPİRA’yı çocuğunuza her gün aynı saatte bir kez veriniz.  
• ZESPİRA’yı doktorunuz reçetelediği sürece günde bir kez çocuğunuza vermelisiniz.  
 
Uygulama yolu ve metodu:  
• ZESPİRA sadece ağız yoluyla alınır.  
• ZESPİRA yemekle birlikte alınmamalıdır, yiyeceklerden en az 1 saat önce veya 2 saat sonra 
alınmalıdır. Tabletler yut ulmadan önce çiğnenmelidir.  
 
Eğer çocuğunuz ZESPİRA kullanıyorsa, çocuğunuzun montelukast etkin maddesi içeren başka 
bir ilaç almadığından emin olunuz.  
 
Değişik yaş grupları:  
 
• Çocuklarda kullanım 12 aylık –5 yaş arası çocuklar için ZESPİRA 4 mg pediyatrik oral 
granül  içeren saşe,  
• 2-5 yaş arası çocuklar için ZESPİRA 4 mg çiğneme tableti, günde bir kez  
• 6-14 yaş arası çocuklar için ZESPİRA 5 mg çiğneme tableti , günde bir kez  kullanılabilir.  
 
Yaşlılarda kullanım  
Yaşa bağlı olarak özel doz ayarlaması gerekmemektedir.  
 
Özel kullanım durumları:  
 
Böbrek/ Karaciğer yetmezliği:  
Böbrek yetmezliği olan hastalarda doz ayarlaması yapmaya gerek yoktur. Hafif -orta derecede 
karaciğer yetmezliği olan hastalarda doz ayarlaması gerekmez. Ciddi karaciğer yetmezliği olan 
hastalara ilişkin veri yoktur.  
 
Eğer ZESPİRA’nın  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla ZESPİRA kullandıysanız :  
Öneri almak için derhal doktorunuzla iletişime geçiniz.  
 
Doz aşımı raporlarının çoğunda hiçbir yan etki bildirilmemiştir. Yetişkinlerde ve çocuklarda 
doz aşımıyla birlikte en sık bildirilen belirtiler  karında ağrı, uyku hali, susama, baş ağrısı, kusma 
ve aşırı hareketliliktir.  
 
ZESPİRA’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
  
          
                            Sayfa 6 
 ZESPİRA’yı kullanmayı unutursanız :  
İlacınızı tavsiye edilen şekilde vermeye  çalışınız.  
 
Ancak çocuğunuz  bir doz almayı unutursa  normal kullanıma devam ediniz.  
 
Unutulan dozları dengelemek için çift doz almayınız.  
 
ZESPİRA ile tedavi sonlandırıldığında oluşabilecek etkiler  
ZESPİRA çocuğunuz un astımını ancak çocuğunuz ilacı almaya devam ederse tedavi edebilir.  
 
Çocuğunuzun ZESPİRA’yı doktorunuzun reçetelediği süre boyunca alma sı önemlidir. 
ZESPİRA  çocuğunuzun astımını  kontrol etmeye yardımcı olacaktır.  
 
Bu ürünün kullanımı ile ilgili herhangi bir ilave sorunuz olursa, çocuğunuzun doktoruna veya 
eczacınıza danışınız.  
 
4. Olası yan etkiler nelerdir?  
 
Tüm ilaçlar gibi ZESPİRA’nın içeriğinde bulunan maddelere duyarlı olan kişilerde yan etkiler 
olabilir. Montelukast 4 mg çiğneme tableti ile yapılan klinik çalışmalarda en yaygın şekilde 
bildirilen ( 10 hastanın birinden az, fakat 100 hasta nın birinden fazla görülebilen)  ve 
montelukast ile ilişkili olduğu düşünülen yan etkiler şunlardır:  
• Karın ağrısı  
• Susama  
 
Ayrıca, montelukast  10 mg film kaplı tabletler ve 5 mg çiğneme tabletleri ile yapılan klinik 
çalışmalarda bildirilen yan etkiler şunlardır:  
• Baş ağrısı  
 
Montelukastın  yan etkileri genellikle hafiftir ve montelukast  ile tedavi edilen hastalarda 
plaseboya (ilaç içermeyen  tablet) göre daha yüksek sıklıkta ortaya çık mışlardır.  
 
Yan etkiler aşağıdaki kategorilerde gösterildiği şekilde tanımlanmıştır:  
 
Çok yaygın: 10 hasta nın en az birinde  görül ebilir.  
Yaygın: 10 hastanın birinden az, fakat 100 hasta nın birinden fazla görülebilir .  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hasta nın birinden az, fakat 10.000 hastanın birinden fazla görülebilir.  
Çok seyrek: 10.000 hastadan birinden az görül ebilir.   
Bilinmiyor: Eldeki verilerden hareketle tahmin edilemiyor.  
 
Ciddi yan etkiler  
Aşağıdaki yan etkilerden herhangi birini fark ederseniz hemen doktorunuza söyleyiniz, 
bunlar çocuğunuz için ciddi olabilir ve çocuğunuzun acil tıbbi tedavi görmesi gerekebilir.  
 
Yaygın olmayan:  
• Yüz, dudak, dil ve/veya boğazda şişme dahil yutma güçlüğü veya nefes alma güçlüğüne yol 
açan alerjik reaksiyonlar   
          
                            Sayfa 7 
 • Davranış ve ruh hali değişiklikleri: saldırgan davranış veya düşmanlık içeren gerginlik hali 
(ajitasyon), depresyon  
• Nöbet  
 
Seyrek:  
• Kanama eğiliminde artış  
• Titreme  
• Düzensiz kalp atışı  
  
Çok seyrek:   
• Grip benzeri hastalık, kollarda veya bacaklarda uyuşukluk veya karıncalanma, akciğer 
belirtilerinde  kötüleşme ve/veya döküntü olaylarının kombinasyonu (Churg -Strauss Sendromu)  
(2. ZESPİRA’yı kullanmadan önce dikkat edilmesi gerekenler bölümüne bakınız).  
• Düşük kan trombosit (kan pulcuğu; kan pıhtılaşmasını sağlayan kan hücresi) sayısı  
• Davranış ve ruh hali değişiklikleri: Halüsinasyonlar (gerçekte var olmayan şeyler görmek) 
disoryantasyon (zaman - mekan bilincini yitirme), intihar düşüncesi ve davranışı   
• Akciğerlerde şişme (iltihaplanma)   
• Hepatit (karaciğer iltihabı)  
• Hiçbir belirti vermeden de ortaya çıkabilen aniden ortaya çıkan şiddetli deri reaksiyonları 
(eritema multiforme)  
 
İlacın pazarlandığı dönemde ki diğer yan etkiler   
 
Çok yaygın:  
• Üst solunum yolu enfeksiyonu  
 
Yaygın:  
• Diyare, bulantı, kusma  
• Döküntü  
• Ateş  
• Karaciğer enzimlerinde yükselme  
 
Yaygın olmayan:  
• Davranış ve ruh hali değişiklikleri : kabuslar dahil rüya anormallikleri, uykuya dalmada 
güçlük, uyurgezerlik, sinirlilik , endişeli hissetme, yerinde duramama   
• Baş dönmesi, sersemlik, karıncalanma/uyuşma  
• Burun kanaması  
• Ağız kuruluğu, hazımsızlık  
• Morluklar, kaşıntı, kurdeşen   
• Eklem ya da kas ağrısı, kas krampları  
• Çocuklarda yatak ıslatma  
• Bitkinlik/halsizlik, kendini iyi hissetmeme, şişlik  
 
Seyrek:  
• Davranış ve ruh hali değişiklikleri: dikkat bozukluğu, hafıza kaybı, kontrol edilemeyen kas 
hareketleri  
  
          
                            Sayfa 8 
 Çok seyrek:  
• Cildin altında ve en sık olarak kaval kemiğinizin üzerindeki bölgede kırmızı, dokununca 
ağrıyan kırmızı şişlikler (eritema nodozum)  
• Davranış ve ruh hali ile ilgili değişiklikler: obsesif -kompulsif belirtiler (tekrarlanan 
eylemlere yol açan istenmeyen düşünceler ve/veya korkular) , kekeleme  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamı ş olacaksınız.  
 
5. ZESPİRA’nın saklanması  
 
ZESPİRA’yı çocukların göremeyeceği, erişemeyeceği yerlerde ve ambalajında saklayınız.  
 
25°C’nin altındaki oda sıcaklığında, nem ve ışıktan koruyarak saklayınız.  
 
Son kullanma tarihi ile uyumlu olarak kullanınız.  
 
Ambalajdaki son kullanma tarihinden sonra ZESPİRA’yı kullanmayınız.  
 
Eğer üründe ve/veya ambalajında bozukluklar fark ederseniz ZESPİRA’yı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  
BİLİM İLAÇ SAN. ve TİC. A.Ş.  
Beyoğlu -İSTANBUL  
 
Üretim yeri:  
BİLİM İLAÇ SAN. ve TİC. A.Ş.  
Gebze -KOCAELİ  
 
Bu kullanma talimatı … … …  tarihinde onaylanmıştır.  