1  KISA  ÜRÜN BİLGİSİ 
 
1. BEŞERİ  TIBBİ  ÜRÜNÜN ADI 
NOBEPRİL  25 mg tablet  
 
2. KALİTATİF  VE KANTİTATİF  BİLEŞİM  
 Etkin  madde  
Her bir tablet  25 mg  kaptopril  içermektedir.  
 Yardımcı  madde(ler)  
Yardımcı maddeler için 6.1’e bakınız.  
 3. FARMASÖTİK  FORM  
Tablet  
Bir yüzü düz, bir yüzü çentikli tablet.  
Çentik ürünün 2 eşit doza bölünmesini sağlamaktadır.  4. KLİNİK  ÖZELLİKLER  
4.1 Terapötik endikasyonlar  
 Hipertansiyon:  Hafif  ila orta şiddette  hipertansiyonda  endikedir. Şiddetli hipertansiyonda, 
standart tedavinin etkisiz olduğu veya uygun olmadığı durumlarda kullanılmalıdır. 
 
Konjestif kalp yetmezliği: Kaptopril, konjestif kalp yetmezliği tedavisinde endikedir. İlaç, diüretikler  ve uygun  olduğu durumlarda dijitaller ve beta -blokerler  ile birlikte  kullanılmalıdır. 
Diüretik  ile birlikte veya olmaksızın günlük dozu 100 mg üzerindeki hastalar, şiddetli böbrek 
yetmezliği olan hastalar veya şiddetli konjestif kalp yetmezliği olan hastalarda, kaptopril bir uzman gözetiminde kullanılmalıdır.  
 Miyokard enfarktüsü:  
• kısa süreli (4 hafta) tedavi: NOBEPRİL , enfarktüsten sonraki ilk 24 saat içerisinde klinik 
açıdan stabil olan tüm hastalarda endikedir.  
• semptomatik kalp yetmezliğinin uzun süreli olarak önlenmesi: NOBEPRİL , sağkalımı 
arttırmak, semptomatik kalp yetmezliği başlangıcını geciktirmek, kalp yetmezliği ile ilgili hastanede yatışları azaltmak ve rekürren miyokard enfarktüsü ve koroner revaskülarizasyon prosedürlerini azaltmak üzere miyokard enfarktüsünü takiben asemptomatik sol ventriküler disfonksiyonlu klinik açıdan stabil hastalarda (ejeksiyon fraksiyonu ≤%40) endikedir.  
 Tedaviye başlamadan önce, kardiyak fonksiyon radyonüklid ventrikülografi veya ekokardiyografi ile değerlendirilmelidir.  Tip I Diyabetik nefropati: NOBEPRİL , makroproteinürik diyabetik nefropati tedavisi için 
(mikroalbuminüri >30 mg/gün) insüline bağımlı diyabet hastalarında endikedir (Bkz. Bölüm 5.1). NOBEPRİL , böbrek hastalığında  ilerlemeyi  önleyebilir  ve ilişkili klinik olayları  (örn.  
diyaliz, renal transplantasyon ve mortalite) azaltabilir.  
NOBEPRİL , tek başına veya başka antihipertansif ajanlarla kombinasyon halinde 
kullanılabilir ( bkz. Bölüm 4.3, 4.4, 4.5 ve 5.1).  
  2  4.2 Pozoloji  ve uygulama şekli  
 
Pozoloji  / uygulama sıklığı  ve süresi:  
Doz, hasta profiline ( bkz. Bölüm 4.4) ve kan basıncı yanıtına göre bireysel olarak 
ayarlanmalıdır. Önerilen günlük en yüksek doz 150 mg’dır.  Erişkinler  
Hipertansiyon:  NOBEPRİL  tedavisi,  hastanın  ihtiyaçlarına  göre belirlenecek  en düşük etkin  
dozda olmalıdır.  
Önerilen başlangıç dozu, iki bölünmüş dozda günde 25- 50 mg’dır. Doz, hedeflenen kan 
basıncına erişmek için, en az 2 haftalık aralıklarla, iki bölünmüş dozda 100- 150 mg/gün’e 
kadar kademeli olarak arttırılabilir. NOBEPRİL , tek başına veya diğer antihipertansif 
ajanlarla birlikte kullanılabilir ( bkz. Bölüm 4.3, 4.4, 4.5 ve 5.1). Günde bir doz rejimi, tiazid 
grubu diüretikler  gibi eş zamanlı  antihipertansif  ilaçların  eklendiği  durumlarda  uygun olabilir.  
Renin - anjiyotensin- aldosteron sistemi (hipovolemi, renovasküler hipertansiyon, kardiyak 
dekompanzasyon)  güçlü şekilde  aktif olan hastalarda,  6,25 mg’lık  veya  12,5 mg’lık  tek bir doz 
ile başlamak daha uygundur. Bu tedavinin başlangıcında, hasta yakın tıbbi gözetim altında tutulmalıdır.  Daha sonra  bu dozlar,  günde  iki defa şeklinde  uygulanacaktır.  Dozaj,  bir veya  iki 
dozda  kademeli  olarak  günde  50 mg’a  ve gerektiğinde  bir veya iki dozda  100 mg’a  arttırılabilir.  
 Konjestif Kalp Yetmezliği:  NOBEPRİL  tedavisi,  yakın  tıbbi  gözetim  altında  başlatılmalıdır.  
Yaygın başlangıç dozu, günde iki veya üç kez 6,25 mg -12,5 mg’dır. İdame dozu (günde 75 
150 mg), hastanın  verdiği  yanıta,  klinik  durumuna  ve tolerabilitesine  göre, bölünmüş  dozlarda 
en fazla günde 150 mg'a kadar titre edilmelidir. Doz, hastanın verdiği yanıtı değerlendirmek 
için en az 2 haftalık aralıklarla kademeli olarak arttırılmalıdır.  
 Miyokard  Enfarktüsü:  
• kısa süreli tedavi: NOBEPRİL  tedavisi, stabil hemodinamiğe sahip hastalarda belirtilerin 
ve/veya  semptomların  ortaya  çıkmasından  hemen  sonra  hastanede başlatılmalıdır.  6,25 mg’lık 
test dozu, 2 saat sonra 12,5 mg’lık doz ve 12 saat sonra 25 mg’lık doz ile uygulanmalıdır. Sonraki günden itibaren NOBEPRİL , advers hemodinamik reaksiyonların olmadığı 
doğrulandığında, 4 hafta süreyle günde iki doz şeklinde 100 mg/gün doz rejiminde uygulanmalıdır. 4 haftalık  tedavinin sonunda, post-miyokard enfarktüsü aşaması  için tedavi  ile 
ilgili bir karar verilmeden önce hastanın durumu tekrar değerlendirilmelidir. 
• kronik tedavi: NOBEPRİL  tedavisinin, akut miyokard enfarktüsü aşamasının ilk 24 saati 
dahilinde başlatılmaması durumunda, tedavi, gerekli tedavi koşulları (stabil hemodinamik ve 
tüm rezidüel iskemi tedavileri) sağlandığında, enfarktüsten sonraki 3. ve 16. günler arasında başlatılmalıdır. Tedavi, 75 mg doza ulaşılana kadar sıkı gözetim altında (özellikle tansiyon için) hastanede başlatılmalıdır.  Başlangıç dozu, özellikle  hasta tedavinin başlangıcında  normal 
veya düşük tansiyon sergiliyorsa düşük olmalıdır (
bkz. Bölüm 4.4). Tedavi, 6,25 mg’lık bir 
doz ile  başlatılmalı ve bunun ardından advers hemodinamik reaksiyonların olmadığı 
doğrulandığı takdirde, 2 gün süreyle günde 3 defa 12,5 mg ve sonrasında günde 3 defa 25 mg doz şeklinde  uygulanmalıdır. Uzun  süreli  tedavi  sırasında  etkin  kardiyak korunum  için önerilen 
doz, günde iki veya üç doz şeklinde 75 ile 150 mg arasıdır. Semptomatik hipotansiyon durumlarında, kalp yetmezliğinde olduğu gibi, kaptoprilin kararlı durum dozunu elde etmek 
için diüretiklerin ve/veya diğer eş  zamanlı vazodilatörlerin dozajı azaltılabilir. Gerekli olduğu 
durumlarda, NOBEPRİL  dozu hastanın klinik reaksiyonlarına göre ayarlanabilir. NOBEPRİL , 
trombolitik ajanlar, beta -blokerler  ve asetilsalisilik asit gibi diğer miyokard enfarktüsü 
tedavileriyle birlikte kullanılabilir.  
 3  Tip I Diyabetik Nefropati: Önerilen doz, bölünmüş dozlarda günde 75- 100 mg’dir. 
NOBEPRİL , tansiyondaki azalmanın tek başına kaptopril ile yetersiz olduğu durumlarda 
diğer antihipertansif ajanlarla (örn. diüretikler, beta blokerleri, merkezi etkili ajanlar veya 
vazodilatatörler) birlikte kullanılabilir.  
 Uygulama şekli:  
NOBEPRİL  ağızdan  alınır.  
NOBEPRİL , yemeklerden önce,  sonra veya yemeklerle birlikte alınabilir.  
 Özel popülasyonlara ilişkin  ek bilgiler:  
Böbrek  yetmezliği  
NOBEPRİL  primer olarak böbreklerle atıldığından, böbrek yetmezliği olan hastalarda dozaj 
azaltılmalı veya dozaj aralığı arttırılmalıdır. Şiddetli böbrek yetmezliği olan hastalarda, eş zamanlı diüretik tedavisinin gerekli olduğu durumlarda, bir tiyazid grubu diüretik yerine bir kıvrım diüretiğinin (örn. furosemid) kullanılması tercih edilir.  
 Böbrek yetmezliği olan hastalara, kaptoprilin birikmesini önlemek için aşağıdaki günlük doz önerilebilir.  
 
Kreatinin  Klerensi 
(mL/dak/1,73 m 2) Günlük  başlangıç  dozu  (mg)  Günlük  maksimum  dozu (mg)  
>40 25-50 150 
21-40 25 100 
10-20 12,5 75 
<10 6,25 37,5 
 Karaciğer yetmezliği:  
Veri yoktur.  
 Pediyatrik  popülasyon:  
Kaptoprilin  etkililiği ve güvenilirliği tümüyle araştırılmamıştır. Kaptoprilin çocuklarda ve 
adölesanlarda kullanımı yakın tıbbi gözetim altında başlatılmalıdır.  
İlk başlangıç dozu; vücut ağırlığına göre kg başına 0,3 mg olmalıdır. Özel tedbir alınması gereken hastalarda (böbrek yetmezliği olan çocuklar, prematüre bebekler, yenidoğanlar ve infantlar; böbrek fonksiyonları diğer çocuk ve adölesanlarla aynı değildir), başlangıç dozu sadece 0,15 mg kaptopril/kg vücut  ağırlığı olmalıdır.  Genel  olarak,  kaptopril  çocuklara günde  
3 defa uygulanır; ancak doz ve doz aralığı hastanın verdiği yanıta göre kişisel olarak ayarlanmalıdır.  
 Geriyatrik  popülasyon:  
Diğer antihipertansif ajanlarda olduğu gibi, böbrek fonksiyonu zayıflamış veya organ disfonksiyonu olabilen  yaşlı hastalarda,  tedavinin  düşük bir başlangıç dozu (6,25 mg BID)  ile 
başlatılmasına dikkat edilmelidir ( bkz. “böbrek yetmezliği” ve Bölüm 4.4). 
Dozaj, kan basıncı yanıtına göre ayarlanmalı ve yeterli kontrolü sağlamak için olabildiğince düşük tutulmalıdır.  
    4  4.3 Kontrendikasyonlar  
NOBEPRİL , 
• müstahzarın  içeriğindeki  herhangi  bir bileşene veya  diğer  ADE  inhibitörlerine  karşı  
hassasiyeti olanlarda,  
• geçmişinde  ADE inhibitörü tedavisi  ile ilişkili anjiyoödem öyküsü olanlarda,  
• herediter veya  idiyopatik anjiyonörotik ödemi  olanlarda,  
• gebelikte  (bkz. Bölüm  4.6), 
• aliskiren içeren ürünlerle birlikte kaptopril tabletlerin eş zamanlı kullanımı, diabetes 
mellitus  veya  böbrek yetmezliği olan hastalarda (GFR<60  mL/dak/1,73 m 2) kontrendikedir 
(bkz. Bölüm 4.5 ve 5.1).  
 
4.4. Özel  kullanım uyarıları  ve önlemleri  
 Hipotansiyon: Komplike olmayan hipertansif hastalarda nadiren hipotansiyon gözlenmiştir. 
Yoğun diüretik tedavi, diyet kaynaklı tuz kısıtlaması, diyare, kusma veya hemodiyaliz nedeniyle hacim ve/veya sodyum kaybına uğramış hipertansif hastalarda semptomatik hipotansiyon görülme ihtimali daha yüksektir. Hacim ve/veya sodyum kaybı, ADE inhibitörünün uygulanmasından önce  giderilmelidir  ve daha düşük  başlangıç dozu göz önünde 
bulundurulmalıdır.  
Kalp yetmezliği olan hastalarda hipotansiyon riski daha yüksektir ve ADE inhibitörü ile tedaviye başlanırken daha düşük bir başlangıç dozu kullanılması tavsiye edilir. Düşüşün büyüklüğü tedavi sırasında erken aşamada en yüksek düzeydedir; bu etki bir veya iki hafta içinde dengelenir ve genelde iki hafta içinde terapötik etkide bir azalma olmaksızın tedavi öncesi düzeylere geri döner. Kalp yetmezliği olan hastalarda kaptopril veya diüretik dozu artırılırken dikkatli olunmalıdır.  
Diğer  tüm antihipertansif  ajanlarda  olduğu gibi, iskemik  kardiyovasküler  veya serebrovasküler 
hastalığı olan kişilerde aşırı kan basıncı azalması, miyokardiyal enfarktüs veya felç riskini artırabilir. Hipotansiyon gelişmesi durumunda hasta, sırt üstü pozisyona getirilmelidir. İntravenöz normal salin ile hacim replesyonu gerekli olabilir.  
İnfantlar, özellikle de yenidoğanlar, kaptoprilin advers hemodinamik etkilerine karşı daha hassastır.  Tansiyondaki  aşırı,  uzun süreli  ve tahmin  edilemeyen  azalmalar  ve oligüri  ve nöbetler 
dahil ilişkili komplikasyonlar bildirilmiştir.  
 Renovasküler  hipertansiyon:  Bilateral  renal  arter  stenozu  veya  fonksiyon gören tek böbrekte 
arter stenozu olan hastalar, ADE inhibitörleriyle tedavi edildiğinde, hipotansiyon ve böbrek yetmezliği riski artar. Böbrek işlevi kaybı, serum kreatininde yalnızca hafif değişikliklerle görülebilir. Bu  hastalarda;  düşük dozlar, dikkatli titrasyon ve  böbrek fonksiyonunun izlenmesi 
ile yakın tıbbi gözetim altında tedaviye başlanmalıdır.  
Renal yetmezlik: Kaptoprilin primer olarak böbrek tarafından  atılması nedeniyle, ilaca karşı 
advers reaksiyonların insidansı, çoğunlukla böbrek fonksiyonu ile ilişkilidir. Böbrek 
yetmezliği (kreatinin klerensi≤40 ml/dk) vakalarında, ilk kaptopril dozu, hastanın kreatinin klerensine  (bkz. Bölüm  4.2) göre ve daha  sonra  hastanın  tedaviye  yanıtına  göre ayarlanmalıdır. 
Doz, yeterli kontrol için gerekli oranı geçmemeli ve böbrek yetmezliği olan hastalarda azaltılmalıdır. Hasta değerlendirmesine, tedaviye başlamadan önce ve sonrasında uygun aralıklarda böbrek fonksiyonu değerlendirmesi (potasyum ve kreatininin izlenmesi) dahil edilmelidir. Böbrek yetmezliği olan hastalar, normal şartlarda kaptopril ile tedavi edilmemelidir.  
  5  Aortik ve  mitral  kapak stenozu/Hipertrofik Obstrüktif  Kardiyomiyopati: Sol ventriküler 
valvüler ve çıkış yolu obstrüksiyonu olan hastalarda kaptopril dikkatle kullanılmalıdır. Akut 
hipertansif krizlerin tedavisinde elde edilen deneyimin kısıtlı olması nedeniyle, kardiyojenik şok ve hemodinamik olarak  anlamlı obstrüksiyonda kaptoprilin kullanımından kaçınılmalıdır.  
 Anjiyoödem: Ekstremitelerde, yüzde, dudaklarda, muköz membranlarda, dilde, glottis veya 
larenkste anjiyo- ödem, özellikle  tedavinin ilk  haftalarında kaptopril  dahil  ADE  inhibitörleriyle  
tedavi edilen hastalarda görülebilir. Bu durum tedavinin herhangi bir aşamasında meydana 
gelebilir. Ancak, nadir durumlarda, ADE inhibitörü ile uzun süreli tedavinin ardından şiddetli anjiyo- ödem  gelişebilir.  Bu durumlarda, kaptopril  tedavisi  derhal  kesilmeli ve hastanın  taburcu 
edilmesinden önce semptomların tamamen ortadan kalkmasını sağlamak için uygun izlem başlatılmalıdır. Şişmenin yüzde ve dudaklarda meydana geldiği bu örneklerde, antihistaminiklerin semptomların giderilmesinde kullanışlı olmasına karşın, hastalık genelde tedavi olmaksızın iyileşmiştir. Dil, glottis veya larenksin dahil olduğu anjiyoödem ölümcül olabilir. Hava yolu obstrüksiyonuna neden olması muhtemel olan, dil, glottis veya larenks tutulumunda, subkütan epinefrin solüsyonu 1:1.000 (0,3 mL ila 0,5 mL) ve/veya hava 
yolunun açılmasını sağlamak için gerekli tedbirlerin dahil olduğu uygun bir tedavi derhal uygulanmalıdır. Hasta hastaneye yatırılmalı, en az 12 ila 24 saat süreyle gözlem altında tutulmalı ve semptomlar tamamen ortadan kalkana kadar taburcu edilmemelidir.  ADE inhibitörleri alan siyahi hastalarda, anjiyoödem insidansının siyahi olmayan hastalara kıyasla daha yüksek olduğu bildirilmiştir.  ADE inhibitörü tedavisi ile ilişkili olmayan bir anjiyoödem öyküsü olan hastalarda, ADE inhibitörü tedavisi sırasında anjiyoödem riski artabilir. 
 ADE inhibitörleri ile tedavi edilen hastalarda intestinal anjiyoödem nadiren bildirilmiştir. Bu hastalarda karın ağrısı görülmüştür (bulantı veya kusma ile birlikte  veya olmaksızın); bazı 
vakalarda, geçmiş fasiyel anjiyoödem gelişmemiş olup C -1 esteraz düzeyleri normaldi. 
Anjiyoödem tanısı, abdominal BY taraması veya ultrason dahil prosedürlerle veya ameliyat sırasında konmuş ve semptomlar ADE inhibitörünün kesilmesinden sonra iyileşmiştir. İntestinal anjiyoödem, karın ağrısı meydana gelen, ADE inhibitörleri tedavisinde olan hastaların diferansiyel tanısına dahil edilmelidir.  
 
Öksürük: ADE inhibitörlerinin kullanımı ile öksürük bildirilmiştir. Özellik olarak öksürük 
persistandır ve tedavi kesildikten sonra ortadan kalkar.  
 
Renin -anjiyotensin -aldosteron  sisteminin  (RAAS)  iki yönlü  blokajı  
ADE  inhibitörleri,  anjiyotensin II reseptör  blokerleri veya aliskirenin eş zamanlı  kullanımının, 
hipotansiyon, hiperkalemi ve böbrek fonksiyonunda azalma (akut böbrek yetmezliği dahil) riskini  arttırdığına  dair kanıtlar  mevcuttur. ADE  inhibitörleri,  anjiyotensin II reseptör  blokerleri 
veya aliskirenin kombine kullanımı sonucu RAAS'ın iki yönlü blokajı bu nedenle önerilmemektedir ( bkz. Bölüm 4.5 ve 5.1). 
 İki yönlü blokaj tedavisinin mutlak surette gerekli olduğu düşünülüyorsa, bu tedavi uzman gözetimi altında gerçekleştirilmeli ve böbrek fonksiyonu, elektrolitler ve tansiyon açısından sıkı yakın izleme tabi tutulmalıdır.  
 Diyabetik nefropatisi bulunan hastalarda ADE inhibitörleri ve anjiyotensin II reseptör blokerleri birlikte kullanılmamalıdır.  6   
Hepatik yetmezlik: Nadir  olarak  ADE inhibitörleri; kolestatik  hepatit ile başlayan,  fulminant 
hepatik  nekroza ilerleyen ve (bazen) ölümle sonuçlanan  bir sendromla ilişkilendirilmiştir. Bu 
sendromun mekanizması anlaşılmamaktadır. Sarılık veya hepatik enzimlerde belirgin artış görülen ADE inhibitörleri alan hastalarda ADE inhibitörü kesilmeli ve uygun tıbbi takibe başlanmalıdır.  
 Hiperkalemi: Kaptopril de dahil olmak üzere ADE inhibitörleriyle tedavi edilen bazı 
hastalarda  serum  potasyum  düzeylerinde  yükselmeler  gözlenmiştir.  Hiperkalemi  gelişme  riski 
olan hastalar şunlardır: böbrek yetmezliği, diabetes mellitus olanlar veya aynı zamanda potasyum tutucu diüretikler, potasyum  takviyeleri veya potasyum  içeren tuz kullananlar veya 
serum  potasyumundaki  artışlarla  ilişkilendirilmiş  diğer  ilaçları  (örn.  Heparin)  alan hastalar.  
Eğer  yukarıda  belirtilen  ajanların  birlikte  kullanımı  durumunda, serum  potasyum  düzeylerinin 
düzenli olarak izlenmesi tavsiye edilir.  Lityum: Kaptopril  ve lityumun eş zamanlı  kullanımı önerilmemektedir  (bkz. Bölüm  4.5). 
 Proteinüri: Özellikle böbrek işlev bozukluğu mevcut olan hastalarda veya ADE 
inhibitörlerinin nispeten yüksek dozlarını kullanan hastalarda proteinüri görülebilir. Günlük olarak 1 g’dan fazla total idrar proteini, kaptopril alan hastaların yaklaşık  %0,7’sinde 
görülmüştür. Hastaların çoğunluğunda daha önceden böbrek hastalığı bulgusu veya nispeten yüksek dozda kaptopril (150 mg’dan fazla/gün) kullanımı veya her ikisi birden görülmüştür. Proteinürik hastaların yaklaşık beşte birinde nefrotik sendrom görülmüştür. Vakaların çoğunda, kaptoprile devam edilsin edilmesin proteinüri altı ay içinde azalmış veya ortadan kalkmıştır. BUN ve kreatinin gibi böbrek fonksiyonu parametreleri, proteinürisi olan 
hastalarda nadiren değişmiştir  
Daha önce böbrek hastalığı olan hastalarda tedaviden önce ve tedavi sonrası düzenli olarak idrarda protein ölçümleri (sabah ilk idrarda gösterge çubuğu ile) yapılmalıdır. Bazı proteinürik hastalardan alınan biyopsilerde membranöz glomerülopati tespit edilmesine karşın, kaptopril ile bir nedensellik ilişkisi kurulamamıştır.  Desensitizasyon sırasında anaflaktoid reaksiyonlar: Başka bir ADE inhibitörü alırken 
Hymenoptera venom ile desensitizasyon tedavisi gören hastalarda sürekli, hayatı tehdit eden 
anafilaktoid  reaksiyonlar  nadiren  bildirilmiştir.  Aynı hastalarda,  ADE inhibitörü geçici olarak 
kesildiğinde bu reaksiyonlar da kesilmiş ancak yeniden kullanım üzerine tekrar ortaya çıkmıştır. Bu nedenle, söz konusu desensitizasyon prosedürlerine maruz kalan ADE inhibitörleri ile tedavi gören hastalarda dikkatli olunmalıdır.  Yüksek akım diyalizi / Lipoprotein eferez membran maruziyeti sırasında anaflaktoid reaksiyonlar: Yakın zamanda yapılan klinik gözlemlerde, ADE inhibitörleri kullanan 
hastalarda yüksek akım diyalizi membranlarıyla hemodiyaliz (örn.: AW 69) veya dekstran sülfat  emilimi  ile düşük yoğunluklu lipoprotein aferez maruziyeti  sırasında  anaflaktoid  benzeri 
reaksiyonların insidansının yüksek olduğu gösterilmiştir. Bu nedenle, bu kombinasyondan kaçınılmalıdır.  Bu hastalarda, farklı tipte diyaliz,  membran kullanımı veya farklı grup ilaç ile 
tedavi göz önünde bulundurulmalıdır.  Diyabetik hastalar: Daha önce oral antidiyabetik ilaçlarla veya insulinle tedavi görmüş diyabetik hastalarda, yani ADE inhibitörü ile tedavinin ilk ayında serum glukoz seviyeleri 
yakından izlenmelidir.  
 7  Kalp yetmezliği olan hastalarda böbrek fonksiyonu: Bazı hastalarda, kaptopril ile uzun 
süreli tedavinin akabinde normalden veya başlangıca göre %20 daha yüksek stabil serum 
kreatinin ve BUN yükselmeleri görülebilir. Birkaç hastada, genellikle daha önceden var olan şiddetli böbrek hastalığı olan hastalarda,  progresif  kreatinin  artışı nedeniyle  tedavinin kesilmesi 
gerekli olmuştur.  Nötropeni/Agranülositoz: Kaptopril de dahil olmak üzere ADE inhibitörleri  alan hastalarda 
nötropeni/agranülositoz, trombositopeni ve anemi bildirilmiştir. Böbrek fonksiyonları normal 
olan ve komplikasyona neden olabilecek diğer hiçbir faktörün mevcut olmadığı hastalarda, nötropeni nadiren görülür. Önceden böbrek yetmezliği, kolajen vasküler hastalığı olan, immünosupresan tedavisi, allopurinol  veya  prokainamid ile tedavi  gören hastalarda veya  komplikasyona  neden  olabilecek 
bu faktörlerin birlikte olduğu durumlarda, kaptopril aşırı dikkatli bir şekilde kullanılmalıdır. Bu hastaların bazılarında ciddi enfeksiyon gelişmiştir ve bazılarında yoğun antibiyotik tedavisine yanıt alınmamıştır.  
Kaptoprilin  bu hastalarda kullanılması durumunda, tedaviden  önce, kaptopril  tedavisinin  ilk 3 
ayı boyunca 2 haftada bir ve tedaviden sonra periyodik olarak akyuvar sayımı ve diferansiyel 
sayım yapılması tavsiye edilir.  
Tedavi süresince, diferansiyel akyuvar sayımı yapılması gerektiğinde, hastalara her tür enfeksiyon belirtisini (örn. boğaz ağrısı, ateş) bildirmeleri gerektiği söylenmelidir. Nötropeni 
teşhis edildiğinde (<1.000/mm 3 nötrofiller) veya nötropeniden  şüphelenildiğinde, kaptopril 
ve diğer eş zamanlı ilaçlar ( bkz. Bölüm 4.5) kesilmelidir. Hastaların çoğunda, kaptopril 
kesildikten sonra nötrofil sayısı hızla normale döner.  
 Cerrahi müdahale / Anestezi: Hipotansiyona neden olan ajanlarla anestezi veya cerrahi 
uygulanan hastalarda kaptopril, kompansatuar renin salınmasına bağlı anjiyotensin II oluşumunu bloke edebilir. Bu durum, volüm ekspansiyonu ile tedavi edilebilen  hipotansiyona 
neden olabilir.  
 Etnik farklılıklar: Diğer anjiyotensin dönüştürücü enzim inhibitörlerinde olduğu gibi, 
kaptopril kan basıncının düşürülmesinde, siyahi insanlarda beyazlara göre daha az etkilidir. Bunun olası nedeni, siyahi hipertansif popülasyonda düşük- renin durumunun prevalansının 
yüksek olmasıdır.  Gebelik: Gebelik sırasında ADE inhibitörleri ile tedaviye başlanmamalıdır. Devamlı ADE 
inhibitör tedavisi zorunlu görülmedikçe gebelik planlayan hastalar, gebelikte kullanımına yönelik sağlam güvenlilik profili olan diğer bir alternatif antihipertansif tedaviye yönlendirilmelidir. Gebelik teşhisi konulduğunda ADE inhibitörü ile tedavi hemen kesilmeli ve uygun görülürse alternatif tedavi başlatılmalıdır ( bkz. Bölüm 4.3 ve 4.6). 
 4.5 Diğer tıbbi  ürünler ile etkileşimler  ve diğer  etkileşim  şekilleri  
 Diüretikler (tiazid grubu veya kıvrım diüretikleri): Yüksek doz diüretiklerle daha önce 
tedavi görülmüş olması, kaptopril tedavisinin başlangıcında su kaybı ve hipotansiyon riskine neden  olabilir  (bkz. Bölüm  4.4). Diüretiğin  kesilmesi,  su veya  tuz alımının  arttırılmasıyla  veya 
düşük dozda kaptopril ile tedavi başlatılarak hipotansif etkiler azaltılabilir. Ancak, hidroklorotiazid veya furosemid ile yapılan çalışmalarda klinik açıdan anlamlı ilaç etkileşimleri bulunmamıştır.  
  8  Potasyum  tutucu  diüretikler veya potasyum  takviyesi:  ADE  inhibitörleri,  diüretiklere  bağlı 
potasyum kaybını azaltır. Potasyum tutucu diüretikler (örn. spironolakton, triamteren veya 
amilorid),  potasyum  takviyeleri  veya  potasyum  içeren  tuz yedekleri,  serum  potasyumda  önemli 
değişikliklere neden olabilir. Hipokalemi teşhisi nedeniyle birlikte kullanımları endikeyse, dikkatli olunmalı ve serum potasyumu sıklıkla izlenmelidir.  Diğer antihipertansif ajanlar: Kaptopril, yaygın olarak kullanılan diğer antihipertansif 
ajanlarla (örn.  beta-blokörler  ve uzun etkili kalsiyum  kanal  blokörleri)  güvenli  şekilde  birlikte 
kullanılmıştır. Bu ajanların eş zamanlı kullanımı, kaptoprilin  hipotansif etkilerini arttırabilir. 
Nitrogliserinle  ve diğer  nitratlarla  veya  diğer  vazodilatörlerle (minoksidil gibi)  tedavi  dikkatle 
uygulanmalıdır.  
Klinik çalışma verileri, renin -anjiyotensin- aldosteron sisteminin (RAAS), ADE - inhibitörleri, 
anjiyotensin II reseptör  blokerleri  ya da aliskirenin  kombine  kullanımıyla ikili blokajının, tekli 
RAAS -etkili ajanın  kullanımına  kıyasla  daha  yüksek sıklıkta  hipotansiyon, hiperkalemi  ve 
böbrek fonksiyonunda azalma (akut böbrek yetmezliği dahil) gibi advers olaylarla ilişkili 
olduğunu göstermiştir ( bkz. Bölüm 4.3, 4.4 ve 5.1). 
 Alfa bloke edici ajanlar: Alfa bloke edici ajanların eş zamanlı kullanımı, kaptoprilin 
antihipertansif etkilerini ve ortostatik hipotansiyon riskini artırabilir.  Akut miyokard enfarktüsü tedavisi: Miyokard enfarktüsü geçiren hastalarda kaptopril; asetilsalisilik asit (kardiyolojik dozlarda), trombolitiklerle, beta blokörlerle ve/veya nitratlarla birlikte kullanılabilir.  
 Lityum : Lityumun, ADE inhibitörleriyle birlikte kullanımında serum lityum 
konsantrasyonlarında ve toksisitede reversibl artışlar bildirilmiştir. Tiazid grubu diüretiklerle birlikte kullanımı, lityum toksisitesi riskini arttırabilir ve ADE inhibitörleriyle zaten artmış olan lityum toksisitesi riskini  daha  da arttırır.  Lityumun kaptopril  ile kullanımı tavsiye  edilmez 
ancak  eğer  kombinasyon zorunluysa, serum lityum seviyelerinin  dikkatli bir  şekilde izlenmesi 
gerekir ( bkz. Bölüm 4.4). 
 Non-steroidal anti -inflamatuvar ilaçlar: Böbrek işlevi azalabilirken, non- steroid 
antiinflamatuar  ilaçlar  (NSAII’ler) ve ADE inhibitörleri serum potasyumundaki artış  üzerinde 
aditif etki oluştururken böbrek işlevlerini de azaltabilir. Bu etkiler temelinde reversibldır. 
Özellikle yaşlılar veya dehidrate olanlar gibi böbrek işlevi kısıtlı olan hastalarda akut renal 
yetmezlik görülebilir. NSA İİ’lerin kronik kullanımı, ADE inhibitörünün antihipertansif 
etkisini azaltabilir.  
 Klonidin:  Klonidin ile tedavi  edilen  hastalar kaptopril  tedavisine  geçiş  yaptığında, kaptoprilin 
antihipertansif etkisinin geciktirilebileceği belirtilmiştir.  
 Allopurinol, prokainamid, sitostatik veya immunosupresif ajanlar: ADE inhibitörleriyle birlikte uygulama, özellikle ADE inhibitörleri yüksek dozlarda kullanıldığında, lökopeni 
riskinde artışa neden olabilir.  Probenesid:  Kaptoprilin  renal  klerensi,  probenesid varlığında  azalmaktadır.  
 Trisiklik  antidepresanlar/Antipsikotikler:  ADE  inhibitörleri,  bazı trisiklik  antidepresanların 
ve antipsikotiklerin hipotansif etkilerini arttırabilir. Postural hipotansiyon görülebilir.  9  Sempatomimetikler: ADE inhibitörlerinin antihipertansif etkilerini azaltabilir; hastalar 
dikkatli bir şekilde izlenmelidir.  
 
Antidiyabetikler: Farmakolojik çalışmalar, kaptopril de dahil olmak üzere ADE 
inhibitörlerinin,  sülfonilüre  grubu gibi oral antidiyabetiklerin  ve insülinin  kan şekerini  azaltıcı 
etkilerini arttırabileceğini göstermiştir. Bu çok nadir etkileşimin görülmesi durumunda, ADE inhibitörleriyle eş zamanlı tedavi sırasında antidiyabetik dozunun azaltılması gerekebilir.  
 Klinik  kimya: Aseton  için idrar  testinde  yalancı  pozitif  bulgulara  neden  olabilir.  
 4.6 Gebelik  ve laktasyon  
Genel tavsiye  
Gebelik  kategorisi:  D 
 Çocuk  doğurma potansiyeli  bulunan kadınlar/Doğum  kontrolü  (Kontrasepsiyon)  
Devamlı ADE inhibitörü tedavisinin gerekli olduğu düşünülmüyorsa, gebelik planı yapan hastalarda, gebelikte kullanım için güvenilirlik profili gösterilmiş alternatif antihipertansif tedavilere geçilmelidir.  
 Gebelik  dönemi  
Gebelikte ADE inhibitörü kullanımı kontrendikedir. Gebeliğin ilk trimesterinde ADE inhibitörlerine maruziyet sonrasında teratojenisite riskine ilişkin epidemiyolojik kanıtlar kesinlik kazanmamıştır; ancak riskte küçük bir artış göz ardı edilemez.  
 Kaptoprilin gebelik ve/veya fetus/yeni doğan üzerinde zararlı farmakolojik etkileri 
bulunmaktadır. NOBEPRİL  gerekli olmadıkça gebelik döneminde kullanılmamalıdır. 
 Devamlı ADE inhibitörü tedavisinin gerekli olduğu düşünülmüyorsa, gebelik planı yapan hastalarda, gebelikte kullanım için güvenilirlik profili gösterilmiş alternatif antihipertansif tedavilere geçilmelidir.  Gebelik  doğrulandığında,  ADE  inhibitörleri ile tedavi  derhal  kesilmeli 
ve uygunsa alternatif tedaviye başlanmalıdır. İkinci ve  üçüncü trimesterlerde ADE inhibitörü 
tedavisine maruziyetin, insan fetotoksisitesini (böbrek fonksiyonunda azalma, oligohidramnioz, kafatası  ossifikasyon yetersizliği)  ve neonatal  toksisiteyi  (böbrek yetmezliği, 
hipotansiyon, hiperkalemi) indüklediği bilinmektedir ( bkz. Bölüm 5.3). Gebeliğin ikinci 
trimesterinden  itibaren  ADE inhibitörüne maruz kalınması durumunda, böbrek fonksiyonu ve 
kafatasının ultrason ile kontrol edilmesi önerilmektedir. Anneleri ADE inhibitörleri alan infantlar hipotansiyon açısından yakından gözlenmelidir ( bkz. Bölüm 4.3 ve 4.4). 
 Laktasyon  dönemi  
Sınırlı farmakokinetik veriler anne sütüne çok düşük konsantrasyonlarda geçtiğini göstermektedir ( bkz. Bölüm 5.2). Bu konsantrasyonların klinik açıdan ilişkili olmadığı 
düşünülmesine karşın, NOBEPRİL ’in emzirme döneminde kullanımı preterm bebekler için ve 
doğumdan sonra ilk birkaç haftada önerilmemektedir.  Bunun sebebi,  kardiyovasküler  ve renal 
etkilerin hipotetik riski ve yeterli klinik deneyim olmamasıdır. Yaş olarak daha büyük bir bebekte, tedavinin anne için gerekli olması ve çocuğun yan etkiler bakımından gözlenmesi şartıyla, kaptopril tabletin emziren bir annede kullanımı düşünülebilir.  Üreme yeteneği  /Fertilite  
Veri yoktur.  
 10  4.7 Araç ve makine  kullanımı üzerindeki  etkiler  
Diğer antihipertansiflerde olduğu gibi, araç ve makine kullanma kabiliyeti, tedavinin 
başlangıcında  veya tedavinin  başlangıcında  veya  pozoloji  değiştirildiğinde  ve alkol  ile birlikte 
kullanıldığında azalabilir; ancak bu etkiler kişinin duyarlılığına bağlıdır. 
 Kan basıncında değişikliklere neden olduğundan ilaç alındığında araç ve makine kullanımı tavsiye edilmez.  
 4.8 İstenmeyen  etkiler  
Advers  ilaç reaksiyonları aşağıdaki sıklık derecesine göre belirtilmiştir:  
Çok yaygın (≥1/10); yaygın (≥1/100 ila ≤1/10); yaygın olmayan (≥1/1.000 ila ≤1/100); seyrek 
(≥1/10.000 ila ≤1/1.000); çok seyrek (≤1/10.000); bilinmiyor (eldeki verilerden hareketle tahmin  edilemiyor).  
 Kan ve lenf sistemi  hastalıkları:  
Çok seyrek:  Nötropeni/agranülositoz  (bkz. Bölüm  4.4), özellikle  böbrek fonksiyon bozukluğu 
olan hastalarda pansitopeni ( bkz. Bölüm 4.4), anemi (aplastik ve hemolitik olanlar dahil), 
trombositopeni, lenfadenopati, eozinofili, oto- immün hastalıklar ve/veya ANA değerlerinde 
pozitiflik  
 Metabolizma  ve beslenme bozuklukları:  
Seyrek:  Anoreksiya  
Çok seyrek:  Hiperkalemi,  hipoglisemi,  hiponatremi  (bkz. Bölüm  4.4) 
 Psikiyatrik  hastalıklar:  
Yaygın:  Uyku bozuklukları  
Çok seyrek:  Konfüzyon, depresyon.  
 Sinir  sistemi  hastalıkları:  
Yaygın:  Reversibl  ve kendini  sınırlayan  nitelikte  tat alma  bozukluğu,  baş dönmesi  
Yaygın olmayan: Baş ağrısı ve parestezi  
Seyrek:  Somnolans  
Çok seyrek:  İnme  ve senkop dahil  serebrovasküler  olaylar  
 
Göz hastalıkları:  
Çok seyrek:  Görmede bulanıklık.  
 
Kardiyak  hastalıkları:  
Yaygın olmayan:  Taşikardi  veya  taşiaritmi,  anjina  pektoris, çarpıntı.  
Çok seyrek: Kardiyak arrest, kardiyojenik şok.  Vasküler  hastalıklar:  
Yaygın olmayan: Hipotansiyon ( bkz. Bölüm 4.4), Raynaud Sendromu, ateş basması, solgun 
beniz.  
 Solunum,  göğüs  bozuklukları ve mediastinal  hastalıkları:  
Yaygın:  Kuru  ve irrite  edici  (prodüktif  olmayan)  öksürük (bkz. Bölüm  4.4), dispne  
Çok seyrek: Bronkospazm, rinit, allerjik alveolit, eozinofilik pnömoni.   11  Gastrointestinal  bozukluklar:  
Yaygın:  Bulantı,  kusma, mide  rahatsızlıkları,  karın  ağrısı,  ishal,  kabızlık, ağız kuruluğu, peptik 
ülser, dispepsi. 
Seyrek:  Stomatit / aftöz stomatit,  ince bağırsak  anjiyoödemi  (bkz. Bölüm  4.4)  
Çok seyrek: Glossit, pankreatit.  Hepato -bilier  hastalıkları:  
Çok seyrek:  Karaciğer  fonksiyon bozukluğu, kolestaz,  sarılık,  hepatit,  hepatik  nekroz,  hepatik 
enzim artışı, serum bilirubin artışı, transaminaz artışı, serum alkalen fosfataz artışı.  
 Deri ve  deri altı  doku hastalıkları:  
Yaygın:  Döküntü veya döküntüsüz  pruritus, döküntü, alopesi  
Yaygın olmayan: Anjioödem ( bkz. Bölüm 4.4)  
Çok seyrek:  Ürtiker,  Stevens -Johnson Sendromu, eritema  multiforme,  fotosensitivite,  
eritroderma, pemfigoid reaksiyonlar ve eksfolyatif dermatit.  
 Kas- iskelet  bozukluklar,  bağ doku ve kemik  hastalıkları:  
Çok seyrek:  Artralji,  miyalji.  
 Böbrek  ve idrar yolu hastalıkları:  
Seyrek:  Böbrek fonksiyon bozukluğu, böbrek yetmezliği,  poliüri, oligüri, polakiüri  
Çok seyrek: Nefrotik sendrom.  Üreme sistemi  ve meme  bozuklukları:  
Çok seyrek: Erektil disfonksiyon, jinekomasti.  
 Genel  bozukluklar:  
Seyrek:  Göğüs  ağrısı,  yorgunluk, malez,  asteni.  
Çok seyrek: Pireksi  
 Araştırmalar:  
Çok seyrek: Proteinüri, eozinofili, serum potasyum seviyesinde artış, serum sodyum seviyesinde azalma, kan üre seviyesinde artış, BUN, serum kreatinin ve bilirubin düzeyinin yükselmesi, hemoglobin seviyesinde düşüş, hematokrit azalması, lökosit sayısında azalma, 
trombosit sayısında azalma, pozitif ANA -titre, eritrosit sedimentasyon hızında artış.  
 
Şüpheli  advers  reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık mesleği mensuplarının herhangi bir şüpheli advers reaksiyonu Türkiye Farmakovijilans  Merkezi  (TÜFAM)'ne  bildirmeleri gerekmektedir.  (www.titck.gov.tr;  e-posta: 
tufam@titck.gov.tr;  tel: 0 800 314 00 08; faks: 0 312 218 35 99)  
 4.9 Doz aşımı  ve tedavisi  
Aşırı doz ilaç alımına bağlı belirtiler, şiddetli hipotansiyon, şok, stupor, bradikardi, elektrolit bozuklukları ve böbrek yetmezliğidir.  
 Aşırı doza maruz kalma zamanı yakın  ise, emilimi engellemek  için önemler  (ör. gastrik  lavaj, 
maruziyetten sonraki 30 dakika içerisinde adsorbanların ve sodyum sülfat uygulanması) ve emilimin ortadan  kaldırılması sağlanmalıdır. Hipotansiyon oluşması durumunda, hasta acilen 12  şok pozisyonuna alınmalı, tuz ve volum takviyesi yapılmalıdır. Anjiyotensin- II tedavisi 
düşünülmelidir. Bradikardi veya büyük vagal reaksiyonlar  atropin ile tedavi edilmelidir.  Kalp 
pili kullanımı düşünülebilir.  
 
Kaptopril, erişkin dolaşımından hemodiyaliz ile dolaşımdan uzaklaştırılabilir. Kaptopril, peritoneal diyaliz ile yeteri kadar elimine edilmemektedir.  
 5. FARMAKOLOJİK ÖZELLİKLERİ  
 5.1 Farmakodinamik  özellikler  
Farmakoterapötik  grup:  Anjiyotensin Dönüştürücü Enzim  (ADE)  İnhibitörleri  
ATC Kodu: C09AA01  Kaptopril, anjiyotensin- I dönüştürücü enzimin yüksek düzeyde spesifik bir kompetitif 
inhibitörüdür (ADE inhibitörleri). ADE inhibitörlerinin yararlı etkileri, primer olarak plazma renin -anjiyotensin- aldosteron 
sisteminin süprese edilmesiyle görülmektedir. Renin, böbrekler tarafından sentezlenen bir enzimdir.  Dolaşıma sokulduktan sonra, anjiyotensinojeni, oldukça  inaktif  bir dekapeptit olan 
anjiyotensin I’e dönüştürür. Daha sonra, anjiyotensin- I, anjiyotensin dönüştürücü enzim (bir 
peptidilpeptidaz) tarafından anjiyotensin- II'ye dönüştürülür. Anjiyotensin- II, arteriyel 
vazokonstriksiyon ve artan kan basıncından sorumlu güçlü bir vazokonstriktör olup, ayrıca adrenal bezdeki aldosteron salımını stimüle eder. ADE inhibisyonu, plazmadaki anjiyotensinII'nin azalmasına neden olur ve bu durum vazopresör aktivitesinin ve aldosteron sekresyonunun azalmasına yol açar. Sonraki azalma küçük düzeyde  olmasına karşın, sodyum 
ve sıvı kaybı  ile birlikte  serumdaki  potasyum  konsantrasyonlarında  küçük artışlar meydana  
gelebilir.  Renin  sekresyonu ile ilgili  anjiyotensin- II’ye  ilişkin  negatif  geri bildirimin  kesilmesi, 
plazma renin aktivitesinde artışa neden olmaktadır.  Dönüştürücü enzimin  bir diğer  fonksiyonu, potent  vazodepresif  kinin peptit  bradikinini  inaktif 
metabolitlere ayrıştırmaktır. Bu nedenle, ADE inhibisyonu dolaşımdaki ve lokal kallikrein kinin sistemi  aktivitesinin  artmasına  neden  olur. Bu durum, prostaglandin sistemi  aktive  ederek 
periferik vazodilasyona katkı sağlar; bu mekanizmanın ADE inhibitörlerin hipotansif etkisine dahil olması ve bazı yan etkilere neden olması muhtemeldir.  
Oral yolla tek bir kaptopril  dozunun uygulanmasından maksimum 60 ila 90 dakika sonra 
genelde kan  basıncındaki düşüş  görülür. Etkinin  süresi dozla ilişkilidir.  Kan basıncında düşüş 
progresif  olabilir.  Maksimum  terapötik  etkiye  ulaşmak  için tedaviye  haftalarca devam  edilmesi 
gerekebilir. Kaptopril ve tiyazid grubu diüretiklerin kan basıncını düşürücü etkileri aditiftir. 
Hipertansiyonlu hastalarda kaptopril, kalp atış hızında herhangi bir kompansatuar artışı veya su ve sodyum  tutulumunu  indüklemeden, supin ve dik pozisyonda  kan basıncında  düşüşe  neden 
olur. 
 Hemodinamik araştırmalarda, kaptoprilin periferik arter direncinde belirgin bir azalmaya neden  olduğu gösterilmiştir.  Genel  itibariyle,  renal  plazma akışında  veya  glomerüler  filtrasyon 
hızında klinik açıdan anlamlı herhangi bir değişiklik meydana gelmemiştir. Hastaların çoğunda, antihipertansif etki, kaptoprilin oral yolla uygulamasından yaklaşık 15 ila 30 dakika sonra başlamıştır; pik etkiye 60 ila 90 dakika sonra erişilmiştir. Tanımlanmış bir kaptopril dozuna ilişkin kan basıncındaki maksimum azalma genel de üç ila dört hafta sonra görülebilir. 
Önerilen  günlük dozda, antihipertansif  etki uzun süreli  tedavi  sırasında  bile devam  etmektedir. 
Kaptopril tedavisinin geçici olarak kesilmesi, kan basıncında herhangi bir hızlı, aşırı 13  değişikliğe (rebound) neden olmamaktadır. Kaptopril ile hipertansiyon tedavisi, sol ventrikül 
hipertrofisinde bir azalmaya da neden olmaktadır.  
 Kalp yetmezliği olan hastalar ile gerçekleştirilen hemodinamik araştırmalar, kaptoprilin periferik sistem direncinde azalmaya ve venöz kapasitede bir artışa neden olduğunu göstermiştir. Kalpte yükleme öncesi ve sonrasında bir düşüşe (ventriküler dolum basıncında düşüş) neden olmuştur. Buna ek olarak, kaptopril tedavisi sırasında kalp debisi, çalışma endeksi ve  egzersiz kapasitesinde artışlar  gözlemlenmiştir.  Miyokard enfarktüsünü takiben  sol 
ventrikül fonksiyon bozukluğu (LVEF≤%40) olan hastalarda büyük bir plasebo kontrollü çalışmada, kaptoprilin  (enfarktüsü takiben 3 ila 16. gün arasında başlatılan) sağkalım süresini 
arttırdığı ve kardiyovasküler  mortaliteyi azalttığı gösterilmiştir.  Sonrasında, plaseboya  kıyasla, 
semptomatik  kalp yetmezliği gelişiminde bir  gecikme ve kalp  yetmezliği nedeniyle hastaneye 
yatma gerekliliğinde bir  azalma olarak  gözlemlenmiştir.  Plaseboya kıyasla tekrar  enfarktüs  ve 
kardiyak revaskülarizasyon prosedürlerde ve/veya diüretikler ve/veya dijitalis ile ilave ilaç gereksiniminde bir azalma ve dozajlarında bir artış meydana gelmiştir.  
 Retrospektif bir analiz, kaptoprilin rekürren enfarktüsler ve kardiyak revaskülarizasyon prosedürlerini azalttığını göstermiştir (çalışmanın hedef kriterleri olmamasına karşın). Miyokard enfarktüsü hastalarında bir diğer büyük, plasebo kontrollü çalışmada, kaptoprilin (olaydan sonra 24 saat içinde ve bir aylık bir süreyle verilmiştir) plaseboya kıyasla 5 hafta sonra  genel  mortaliteyi anlamlı bir şekilde  azalttığı gösterilmiştir. kaptoprilin  toplam  mortalite 
üzerindeki olumlu etkisi, bir yıl sonra bile hala gözlemlenebiliyordu. Tedavinin ilk gününde erken mortalite ile ilişkili negatif bir etki görülmemiştir.  
 Kaptoprilin  kardiyak koruma  etkileri,  hasta yaşı veya  cinsiyeti,  enfarktüsün  lokasyonu ve post- 
enfarktüsü periyodunda etkililiği kanıtlanmış eş  zamanlı tedavilere (trombolitik  ajanlar, beta-  
blokerler ve asetilsalisilik asit) bağlı olmaksızın gözlemlenmiştir.  
 Tip I diyabetik nefropati  
Hipertansiyon ile birlikte veya olmaksızın proteinüri ile insülin bağımlı (Tip I) diyabet hastalarında gerçekleştirilen plasebo kontrollü, çok merkezli bir çift kör çalışmada (kan basıncını kontrol etmek için diğer antihipertansiflerin eş zamanlı olarak uygulanmasına izin verilmiştir), kaptoprilin, plaseboya kıyasla, başlangıç kreatinin konsantrasyonunun iki katına çıkma süresini anlamlı bir biçimde azalttığı (%51) ve kaptopril tedavisinde terminal böbrek 
yetmezliği (diyaliz, transplantasyon) veya ölüm insidansının plaseboya kıyasla anlamlı bir 
biçimde  daha  az yaygın  olduğu (%51) gösterilmiştir.  Diyabet  ve mikroalbuminürili hastalarda, 
kaptopril tedavisi albümin atılımını iki yıl içinde azaltmıştır.  
Kan basıncında düşüş ile elde edilen yararlara ek olarak, kaptopril  tedavisinin böbrek 
fonksiyonunun korunması üzerinde etkileri vardır.  
İki büyük,  randomize  kontrollü çalışmada [ONTARGET  (Tek  başına Telmisartan  ve Ramipril 
Genel Sonlanma Noktası Çalışması ile birlikte) ve VA NEPHRON -D (Veterans Affairs 
Diyabette Nefropati)], bir ADE inhibitörünün bir anjiyotensin- II reseptör blokeri ile 
kombinasyon halinde kullanımı incelenmiştir.  ONTARGET, son organ hasarı kanıtları ile birlikte kardiyovasküler veya serebrovasküler hastalık veya tip II diyabet öyküsü olan hastalarla gerçekleştirilen bir çalışmadır. VA NEPHRON- D, Tip II diyabet ve diyabetik nefropatili hastalarla gerçekleştirilen bir 
çalışmadır.  
 Bu çalışmalar,  renal  ve/veya kardiyovasküler  sonuçlar  ve mortalite  üzerinde  anlamlı yararlı  bir 14  etki olmadığını gösterirken, monoterapiye kıyasla hiperkalemi, akut böbrek hasarı ve/veya 
hipotansiyon riskinde artış gözlemlenmiştir. Benzer farmakodinamik özellikleri göz önüne alındığında, bu sonuçlar diğer ADE inhibitörleri ve anjiyotensin- II reseptör blokerleri için de 
anlamlıdır.Bu nedenle, ADE inhibitörleri ve anjiyotensin- II reseptör blokerleri, diyabetik 
nefropatili hastalarda eş zamanlı olarak kullanılmamalıdır.  
 ALTITUDE (Kardiyovasküler ve Renal Hastalık Sonlanma Noktaları ile Tip II Diyabette Aliskiren Çalışması), Tip II diyabet ve kronik böbrek hastalığı, kardiyovasküler hastalık veya her ikisi birden görülen hastalarda, standart bir ADE inhibitörü veya anjiyotensin- II reseptör 
blokeri tedavisine aliskiren eklenmesinin yararını  test etmek üzere tasarlanmış bir çalışmadır.  
 Çalışma, yan etki riskinde bir artış olması nedeniyle erkenden sonlandırılmıştır. Kardiyovasküler  ölüm  ve inme,  plasebo  grubuna  kıyasla  aliskiren  grubunda  sayısal  olarak  daha 
fazlaydı ve yan etkiler ve önemli ciddi advers olaylar (hiperkalemi, hipotansiyon ve renal disfonksiyon), plasebo grubuna kıyasla aliskiren grubunda daha sık bildirilmiştir.  
 5.2 Farmakokinetik  özellikler  
 Genel özellikler  
 
Emilim:  
Kaptopril, oral yoldan verildiğinde süratle  emilir,  en az %75  absorbe olur  ve alındıktan  60–90 
dakika sonra doruk plazma konsantrasyonuna ulaşır. Yiyeceklerle beraber alınması ilacın absorpsiyonunu %30- 40 oranında düşürür. Bu nedenle kaptopril yemeklerden 1 saat önce 
alınmalıdır.  
 
Dağılım:  
Dolaşımdaki  ilacın yaklaşık  %25-30’u plazma proteinlerine  bağlanır. Kandaki  değişmemiş 
kaptoprilin görünen eliminasyon yarı ömrü yaklaşık 2 saattir.  
Biyotransformasyon:  
Kaptopril, etkisini göstermek  için biyotransformasyona  ihtiyaç  duymayan, oral yolla 
uygulanan aktif bir ajandır. kaptopril karaciğerde metobolize olur.  
Eliminasyon : 
Kandaki değişmemiş kaptoprilin görünen eliminasyon yarı ömrü yaklaşık 2 saattir. Absorbe edilen dozun %95’ten fazlası 24 saat içinde idrarla itrah edilir. Absorbe olan ilacın %40- 50’si 
değişmeden, kalanı inaktif disülfit metabolitlerdir (kaptopril disülfür ve kaptopril sistein disülfür).  Böbrek yetmezliği,  ilacın  birikmesine neden  olabilir.  Bu nedenle, böbrek yetmezliği 
olan hastalarda, doz azaltılmalı ve/veya doz aralığı uzatılmalıdır ( bkz. Bölüm 4.2). 
Hayvanlarda yapılan çalışmalarda, kaptoprilin anlamlı düzeyde kan- beyin bariyerini 
geçmediği gösterilmektedir.  
 
Laktasyon:  
Günde 3 defa oral 100 mg kaptopril alan 12 kadından oluşan bildirimde, ortalama pik süt seviyesi 4,7 mcg/L olup dozlamdan 3,8 saat sonra meydana gelmiştir. Bu verilere göre, emzirilen  bir bebeğin  alabildiği maksimum  günlük doz, günlük maternal  dozajın  
%0,002'sinden azdır.  
  15  Doğrusallık/doğrusal  olmayan  durum : 
Veri bulunmamaktadır.  
 
5.3 Klinik  öncesi  güvenlilik verileri  
 Kaptopril ile organojenez sırasında gerçekleştirilen hayvan çalışmalarında, herhangi bir teratojenik etki görülmemiş, ancak kaptoprilin çeşitli türlerde, gebeliğin geç döneminde fetal mortalite, büyüme geriliği ve postnatal mortalite dahil olmak üzere fetal toksisiteye neden olduğu gösterilmiştir.  Klinik  öncesi  veriler  güvenilirlik farmakolojisi,  tekrarlı doz toksikolojisi, 
genotoksisite ve karsinojenisitenin incelendiği klasik  çalışmalara göre  insanlar  için özel başka 
bir risk göstermemektedir.  6. FARMASÖTİK  ÖZELLİKLER:  
6.1 Yardımcı maddelerin  listesi  
 Sekonder Kalsiyum Fosfat  
Nişasta  
Kolloidal silikon dioksit  
Etil selüloz  
Mikrokristalize  selüloz  
Magnezyum stearat  
 6.2 Geçimsizlikler  
 Yoktur.  
 6.3 Raf ömrü  
 24 ay  
6.4 Saklamaya yönelik özel tedbirler  
 15-30°C arasında, ışıktan uzakta, çocukların erişemeyecekleri yerlerde ve ambalajında  
saklayınız.  
 
6.5 Ambalajın  niteliği ve içeriği  
 
30 ve 50 tabletlik ambalajlarda.  
 6.6 Beşeri  tıbbi  üründen arta kalan maddelerin  imhası  ve diğer  özel  önlemler  
 Kullanılmamış olan  ürünler  ya da atık materyaller ‘Tıbbi Atıkların Kontrolü Yönetmeliği’  ve 
‘Ambalaj  Atıklarının  Kontrolü Yönetmelikleri’ne  uygun olarak  imha  edilmelidir.  
 7. RUHSAT  SAHİBİ  
 NOBEL ILAÇ SAN. VE TİC. A. Ş.  
Barbaros Bulvarı 76 — 78  
80690 Beşiktaş/İSTANBUL  
  16  8. RUHSAT  NUMARASI  
 
146/27 
 9. İLK RUHSAT  TARİHİ/RUHSAT  YENİLEME  TARİHİ  
 İlk ruhsat tarihi: 09.01.1989  
Ruhsat  yenileme  tarihi:  
 10. KÜB’ÜN YENİLENME  TARİHİ  
- 