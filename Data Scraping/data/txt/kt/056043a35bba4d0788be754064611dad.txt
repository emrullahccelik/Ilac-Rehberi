1   
Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
 
• Bu kullanma  talimatını  saklayınız. Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete  edilmiştir,  başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuza  bu ilacı 
kullandığınızı  söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen dozun  dışında  
yüksek  veya düşük  doz kullanmayınız.  KULLANMA  TALİMATI  
 
MİGELE  20 mg film kaplı  tablet 
Ağızdan alınır.  
 
Etkin  madde:  20 mg eletriptana  eşdeğer 24,23  mg eletriptan  hidrobromür  
 
Yardımcı maddeler: Mikrokristalin selüloz, laktoz monohidrat (sığır kaynaklı), kroskarmelloz 
sodyum, magnezyum stearat, hipromelloz,  titanyum dioksit, triasetin, FD&C sarı no.6/sunset 
sarısı FCF alüminyum lak (E110), kinolin sarısı alüminyum lak.  
 
 
 
Bu Kullanma  Talimatında:  
 
1. MİGELE  nedir  ve ne için  kullanılır?  
2. MİGELE’yi  kullanmadan  önce  dikkat  edilmesi  gerekenler  
3. MİGELE  nasıl  kullanılır?  
4. Olası  yan etkiler  nelerdir?  
5. MİGELE’nin  saklanması  
 
Başlıkları  yer almaktadır.  
 
1. MİGELE nedir ve  ne için kullanılır?  
 
MİGELE;  eletriptan  etkin  maddesini  içeren  turuncu  renkli,  bir yüzü  20 baskılı,  yuvarlak, 
konveks film kaplı tabletlerdir.  
 
MİGELE  20 mg film kaplı  tabletler  3 veya  6 film kaplı  tablet  içeren  blister  ambalajlarda 
piyasaya sunulmaktadır.  
 
MİGELE,  serotonin  reseptör  agonistleri  olarak  bilinen  bir ilaç grubundandır.  Serotonin  beyinde 
doğal olarak bulunan ve damarların daralmasına yardımcı olan bir maddedir.  
2  MİGELE yetişkinlerde, auralı (migren baş ağrısı başlamadan önce görülebilen görme 
bozuklukları, uyuşma ve konuşma bozuklukları ile seyreden dönem) veya aurasız migren baş 
ağrısının tedavisinde kullanılır.  
2. MİGELE’yi kullanmadan önce dikkat edilmesi gerekenl er 
MİGELE’yi aşağıdaki durumlarda KULLANMAYINIZ  
• Eletriptana  veya  MİGELE’nin  içerdiği  diğer  maddelere  karşı  alerjiniz  (aşırı 
duyarlılığınız) varsa,  
• Ciddi  karaciğer  veya  böbrek  hastalığınız  varsa,  
• Orta,  ağır veya  tedavi  edilmeyen  hafif şiddette  yüksek  tansiyonunuz varsa,  
• Kalp ile ilgili bir probleminiz varsa veya geçmişte olduysa (kalp krizi, göğüs ağrısı,  
kalp yetmezliği  veya  belirgin  anormal  kalp ritmi  (aritmi),  geçici  ve ani olarak 
koroner arterlerde (kalp damarlarında) daralma),  
• Periferik  damar  hastalığınız  (dolaşım  bozukluğunuz)  varsa,  
• Hafif  bile olsa, inme  geçirdiyseniz,  
• “Triptan” ile biten başka bir ilaç kullanıyorsanız (örneğin; sumatriptan, rizatriptan, 
naratriptan, zolmitriptan, almotriptan ve frovatriptan),  
• MİGELE kullanımından önceki veya  kullandıktan sonraki 24 saat içerisinde ergotamin 
veya ergotamin benzeri ilaçlar (metiserjit dahil) kullandıysanız.  
• Doktorunuz tarafından migreninizin, hemiplejik (bilinen migren belirtileri yanında kol 
ve bacak dahil vücudun bir yarısında kas güçsüzlüğü veya geçici felç durumu 
görülebilir), oftalmoplejik (baş ağrısı ve gözün hareketlerini kontrol eden sinirlerin bir 
bölümünde felç vardır) veya baziler (bilinen migren belirtileri yanında cümle kurmada 
güçlük, baş dönmesi, çift görme, kulakta çınlama ve den gesizlik görülür)  tipte olduğu 
belirtilmişse.  
 
MİGELE’yi aşağıdaki  durumlarda  DİKKATLİ  KULLANINIZ  
• Diyabetiniz  varsa,  
• Sigara  kullanıyorsanız  veya  sigarayı  bırakmak  için nikotin  replasman 
tedavisi görüyorsanız,  
• 40 yaşın  üzerinde  ve erkekseniz,  
• Menopoz  sonrası  dönemde  bir kadınsanız,  
• Sizin  veya  ailenizde  herhangi  birinin  koroner  arter hastalığı  varsa,  
• Kalp hastalığı  için yüksek riskiniz olduğu söylenmişse,  MİGELE’yi  kullanmadan 
önce doktorunuza danışmalısınız.  
 
Bu uyarılar geçmişteki herhangi bir dönemde dahi olsa sizin için geçerliyse, lütfen doktorunuza 
danışınız.  
 
Migren  ilaçlarının sürekli kullanımı  
MİGELE veya herhangi bir ilacı migren tedavisi için birkaç gün veya hafta boyunca tekrar  
tekrar kullanırsanız, günlük uzun süreli baş ağrısına nede n olabilir. Böyle bir durum yaşarsanız 
tedaviye bir süre ara vermeniz gerekebileceğinden, doktorunuza danışınız.  
 
 
3  MİGELE’in  yiyecek  ve içecek  ile kullanılması  
MİGELE aç  karnına  veya  tok karnına  kullanılabilir.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
Hamileyseniz  veya  hamile  kalmayı  planlıyorsanız,  MİGELE  kullanmadan  önce  doktorunuza 
danışınız.  
 
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza  
danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
Eğer  emziriyorsanız  doktorunuza  danışınız.  MİGELE  kullandıktan  sonra  24 saat emzirmekten 
kaçınınız.  
 
Araç  ve makine  kullanımı  
MİGELE  veya  migrenin  kendisi,  kendinizi  uykulu  hissetmenize  neden  olabilir.  MİGELE 
aynı zamanda sersemliğe sebep olabilir. Bu nedenle migren atağı sırasında veya MİGELE 
aldıktan sonra araç ve makine kullanmaktan kaçınınız.  
 
MİGELE’nin  içeriğinde bulunan bazı yardımcı maddeler hakkında önemli bilgiler 
MİGELE, bir çeşit şeker olan laktoz içermektedir. Eğer daha önceden doktorunuz tarafından  
bazı şekerlere karşı intoleransınız olduğu söylenmişse, bu tıbbi ürünü almadan önce 
doktorunuzla t emasa geçiniz.  
 
MİGELE, alerjik reaksiyona sebep olabilen sunset sarısı  FCF alüminyum lak (E110) yardımcı 
maddesini içerir.  
 
Diğer  ilaçlar  ile birlikte  kullanımı  
 
MİGELE alımı öncesindeki ya da sonrasındaki 24 saat içinde ergotamin (migren tedavisinde 
kullanılan bir ilaç) ya da benzeri ilaçlar (metiserjit dahil) kullanıyorsanız MİGELE 
kullanmayınız.  
 
“Triptan”  ile biten  başka  bir ilaç (örneğin;  sumatriptan,  rizatriptan,  naratriptan,  zolmitriptan, 
almotriptan ve frovatriptan) ile birlikte MİGELE kullanıl mamalıdır.  
 
Bazı ilaçlar MİGELE’in etkisini değiştirebilir. MİGELE birlikte kullanıldığı diğer ilaçların 
etkisini azaltabilir.  
 
Bunlar:  
• Ketokonazol  ve itrakonazol  gibi mantar  enfeksiyonlarının  tedavisinde kullanılan  ilaçlar,  
• Eritromisin,  klaritromisin  ve josamisin  gibi bakteriyel  enfeksiyonların  
tedavisinde kullanılan ilaçlar,  
• AIDS  ve HIV (insan  immün  yetmezlik  virüsü)  tedavisinde  kullanılan  ritonavir, 
4  indinavir ve nelfinavir gibi ilaçlardır.  
 
Sarı kantaron (St. John’s wort – Hypericum perforatum ) içeren bitkisel ürünler ile aynı 
zamanda MİGELE kullanılmamalıdır. Zaten sarı kantaron kullanıyorsanız, bırakmadan önce 
doktorunuza danışınız.  
 
MİGELE ile tedaviye başlamadan önce, eğer depresyon veya diğer psikiyatrik hastalıklar  için 
SSRİ (seçici  serotonin  geri alım  inhibitörleri) ve  SNRİ (serotonin  noradrenalin  geri alım 
inhibitörleri) adı verilen ilaçlardan birini kullanıyorsanız, doktorunuza bildiriniz. Bu ilaçlar 
belirli migren ilaçları ile birlikte kullanıldıklarında serotonin s endromu adı verilen tehlikeli bir 
durumun gelişme riskini artırırlar.  
 
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.  
 
3. MİGELE  nasıl  kullanılır?  
 
• Uygun kullanım ve doz/uygulama sıklığı için talimatlar: MİGELE’yi migren tipi baş 
ağrısının  başlamasından  sonra  herhangi  bir zamanda  kullanabilirsiniz,  ancak  
olabildiğince erken dönemde almanız en iyisidir. MİGELE, yalnızca migrenin baş ağrısı fazı 
sırasında kullanılmalıdır. Migren atağını önlemek için MİGELE kullanmayınız.  
 
- Olağan  başlangıç  dozu  bir adet 40 mg tablettir.  
- Aldığınız  ilk tablet  migreninizi  geçirmiyorsa,  aynı atak için ikinci  bir tablet  almayınız.  
- Eğer aldığınız ilk tabletten sonra migren ağrınız geçer ve daha sonra tekrar başlarsa, 
ikinci  bir tablet  alabilirsiniz.  Ancak  ikinci  tableti  almadan  önce  birinci  tableti 
almanızın üzerinden en az 2 saat geçmiş olmalıdır.  
- 24 saat içinde  80 mg’dan  daha  yüksek  doz almayınız.  
- Bir 40 mg MİGELE tablet dozu migreninizi geçirmiyorsa, doktorunuza bildiriniz, 
doktorunuz gelecek ataklar için dozu iki adet 40 mg tablete artırabilir.  
 
• Uygulama  yolu ve metodu:  MİGELE’yi bir  bardak  suyla,  çiğnemeden  yutunuz.  
 
• Değişik  yaş grupları:  
 
Çocuklarda kullanımı: MİGELE 18 yaşın altındaki büyüme ve gelişme çağındakiler 
(adolesanlar) ve çocuklar için tavsiye edilmemektedir.  
 
Yaşlılarda  kullanımı:  MİGELE  65 yaşın  üzerindeki  hastalar için  tavsiye  edilmemektedir.  
 
Tabletlerinizi  kesinlikle  doktorunuzun  talimatlarına  uygun  olarak  kullanınız.  Emin  olmadığınız 
takdirde doktorunuza veya eczacınıza danışınız.  
 
• Özel  kullanım  durumları:  
 
Böbrek yetmezliği: MİGELE, hafif ve orta şiddette böbrek problemleri olan hastalarda 
5  kullanılabilir. Bu hastalarda önerilen başlangıç dozu 20 mg’dır ve maksimum günlük doz  
40 mg’ı geçmemelidir. Doktorunuz, almanız gereken dozu söyleyecektir.  
 
Karaciğer yet mezliği: Hafif veya orta şiddette karaciğer problemleri olan hastalarda 
kullanılabilir ve doz ayarlanması gerekmez. Ciddi karaciğer bozukluğu olan hastalarda 
kullanımına ilişkin yeterli veri olmadığı için bu hastalarda kullanılmamalıdır.  
 
Eğer MİGELE’nin e tkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız  gerekenden  daha  fazla  MİGELE  kullandıysanız:  
Kazara kullanmanız gerekenden daha fazla MİGELE kullanmışsanız hemen doktorunuz ile 
irtibata geçiniz veya en yakın hastanenin acil bölümüne başvurunuz. İçerisinde MİGELE tablet 
kalmış olup olmadığına bakmaksızın her zaman kullandığınız ilacın ambalajını yanınızda 
götürünüz. Gerekenden fazla eletriptan kullanımının yan etkileri; yüksek tan siyon ve kalp 
problemlerini içermektedir.  
 
MİGELE’den kullanmanız gerekenden fazlasını kullanmışsanız, bir doktor veya eczacı ile 
konuşunuz.  
 
MİGELE’yi  kullanmayı  unutursanız:  
Bir sonraki  dozunuzun  zamanı  gelmemişse,  unuttuğunuz  dozu  hatırladığınız  anda  alınız. 
 
Unutulan  dozları  dengelemek  için çift doz almayınız.  
 
MİGELE  ile tedavi  sonlandırıldığındaki  oluşabilecek  etkiler  
Bulunmamaktadır.  
 
4. Olası  yan etkiler  nelerdir?  
 
Tüm  ilaçlar  gibi, MİGELE’nin  içeriğinde bulunan  maddelere  duyarlı  kişilerde  yan etkiler  olabilir.  
 
Aşağıdakilerden biri olursa MİGELE’yi kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Nefes alıp verirken aniden gelişen ıslık sesi, nefes alma güçlüğü; dudaklarda, yüzde 
veya göz kapaklarında şişme, kaşıntı veya deri döküntüsü (özellikle tüm vücutta). 
Bunlar aşırı duyarlılık reaksiyonu belirtileri olabilir.  
• Şiddetli olan ve boğazı da etkileyebilecek sıkışma ve göğüs ağrısı. Bunlar kalp ve 
dolaşım sistemine ilişkin problemler  olabilir (iskemik kalp hastalığı).  
• Huzursuzluk, halüsinasyon (varsanı), koordinasyon kaybı, hızlı kalp atımı, vücut 
sıcaklığında yükselme, kan basıncında hızlı değişimler ve reflekslerin aşırı aktif olması 
gibi serotonin sendromu olarak bilinen bir durumu n bulgu ve belirtileri.  
 
Bunların  hepsi  çok ciddi  yan etkilerdir.  Bu çok ciddi  yan etkilerin  hepsi  oldukça  seyrek  görülür  
 
6  Eğer  bunlardan  biri sizde  mevcut  ise, sizin  MİGELE’ye  karşı  ciddi  alerjiniz  var demektir.  Acil tıbbi 
müdahaleye veya hastaneye yatırılmanıza gerek olabilir.  
 
Olası  diğer  yan etkiler:  
Yan etkiler  aşağıdaki  kategorilerde  gösterildiği  şekilde  sınıflandırılmıştır: 
Çok yaygın  : 10 hastanın en az birinde görülebilir.  
Yaygın  : 10 hastanın birinden az, fakat 100 hastanın birinde n fazla görülebilir. 
Yaygın  olmayan  : 100 hastanın  birinden  az, fakat  1.000  hastanın  birinden  fazla 
görülebilir.  
Seyrek  : 1.000 hastanın birinden az görülebilir. 
Çok seyrek  : 10.000  hastanın  birinden  az görülebilir.  
Sıklığı  bilinmeyen  : Eldeki  verilerden  hareketle  tahmin edilemiyor.  
 
Yaygın  
• Boğaz ağrısı,  burun  akıntısı  
• Göğüs  ağrısı  veya  sıkışma,  ya da  baskı  
• Yorgun  veya  uykulu  hissetmek  
• Baş ağrısı  
• Sersemlik  
• Karıncalanma  veya  anormal  his 
• Kas sertliği (artmış  kas tonusu),  kas güçsüzlüğü  
• Dokunma  veya  ağrı hissinde  azalma  
• Vertigo  (savrulma  veya  dönme  hissi)  
• Çarpıntı  veya  artmış  kalp atım hızı 
• Sıcaklık  hissi veya  yüz kızarması  
• Boğazda  daralma  hissi 
• Mide  veya  karın  boşluğunda  ağrı, hazımsızlık  (mide  bozukluğu),  bulantı  (kusma 
isteği oluşturan mide veya karın boşluğunda rahatsızlık hissi)  
• Hasta  hissetme  
• Ağız  kuruluğu  
• Terleme  
• Sırt ağrısı,  kas ağrısı  
• Ağrı 
• Ürperme  
 
Yaygın  olmayan  
• Anoreksi  (iştah  azalması  ve kilo kaybı)  
• Heyecan  ve kafa karışıklığı hissi, kendini  iyi hissetmemek  veya  kendi gibi hissetmemek 
(depersonelizasyon), genel rahatsızlık hissi, halsizlik, depresyon, duygudurum 
değişiklikleri (öfori), uykusuzluk  
• Tremor  (titreme)  
• Dokunma  veya ağrı hissinde  hassasiyet  (hiperestezi),  hareketlerde 
yavaşlama/ koordinasyon kaybı  
• Konuşmada  bozukluk,  tepkisiz  kalma  (stupor)  
• Halsizlik  
• Tat almada  değişiklik,  susama  
7  • Görme  bozukluğu,  göz ağrısı,  kuru veya  sulu göz 
• Işığa  hassasiyet  
• Kulak  çınlaması,  kulak  ağrısı  
• Periferik  vasküler  bozukluk  (dolaşım  bozukluğu)  
• Nefes  almada güçlük,  esneme  
• İshal  
• Dilde  iltihap  (inflamasyon)  ya da iltihap  oluşturan  mikrobik  hastalık  (enfeksiyon)  
• Deri döküntüsü,  kaşıntı  
• Eklem  hastalığı  (artroz),  eklem  ve kemik ağrısı  
• Sık ve  çok idrara  çıkma,  idrar  yapma  ile ilgili  sorunlar  
• Yüzde,  ellerde  ve ayaklarda  şişme  
 
Seyrek  
• Lenf  bezlerinde  şişme  
• Duygusal  kırılganlık (duygudurum değişikliği)  
• Konjonktivit  (göz enfeksiyonu)  
• Yavaş  kalp atım hızı 
• Şok 
• Astım  
• Ses değişikliği  
• Kabızlık  
• Boğazda  veya göğüste  iltihap  oluşturan  mikrobik  hastalık (enfeksiyon)  
• Dilde  şişme  
• Geğirme  
• Gırtlak  iltihabı  
• Deri bozuklukları,  kurdeşen  (ürtiker)  
• Eklemlerde  bozulma  (artrit)  
• Kas bozukluğu  
• Seyirme  
• Meme  ağrısı  
• Şiddetli ve  uzun süreli  adet dönemleri  
 
Bildirilen ve bir kısmı ciddi olabilen diğer yan etkiler, bayılma, yüksek tansiyon, kalın  
barsağın iltihabi durumu, kusma, beyin ve kan damarlarına bağlı hasar, yetersiz kalp kan  
akımı,  kalp krizi ve kalp kası/arterine  bağlı  spazmdır.  Ayrıca  doktorunuz  yükselmiş 
karaciğer enzimlerini veya kan anormalliklerini tes t etmek için düzenli olarak kan örneği 
alabilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da  
0 800 314 00 08 numaralı yan etki bildirim hattını arayarak Türkiye Farmakovijilans 
8 Merkezi’ne  (TÜFAM)  bildiriniz.  Meydana  gelen yan  etkileri  bildirerek  kullanmakta  olduğunuz 
ilacın güvenliliği  hakkında daha fazla bilgi edinilmesine katkı sağlamış olacaksınız.  
5.MİGELE’nin  Saklanması
MİGELE’yi çocukların  göremeyeceği,  erişemeyeceği  yerlerde  ve ambalajında  saklayınız.  
30°C  altındaki  oda sıcaklığında  saklayınız.  Orijinal  ambalajında  saklayınız.  
Son kullanma  tarihiyle  uyumlu  olarak  kullanınız  
Ambalajdaki  son kullanma  tarihinden sonra  MİGELE’yi kullanmayınız.  
Eğer  üründe  ve/veya  ambalajında  bozukluklar  fark ederseniz  MİGELE’yi  kullanmayınız.  
Son kullanma  tarihi  geçmiş  veya  kullanılmayan  ilaçları  çöpe  atmayınız!  Çevre,  Şehircilik  ve 
İklim Değişikliği Bakanlığınca belirlenen toplama sistemine veriniz.  
Ruhsat  sahibi : Ali Raif İlaç  Sanayi  A.Ş. 
Kağıthane  / İstanbul  
Üretim  yeri: Ali Raif İlaç Sanayi  A.Ş. 
Başakşehir  / İstanbul  
Bu kullanma talimatı 28/08/2023 tarihinde  onaylanmıştır. 
