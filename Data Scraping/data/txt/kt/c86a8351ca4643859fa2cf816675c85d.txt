1 
 KULLANMA TALİMATI  
 
DEXMOL  12,5 mg efervesan tablet  
Ağızdan  alınır.   
 
 Etkin madde:  Her bir efervesan tablet 12 ,5 mg deksketoprofene eşdeğer 18, 44 mg 
deksketoprofen trometamol içerir.  
 
 Yardımcı maddeler:  Sitrik asit anhidr, sodyum bikarbonat, maltodekstrin,  sorbitol (E420), 
aspartam (E951), asesülfam potasyum, limon aroması.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar oku maya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gi ttiğinizd e doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma T alimatında:  
 
1. DEXMOL  nedir ve ne için kullanılır?  
2. DEXMOL ’ü kullanma dan önce dikkat edilmesi gerekenler  
3. DEXMOL  nasıl kullanılır?  
4. Olası yan etkiler nelerdir?  
5. DEXMOL ’ün saklanması  
 
Başlıkları yer almaktadır.  
 
1.DEXMOL  nedir ve ne için kullanılır?  
DEXMOL, steroid olmayan antiinflamatuvar ilaçlar (NSAİİ) (iltihap gide rici) olarak 
adlandırılan ilaç grubundan bir ağrı kesicidir.  
 
Osteoartrit (eklemlerde harabiyet ve kireçlenme), romatoid artrit (iltihabi eklem rahatsızlığı) 
ve ankilozan spondilit (daha çok omurga eklemlerinde sertleşme ile seyreden, ağrılı ilerleyici 
romatizma) belirti ve bulgularının tedavisi ile akut gut artriti (gut hastalığına bağlı ağrılı 
eklem iltihabı), akut kas iskelet sistemi ağrıları (örn. bel ağrısı), postoperatif ağrı (ameliyat 
sonrası ağrı) ve dismenore (ağrılı adet dönemleri) tedavisinde end ikedir. 
 
DEXMOL beyaz renkli, düz yüzeyli, yuvarlak, üzeri hafif sarı benekli efervesan tablettir. 20 
ve 30 efervesan tablet , Alü/Alü folyo blister ve karton kutuda kullanma talimatı ile beraber 
ambalajlanır.  2 
 2. DEXMOL ’ü kullanmadan önce dikkat edilmesi ge rekenler  
DEXMOL’ ü aşağıdaki durumlarda KULLANMAYINIZ  
Eğer,  
 Deksketoprofen trometamole veya DEXMOL’ün içindeki yardımcı maddelerden herhangi 
birine karşı alerjiniz (aşırı duyarlılık) varsa;  
 Asetilsalisilik aside veya diğer steroid olmayan antiinflamatuva r ilaçlara karşı alerjiniz 
varsa;  
 Astımınız varsa veya geçmişte aspirin veya diğer steroid olmayan antiinflamatuvar ilaçlar 
kullandıktan sonra astım atağı, akut alerjik rinit (alerjiye bağlı burun içerisinde kısa süreli 
iltihaplanma), burunda polip (alerj iye bağlı burun içerisinde oluşan kitleler), ürtiker (cilt 
döküntüsü), alerji sonucu yüz ve boğazda şişme (yüz, gözler, dudaklar veya dilde şişlik 
veya solunum zorluğu) veya göğüste hırıltı (wheezing) meydana geldiyse;  
 Ketoprofen (steroid olmayan antiinfl amatuvar bir ilaç) veya fibrat (kandaki yağı düşürmek 
için kullanılan bir ilaç) kullanımı sırasında fotoalerjik veya fototoksik reaksiyonlardan 
şikayet ediyorsanız (güneşe maruz kalan cildin kızarması ve/veya kabarması şeklindeki 
belirtiler);  
 Peptik ülser (mide -barsak yarası), mide ya da barsak kanaması veya süregelen sindirim 
sorunlarınız varsa (örn. hazımsızlık, göğüste yanma) veya daha önceden mide ya da barsak 
kanaması, ülser (mide -barsak yarası) veya delinme geçirdiyseniz;  
 Süregelen sindirim sistemi pr oblemleriniz varsa (örneğin, hazımsızlık, mide ekşimesi);  
 Ağrı kesici olarak kullanılan steroid olmayan antiinflamatuvar ilaçların (NSAİİ) 
kullanımına bağlı olarak geçmişte mide veya barsak kanaması veya delinmesi 
geçirdiyseniz;  
 Süregelen iltihaplı barsak hastalığınız (Crohn hastalığı veya ülseratif kolit) varsa;  
 Ciddi kalp yetmezliğiniz, orta veya şiddetli böbrek sorunları veya ciddi karaciğer 
sorunlarınız varsa;  
 Kanama bozukluğunuz veya kan pıhtılaşma bozukluğunuz varsa;  
 Kusma, ishal veya yeterli olmaya n miktarda sıvı alımı nedenlerinden dolayı şiddetli 
derecede dehidrasyonunuz varsa (vücudun çok miktarda sıvı kaybı);  
 Hamileliğinizin üçüncü üç aylık dönemindeyseniz veya emziriyorsanız;  
 Koroner arter cerrahisi (Koroner arter by -pass greft) geçirdiyseniz,  ameliyat öncesi, sırası 
ve sonrası ağrıların tedavisinde kullanmayınız.  
 
DEXMOL’ü aşağıdaki durumlarda DİKKATLİ KULLANINIZ  
Eğer,  
 Alerjiniz varsa veya geçmişte alerjik sorunlarınız olduysa;  
 Sıvı tutulumu dahil, böbrek, karaciğer veya kalp sorununuz varsa  (yüksek tansiyon ve/veya 
kalp yetmezliği) veya bu sorunların herhangi bir tanesinden geçmişte şikayetiniz olduysa;  
 Diüretik (idrar söktürücü) ilaçlar alıyorsanız veya aşırı sıvı kaybı nedeniyle (örn. aşırı 
idrara çıkma, ishal veya kusma) sıvı eksikliği ve  kan hacminde azalma sorunları 
yaşıyorsanız;  
 Kalp sorunlarınız varsa, daha önce inme geçirdiyseniz veya risk altında olduğunuzu 
düşünüyorsanız (örn. yüksek tansiyon, diyabet veya yüksek kolesterolünüz varsa veya 3 
 sigara kullanıyorsanız) tedaviniz hakkında d oktorunuza veya eczacınıza danışınız. 
DEXMOL gibi ilaçlar kalp krizi riskinde (“miyokard enfarktüsü” ) veya inme riskinde hafif 
artış ile ilişkilendirilebilir.  Yüksek doz ve uzun süreli tedavi ile her türlü risk daha olasıdır. 
Önerilen dozu veya tedavi süre sini aşmayınız.  
 Yaşlıysanız: Yan etki yaşam a olasılığınız daha yüksektir (B kz. Bölüm 4). Bunlardan 
herhangi biri meydana gelirse derhal doktorunuza başvurunuz;  
 Üreme problemi olan bir kadın iseniz (DEXMOL üremeyi olumsuz yönde etkileyebilir , bu 
nedenle geb e kalma planınız varsa veya kısırlık testi yaptıracaksanız bu ilacı 
kullanmayınız);  
 Hamileliğinizin birinci veya ikinci üç aylık dönemindeyseniz;  
 Kan veya kan hücreleri yapımı bozukluğunuz varsa;  
 Sistemik lupus erite matozus (ciltte yaygın pullanmayla kendi ni gösteren bir hastalık) veya 
karışık bağ dokusu hastalığınız varsa (bağ dokusunu etkileyebilen bağışıklık sistemi 
bozuklukları);  
 Geçmişte iltihaplı barsak hastalığı geçirdiyseniz (ülseratif kolit, Crohn hastalığı);  
 Başka bir mide ve barsak hastalığınız v arsa veya daha önce geçirdiyseniz;  
 İstisnai olarak NSAİİ’ler enfeksiyonu arttırabileceğinden, varisellanız (suçiçeği) varsa;  
 NSAİİ’ler kanama, mide -barsak yarası veya delinmesi gibi ölümcül olabilecek ciddi mide -
barsak sistemi yan etkilerine yol açarlar. B u yan etkiler herhangi bir zamanda, önceden 
uyarıcı bir bulgu vererek veya vermeksizin ortaya çıkabilirler. Yaşlı hastalar ciddi mide -
barsak sistemi yan etkileri bakımından daha yüksek risk taşımaktadırlar . 
 Peptik ülser veya kanama riskini arttıran ilaçlar  alıyorsanız, örn; oral steroid, bazı 
antidepresanlar (SSRI tipli; örneğin Selektif Serotonin Gerialım İnhibitörleri); kanın 
pıhtılaşmasını önleyen aspirin veya varfarin gibi antikoagülan ilaçlar. Bu durumlarda, 
DEXMOL almadan önce lütfen doktorunuza danış ınız. Midenizi koruyucu ilave ilaçlar 
(örn. misoprostol veya mide asidi üretimini engelleyici ilaçlar) verebilir;  
 Asetilsalisilik asit ve/veya NSAİİ’lere popülasyonun geri kalanından daha yüksek alerji 
riskiniz olduğundan, asetilsalisilik asit veya diğer N SAİİ’lerin alımı sonucunda kronik 
rinitle beraber astım, kronik sinüzit ve/veya burun polipi şikayetiniz varsa. Bu ilacın 
kullanımı özellikle asetilsalisilik asit veya NSAİİ’lere alerjisi olan hastalarda, astım 
atakları veya bronkospazma (solunum yollarını n daralması) neden olabilir.  
 
Bu uyarılar , geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
DEXMOL ’ün yiyecek ve içecek ile kullanılması  
Tabletleri yeterli miktarda su ile alınız. Tabletleri yiyecek ile almanız  mide veya barsakta 
ortaya çıkabilecek yan etki riskini azaltmaya yardımcı olur. Bununla birlikte, akut ağrınız 
varsa, tabletleri aç karnına alınız, ilacı yemeklerden en az 30 dakika önce almanız, ilacın biraz 
daha hızlı etki göstermesine yardımcı olur.  
 
Hamilelik  
İlacı kullanmadan önce doktorunuza veya eczacınıza danışınız.  4 
 Hamileliğinizin üçüncü üç aylık dönemi boyunca DEXMOL kullanmayınız. Çok gerekli 
olmadıkça DEXMOL’ü hamileliğin birinci veya ikinci üç aylık dönemi süresince 
kullanmamak en iyi seçim o lacaktır. Hamile iseniz doktorunuza söyleyiniz. Eğer hamile 
kalmayı planlıyorsanız DEXMOL kullanmak sizin için doğru olmayabilir.  
 
Tedaviniz sırasında hamile olduğunuzu fark ederseniz hemen doktorunuza  veya eczacınıza  
danışınız.  
 
Emzirme  
İlacı kullanmad an önce doktorunuza veya eczacınıza danışınız.  
 
Emziriyorsanız DEXMOL kullanmayınız.  
 
Araç ve makine kullanımı  
DEXMOL, tedavinin yan etkisi olarak baş dönmesi ve uyuşukluğa yol açabileceğinden, araç 
ve makine kullanma yeteneğinizi az da olsa etkileyebilir . Eğer bu etkileri fark ederseniz, 
belirtiler geçene kadar araç ve makine kullanmayınız. Tavsiye için doktorunuza danışınız.   
 
DEXMOL ’ün içeriğinde bulunan bazı yardımcı maddeler hakkında önemli bilgiler  
 DEXMOL her efervesan tablette  2,8 mmol ( 64,34 mg) sodyum ihtiva eder. Bu durum , 
kontrollü sodyum diyetinde olan hastalar için göz önünde bulundurulmalıdır.  
 DEXMOL aspartamdan (E951) dolayı fenilalanin  için bir kaynak içermektedir.  
Fenilketon ürisi (ender rastlanan kalıtsal bir hastalık) olan hastalar için z ararlı olabilir.  
 DEXMOL sorbitol (E420) içermektedir. Eğer daha önceden doktorunuz tarafından bazı 
şekerlere karşı intoleransın ız (dayanıksızlık) olduğu söylenmişse bu tıbbi ürünü almadan 
önce doktorunuzla temasa geçiniz.  
 
Diğer ilaçlar ile birlikte kullan ımı 
DEXMOL’ün yanında aşağıdaki ilaçlardan herhangi birini kullanıyorsanız, doktorunuzu, diş 
hekiminizi veya eczacınızı mutlaka bilgilendiriniz. Bazı ilaçların bir arada kullanılmaması 
veya kullanıldığı takdirde dozlarının ayarlanması gerekebilir.  
 
Tavsiye  edilmeyen kombinasyonlar:  
 Asetilsalisik asit (aspirin), kortikosteroidler (kortizon) veya diğer antiinflamatuvar ilaçlar  
 Kan pıhtılaşmasını önlemede kullanılan varfarin, heparin veya diğer ilaçlar  
 Bazı duygudurum bozuklukların ın tedavisinde kullanılan lityum  
 Romatoid artrit (eklemlerde ağrı ve şekil bozukluklarına neden olan devamlı bir hastalık) 
ve kanser tedavisi için kullanılan metotreksat  
 Epilepsi (sara) için kullanılan hidantoinler ve fenitoin  
 Bakteriyel enfeksiyonlar (ilti hap oluşturan mikrobik hastalıklar) için kullanılan 
sülfametoksazol  
 
 5 
 Önlem gerektiren kombinasyonlar:  
 Yüksek tansiyon ve kalp problemlerinde kullanılan ADE inh ibitörleri, diüretikler, beta 
blokörler ve anjiyotensin II antagonistleri  
 Süregelen venöz ülser lerin (toplam damar yaraları) tedavisinde kullanılan pentoksifilin ve 
okspentifilin  
 Viral enfeksiyon tedavisinde kullanılan zidovudin  
 Bakteriyel enfeksiyon tedavisinde kullanılan aminoglikozid antibiyotikleri (gentamisin, 
amikasin vb.)  
 Diyabet için kulla nılan klorpropamid ve glibenklamid  
 
Dikkat gösterilmesi gereken kombinasyonlar:  
 Bakteriyel enfeksiyonlar için kullanılan kinolon antibiyotikleri (örn. siprofloksasin, 
levofloksasin)  
 Bağışıklık sistemi hastalıkları tedavisinde ve organ naklinde kullanılan  siklosporin veya 
takrolimus  
 Streptokinaz ve diğer trombolitik veya fibrinolitik ilaçlar, örneğin kan pıhtılarını eritmede 
kullanılan ilaçlar  
 Gut tedavisinde kullanılan probenesid  
 Süregelen kalp yetmezliğinin tedavisinde kullanılan digoksin  
 Hamileliği so nlandırmak için kullanılan mifepriston  
 Seçici serotonin geri alım inhibitörleri türünde antidepresanlar  (SSRI’lar)  
 Trombositlerin agregasyonu (kan pulcuklarının kümelenmesi) ve kan pıhtısı oluşumunu 
azaltmada kullanılan antitrombosit ajanlar  
 
Eğer reçete li ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. DEXMOL  nasıl kullanılır?  
Uygun kullanım ve doz/uygulama sıklığı için talimatlar:  
DEXMOL ’ü her zaman, tam olarak doktorunuzun söylediği şekilde alınız. Emin olmadığınız 
zaman doktorunuza veya eczacınıza danışınız.  
 
İhtiyacınız olan DEXMOL dozu, ağrınızın tipine, şiddetine ve süresine bağlıdır. Doktorunuz 
size günde kaç tablet ve ne kadar sür e ile almanız gerektiğini söyleyecektir.  
  
Ağrının cinsine ve şiddetine göre önerilen doz genellikle her 4-6 saatte bir 12 ,5 mg  (1 
efervesan tablet) ’dır. DEXMOL  günde 75 mg’dan (toplam 6 efervesan tablet) fazla 
alınmamalıdır.  
 
Uygulama yolu ve metodu:  
DEX MOL  ağızdan alınır.  
DEXMOL  bir bardak suda eritilerek içilir.   
 6 
 Ağrınız şiddetliyse ve ağrının daha hızlı rahatlaması gerekiyorsa, efervesan tableti, emilimi 
daha kolay olacağından aç karnına (yemekten en az 30 dakika önce) alınız ( Bkz. Bölüm 2 
“DEXMOL’ün yiyecek ve içecek ile kullanılması”)  
 
Değişik yaş grupları:  
Çocuklarda ve ergenlerde kullanımı:  
Çocuk ve ergenlerde DEXMOL kullanılmamalıdır.  
 
Yaşlılarda kullanımı:  
Yaşlıysanız , tedaviye günlük 50 mg’ı geçmeyen dozda başlamalısınız. DEXMOL iyi tolere 
edilirse, yaşlı hastalarda bu başlangıç dozu, daha sonra genel önerilen doza (75 mg) 
çıkarılabilir.  
 
Özel kullanım durumları:  
Böbrek/Karaciğer yetmezliği:  
Böbrek ve ya karaciğer sorununuz varsa,  tedaviye günlük 50 mg’ı (günde dört defa 
DEXMOL) geçmeyecek dozd a başlamalısınız.  
 
Eğer DEXMOL’ ün etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla DEXMOL  kullandıysanız:  
DEXMOL’den kullanmanız gerekenden fazlasını kullanmışs anız bir doktor veya eczacı ile 
konuşunuz.  
 
Lütfen ilacın ambalajını veya kullanma talimatını da yanınıza almayı unutmayınız.  
 
DEXMOL ’ü kullanmayı unutur sanız : 
Zamanı geldiğinde bir sonraki dozu alınız.  
 
Unutulan dozları dengelemek için çift doz almayınız .  
 
4. Olası yan etkiler nelerdir?  
Tüm ilaçlar gibi, herkeste görülmese de DEXMOL yan etkilere sebep olabilir, ayrıca 
DEXMOL’ün içeriğinde bulunan maddelere duyarlı olan kişilerde yan etkiler olabilir.  
 
Aşağıdakilerden biri olursa, DEXMOL’ü kullanmayı dur durunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:   
 Anafilaktik reaksiyon (kollapsa yol açabilecek aşırı duyarlılık reaksiyonu)  
 Cilt, ağız, göz ve genital bölgelerde ülser oluşması (Stevens Johnson ve Lyell se ndromları)  
 Yüzde şişme veya dudakların v e boğazın şişmesi (anjiyo ödem)  
 Hava yollarının etrafındaki kasların kasılması sebebiyle nefessiz kalma (bronkospazm)  
 
 7 
 Bunların hepsi çok ciddi yan etkilerdir.  
Eğer bunlardan biri sizde mevcut i se, sizin DEXMOL’e ka rşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
Olası yan etkiler ne sıklıkla ortaya çıktıklarına göre aşağıda listelenmiştir. Bu tablo bu yan 
etkilerin kaç hastada ortaya çıkabileceğini göstermektedir:  
 
Yaygın:  
 Mide bulant ısı ve/veya kusma  
 Karın ağrısı  
 İshal  
 Sindirim sorunları (hazımsızlık)  
 
Yaygın olmayan:  
 Baş dönmesi (vertigo)  
 Sersemlik  
 Uyuklama  
 Uyku düzensizlikleri  
 Sinirlilik  
 Baş ağrısı  
 Çarpıntı  
 Kızarma  
 Mide sorunları  
 Kabızlık  
 Ağız kuruluğu  
 Şişkinlik  
 Deri döküntüsü  
 Yorgunluk  
 Ağrı 
 Ateş ve titreme hissi  
 Genel kırıklık, keyifsizlik hissi  
 Çok yaygın  10 hastanın en az 1’ inde görülebilir.  
Yaygın  10 hastanın en az birinden az, fakat 100 hastanın birinden fazla 
görülebilir.   
Yaygın olmayan  100 hastanın birinden az, fakat 1.000 hast anın birinden fazla 
görülebilir.  
Seyrek  1.000 hastanın birinden az, fakat 10.000 hastanın birinden fazla 
görülebilir.  
Çok seyrek  10.000 hastanın birinden az görülebilir.  
Bilinmiyor  Eldeki verilerden hareketle tahmin edilemiyor  8 
 Seyrek :  
 Peptik ülser  
 Kan kusma veya siyah dışkı ile kendini gösteren, peptik ülser delinmesi veya kanaması  
 Bayılma  
 Yüksek kan basıncı  
 Çok yavaş nefes alıp verme  
 Su tutulumu ve vücu dun gövdeden uzak bölgelerinde şişlik (örn. ayak bileklerinin şişmesi)  
 İştah kaybı (anoreksi)  
 Duyularda anormallik  
 Gırtlak bölgesinde şişlik (larenjial ödem)  
 Ani gelişen böbrek bozukluğu (akut renal bozukluk)  
 Karaciğer hücresi hasarı (hepatit)  
 Kaşıntıl ı döküntü  
 Akne  
 Terleme artışı  
 Sırt ağrısı  
 Sık idrara çıkma  
 Adet düzensizlikleri  
 Prostat sorunları  
 Anormal karaciğer fonksiyonu testleri (kan testleri)  
 
Çok seyrek :  
 Anafilaktik reaksiyon (vücudun alerji oluşturan maddelere karşı verdiği çok şiddetli  yanıt, 
ani aşırı duyarlılık)  
 Cilt, ağız, göz ve genital bölgelerde açık yaralar (Steven s-Johnson ve Lyell sendromları)  
 Yüzde şişme veya dudaklar ve boğazda şişme (Anjiyonörotik ödem)  
 Hava yollarının daralması sebebiyle nefessiz kalma (bronkospazm)  
 Nefes  darlığı  
 Hızlı kalp artışı  
 Düşük kan basıncı  
 Pankreasta iltihaplanma  
 Karaciğer hücresi hasarı (hepatit)  
 Bulanık görme  
 Kulaklarda çınlama (tinnutus)  
 Deride hassasiyet  
 Işığa karşı duyarlılık  
 Kaşınma  
 Böbrek sorunları  
 Kanda akyuvar hücresi sayısının d üşük olması (nötropeni), kan pulcukları sayısının azlığı 
(trombositopeni)  
 
 9 
 Daha önce antiinflamatuvar ilaçların uzun süreli kullanımına bağlı sizde bir yan etki meydana 
geldiyse ve özellikle yaşlıysanız, tedavinin başında herhangi bir karın/bağırsak yan e tkisi fark 
ederseniz (örn. karın ağrısı, yanma, kanama).  
 
Cilt döküntüsü veya ağız içi veya genital bölgede herhangi bir lezyon ortaya çıktığını veya 
herhangi bir alerji belirtisini fark eder etmez DEXMOL kullanımını bırakınız.  
 
Steroid olmayan antiinfla matuvar ilaçlar ile tedavi esnasında, sıvı tutulumu ve şişlik (özellikle 
ayak bileklerinde ve bacaklarda) kan basıncının yükselmesi ve kalp yetersizliği bildirilmiştir.  
 
DEXMOL gibi ilaçlar, kalp krizi (“miyokard enfarktüsü”) veya inme riskinde hafif bir a rtış 
ile ilişkilendirilebilir.  
 
Bağ dokusunu etkileyen bağışıklık sistemi bozuklukları (sistemik lupus eritematozus veya 
karışık bağ dokusu hastalığı) olan hastalarda antiinflamatuvar ilaçlar, seyrek olarak ateş, baş 
ağrısı ve ense sertliğine yol açabilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda heki miniz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildirim hat tını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5.DEXMOL ’ ün saklanması  
DEXMOL ’ü çocukla rın göremeyeceği, erişemeyeceği yerlerde ve ambalajında saklayınız.  
 
25ºC altındaki oda sıcaklığında, nemden ve ışıktan koruyarak saklayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra DEXMOL  kullanmayınız .  
 
Eğer üründe ve/veya ambalajında bozukluklar fark ederseniz, DEXMOL’ü kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
 
 10 
 Ruhsat Sahibi:  Nuvom ed İlaç San. Tic. A.Ş.   
Esenler / İSTANBUL  
Tel      : 0850 201 23 23  
Faks  : 0212 481 61 11  
E-mail : info@ nuvomed ilac.com.tr  
 
Üretim Yeri:   Neutec İlaç San. Tic. A.Ş.  
Adapazarı / SAKARYA  
 
Bu kullanma talimatı ( ) tarihinde onaylanmıştır.  