 
1 / 8  
UYARI:  CLOSTRİDİOİDES  DİFFİCİLE  İLİŞKİLİ İSHAL  
Clostridioides difficile tüm dünyada görülen bir bakteridir. Bu bakteri çevrede ve sağlıklı insan 
ve hayvanların  bağırsaklarında  da bulunur. Clostridioides ’ler, içinde LİNKOSOL ’ün de 
bulunduğu antibiyotiklerin  uzun süreli  kullanımı nedeniyle bağırsağın doğal  ortamını değiştirdiği  
veya tahrip  ettiği zaman  ön plana çıkarlar  ve bazı  durumlarda ağır  ishalle  seyreden  kalın  bağırsak  
iltihaplanmasına yol açan toksik (zehirli) maddeler salgılayabilirler. Bağırsak iltihabı kendini aniden başlayan, sulu ishaller, bulantı, karın ağrısı ve ateş şeklinde belli eder. Eğer bunlardan herhangi biri sizde mevcut ise, LİNKOSOL ’ü kullanmayı durdurunuz ve DERHAL doktorunuza  
bildiriniz  veya size en yakın hastanenin acil bölümüne  başvurunuz.  
Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz,  çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  bu ilacı kullandığınızı  
doktorunuza söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında yüksek  
veya düşük  doz kullanmayınız.  KULLANMA TALİMATI  
 
 
LİNKOSOL 600 mg /2mL IM/IV enjeksiyonluk çözelti  
Steril  
Kas içine  veya damar  içine  uygulanır.  
 
2 mL’lik ampulde; 
• Etkin  madde:  600 mg Linkomisin baz (Linkomisin hidroklorür olarak) içerir.  
• Yardımcı  maddeler:  Benzil  alkol, enjeksiyonluk su içerir.  
 
 
Bu Kullanma  Talimatında:  
 
1. LİNKOSOL  nedir  ve ne için kullanılır?  
2. LİNKOSOL ’ü kullanmadan  önce dikkat  edilmesi gerekenler  
3. LİNKOSOL  nasıl  kullanılır?  
4. Olası  yan etkiler  nelerdir?  
5. LİNKOSOL ’ün saklanması  
  
Başlıkları yer almaktadır. 
 
1. LİNKOSOL  nedir  ve ne için kullanılır?  
 
• LİNKOSOL  linkozamid grubu bir antibiyotik  olan linkomisin  içerir.  
• LİNKOSOL  ampullerde , renksiz ve berrak  çözelti  halindedir. 
• LİNKOSOL , doktorunuzun uygun görmesi durumunda, linkomisine  duyarlı  bakterilerin  
neden  olduğu aşağıdaki  ciddi enfeksiyonların tedavisinde kullanılır:  
- Üst solunum yolu enfeksiyonları:  Bademcik  iltihabı,  yutak- boğaz  iltihabı (farenjit),  orta 
kulak iltihabı,  sinüzit.   
2 / 8 - Alt solunum  yolu enfeksiyonları:  Difteri,  akut bronşit, kronik bronşitin bulaşıcı  alevlenme  
dönemleri, akciğer  iltihabı ve  diğer  alt solunum  yolu  enfeksiyonları.  
- Çeşitli deri enfeksiyonları:  Selülit,  kıl dibi iltihabı (fronkül),  abse,  derinin bulaşıcı  yüzeysel  
mikrobik enfeksiyonu (impetigo), enfekte  yara, etrafı sınırlı kırmızılık ve şişlik (ödem) ile  
karakterize iltihabi  bir deri hastalığı olan erizipel,  lenf düğümü iltihabı (lenfadenit),  dolama,  
meme  iltihabı (mastit)  ve kangren.  
- Kemik ve eklem enfeksiyonları: Kemik ve kemik iliği iltihabı (osteomi yelit), bakteri,  
mantar  veya viral enfeksiyonunun neden olduğu eklem  iltihabı (septik artrit).  
LİNKOSOL , enfeksiyonun kana  yayıldığı  durumlarda  (septisemi)  ve kalp içi yüzeyinin iltihabı 
(endokardit)  gibi daha  ciddi olguların tedavisinde  de kullanılabilir.  
 
2. LİNKOSOL ’ü kullanmadan önce dikkat edilmesi gerekenler  
 LİNKOSOL ’ü aşağıdaki  durumlarda  KULLANMAYINIZ  
• Linkomisin  veya  LİNKOSOL ’ün içerdiği  diğer  maddelere karşı  aşırı duyarlı  (alerjik)  iseniz.  
• Prematüre (hamileliğin  37. haftasından  önce  doğan)  bebekler  ve yenidoğanlarda.  
 
LİNKOSOL ’ü aşağıdaki  durumlarda  DİKKATLİ  KULLANINIZ  
Eğer  
 
• Hemen hemen tüm antibakteriyel ilaçların kullanımında şiddeti değişen antibiyotik kaynaklı  
ishal (diyare) görülebilir. İlacınızın kullanımı sıras ında veya sonrasında ciddi, sürekli veya  
kanlı ishal (diyare) durumu görülürse; bu durumda bakteri kaynaklı ishal ( Clostridioides  
difficile -kaynaklı diyare) söz konusu olabilir. Eğer ilacı kullanırken ya da tedavi sonrasında  
sizde şiddetli, uzun süreli ya da kanlı ishal meydana gelmişse derhal doktorunuza bildiriniz;  
doktorunuza  danışmadan  ishal  kesici  bir ilaç almayınız.  Bu, antibiyotiklerle  tedavi  sonrasında  
oluşabilen bağırsak  iltihaplanmasının  (psödomembranöz  kolit)  bir göstergesi  olabilir  ve 
tedavinin sonlandırılması gerekebilir.Diğer  antibiyotiklerde  olduğu gibi uzun süreli  
LİNKOSOL  kullanımında  dirençli  bakteri  ve mantar  enfeksiyonları  gelişebilir  (süper  
enfeksiyon). Bu ağız ya da vajinada pamukçuk şeklinde ortaya çıkar. Bu olasılık ve acil 
müdahale için tedaviniz mutlaka doktor kontrolü altında yapılmalıdır. Eğer LİNKOSOL  
kullanırken ya da kullanımı tamamladıktan  hemen  sonra  ağız ya da dilinizde  beyazlaşma,  ağrı 
ya da cinsel  organlarınızda  kaşıntı,  akıntı varsa  lütfen hemen  doktorunuza  bildiriniz.  
• Böbrek ya da karaciğer problemleriniz varsa (eğer LİNKOSOL 'ü uzun süre kullanacaksanız  
doktorunuz sizden böbrek, karaciğer ve kan testleri isteyebilir. Bu kontrollerin kaçırılmadan, 
düzenli  olarak yapılmasına  dikkat ediniz).  
• Mide -bağırsak  sistem  hastalığı,  özellikle  koliti (kalın  bağırsak  iltihabı)  olan kişilerde,  dikkatli  
kullanılmalıdır.  
• Kas gevşetici  ilaçların  etkisini arttırdığından, bu ilaçları  kullanan hastalarda dikkatli  
kullanılmalıdır.  
• Alerjik  kişilerde  kullanırken dikkatli  olunmalıdır. Cildinizde  şişlik,  kızarıklık,  iltihap,  
döküntü, kabarcık,  soyulma  gibi alerjik  reaksiyonlar  gösterirseniz  derhal  doktorunuza  
bildiriniz.  
• Menenjit (beyin zarının iltihaplanması sonucunda meydana gelen bir hastalık) tedavis inde 
önerilmez.   
3 / 8 • Astım veya  belirgin  alerjiniz  varsa  dikkatli  kullanınız. 
• İshal kesici ilaçlar (difenoksilatlar) kullanıyorsanız doktorunuza bildiriniz.  
• LİNKOSOL , benzil  alkol içeriğinden dolayı bebeklerde ve 3 yaşına kadar olan çocuklarda  
solunum  güçlüğüne  (gasping sendromu)  sebep  olabilir.  Böyle  bir durumda  derhal  
doktorunuzla  iletişime  geçiniz.  
 
Bu uyarılar,  geçmişteki  herhangi  bir dönemde  dahi olsa sizin  için geçerliyse lütfen  doktorunuza  
danışınız. 
 
LİNKOSOL ’ün yiyecek  ve içecek  ile kullanılması 
Yiyecek  ve içeceklerle etkileşmediğinden aç veya tok karnına  uygulanabilir. 
 
Hamilelik  
İlacı kullanmadan önce  doktorunuza veya  eczacınıza  danışınız.  
 
LİNKOSOL 'ün hamilelikte  kullanılmasının  güvenli  olup olmadığı  bilinmemektedir.  Bu nedenle  
hamilelik  döneminde  doktorunuz  önermedikçe  LİNKOSOL  kullanmayınız. 
 
Hamileyseniz, içeriğindeki benzil  alkol nedeni ile hekiminize veya eczacınıza danışınız. Bunun  
nedeni, vücudunuzda  büyük miktarlarda  benzil  alkolün birikmesi  ve metabolik  asidoz  olarak  
adlandırılan  yan etkilere  neden olabilmesidir.  
 
Tedaviniz  sırasında hamile  olduğunuzu fark ederseniz  hemen doktorunuza veya eczacınıza  danışınız. 
 
Emzirme  
İlacı kullanmadan önce  doktorunuza veya  eczacınıza  danışınız.  
 
LİNKOSOL ’ün anne sütüne  geçtiği  bilinmektedir.  Bu nedenle  emzirme  döneminde 
doktorunuz  önermedikçe LİNKOSOL  kullanmayınız. 
 
Emziriyorsanız, içeriğindeki benzil alkol nedeni ile hekiminize veya eczacınıza danışınız. Bunun 
nedeni, vücudunuzda  büyük miktarlarda  benzil  alkolün birikmesi  ve metabolik  asidoz  olarak  
adlandırılan  yan etkilere  neden olabilmesidir.  
 
Araç ve makine  kullanımı 
LİNKOSOL ’ün araba ve tehlikeli makineler  kullanımına  etkisi üzerine özel çalışmalar  
yapılmamıştır.  LİNKOSOL  tedavisinin araba sürme kabiliyetine bir etkisi olabileceği 
düşünülmemesine rağmen, eğer  bir sorunuz  olursa  doktorunuza  danışınız. 
 
LİNKOSOL ’ün içeriğinde bulunan bazı yardımcı maddeler hakkında önemli bilgiler  
LİNKOSOL 600 mg/2 mL IM/IV Enjeksiyonluk Çöz elti, her 2 mL’lik ampulde  18,9 mg benzil 
alkol içerir. Benzil alkol alerjik reaksiyonlara neden olabilir.  
Erken doğan bebekler ve yeni doğanlara (0- 4 haftalıklarda) uygulanmaması gerekir.  
Bebeklerde ve 3 yaşına kadar olan çocuklarda toksik reaksiyonlara ve alerjik reaksiyonlara sebebiyet verebilir. Hekim ve eczacı tarafından önerilmedikçe, 3 yaşından küçük çocuklarda bir  
4 / 8 haftadan fazla kullanılmaz. Benzil alkol bebeklerde çoklu organ işlev bozukluğu, solunum sistemi 
bozukluğu, ağır metabolik asit zehirlenmesine (nefes darlığı (gasping sendromu)) neden olabilir ve 
ölüm dahil olmak üzere ciddi yan etkilerle ilişkilendirilmiştir. Erken doğan ve düşük kiloda doğan bebeklerde bu durumların gerçekleşmesi daha olasıdır. 
 
Karaciğer veya böbrek hastalığınız varsa hekiminize veya eczacınıza danışınız. Bunun nedeni, vücudunuzda büyük miktarlarda benzil alkolün birikmesi ve metabolik asidoz olarak adlandırılan yan etkilere neden olabilmesidir.  
 
Diğer ilaçlar ile birlikte kullanımı  
• Eritromisin  (bir antibiyotik);  iki ilaç birbirinin  etkisini  yok eder.  
• Tübokürarin ve panküroniyum  (kas gevşeticiler)  (LİNKOSOL  bu ilaçların  etkisini artırabilir).  
• Kaolin  (ishalin  kontrol  altına  alınmasında  kullanılır)  LİNKOSOL ’ün etkisini azaltabilir.  
• Difenoksilat  (ishal  kesici  ilaçlar)  gibi bağırsak  tıkanıklığına  yol açan ilaçlarla  birlikte  
kullanılmamalıdır.  
 
Eğer  reçeteli  veya reçetesiz  herhangi  bir ilaç kullanıyorsanız  veya son zamanlarda kullandınız  ise, 
lütfen  doktorunuza veya eczacınıza bunlar hakkında bilgi  veriniz.  
 
3. LİNKOSOL  nasıl kullanılır?  
Uygun  kullanım  ve doz/uygulama sıklığı için talimatlar:  
Doktorunuz LİNKOSOL ’ü hangi dozda ve ne sıklıkta almanız gerektiğine karar verecektir. 
Yetişkinlerde, ağır enfeksiyonlarda, her 24 saatte bir flakon  (600 mg) LİNKOSOL  kas içine veya 
günde 2- 3 kez 600 mg – 1000 mg damar içine uygulanır. 
Daha ağır enfeksiyonlarda, bu doz arttırı labilir.  
Uygulama sırasında dikkat edilmesi gereken en önemli nokta, 1 gram LİNKOSOL ’ün en az 100 mL  
uygun bir çözelti içinde seyreltilerek ve en az bir saatlik infüzyon hızıyla uygulanması gerektiğidir. 
LİNKOSOL  damar içine (intravenöz) önerilenden daha yüksek konsantrasyonda ve infüzyon 
hızıyla  uygulanırsa ciddi kalp- akciğer reaksiyonları ortaya çıkabi lir. 
 
Doktorunuzun talimatlarını tam olarak  takip  ediniz  ve asla dozda  kendiniz  bir değişiklik  yapmayınız.  
 
Uygulama yolu  ve metodu:  
Kas içine  veya  damar  içine uygulanır.  
 
Değişik  yaş grupları:  
Çocuklarda  kullanımı:  
1 aylıktan  küçük çocuklarda  kullanımı ile  ilgili  veri yoktur. 
Doktorunuz  LİNKOSOL 'ü hangi  dozda  ve ne sıklıkta  almanız  gerektiğine  karar  verecektir.  
 
Yaşlılarda  kullanımı:  
Bugüne  kadar  elde edilen  deneyimler  incelendiğinde, ilişkili ciddi  hastalıktan  muzdarip  yaşlı  
hastalardan oluşan  alt grubun ishali daha az tolere edebileceği ortaya konmuştur. Bu durumda  
doktorunuz  dışkılama  sıklığınızdaki değişiklikleri izleyecektir.  
Doktorunuz, LİNKOSOL 'ü hangi  dozda  ve ne sıklıkta  almanız  gerektiğine  karar  verecektir.  
  
5 / 8 Özel  kullanım  durumları:  
 
Böbrek  yetmezliği:  
Doktorunuz, LİNKOSOL 'ü hangi  dozda  ve ne sıklıkta  almanız  gerektiğine  karar  verecektir.  
 
Eğer böbrek fonksiyonunuz ileri derecede bozuk ise, LİNKOSOL  tedavisine ihtiyaç duyduğunuzda,  
doktorunuz kullanacağınız LİNKOSOL  dozunu sağlıklı bireylerin kullandığı dozun %25- 30’una  
indirebilir. İlacın yarılanma süresinin uzun olmasından dolayı böbrek işlev bozukluğunuz varsa  
LİNKOSOL  uygulama sıklığı doktorunuz tarafından azaltılabilir. Eğer böbrek işlev bozukluğunuz  
varsa ve yüksek miktarda  LİNKOSOL  kullanıyorsanız, doktorunuz  serum  linkomisin  düzeyinizi  takip  
edebilir.  
 
Karaciğer yetmezliği:  
Doktorunuz, LİNKOSOL 'ü hangi  dozda  ve ne sıklıkta  almanız  gerektiğine  karar  verecektir.İlacın 
yarılanma süresinin uzun olmasından dolayı karaciğer işlev bozukluğunuz varsa LİNKOSOL  
uygulama sıklığı doktorunuz tarafından azaltılabilir. Eğer karaciğer işlev bozukluğunuz varsa ve  
yüksek miktarda  LİNKOSOL  kullanıyorsanız, doktorunuz  serum  linkomisin  düzeyinizi  takip  edebilir.  
 
Eğer LİNKOSOL ’ün etkisinin çok güçlü veya zayıf olduğuna dair bir izleniminiz varsa, doktorunuz  
veya eczacınızla konuşunuz. 
 
Kullanmanız  gerekenden  daha  fazla  LİNKOSOL  kullandıysanız:  
LİNKOSOL ’den kullanmanız gerekenden fazlasını kullanmışsanız hemen bir doktora veya en yakın 
hastanenin aciline  başvurunuz. 
 
LİNKOSOL ’ü kullanmayı  unutursanız:  
Eğer bir LİNKOSOL  dozunu tamamıyla unuttuysanız  bu durumu doktorunuza  haber veriniz.  
 
Unutulan dozları  dengelemek için çift doz  almayınız. 
 
LİNKOSOL  ile tedavi  sonlandırıldığında  oluşabilecek  etkiler 
LİNKOSOL 'ü düzenli olarak ve tam olarak doktorunuz önerdiği şekilde kullanınız. Kendinizi iyi  
hissetseniz dahi tedaviyi kesmeyiniz; çünkü tedavi erken sonlandırılırsa ilaç mikropların tamamını  
öldürmemiş  olabilir  ve enfeksiyon tekrarlanabilir.  
 
4. Olası yan etkiler nelerdir?  
Tüm  ilaçlarda olduğu gibi LİNKOSOL  de yan etkilere  neden  olabilir; bununla  beraber  bu yan etkiler  
herkeste ortaya çıkmayabilir.  
Yan etkiler aşağıdaki kategorilerde gösterildiği şekilde tanımlanmıştır:  
Çok yaygın  :10 hastanın en az  birinde  görülebilir  
Yaygın :10 hastanın birinden az, fakat 100 hastanın birinden fazla görülebilir. 
Yaygın olmayan  :100 hastanın birinden a z, fakat 1.000 hastanın birinden fazla görülebilir. 
Seyrek  :1.000 hastanın birinden az, fakat 10.000 hastanın birinden fazla görülebilir. 
Çok seyrek  :10.000 hastanın birinden az  görülebilir.  
Bilinmiyor  :Eldeki  verilerden  hareketle tahmin  edilemiyor.  
  
6 / 8 Aşağıdakilerden biri olursa, LİNKOSOL  kullanmayı durdurunuz ve DERHAL doktorunuza  
bildiriniz  veya size  en yakın hastanenin  acil bölümüne  başvurunuz:  
• Aniden hapşırma, soluk almada güçlük, yüz, göz kapağı ve dudaklarda şişkinlik, deride  
döküntü şeklinde  kızarma,  kaşıntı  (özellikle  tüm vücudu etkiliyorsa),  kalp ve solunum  
durması  
 
Bunların hepsi  çok ciddi  yan etkilerdir.  Eğer  bunlardan biri sizde mevcut  ise sizin  Linkomisine karşı  
ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir. Bu  
çok ciddi yan etkilerin hepsi çok seyrek görülür. Aşağıdakilerden birini fark ederseniz, hemen 
doktorunuza bildiriniz veya size en yakın hastanenin acil bölümüne başvurunuz:  
• Yaygın olmayan  şiddetli,  uzun süreli  ya da kanlı  ishal  (kramp  şeklinde  şiddetli karın  ağrısı  ya 
da ateşle birlikte seyredebilir). Bu, antibiyotiklerle tedavi sırasında ya da tedavi sonlandıktan 
sonra  oluşabilen ve  ciddi  bir bağırsak  enfeksiyonunu gösteren bir  yan etkidir.  
• Ağız  içinde  ya da vajinada pamukçuk (bir  mantarın neden olduğu enfeksiyon)  
• Sarılık  (derinin  sararması  ya da gözlerde  beyazlıklar  şeklinde  görülür)  
• Kan hücrelerinde  azalma;  berelere,  kanamalara  ya da immün  sistemin  zayıflamasına  neden  
olabilir.  
• Deride büyük çaplı  soyulma  ve kabarıklıklar  oluşması  
 
Bunların hepsi  ciddi  yan etkilerdir.  Acil tıbbi müdahale  gerekebilir.  Ciddi  yan etkiler  çok seyrek  
görülür. 
 
Diğer yan etkiler:  
 
Yaygın  
• İshal,  bulantı, kusma, diyare  
 
Yaygın  olmayan  
• Vajinal enfeksiyon  
• Döküntü,kurdeşen  
 
Seyrek  
• Kaşıntı 
• Pruritus  
 
Bilinmiyor  
• Ağız  içinde  iltihap,  dil iltihabı  
• Uzun  süreli  antibiyotik  kullanımına  bağlı  kanlı, sulu ishalle  seyreden  bağırsak  iltihabı,  bir tür 
mikroorganizmanın (Clostridioides  difficile ) yol açtığı bağırsak  iltihabı 
• Kandaki  tüm hücrelerin  sayısında  azalma (pansitopeni)  
• Akyuvar  (lökosit)  bozuklukları  (beyaz  kan hücresi  sayısında  azalma,  kandaki  parçalı  hücre  
sayısında  azalma)  
• Ateş,  iğne başı şeklinde  kırmızılıklar,  bilinç  bulanıklığı, baş ağrısı  ve trombositlerin  sayısında  
azalma ile görülen hastalık (trombositopenik purpura)  
• Kan hücreleri  sayısında ciddi  azalma (aplastik  anemi)  
• Ani aşırı duyarlılık  tepkisi,  alerji  sonucu yüz  ve boğazda  şişme,  serum  hastalığı  
• Denge  bozukluğundan kaynaklanan baş dönmesi  (vertigo),  kulak çınlaması   
7 / 8 • Kalp  ve solunum durması  
• Düşük tansiyon, toplardamarların  iltihabına  bağlı  kan pıhtısı oluşumu (tromboflebit)  
• Karın  ağrısı,  karında  rahatsızlık  hissi,  anal pruritus (makatta  kaşıntı ) 
• Sarılık,  karaciğer  fonksiyon testlerinde  bozulma, bir karaciğer  enzimi  olan transaminaz 
sayısında  artış ciltte ve göz çevresinde kan oturması,  şişlik  ve kızarıklıkla  seyreden  iltihap  
(Stevens -Johnson sendromu);  genelde kendiliğinden geçen,  el, yüz ve ayakta dantele  benzer  
kızarıklık  oluşturan, aşırı duyarlılık durumu (eritema multiforma); vücudun en az %90’ında 
görülen deride kızarıklık  ve derinin pullanarak soyulup dökülmesine sebep  olan cilt hastalığı  
(eksfoliyatif dermatit); içleri serum kıvamında bir sıvıyla dolu kabarıklardan oluşan bir tür  
deri hastalığı (vezikülobülloz dermatit); çok sayıda  küçük irinli deri kabarcığı  içeren  kırmızı,  
şişmiş alanlar (akut yaygın ekzantematöz püstüloz); ciltte döküntü, kabarcıklar oluşması,  
soyulma (toksik epidermal nekroliz)  
• Böbrek yetmezliği,  idrar  miktarında  azalma,  idrarda  protein tespit  edilmesi,  kanda azot tespit 
edilmesi 
• Baş ağrısı,  baş dönmesi, somnolans ( uyku hal i) 
• Enjeksiyon yerinde sertleşme,  tahriş,  deri yüzeyinde ve/veya altında  çıkan  pembeden  
kırmızıya  dönük renkli, içi irin dolu şişlikler  (apse)  ve ağrı oluşumu 
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz.  
 
Yan etkilerin  raporlanması  
Kullanma talimatında yer alan veya almayan herhangi bir yan etki meydana gelmesi durumunda  
hekiminiz,  eczacınız veya  hemşireniz  ile konuşunuz. Ayrıca  karşılaştığınız  yan etkileri 
www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da 0 800 314 00  
08 numaralı  yan etki bildirim hattını arayarak  Türkiye Farmakovijilans  Merkezi'ne (TÜFAM)  
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında  
daha fazla bilgi edinilmesine  katkı sağlamış olacaksınız. 
 
5. LİNKOSOL ’ün saklanması  
 
Çocukların göremeyeceği,  erişemeyeceği yerlerde  ve ambalajında saklayınız. 
 
30°C’nin altında ki oda sıcaklığında  saklayınız.  
 
Son kullanma  tarihiyle  uyumlu olarak  kullanınız.  
Ambalajdaki  son kullanma tarihinden sonra LİNKOSOL ’ü kullanmayınız. 
Son kullanma tarihi geçmiş  veya kullanılmayan  ilaçları  çöpe atmayınız!  Çevre,  Şehircilik  ve İklim 
Değişikliği Bakanlığınca  belirlenen toplama  sistemine  veriniz.  
   
 
  
  
8 / 8 Ruhsat Sahibi:  OSEL İLAÇ SAN ve TİC. A.Ş. 
Akbaba Mah. Maraş Cad. 
No:52 Beykoz / İSTANBUL  
 
  Üretim Yeri:   OSEL İLAÇ SAN ve TİC. A.Ş. 
Akbaba Mah. Maraş Cad. 
No:52 Beykoz / İSTANBUL  
 
Bu kullanma talimatı ../../….  tarihinde  onaylanmıştır.  