1 
 KISA ÜRÜN BİLG İSİ 
 
1. BEŞERİ TIBBİ ÜRÜNÜN ADI  
          PROPECIA 1mg film kaplı tablet   
  
2. KALİTATİF VE KANTİTATİF BİLEŞİM  
 Etkin madde:  
 Finasterid                                          1 mg  
   
 Yardımcı maddeler:  
 Laktoz monohidrat *                          110,4 mg 
 *geviş getiren hayvanlardan elde edilir.  
 
         Yardımcı maddeler için bölüm 6.1’e bakınız.  
 
3. FARMASÖTİK  FORM  
 Film kaplı tablet ler. 
Ten renginde, bir yüzünde  ''P'' logosu, diğer yüzünde  ''PROPECIA'' yazısı yazan 
oktagonal, konveks , film kaplı tablet.  
 
4. KLİNİK ÖZELLİKLER   
 
4.1.   Terapötik endikasyonlar  
PROPECIA, erkek tipi saç dökülmesi ( Androgenetik alopesi)  olan erkeklerde saç 
büyümesini artırmada ve daha fazla saç dökülmesini önlemede endikedir.   
 
 PROPECIA’nın kadın larda  (bkz. bölüm 4.6 .) veya çocuklarda kullanım endikasyonu 
yoktur.  SADECE ERKEKLERDE KULLANILIR.  
 
4.2.   Pozoloji ve uygulama şekli   
   
 Pozoloji :  
PROPECIA için önerilen doz, günde bir tablettir.  
 
Tedavinin yeterliliği ve süresi sürekli olarak doktor tarafından değerlendirilmelidir.  
 
         Dozunun arttırılmasının faydayı  arttırdığı yönünde kanıt yoktur.  
          
         Uygulama sıklığı ve süresi : 
Genel olarak, daha fazla saç dökülmesinin önlenmesinin gözlenmesi için 3 -6 ay her gün 
kullanım gerekmektedir. Yarar sağlamak için sürekli kullanım önerilir. Tedavinin 
bırakılması etkinin 6 ay içerisinde geri, 9-12 ay içinde başlangıç seviyesine dönüşümüne 
yol açar.  
 
Uygulama şekli:  
PROPECIA sadece ağızdan kullanım içindir.  
 
PROPECIA , yemeklerle birlikte veya öğünler arasında, bütün olarak yeterli miktar su ile 
yutularak alınır.  
 
          2 
          Özel popülasy onlara ilişkin ek bilgiler  
 
 Böbrek/ Karaciğer yetmezliği:  
Diyalize girmeyen böbrek bozukluğu olan hastalarda doz ayarlamasına gerek yoktur.  
 
Karaciğer fonksiyon anormallikleri görülen hastalarda PROPECIA  uygulandığında 
dikkatli olunmalıdır.  
 
 Pediyatrik popülasyon:  
          PROPECIA çocuklarda kullanılmamalıdır.  
18 yaşın altındaki çocuklarda finasteridin etki lilik veya güvenliliğini gösteren hiçbir  veri 
yoktur.  
 
 Geriyatrik popülasyon:  
PROPECIA ile yapılan klinik etkililik çalışmaları  65 yaş ve üstü  gönüllüleri 
içermemektedir. Finasterid 5 mg'ın farmakokinetik verileri yaşlılarda doz ayarlaması 
yapılması gerekmediğini göstermektedir.  Ancak geriyatrik hastalarda etkililik henüz 
belirlenmemiştir.   
 
4.3. Kontrendikasyonlar  
         
Kadınlarda kontrendikedir (bkz. bölüm 4.6, Gebelik ve emzirme ve bölüm  5.1, 
Farmakodinamik özellikler)  
 
Etkin maddeye veya bölüm 6.1’de listelenen yardımcı maddelerden herhangi birine karşı 
aşırı duyarlılı ğı olanlarda kontrendikedir.  
 
Çocuklarda, adolesanlarda ve kadınlarda kullanım  için endike değildir.   
 
PROPECIA  benign prostat hiperplazisi veya başka herhangi bir bozukluk için 
PROSCAR (finasterid 5 mg) veya başka bir 5 -alfa redüktaz inhibitörü alan erkekler 
tarafından kullanılmamalıdır.   
 
4.4.   Özel kullanım  uyarıları  ve önlemleri  
 Pediyatrik popülasyon:  
PROPECIA  çocuklarda kullanılmamalıdır . 18 yaşın altındaki çocuklarda finasteridin 
etkililik veya güvenliliğini gösteren hiçbir  veri yoktur.  
 
Prostata Spesifik Antijen (PSA) Üzerindeki Etkiler:  
PROPECIA ile 18 -41 yaş arası erkeklerde yürütülen klinik çalışmalarda, serum prostat  
spesifik antijenin (PSA) ortalama değeri başlangıçta 0 ,7 ng/mL iken 12. ayda 0 ,5 
ng/mL’ye düşmüştür.  PROPECIA alan erkeklerde bu testin sonucu değerlendirilmeden 
önce PSA düzeyinin 2 ile çarpılması gerektiği dikkate alınmalıdır.  
 
Fertilite üzerindeki etkiler:  
İnsanlarda fertiliteye ait uzun dönemli veriler yoktur ve subfertil erkeklerde spesifik 
çalışmalar yürütülmemiştir. Baba olmayı planlayan erkek hastalar klinik çalışmaların 
başında dışlanmıştır. Hayvan çalışmaları fertilite üzerinde olumsuz etkiler i 
göstermemişse de, pazarlama sonrası dönemde infertilite ve/veya düşük semen kalitesine 
dair spontan raporlar alınmıştır. Bu raporlardan bazılarında hastalarda infertiliteye 
katkıda bulunmuş olabilen başka risk faktörleri mevcuttu r. Finasterid bırakıldıktan sonra 
semen kalitesinde normalleşme veya düzelme bildirilmiştir.   
 3 
 Karaciğer bozukluğu  
Karaciğer yetmezliğinin finasteridin farmakokinetik özellikleri üzerindeki etkisi 
çalışılmamıştır.  
 
Meme Kanseri  
Pazarlama sonrası dönemde finasterid 1 mg alan erkeklerde meme kanseri bildirilmiştir. 
Hekimler hastalarını meme dokusunda kitle, ağrı, jinekomasti (memelerde büyüme) veya 
meme ucundan akıntı gibi değişiklikleri derhal bildirmeleri yönünde uyarmalıdır.  
 
Duygudurum  değişiklikleri ve depresyon  
Finasterid 1 mg ile tedavi edilen hastalarda depresif ruh hali, depresyon ve daha az 
sıklıkla intihar düşüncesi gibi duygu durum değişiklikleri bildirilmiştir. Hastalar 
psikiyatrik semptomlar açısından izlenmeli ve eğer bu  durumlar meydana gelirse,  
finasterid tedavisi kesilmelidir ve hastanın tıbbi yardım alması tavsiye edilmelidir.  
 
PROPECIA’nın erkek tipi saç dökülmesinde kafaya sürülerek uygulanan başka bir ilaç  
olan minoksidil ile birlikte kullanımına dair hiçbir veri yoktur.  
 
Günde 5 mg finasterid alan (PROPECIA dozunun 5 katı), 55 yaş ve üzeri, normal dijital 
rektal değerlendirmesi ve başlangıçta PSA≤3 ng/ml olan erkeklerin 7 yıllık  izlem 
süresinde Gleason skoru 8 -10 olan pr ostat kanseri riski yüksek olarak saptanmıştır 
(plasebo ile %1 ,1,  finasterid ile %1 ,8). Benzer sonuçlar diğer 5 alfa -redüktaz inhibitörü 
olan dutasteridle, 4 yıllık plasebo -kontrollü klinik çalışmada gözlenmiştir (plasebo ile 
%0,5’e karşı dutasterid ile %1). 5 alfa -redüktaz inhibitörleri yüksek dereceli prostat 
kanse ri gelişme riskini artırabilir. 5 alfa-redüktaz inhibitörlerinin prostat hacmini 
azaltması yönündeki etkisi ya da klinik çalışma ile ilgili faktörler ile bu çalışmaların 
sonuçları arasındaki ilişki bilinmemektedir.  
 
Yardımcı maddeler:  
 Laktoz monohidrat : Her bir tablet 110 ,4 mg laktoz monohidrat içerir. Nadir kalıtımsal 
galaktoz intoleransı, Lapp  laktaz yetmezliği ya da gl ukoz-galaktoz malabsorpsiyon 
problemi olan hastaların bu ilacı kullanmamaları gerekir.  
Sodyum: Bu tıbbi ürün her tabletinde 1 mmol (23 mg)’dan daha az sodyum ihtiva eder, 
yani aslında “sodyum içermez”.    
         
4.5. Diğer tıbbi ürünler ile etkileşimler ve diğer etkileşim şekilleri  
Finasterid esas olarak sitokrom P450 3 A4 sistemiyle metabolize edilir; ancak bu sistemi 
etkilemez. Finasteridin diğer ilaçların farmakokinetiğini etkileme riskinin küçük olduğu 
hesaplanmışsa da, sitokrom P450 3A4’ü indükleyen veya inhibe eden ilaçların 
finasteridin plazma konsantrasyonunu etkilemesi muhtemeldir. Bununla birlikte, 
belirlenmiş güvenlilik limitlerine  dayanarak, bu tip inhibitörlerin eş zamanlı kullanımına 
bağlı herhangi bir konsantrasyon artışının klinik önem taşıma olasılığı yoktur.  
 
         Özel popülasyonlara ilişkin ek bilgiler  
Pediyatrik popülasyon:   
Etkileşim çalışmaları yalnızca yetişkinlerde yürütülmüştür.  
PROPECIA pediyatrik hastalarda kullanım için endike değildir; pediyatrik hastalarda 
etkililik veya  güvenliliğini gösteren hiçbir veri yoktur.  
 
4.6.   Gebelik ve laktasyon  
 Genel tavsiye  
 Gebelik kategorisi X . 
 4 
 Çocuk doğurma potansiyeli bulunan kadınlar / Doğum kontrolü (Kontrasepsiyon)  
PROPECIA gebelik döneminde uygulandığı takdirde ciddi doğum kusurlarına yol 
açmaktadır.  
PROPECIA, gebe olan veya gebe olma ihtimali bulunan kadınlarda kontrendikedir.  
Gebe olan veya gebe olma ihtimali bulunan kadınlar, kırılmış veya parçalanmış 
PROPECIA tabletlerine dokunmamalıdırlar ; çünkü finasteridin emilmesi ve sonrasında 
erkek fet usa yönelik potansiyel risk olasılığı mevcuttur (bkz. bölüm 4.6, Gebelik ve 
emzirme). Tabletlerin kırılmamış veya ezilmemiş olmaları şartıyla, normal kullanım 
sırasında etkin madde ile teması önlemek için PROPECIA tabletleri kaplanmış şekilde 
sunulmaktadır.  
 
     Gebelik dönemi  
PROPECIA gebelikte kontrendikedir.  
 
Tip II 5α -redüktaz inhibitörlerinin, bazı dokularda testosteronun dihidrotestosterona 
(DHT) dönüşümünü inhibe etme özelliğinden dolayı , finasterid dahil olmak üzere bu 
ilaçlar gebe bir kadına uygulandığında erkek fet usun dış genital organlarında 
anormalliklere yol açabilir.  
  
 Finasteride maruz kalım: erkek fetusa yönelik risk  
PROPECIA alan erkeklerin seminal sıvısında az miktarda finasterid (her ejakülasyonda 
1 mg dozun %0 ,001’inden az) saptanmıştır. Rhesus maymunlarında yapılan çalışmalar 
bu miktarın gelişmekte olan erkek fetusta bir risk oluşturma ihtimalinin bulunmadığını 
göstermiştir (bkz. bölüm 5.3).  
 
Advers olayların devamlı toplanması sırasında, 1 mg veya daha yüksek doz alan 
erkeklerin semeni aracılığıyla , gebelik döneminde finasteride maruz kalıma dair 
pazarlama sonrası raporlar, 8 canlı erkek bebek doğumu vakasında alınmıştır. Ayrıca,  
basit hipospadiaslı bir bebekl e alakalı bir vaka geriye dönük olarak raporlanmıştır. 
Geriye dönük bildirilen bu tek rapora dayanarak nedensellik değerlendirilemez ve 
hipospadias, her 1 .000 canlı erkek bebek doğumunda insidansı 0 ,8-8 arasında değişen 
görece yaygın bir konjenital anomalidir. Ayrıca, klinik çalışmalarda gebelik döneminde 
finasteride semen aracılığıyla maruz kalı mdan sonra dokuz canlı erkek bebek doğumu 
gerçekleşmiş ve hiçbir konjenital anomali rapor edilmemiştir.   
        
Laktasyon dönemi  
PROPECIA  kadınlar da endike değildir. Finasteridin anne sütüyle atılıp atılmadığı 
bilinmemektedir.  
 
 Üreme yeteneği / Fertilite   
İnsanlarda fertiliteye ait uzun dönemli veriler yoktur ve subfertil erkeklerde spesifik 
çalışmalar yürütülmemiştir. Baba olmayı planlayan erkek hastalar klinik çalışmaların 
başında dışlanmıştır. Hayvan çalışmaları fertilite üzerinde anlamlı olumsuz etkiler i 
göstermemişse de, pazarlama sonrası dönemde infertilite ve/veya düşük semen kalitesine 
dair spontan raporlar alınmıştır. Bu raporlardan bazılarında hastalarda infertiliteye 
katkıda bulunmuş olabilen başka risk faktörleri mevcuttu. Finasterid bırakıldıkta n sonra 
semen kalitesinde normalleşme veya düzelme bildirilmiştir.  
 
4.7.   Araç ve makine kullanımı üzerindeki etkiler  
PROPECIA araç ve makine kullanma yeteneğini etkilemez veya ihmal edilebilir düzeyde 
etkiler.  5 
 4.8.   İstenmeyen etkiler  
Klinik çalışmalarda ve/veya pazarlama sonrası dönemde ortaya çıkan advers reaksiyonlar 
aşağıda listelenmektedir:  
 
Sıklıklar şu şekilde tanımlanır: Çok yaygın (≥ 1/10); yaygın (≥ 1/100 ila < 1/10); yaygın 
olmayan (≥ 1/1.000 ila < 1/100); Seyrek (≥ 1/10.000 ila < 1/1.000); çok seyrek 
(<1/10.000), bilinmiyor (eldeki verilerden hareketle tahmin edilemiyor).  
 
Pazarlama sonrası kullanımda bildirilen advers reaksiyonlar spontan raporlardan elde  
edildiğinden, bunların sıklığını belirlemek mümkün değildir.  
 
Bağışıklık sistemi hastalı kları  
Bilinmiyor:  Döküntü, kaşıntı,  ürtiker  ve anjiyoödem  (dudaklar, dil, boğaz ve yüzün 
şişmesi dahil)  gibi aşırı duyarlılık reaksiyonları .  
 
Psikiyatrik hastalıklar  
Yaygın olmayan* : Libido azalması  
Yaygın olmayan : Depresyon † 
Bilinmiyor: Anksiyete , intihar düşüncesi  
 
Kardiyak hastalı klar 
Bilinmiyor: Çarpıntı  
 
         Hepato -bilier hastalı klar 
Bilinmiyor: Karaciğer enzimlerinde yükselme  
 
Üreme sistemi ve meme hastalıkları  
Yaygın olmayan *: Erektil fonksiyon bozukluğu, ejakülasyon bozukluğu (azalmış 
ejakülat hacmi dahil).  
Bilinmiyor: Memelerde hassasiyet ve büyüme, testislerde ağrı, hematospermi,  
infertilite**  
**bkz. bölüm 4.4.  
         *İnsidanslar klinik çalışmalarda 12. ayda plasebo ile ilaç arasında oluşan farklılığa göre
 belirlenmiştir.  
† Bu advers reaksiyon pazarlama sonrası takip yoluyla tespit edilmiştir; ancak randomize 
kontrollü Faz III klinik çalışmalarda (Protokol 087, 089 ve 092) finasterid ile plasebo 
arasında insidans bakımından fark saptanmamıştır.  
 
Genellikle hafif olan yan etkiler tedavinin bırakılmasını gerektirmemiştir.  
 
Erkek tipi saç dökülmesinde finasterid 3200'den fazla erkeği içeren klinik çalışmalarda 
güvenlilik yönünden değerlendirilmiştir. 12 ay süren, benzer tasarımlı, plasebo -
kontrollü, çift -kör, çok -merkezli üç çalışmada PROPECIA ve plasebonun genel 
güvenliliği benzer bulunmuştur. Herhangi bir klinik istenmeyen ( advers ) olay nedeniyle 
tedaviyi bırakma oranı PROPECIA ile tedavi edilen 945 erkekte %1 ,7, plasebo ile tedavi 
edilen 934 erkekt e ise %2 ,1'di. 
 
Bu çalışmalarda PROPECIA ile tedavi edilen erkeklerin ≥1'inde aşağıdaki ilaca bağlı 
advers olaylar bildirilmiştir: libido azalması (PROPECIA, %1 ,8; plasebo, %1 ,3) ve 
erektil fonksiyon bozukluğu (%1 ,3, %0 ,7). Ayrıca, ejakülat hacminde azalma 
PROPECIA ile tedavi edilen erkeklerin %0 ,8'inde ve plaseboyla tedavi edilen erkeklerin 6 
 %0,4'ünde rapor edilmiştir. Bu yan etkiler PROPECIA tedavisini bırakan erkeklerde ve 
tedaviye devam eden pek çok erkekte ortadan kalkmıştır. Ayrı bir çalışmada, 
PROPECIA'nın ejakülat hacmi üzerindeki etkisi ölçülmüş ve plaseboyla görülenden 
farklı bulunmamışt ır. 
 
Yukarıda belirtilen yan etkilerin her birini bildiren hastaların oranı  PROPECIA 
tedavisinin beşinci yılında <%0,3'e düşmüştür.  
 
Finasteride ayrıca, erkek tipi saç dökülmesi için önerilen dozajın 5 katı dozda prostat 
kanseri riski azaltımı için de çalışılmıştır. 9060’ ının analiz için prostat iğnesi biyopsi 
verisi olan 18 .882 sağlıklı erkeğin dahil olduğu 7 yıllık plasebo kontrollü bir çalışmada, 
finasterid 5 mg alan 803 (% 18 ,4) hastada ve placebo alan 1147 (% 24 ,4) erkek te prostat 
kanseri tespit edilmiştir. Finasterid 5 mg grubunda, iğne biyopsisinde Gleason skoru 7 -
10 olan 280 (% 6 ,4) erke kte, plasebo grubunda ise 237 (% 5 ,1) erke kte prostat kanseri 
görülmüştür. Bu çalışmada teşhis edilen toplam prostat kanseri vakalarının yaklaşık  % 
98'i intrakapsüler (evre T1 veya T2) olarak sınıflandırıl mıştır. Finasteride 5 mg ’ın uzun 
süreli kullanımı ve Gleason skorları 7 -10 olan tümörlerin arasındaki ilişki 
bilinmemektedir.  
 
Ayrıca, pazarlama sonrası kullanımda aşağıdakiler rapor edilmiştir: PROPECIA tedavisi 
bırakıldıktan sonra cinsel fonksiyon bozukluğunun devam etmesi (libido azalması,  
erektil disfonksiyon ve ejakülasyon bozuklukları); erkeklerde meme kanseri (bkz. bölüm 
4.4 Özel kullanım uyarıları ve önlemleri).  
 
Finasterid 1 mg ile tedavi edilen erkeklerde i laçla ilişkili seksüel istenmeyen etkiler , 
plasebo ile tedavi edilen erkeklere  göre daha yaygındı ve ilk 12 ayda sıklıklar sırasıyla  
%3,8 ve %2 ,1’dir. Takip eden 4 yıl içerisinde bu etkilerin insidansı  finasterid  1 mg  ile 
tedavi olan erkeklerde %0 ,6’ya düş müştür . Her bir tedavi grubunda ki erkekleri n yaklaşık 
%1'i ilk 12 ayda ilaçla ilişkili seksüel advers olaylar nedeniyle  tedaviyi bırakmış ve bu 
süreden sonra  insidans  azalmıştır.   
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak 
izlenmesine olanak sağlar. Sağlık mesleği mensuplarının herhangi bir şüpheli advers 
reaksiyonu Türkiye Farmakovijilans Merkezi (TÜFAM )’ne bildirmeleri gerekmektedir  
(www.titck.gov.tr ; e-posta: tufam@titck.gov.tr ; tel: 0 800 314 00 08; faks: 0 312 218 35 
99). 
 
4.9.   Doz aşımı  ve tedavisi  
 
Yapılan klinik çalışmalarda finasteridin 400 mg'a kadar tekli dozları  veya 3 ay boyunca 
günde 80 mg ’a kadar çoklu dozlarının verilmesi (n=71) dozla ilişkili  istenmeyen etkiler 
meydana getirmemiştir.  
 
         PROPECIA ’nın doz aşımı için spesifik bir tedavi önerilmemektedir.  
 
 
 
 
 7 
 5. FARMAKOLOJİK ÖZELLİKLER İ 
 
5.1.  Farmakodinamik özellikler i 
 
Farmakot erapötik gr up:  5-alfa-redüktaz inhibitör ü, diğer dermatolojikler  
  
         ATC Kodu : D11AX10  
 
Etki mekanizması  
Finasterid, insan Tip II 5α -redüktazını (saç foliküllerinde bulunur) insan Tip I 5α -
redüktazına göre 100 kat daha fazla seçicilikle inhibe eden ve testosteronun androjen 
dihidrotestosterona (DHT) periferik dönüşümünü engelleyen bir 4 -azasteroiddir. Erkek 
tipi saç dökülmesi (androgenetik alopesi) olan erkeklerde, kelleşen kafa derisi 
minyatürleşmiş saç folikülleri artmış miktarda DHT içerir.  Finasterid saçlı kafa 
derisindeki saç foliküllerinin minyatürleşmesinden sorumlu olan bir süreci inhibe eder 
ve böylel ikle kelleşme sürecinin geri döndürülmesini sağlayabilir.  
 
Klinik etki lilik ve güvenli lik 
Erkeklerde yürütülen çalışmalar  
PROPECIA 'nın etk ililiği, hafif ila orta, ancak tam olmayan tepe saç dökülmesi ve ön/orta 
bölge saç dökülmesi olan 18 ila 41 yaşlarındaki 1879 erkekte yapılan üç çalışmada 
gösterilmiştir. Bu çalışmalarda, saç uzaması , saç sayısı, dermatologlardan oluşan uzman 
bir panel tarafından başın fotoğraflarının derecelendirilmesi, araştırmacı değerlendirmesi 
ve hastanın kendi kendin i değerlendirmesi dahil olmak üzere dört ayrı ölçüm kullanılarak 
değerlendirilmiştir.  
 
Erkeklerde tepe bölgesinde saç dökülmesi olan iki çalışmada, P ROPECIA  tedavisi 5 yıl 
boyunca sürdürül müş ve bu süre zarfında hastalar 3 ila 6 ay arasında başlayarak hem 
başlangıç seviyesine hem de plaseboya kıyasla iyileşme göste rmiştir . PROPECIA  ile 
tedavi edilen erkeklerde başlangıç seviyesine kıyasla saç uzaması  ölçümleri genellikle 2 
yılda en yüksek seviyeye ulaşıp bundan sonra kademeli olarak azalırken (örneğin, temsili 
5,1 cm2'lik bir alandaki saç sayısı 2 yılda başlangıç seviyesine göre 88 saç teli ve 5 yılda 
başlangıç seviyesine göre 38 saç teli art mıştır ), plasebo grubunda saç dökülmesi 
başlangıç seviyesine göre giderek kötüleş miştir  (2 yılda 50 saç teli ve 5 yılda 239 saç teli 
azalmıştır ). Dolayısıyla, P ROPECIA  ile tedavi edilen erkeklerde başlangıç seviyesine 
kıyasla iyileşme 2 yıl sonra daha fazla artmasa da, tedavi grupları arasındaki fark 
çalışmaların 5 yılı boyunca artmaya devam et miştir . PROPECIA  ile 5 yıllık tedavi, 
fotoğrafik değerlendirmeye göre erkeklerin %90'ında ve araştırmac ı değerlendirmesine 
göre %93'ünde saç dökülmesinin stabilize olmasıyla sonuçla nmıştır . Ek olarak, 
PROPECIA  ile tedavi edilen erkeklerin %65'inde saç sayımına göre, %48'inde fotoğrafik 
değerlendirmeye göre ve %77'sinde araştırmacı değerlendirmesine göre saç 
büyümesinde artış gözlemlen miştir . Buna karşılık, plasebo grubunda, saç sayımına göre 
erkeklerin %100'ünde, %75'inde fotoğrafik değerlendirmeye göre ve %38'inde 
araştırmacı değerlendirmesine göre zamanla kademeli saç dökülmesi gözlemlen miştir . 
Ek olarak, hasta  değerlendirmesi, P ROPECIA  ile 5 yıllık tedaviden sonra saç 
yoğunluğunda önemli artışlar, saç dökülmesinde azalmalar ve saç görünümünde iyileşme 
olduğunu göster miştir  (aşağıdaki Tabloya bakın ız). 
 
 
 
 
 8 
 4 Ölçümün Her Birine Göre Değerlendirildiğinde İyileşen Hastaların Yüzdesi  
 
 1. Yıl† 2. Yıl†† 5.Yıl †† 
 PROPECIA  Plasebo  PROPECIA  Plasebo  PROPECIA  Plasebo  
Saç Miktarı  (N=679)  
86 (N=672)  
42 (N=433)  
83 (N=47)  
28 (N=219)  
65 (N=15)  
0 
Küresel Fotoğrafik 
Değerlendirme  (N=720)  
48 (N=709)  
7 (N=508)  
66 (N=55)  
7 (N=279)  
48 (N=16)  
6 
Araştırmacı 
Değerlendirmesi  (N=748)  
65 (N=747)  
37 (N=535)  
80 (N=60)  
47 (N=271)  
77 (N=13)  
15 
Hastanın Kendi 
Kendini 
Değerlendirmesi: 
Saçın genel 
görünümünden 
memnuniyet  (N=750)  
39 (N=747)  
22 (N=535)  
51 (N=60)  
25 (N=284)  
63 (N=15)  
20 
 
† Rastgele değerlendirme 1:1 PROPECIA’ya Plasebo  
 
†† Rastgele değerlendirme 9:1 PROPECIA’ya Plasebo  
 
12 aylık bir çalışmada, ön/orta bölge saç dökülmesi olan erkeklerde, saç miktarı temsili 
1 cm2'lik bir alanda (verteks çalışmalarında örneklenen alanın yaklaşık 1/5'i) elde 
edilmiştir . 5,1 cm2'lik bir alana ayarlanan saç miktarı, başlangıç seviyesine göre 49 saç 
(%5) ve plaseboya göre 59 saç (%6) artmıştır. Bu çalışma ayrıca, dermatologlardan 
oluşan uzman bir panel tarafından başın fotoğraflarının değerlendirilmesinde, araştırmacı 
değerlendir mesinde ve hasta değerlendirmesinde önemli gelişmeler olduğunu 
göstermiştir.  
 
12 ve 24 hafta süreli iki çalışma, önerilen dozun 5 katı olan bir dozun (günlük 5 mg 
finasterid) plaseboya kıyasla ejakülat hacminde yaklaşık 0,5 ml ( -%25) medyan 
azalmaya neden olduğunu göstermiştir. Bu azalma, tedavinin kesilmesinden sonra geri 
dönüşümlü dür. 48 hafta süreli bir çalışmada, günlük 1 mg finasterid, plaseboda 0,2 ml ( -
%8) azalmaya kıyasla ejakülat hacminde 0,3 ml ( -%11) medyan azalmaya neden 
olmuştur. Sperm sayısı, hareketliliği veya morfolojisi üzerinde herhangi bir etki 
gözlenmemiştir. Uzun  vadeli veriler mevcut değildir. Doğurganlık üzerindeki olası 
olumsuz etkileri doğrudan açıklayan klinik çalışmalar yürütmek mümkün olmamıştır. 
Ancak, bu tür etkilerin çok olası olmadığı değerlendirilmektedir (bkz. bölüm 5.3 Klinik 
öncesi güvenlilik verile ri). 
 
Kadınlarda yürütülen çalışmalar  
PROPECIA ile tedavi edilen androgenetik alopesili postmenopozal kadınlarda (n=137) 
etkinli ğin olmadığı  12 aylık plasebo -kontrollü bir çalışmada gösterilmiştir. Bu kadınların 
saç teli sayısında, hastanın kendi değerlendirmesinde, araştırmacı değerlendirmesinde 
veya standardize edilmiş fotoğraflara dayanarak yapılan derecelendirmelerinde plasebo 
grubuna kıyasla herhangi bir iyileşme görülmemiştir.  
 9 
 5.2. Farmakokinetik özellikler  
  Genel özellikler  
  Emilim:  
Bir intravenöz referans doza göre f inasteridin oral biyoyararlanımı yaklaşık %80’dir.  
Biyoyararlanım gıdalardan etkilenmez. Maksimum finasterid p lazma 
konsantrasyonlarına dozajdan yaklaşık 2 saat sonra ulaşılır ve emilim 6 -8 saat içinde 
tamamlanır.  
 
Dağılım : 
Proteinlere bağlanma oranı yaklaşık %93’dür. Finasteridin dağılım hacmi yaklaşık 76 
litredir.  
 
Günde 1 mg dozundan sonra kararlı durumda, maksimum finasterid plazma 
konsantrasyonu ortalama 9 ,2 ng/m L bulunmuş  ve dozdan 1 -2 saat sonra ulaşıl mıştır ;  
EAA (0-24-saat) 53 ng.saat/mL’ydi.  
 
Finasterid beyin -omurilik sıvısında (BOS) saptanmıştır ; ancak ilacın tercih en BOS’da 
yoğunlaşmadığı anlaşılmaktadır. İlacı alan gönüllülerin seminal sıvısında az miktarda 
finasterid saptanmıştır. Rhesus maymunları üzerinde yapılan çalışmalar, bu miktarın 
gelişmekte olan erkek fetüs için bir risk oluşturmadığını göstermiştir (bkz. bölüm 4.6 
Gebelik, laktasyon ve fertilite  ve bölüm 5.3 Klinik öncesi güven lilik verileri).  
 
Biyotransformasyon:  
Finasterid esas olarak sitokrom P450 3A4 enzim alt ailesi yardımıyla  metabolize edilir. 
İnsanlarda, 14C-finasteridin oral bir dozu uygulandıktan sonra ilacın iki metaboli ti 
saptanmıştır  ve bu metabolitler finasteridin 5α -redüktaz inhibitör aktivitesinin sadece 
küçük bir fraksiyonunu oluşturur . 
 
Eliminasyon : 
İnsanlarda, 14C-finasteridin oral bir dozu uygulandıktan sonra dozun %39’u idrarla 
metabolitler şeklinde atılmış (idrarla değişmemiş olarak atılan ilaç neredeyse hiç yoktu r) 
ve %57’si feçesle atılmıştır.  
 
Plazma kl irensi yaklaşık 165 ml/dak’dır.  
 
Finasteridin eliminasyon hızı yaşla birlikte biraz azalır. Ortalama terminal yarı  ömür 18-
60 yaş arası erkeklerde yaklaşık 5 -6 saat ve 70 yaşın üzerindeki erkeklerde 8 saattir. Bu 
bulguların klinik yönden anlamı yoktur ve dolayısıyla yaşlılarda doz aza ltımı gerekmez.  
 
Hastalardaki karakteristik özellikler  
Böbrek yetmezliği:  
Kronik böbrek yetmezliği olan ve kreatinin kl irensi 9 -55 ml/dak arasında değişen 
hastalarda, eğri altında kalan alan, maksimum plazma konsantrasyonları, yarı ömür ve 
tek doz 14C -finasterid sonrasında değişmemiş finasteridin proteine bağlanması sağlıklı 
gönüllülerde elde edilen değerlere benzerdi r. Diyalize girmeyen, b öbrek  bozukluğu  olan 
hastalarda doz ayarlaması yapılmasına gerek yoktur.  
   
Karaciğer yetmezliği:  
Karaciğer yetmezliğinin finasterid in farmakokineti ği üzerin deki etkisi çalışılmamıştır.  
 
Pediyatrik popülasyon:  
Finasteridin farmakokinetiği 18 yaşından küçük hastalarda çalışılmamıştır.  10 
 Geriyatrik popülasyon:  
Yaşlılarda doz ayarlaması gerekmemektedir.  
 
Cinsiyet:  
PROPECIA'nın kadınlarda kullanım endikasyonu yoktur.  
 
         5.3.   Klinik öncesi güvenlilik  verileri  
Mutajenite/kanserojenite: Genotoksisite ve kanserojenite üzerine yapılan çalışmalar insanlar 
için herhangi bir tehlike ortaya koymamıştır.  
Üreme bozukluğu etkisi, doğurganlık dahil: Embriyonal ve fetal gelişim üzerindeki etkiler 
sıçanlarda, tavşanlarda ve rhesus maymunlarında incelenmiştir. Klinik dozun 5 -5.000 katı ile 
tedavi edilen sıçanlarda, erkek fetüslerde dozla ilişkili bir hipospadias  oluşumu 
gözlemlenmiştir. Rhesus maymunlarında, günde 2 mg/kg oral dozlarla tedavi de dış genital 
anormalliklere yol açmıştır. Rhesus maymunlarında günde 800 ng'ye kadar intravenöz dozlar 
erkek fetüslerde herhangi bir etki göstermemiştir. Bu, gebe kadınlar ın günde 1 mg alan 
erkeklerin menisinden finasteride maruziyetinin en yüksek tahmini değerinin en az 750 katını 
temsil e tmektedir  (bkz. bölüm 5.2 Farmakokinetik özellikler). Tavşan çalışmasında, fetüsler 
genital gelişim için kritik dönemde finasteride maruz bırakılmamıştır.  
Tavşanlarda 80 mg/kg/gün dozunda tedaviden sonra ne boşalma hacmi, ne sperm sayısı 
ne de doğurganlık etkilenme miştir . Bu doz, diğer çalışmalarda yardımcı  cinsel bezlerin 
belirgin şekilde kilo düşürücü etkisi olduğu gösterilmiştir. 6 ve 12 hafta boyunca 80 
mg/kg/gün (klinik maruziyetin yaklaşık 500 katı) ile tedavi edilen sıçanlarda doğurganlık 
üzerinde hiçbir etki gözlenme miştir . 24 -30 haftalık tedaviden sonra bir miktar 
doğurganlık azalması ve prostat ve seminal vezikülün belirgin şekilde kilo kaybı 
görül müştür. Tüm değişiklikler 6 haftalık bir süre içinde geri döndürülebilirdi. Azalmış 
doğurganlığın seminal tık anma  oluşumunun bozulmasından kaynaklandığı 
gösterilmiştir. Bu etkinin insanla hiçbir ilgisi yoktur. Yenidoğanların gelişimi ve cinsel 
olgunluk çağındaki üreme kapasiteleri kayda değer değildi r. 36 hafta boyunca 80 
mg/kg/gün dozunda tedavi edilen sıçanlardan alınan epididim spermleriyle dişi sıçanların 
tohumlanmasından sonra, bir dizi doğurganlık parametresi üzerinde hiçbir etki 
görülme miştir . 
 
6. FARMASÖTİK ÖZELLİKLER  
6.1.   Yardımcı maddelerin listesi  
Laktoz monohidrat  (geviş getiren hayvanlardan elde edilir)  
Mikrokristalin selüloz  
Prejelatinize nişasta  
Sodyum nişasta glikolat  
Dokusat sodyum   
Magnezyum stearat  
 
Hidroksipropil metil  selüloz  
Hidroksipropil selüloz  
Talk 
Titanyum dioksit   
Sarı demir oksit  (E 172)  
Kırmızı demir oksit  (E 172)  
 
 11 
 6.2. Geçimsizlikler  
  Bulunmamaktadır.   
 
6.3. Raf ömrü  
 36 ay dır. 
 
6.4.   Saklamaya yönelik özel tedbirler  
 30°C  altındaki oda sıcaklığında saklayınız.  
 
6.5.   Ambalajın niteliği ve içeriği  
Kutuda, Al /Al blisterd e, 28 tablet bulunan ambalajlarda.   
 
6.6.   Beşeri tıbbi üründen arta kalan maddelerin imhası ve diğer  özel önlemler   
 Kullanılmamış olan ürünler ya da atık materyaller “Tıbbi Atıkların Kontrolü 
 Yönetmeliği” ve “Ambalaj Atıkların Kontrolü Yönetmelik”lerine uygun olarak imha 
 edilmelidir.  
 
7. RUHSAT SAHİBİ  
Organon Turkey İlaçları Ltd. Şti.  
Ayazağa Mah. Azerbaycan Cad.  
Vadistanbul – Socar Plaza  
1d Blok No: 3e İç Kapı No: 13  
Sarıyer  - İstanbul  
Telefon : (212) 268 20 68  
Faks :  (212) 808 03 31  
 
8. RUHSAT NUMARASI  
 2022/164  
 
9. İLK RUHSAT TARİHİ/RUHSAT  YENİLEME  TARİHİ  
 İlk ruhsat tarihi:  30.03.2022  
 Ruhsat yenileme tarihi:  
 
10. KÜB’ÜN YENİLENME TARİHİ  
           