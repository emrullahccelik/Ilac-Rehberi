KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’ a
bildirmeleri beklenmektedir. Bakınız Bölüm 4.8. advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
ZUTECTRA 500 IU/ 1 mL Enjeksiyonluk Çözelti İçeren Kullanıma Hazır Enjektör
Steril, Apirojen
2. KALİTATİF VE KANTİTATİF BİLEŞİM
Etkin madde:
Hepatit B insan immünoglobulini
Bir mL’de:
Hepatit B insan immünoglobulini…………… 500 IU (en az %96 IgG saflığı)
1 mL’lik çözelti içeren her bir kullanıma hazır enjektörde:
İnsan proteini…………………..150 mg
HBs antikor içeriği ……………..500 IU
IgG alt sınıf dağılımı yaklaşık %59 (IgG1) , %35 (IgG2), %3 (IgG3) ve %3 (IgG4)' tür .
Maksimum IgA içeriği 6000 mikrogram/mL’dir.
İnsan donörlerinin plazmasından üretilir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti
Çözelti, berrak ila opak ve renksiz ila açık sarı arasındadır ve pH 5.0-5.6 ve ozmolalitesi 300-
400 mOsm/kg'dır.
4. KLİNİK ÖZELLİKLER
4.1 Terapötik endikasyonlar
Hepatit B’ye bağlı karaciğer yetmezliğine yönelik karaciğer naklinden en az 1 hafta sonra,
HBsAg ve HBV-DNA negatif yetişkin hastalarda, Hepatit B Vrüs (HBV) re-enfeksiyonunun
önlenmesinde endikedir.
HBV-DNA negatif durumu, ortotopik karaciğer nakli (OKN) öncesinde ki son 3 ay içerisinde
teyit edilmelidir. Tedavi başlamadan önce hastalar HBsAg negatif olmalıdır.
Hepatit B re-enfeksiyonunun standart profilaksisinde, uygun virostatik ajanların eşzamanlı
kullanılması düşünülmelidir.
Sayfa 1 / 104.2 Pozoloji ve uygulama şekli
Pozoloji/uygulama sıklığı ve süresi:
Karaciğer transplantasyonlarında Hepatit B profilaksisi amacı ile Hepatit B immünglobülin
uygulamasında,
1. Anhepatik faz ve cerrahiden sonraki ilk hafta:
Anhepatik faz/cerrahi işlem sırasında ve akut postoperatif dönemde ilk bir haftada yüksek doz
10.000 IU/gün şeklinde uygulanmalıdır. Anhepatik erken postoperatif dönemdeki hedeflenen
yüksek antikor değerinin SC yolla elde edilmesi zor olduğundan bu dönemde IV yol tercih
edilmelidir ve IV Hepatit B immunoglobulin preparatları kullanılmalıdır.
2.Cerrahi sonrasında orta ve uzun dönem profilaksi amacı ile ise,
a.İlk üç ay serum düzeyi 500 IU/L,
b.3-5. aylar arası 250 IU/L,
c.6. ay sonrasında 100 IU/L
En alt düzey olacak şekilde ZUTECTRA SC preparat veya diğer IV, SC veya IM preparatlar
ile profilaksi uygulanması uygundur.
Uygulama şekli:
ZUTECTRA, deri altına uygulanmalıdır.
ZUTECTRA’nın ambalajında ayrıntılı kullanım talimatlarının bulunduğu bir kullanma
talimatı yer almaktadır. Evde hastanın kendisi veya bakıcı tarafından tıbbi ürünün enjeksiyonu
için, ev bakımında rehberlik konusunda uzman bir doktor tarafından eğitim gereklidir. Hasta
veya bakıcıya enjeksiyon teknikleri, tedavi günlüğünü tutma şekli ve şiddetli advers olaylar
durumunda alınacak önlemler öğretilecektir. Stabil > 100 IU/L anti-HBs vadi serum
seviyeleriyle yeterli bir sürveyans periyodu ve sabit dozaj rejimi gereklidir. Hastanın anti-HBs
antikor seviyelerinin (yukarıya bakınız) izleme programının yakından takip edilmesi
gerekmektedir. Ayrıca seviye kontrolleri arasındaki uzun dönemlerde anti-HBs vadi serum
seviyelerini > 100 IU/L seviyesinde tutmak için hasta veya bakıcı enjeksiyon tekniklerine ve
dozaj rejimine uymalıdır.
Özel popülasyonlara ilişkin ek bilgiler:
Böbrek/Karaciğer yetmezliği
Mevcut veri bulunmamaktadır.
Pediyatrik popülasyon:
18 yaş altındaki çocuklarda ZUTECTRA kullanımı ile ilgili bir endikasyon bulunmamaktadır.
Geriyatrik popülasyon:
Geriyatrik hastalara doktor tarafından özel dikkat gösterilecektir.
4.3 Kontrendikasyonlar
Etken maddeye veya ilacın herhangi bir bileşenine veya insan immünoglobulinlerine aşırı
hassasiyeti olanlar. Özellikle, tedavi edilecek hastanın IgA'ya karşı antikorları olduğu çok
nadir IgA eksikliği vakalarında.
ZUTECTRA, damar içine uygulanmamalıdır.
Sayfa 2 / 104.4 Özel kullanım uyarıları ve önlemleri
Takip edilebilirlik:
Biyolojik tıbbi ürünün takip edilebilirliğini artırmak için uygulanan ürünün adı ve seri
numarası açıkça kaydedilmelidir. Bu öneri ev tedavisinde tıbbi ürünün kendi başına
uygulanması sırasında tutulan tedavi günlüğündeki belgeleme için de geçerlidir.
Şok riski taşıdığından dolayı ZUTECTRA’nın kan damarına girmediğinden emin olmalısınız.
Eğer alıcı HBsAg taşıyıcısı ise, bu tıbbi ürünün uygulanması fayda sağlamamaktadır.
Maruziyet sonrası profilakside etkililiğine dair veriler bulunmamaktadır.
Aşırı duyarlılık
Gerçek aşırı duyarlılık reaksiyonları nadirdir.
ZUTECTRA az miktarda IgA içermektedir (Bkz. Bölüm 2). IgA seviyesi yetersiz olan
kişilerde IgA antikoru gelişme potansiyeli bulunur ve bu kişilerde IgA içeren kan
bileşiklerinin uygulanmasını takiben anafilaktik reaksiyonlar görülebilir. Dolayısıyla doktor
ZUTECTRA tedavisinin faydalarını aşırı hassasiyet reaksiyonlarının risk potansiyeline karşı
değerlendirmelidir.
Nadiren insan Hepatit B immünoglobulin, anafilaktik reaksiyonla beraber kan basıncını
düşürebilir. Daha önce insan immünoglobulinleriyle tedavileri tolere etmiş kişilerde bile
böyle bir etki ortaya çıkabilir.
Genellikle potansiyel komplikasyonlar, hastalara:
- İnsan normal immünoglobuline hassas olmayan hastalarda ürün ilk defa uygulanırken
düşük hızda enjekte edilerek,
- İnfüzyon süresince her türlü semptoma karşı dikkatle takip edilmeleri sayesinde
önlenebilmektedir. Özellikle de insan normal immünoglobulinine duyarlı hastalar,
alternatif ürününden geçiş yapan veya önceki infüzyondan bu yana uzun bir süre geçmiş
olan hastalar, potansiyel advers belirtilerin tespit edilmesi amacıyla ilk infüzyon sırasında
ve ilk infüzyondan itibaren bir saat süreyle takip edilmelidir. Diğer tüm hastalar,
uygulamayı takiben en az 20 dakika süreyle gözlenmelidir.
Alerjik veya anafilaktik tipteki reaksiyonlardan şüphe edildiğinde, enjeksiyon hemen
kesilmelidir. Şok durumunda standart tıbbi şok tedavisi uygulanmalıdır.
Virüs güvenliği
ZUTECTRA, insan plazmasından elde edilmektedir. İnsan plazmasından elde
edilen ilaçlar, virüsler ve teorik olarak Varyant Creutzfeldt-Jacob (v-CJD)
gibi, çeşitli hastalıklara yol açabilen enfeksiyon yapıcı ajanlar içerebilirler.
ZUTECTRA 'da Varyant Creutzfeldt-Jacob hastalığının bulaşma riski teorik
olarak minimumken, klasik Creutzfeldt-Jacob hastalığının bulaşma riski hiçbir
kanıtla desteklenmez. Alınan önlemlere rağmen, bu tür ürünler halen potansiyel
olarak hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin
belirli virüslere önceden maruz kalıp kalmadığının izlenmesi, belirli virüs
enfeksiyonlarının halihazırda varlığının test edilmesi ve belirli virüslerin yok
edilmesi ve/veya inaktivasyonu ile azaltılmıştır. Bütün bu önlemlere rağmen, bu
ürünler hala potansiyel olarak hastalık bulaştırabilirler. Ayrıca, henüz
bilinmeyen enfeksiyon yapıcı ajanların bu ürünlerin içersinde bulunma ihtimali
mevcuttur.
HIV, HBV, HCV gibi zarflı virüsler ve HAV gibi zarflı olmayan virüsler için
etkili önlemlerin alınmasına dikkat edilmelidir. Parvovirüs B19 gibi zarflı
olmayan virüslere karşı alınan tedbirler sınırlı sayıda olabilir. Parvovirüs B19
Sayfa 3 / 10enfeksiyonu, gebelikte (fetal infeksiyon) ve immün yetmezlik ya da kırmızı
kan hücre üretiminde artış olan hastalarda tehlikeli olabilir (hemolitik anemi
gibi).
Doktor, bu ilacı hastaya reçete etmeden veya uygulamadan önce hastası ile
risk ve yararlarını tartışmalıdır.
ZUTECTRA gibi immünoglobulinler Hepatit A veya Parvovirüs B19 enfeksiyonları ile
ilişkili değildir. Muhtemelen bunun nedeni, üründe mevcut olan antikorların bu
enfeksiyonlara karşı viral güvenliği sağlamasıdır.
4.5 Diğer tıbbi ürünler ile etkileşimler ve diğer etkileşim şekilleri
Canlı atenüe virüs aşıları:
İmmünoglobulin uygulaması, üç ay boyunca kızamık, kızamıkçık, kabakulak, suçiçeği gibi
canlı atenüe virüs aşılarına karşı immün yanıt gelişimini engelleyebilir. Canlı atenüe virüs
aşıları uygulanmadan önce son ZUTECTRA enjeksiyonunun üzerinden en az üç ay geçmesini
beklenmelidir.
İnsan Hepatit B immünoglobulin, canlı atenüe aşılarla aşılamadan üç ila dört hafta sonra
uygulanmalıdır. İnsan Hepatit B immünoglobulin ile aşılama daha önceki bir sürede
gerekliyse, insan Hepatit B immünoglobulinin son uygulamasından üç ay sonra yeniden
aşılama yapılmalıdır.
Serolojik testler ile etkileşim
İmmünoglobulin enjeksiyonundan sonra hastanın kanına pasif olarak geçen çeşitli antikorlar
geçici olarak yükselmektedir ve bu da serolojik testlerin sonuçlarının yanlış pozitif çıkmasına
yol açmaktadır.
Eritrosit antijenlerine antikorların pasif geçişi (örneğin A, B, D) alyuvarlar antikorlarıyla
alakalı bazı serolojik testlerin sonucunu değiştirebilir (örneğin antiglobulin testi, yani Coombs
testi).
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/doğum kontrolü (kontrasepsiyon)
ZUTECTRA'nın çocuk doğurma potansiyeli bulunan kadınlarda ve gebe kadınlarda
kullanımına ilişkin yeterli veri mevcut değildir. Bilinen olumsuz bir etkisi bulunmamaktadır.
Gebelik dönemi
ZUTECTRA'nın insanlarda gebelik süresince güvenliği kontrollü klinik çalışmalarla
kanıtlanmadığından, gebe kadınlarda dikkatli kullanılmalıdır.
İmmünoglobülinlerle gerçekleştirilen klinik deneyler, gebelik esnasında fetus yada yeni doğan
üzerinde zararlı etkilere sahip olmadığını göstermiştir.
ZUTECTRA’nın gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan çalışmalar, gebelik/ ve-veya/embriyonal/ fetal gelişim/ ve-veya/ doğum/ ve-
Sayfa 4 / 10veya/ doğum sonrası gelişim üzerindeki etkiler bakımından yetersizdir. (bkz. Bölüm 5.3).
İnsanlara yönelik potansiyel risk bilinmemektedir. Bu nedenle gerekli olmadıkça gebelik
döneminde kullanılmamalıdır.
Laktasyon dönemi
Bu tıbbi ürünün emziren kadınlarda kullanımının güvenliği kontrollü klinik çalışmalar ile
kanıtlanmadığı için emziren annelere dikkatle verilmelidir.
Üreme yeteneği / fertilite
Fertilite çalışmaları gerçekleştirilmemiştir (bkz. Bölüm 5.3).
4.7 Araç ve makine kullanımı üzerindeki etkiler
Araç veya makine kullanma becerisi üzerine herhangi bir etki gözlenmemiştir veya ihmal
edilebilir düzeydedir.
4.8 İstenmeyen etkiler
Güvenlilik profili özeti
Advers reaksiyonların çoğu hafif-orta şidettedir. İzole vakalarda, insan normal
immunoglobulinleri anaflaktik şoka yol açabilir.
Aşağıdaki istenmeyen etkiler tamamlanan dört klinik çalışma sırasında 4.810 derialtına
ZUTECTRA uygulamasında ve girişimsel olmayan ruhsat sonrası güvenlilik çalışması
(PASS) sırasında 1.006 deri altına ZUTECTRA uygulamasında bildirilmiştir.
Dört çalışmada bildirilen ADR’ler özetlenmiş ve MedDRA sistem organ sınıfına göre
kategorize edilmiştir. Sıklıklar aşağıdaki gibidir. Enjeksiyon başına sıklık aşağıdaki kurala
göre değerlendirilmiştir: çok yaygın (≥ 1/10), yaygın (≥ 1/100 ila < 1/10), yaygın olmayan (≥
1/1.000 ila < 1/100), seyrek (≥ 1/10.000 ila < 1/1.000), çok seyrek (< 1/10.000), bilinmiyor
(mevcut verilerden sıklık hesaplanamıyor). Her bir sıklık grubu içinde, advers reaksiyonlar
azalan ciddiyette sunulmaktadır.
MedDRA sistemi İstenmeyen etkiler Sıklık
Organ sınıfı
Enfeksiyonlar ve Nazofarenjit Seyrek*
enfestasyonlar
Bağışıklık sistemi hastalıkları Aşırı duyarlılık Seyrek*
Sinir sistemi hastalıkları Baş ağrısı Yaygın olmayan
Kardiyak hastalıklar Palpitasyonlar, kalp Seyrek*
rahatsızlığı
Vasküler hastalıklar Hipertansiyon Seyrek*
Solunum, göğüs bozuklukları Orofarenkste ağrı Seyrek*
ve mediastinal hastalıkları
Gastrointestinal hastalıklar Üst karın ağrısı Yaygın olmayan
Deri ve deri altı doku Kaşıntı, döküntü Seyrek*
hastalıkları
Kas-iskelet bozuklukları, bağ Kas spazmı
doku ve kemik hastalıkları Seyrek*
Sayfa 5 / 10Genel bozukluklar ve Enjeksiyon yeri ağrısı, Yaygın
uygulama bölgesine ilişkin enjeksiyon yeri ürtikeri,
hastalıklar enjeksiyon yeri hematomu,
enjeksiyon yeri eritemi
Yorgunluk, halsizlik Seyrek*
* tek vaka raporları
Diğer insan immünoglobulin preparatlarıyla bildirilen yan etkiler
Normal immünoglobulin advers reaksiyonları arasındaki üşüme, baş ağrısı, baş dönmesi, ateş,
kusma, alerjik reaksiyon, bulantı, eklem ağrısı, kan basıncında azalma, belde orta dereceli ağrı
bazen ortaya çıkabilir.
İnsan immünoglobulinleriyle daha önceki tedavilere aşırı hassasiyet göstermeyen kişilerde
dahi normal insan immünoglobulinler nadiren kan basıncında ani düşüşe ve izole vakalarda
anafilaktik şoka yol açabilir.
Enjeksiyon bölgesi reaksiyonları:
Şişme, ağrı, kızarıklık, sertleşme, lokal ısı artışı, kaşınma, morarma ve döküntü.
Bulaşıcı ajanlarla ilgili güvenlik için bakınız 4.4.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Doz aşımı ile ilgili sonuçlar bilinmemektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: İmmün serum ve immünoglobulinler, Spesifik immünoglobulinler,
Hepatit B İmmünoglobulin,
ATC kodu: J06BB04
Hepatit B immünoglobulin esasen, spesifik olarak yüksek miktarda hepatit B virüs yüzey
antijenine (HBs) karşı antikor içeriğine sahip immünoglobulin G (IgG) içermektedir.
Klinik etkililik ve güvenlilik:
Açık, prospektif, tek kollu klinik çalışmaya intravenöz Hepatit B immünoglobulin profilaksisi
uygulanan ve daha sonra derialtına ZUTECTRA’ya geçen 23 karaciğer nakli alıcısı
katılmıştır. Haftalık deri altı doz < 75 kg hastalar için 500 IU iken (güvenlik seviyesinin > 100
IU olarak korunması için tıbbi gereksinim varsa 1.000 IU’ya izin verilmiştir) ≥ 75 kg hastalar
için 1.000 IU olarak saptanmıştır. İki hasta vücuda göre önerilenden daha yüksek doz ve iki
Sayfa 6 / 10hasta daha düşük doz almıştır. Tüm hastalarda 18 ila 24 haftalık çalışma döneminde 100 IU/L
ve daha yüksek serum anti-HBs vadi seviyeleri korunmuştur (birincil etkinlik son noktası). >
100 IU/L güvenlik marjı genellikle riskli karaciğer nakli alıcılarındaki HBV re-enfeksiyonuna
karşı etkili bir önleme için kabul edilen seviyedir. Hiçbir hasta HBV re-enfeksiyonunu
yaşamamıştır. Kendi kendine uygulama pek çok hastada uygundur.
Geçiş öncesi ortalama anti-HBs serum seviyesi 393±139 IU/L olarak bulunmuştur. Tüm
hastalar antiviral ilaç kullanmıştır.
Clopper Pearson yöntemi kullanılarak, başarısızlık oranı ITT setindeki hastalar için 18 hafta
sonra yüzde sıfırdır. (%95 CI: [0, %14.8]). İsteğe bağlı uzatma fazında (24. hafta) başarısızlık
oranı yüzde sıfır olarak bulunmuştur (%95 CI: [0, %20.6]).
Bu açık, prospektif, tek kollu klinik çalışmanın amacı; stabil hastalardan oluşan bir
popülasyonda, nakil yapılan karaciğerde yeniden enfeksiyona karşı profilaksi için uzun
dönem tedavi sırasında subkutan Zutectra uygulaması için evde kendi kendine tedavinin
uygulanabilirliği (hasta uyumu dahil), etkinlik ve güvenliliği 66 hastada değerlendirmektir.
Bu çalışmaya dahil edilen tüm hastalar en az 29 günlük bir eğitim periyodundan geçmek
zorundaydı ve evde kendi kendine uygulama en erken 36. günde başlatılabilirdi. 36. gün
öncesinde çalışmadan ayrılan 6 hasta dışında tüm hastalar, hastanede uygulamayı ve evde
kendine uygulamayı başarıyla tamamlamıştır. Hiçbir hasta, evde kendi kendine tedavinin
uygulanabilir olmaması nedeniyle erken dönemde ayrılmamıştır.
48 haftalık tedavi fazı sırasında, tüm hastalarda ≥100/L’lik üzerinde sabit serum HBs antikor
konsantrasyonları ölçülmüş ve tedavi süresi sonunda 312.0 ± 103.5 IU/l ortalama değer
belirlenmiştir. Toplamda 53/66 hasta (%80.3) antiviral ilaç kullanmış ve 13 hasta bu çalışma
esnasında Zutectra ile monoterapi almıştır.
48 haftalık tedavi süresince Hepatit yeniden enfeksiyonu bildirilmemiş ve hiçbir hasta HBsAg
pozitif bulunmamıştır. Çalışmanın ilaç tedavisi ile ilgili hiçbir ciddi yan etki bildirilmemiştir.
Çalışma sırasında hiçbir ölümcül vaka bildirilmemiştir.
Bu açık, prospektif, tek kollu klinik çalışmanın amacı, karaciğer naklinden en az bir hafta
sonra HBsAg ve HBV-DNA negatif hastalarda hepatit B virüs yeniden enfeksiyonunu
önlemek için, orthotopic liver transplantation (OLT) hastalarında Zutectra’nın etkinlik ve
güvenliliğini araştırmaktır. Transplantasyon zamanında 21 hasta (%42.9) HDV pozitif olarak
test edilmiştir, HIV veya HCV pozitif hastalar çalışmadan çıkarılmıştır. Anti-HBS serum
seviyelerine göre 49 hasta haftada bir veya iki haftada bir 500 IU (1 mL) veya 1.000 IU (2
mL) (istisnai durumlarda 1.500 IU’ya kadar doz ayarlaması) Zutectra subkutan enjeksiyonları
almıştır.
Transplantasyondan sonra planlanan bireysel tedavi süresi her hasta için 24 haftaya kadardır.
6 aylık tedavi süresince tedavinin başarısızlığa uğradığı görülmemiştir. Tüm
değerlendirmelerde tüm hastalar için uygulamanın çeşidinden, doz rejiminden (500 IU, 1.000
IU, 1.500 IU) veya tedavi aralıklarından bağımsız olarak minimum güvenlilik çukur
seviyeleri olan > 100 IU/L üzerinde serum HBs antikor konsantrasyonları ölçülmüştür.
Çalışma süresince klinik Hepatit B yeniden enfeksiyonları klinik belirtileri gözlenmemiştir ve
hiçbir hasta HBsAg pozitif veya HBV-DNA pozitif olarak test edilmemiştir. Böylece ortopik
karaciğer naklinden 8-18 gün sonra HBV virostatik tedavi ile kombinasyon tedavisinin
parçası olarak Zutectra’nın subkutan uygulaması ile Hepatit B virüsü yeniden enfeksiyonuna
karşı etkili koruma sağlandığını teyit etmiştir. Zutectra ile ilgili ciddi olmayan tek bir yan etki
(enjeksiyon yerinde hematom) raporlanmıştır. Çalışma sırasında hiçbir ölümcül vaka
bildirilmemiştir.
Sayfa 7 / 10Bu Girişimsel Olmayan Ruhsat Sonrası Güvenlilik Çalışmasına (PASS 978), Hepatit B’ye
bağlı karaciğer yetmezliği için karaciğer naklinden ≥ 6 ay sonra 61 yetişkin hasta kayıt
edilmiştir. Çalışmanın amacı; Hepatit B yeniden enfeksiyonunu önlemek üzere evde kendi
kendine tedavi sırasında subkütan Zutectra kullanan hastaların uyum seviyesini
değerlendirmektir. Hastalar, KÜB’de verilen bilgi ve dozaja göre Zutectra ile tedavi alması
gerekmiştir. 100 IU/L’den düşük değerler belirlenmeyen ve son vizitte ortalama anti-HBs
serum düzeyi 254.3 IU/L olan 57 hasta (61 hastadan, %93) için anti-HBs serum düzeylerine
göre uyum gösterilmiştir. Toplamda 42/61 hasta (%68.9) antiviral ilaç kullanmış ve 19 hasta
bu çalışma esnasında Zutectra ile monoterapi almıştır. Tüm gözlem periyodu süresince pozitif
HBV-DNA ve HBsAG olarak tanımlanan hiçbir tedavi başarısızlığı bulgusu meydana
gelmemiştir. Hiçbir yeniden enfeksiyon gözlenmemiştir.
Çalışmanın ilaç tedavisi ile ilgili hiçbir ciddi yan etki bildirilmemiştir. Çalışma sırasında
hiçbir ölümcül vaka bildirilmemiştir.
5.2 Farmakokinetik özellikler
Genel özellikler
Emilim / Dağılım:
ZUTECTRA alıcının dolaşımına yavaşça emilmektedir ve maksimum seviyeye 2-7 günlük
gecikme ile erişir.
Biyotransformasyon:
IgG ve IgG kompleksleri retiküloendotelyal sistemde yıkılır.
Eliminasyon:
ZUTECTRA’nın yarılanma ömrü 3-4 haftadır. Bu yarılanma ömrü hastadan hastaya
değişebilmektedir.
Hastalardaki karakteristik özellikler
Yaşlılarda:
Geriyatrik popülasyonda kullanımı yetişkinlerdeki ile benzerdir.
Pediyatrik hastalarda:
ZUTECTRA sadece yetişkinlere yöneliktir. Pediyatrik popülasyonda kullanımı yoktur.
5.3 Klinik öncesi güvenlilik verileri
İmmünoglobulinler insan vücudunun normal bileşenleridir. Dolayısıyla heterolog türlerdeki
toksisite testi öneme sahip değildir.
Tavşanlarda yapılan bir lokal tolerans testinde, ZUTECTRA’ya atfedilebilecek bir irritasyon
kanıtı bulunmamıştır.
Başka klinik dışı çalışma yapılmamıştır.
6. FARMASÖTİK ÖZELLİKLER
6.1 Yardımcı maddelerin listesi
Glisin
Enjeksiyonluk su
Sayfa 8 / 106.2 Geçimsizlikler
Bu tıbbi ürün diğer tıbbi ürünlerle karıştırılmamalıdır.
ZUTECTRA çözeltisine başka preparatlar eklenemez zira elektrolit konsantrasyonundaki
veya pH’taki bir değişiklik proteinlerin çökelmesine veya denatüre olmasına yol açabilir.
6.3 Raf ömrü
24 ay
Kullanıma hazır enjektörün koruyucu kapağı çıkarıldıktan sonra çözelti, hemen
kullanılmalıdır.
6.4 Saklamaya yönelik özel tedbirler
Ürün, etiket üzerinde belirtilen son kullanma tarihinden sonra kullanılmamalıdır.
2°C-8°C arasında taşınmalıdır ve (buzdolabında) saklanmalıdır. Dondurulmamalıdır.
Işıktan korumak için kullanıma hazır enjektör ambalajında saklanmalıdır.
6.5 Ambalajın niteliği ve içeriği
Tıpalı (bromobutil) ve uç kapaklı (bromobutil kauçuk) kullanıma hazır enjektörde (tip I cam)
bir mL’lik enjeksiyonluk çözelti.
Ambalaj boyu blister başına 5 adet kullanıma hazır enjektördür.
6.6 Beşeri tıbbi üründen arta kalan maddelerin imhası ve diğer özel önlemler
Bu tıbbi ürün kullanılmadan önce oda sıcaklığına (23°C-27°C) getirilmelidir.
Çözelti, berrak ila opak ve renksiz ila açık sarıya dek değişmektedir.
Bulanık olan veya zerreler içeren çözeltiler kullanılmamalıdır.
Kullanılmayan tıbbi ürün veya atık maddeler “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Kansuk Laboratuarı San. Tic. A.Ş.
Yassıören Mahallesi Fırat Sk. No:14/1 Arnavutköy/İstanbul
Tel: 0 212 592 15 76
Faks: 0 212 580 37 72
8. RUHSAT NUMARASI
2022/58
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 16.02.2022
Ruhsat yenileme tarihi:
10. KÜB'ÜN YENİLENME TARİHİ
Sayfa 9 / 10Sayfa 10 / 10