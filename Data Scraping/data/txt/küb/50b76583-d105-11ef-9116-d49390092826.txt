KISA ÜRÜN BİLGİSİ
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
IDELVION 1000 IU enjeksiyonluk çözelti hazırlamak için toz ve çözücü
Steril
2. KALİTATİF VE KANTİTATİF BİLEŞİM
Etkin madde:
Bir flakon nominal olarak 1000 IU albumin ile rekombinant füzyon proteinini bağlayan koagülasyon
faktörü IX (rIX-FP) (INN= albutropenonakog alfa) etkin maddesi içerir. Faktör IX, Çin Hamsteri
ovaryum hücrelerinden elde edilmektedir.
2,5 mL enjeksiyonluk su ile sulandırıldıktan sonra, çözelti 400 IU/mL albutropenonakog alfa içerir.
Potens (Uluslararası Birim [IU]); faktör IX konsantresi için Dünya Sağlık Örgütü (WHO)
Uluslararası Standardına karşı kalibre edilen in-vitro aktifleştirilmiş kısmi tromboplastin zamanı
(aPTT)-bazlı tek aşamalı pıhtılaşma tayini kullanılarak belirlenmektedir.
Albutrepenonakog alfa; rekombinant albuminin rekombinant koagülasyon faktörü IX’e genetik
füzyonu ile oluşturulan, rekombinant DNA teknolojisi ile üretilen saflaştırılmış bir proteindir. İnsan
albumin cDNA’sının insan koagülasyon faktörü IX cDNA’sına genetik füzyonu, proteinin tek bir
rekombinant proteini olarak üretilmesine olanak sağlar ve kimyasal konjugasyondan kaçınılarak ürün
homojenitesini güvence altına alır. Rekombinant faktör IX bölümü, plazma türevli faktör IX’in
Thr148 allelik formu ile identiktir. Rekombinant faktör IX ve albumin molekülleri arasındaki
parçalanabilir bağlayıcı, doğal faktör IX’teki endojenöz “aktivasyon peptidinden” türevlenmiştir.
Yardımcı maddeler:
Trisodyum sitrat dihidrat 25 mM
Yardımcı maddeler için bölüm 6.1’e bakınız.
3. FARMASÖTİK FORM
Enjeksiyonluk çözelti hazırlamak için toz ve çözücü
Açık sarı ila beyaz toz ve enjeksiyonluk çözelti için berrak, renksiz çözücü
4. KLİNİK ÖZELLİKLER
4.1. Terapötik endikasyonlar
IDELVION (albutropenonakog alfa), hemofili B’si olan (konjenital faktör IX eksikliği) hastalarda
kanamanın tedavisi ve profilaksisinde endikedir.
IDELVION tüm yaş gruplarında kullanılabilir.
1/164.2. Pozoloji ve uygulama şekli
IDELVION tedavisi, hemofili B tedavisinde tecrübeli bir hekim gözetiminde başlatılmalıdır.
Tedavi takibi
Tedavi süresince, uygulanacak doz ve tekrarlanan infüzyon sıklığına rehberlik etmesi için faktör IX
seviyelerinin uygun şekilde tayin edilmesi tavsiye edilir. Bireysel hastaların faktör IX’e yanıtlarında
değişiklik görülebilir, yani farklı yarılanma ömrü ve iyileşme gösterebilirler. Vücut ağırlığına dayalı
dozun, düşük kilolu veya fazla kilolu hastalarda ayarlanması gerekebilir. Özellikle majör cerrahi
girişimler söz konusu olduğunda, ikame tedavisinin koagülasyon analizi (plazma faktör IX aktivitesi)
ile kesin olarak izlenmesi zorunludur. Hastaların kan numunelerinde Faktör IX aktivitesini tayin
etmek için bir in vitro tromboplastin zamanı (aPTT)-bazlı tek aşamalı bir pıhtılaşma tekniği
kullanıldığında; plazma faktör IX aktivitesi sonuçları hem aPTT reaktifinin türünden hem de
kullanılan referans standarttan önemli ölçüde etkilenebilir. Kaolin bazlı aPTT reaktifi veya Aktin FS
aPTT reaktifi kullanılarak tek aşamalı bir pıhtılaşma tekniği ile yapılan ölçüm, büyük olasılıkla
aktivite seviyesinin düşük tahmin edilmesiyle sonuçlanacaktır. Bu, özellikle laboratuvar ve/veya
tayinde kullanılan reaktifleri değiştirirken önemlidir.
Pozoloji/uygulama sıklığı ve süresi:
İkame tedavisinin dozu ve süresi; faktör IX eksikliğinin şiddetine, kanama bölgesine ve miktarına ve
hastanın klinik durumuna bağlıdır.
Uygulanan faktör IX birimlerinin sayısı; faktör IX ürünleri için güncel WHO standardı ile ilişkili olan
Uluslararası Birim (IU) cinsinden ifade edilir. Plazmadaki faktör IX aktivitesi, yüzde (normal insan
plazmasına göre) veya Uluslararası Birim (plazmadaki faktör IX için Uluslararası Standarda göre)
cinsinden ifade edilir.
Faktör IX aktivitesinin bir Uluslararası Birimi (IU), normal insan plazmasının 1 mL’sindeki faktör
IX miktarına eşdeğerdir.
İhtiyaç anında tedavi
Gerekli faktör IX dozu hesaplaması; vücut ağırlığı (kg) başına 1 Uluslararası Birim (IU) faktör IX’in,
dolaşımdaki faktör IX seviyesini 12 yaşında veya daha büyük hastalarda ortalama 1,3 IU/dL (normal
değerin % 1,3’ü) ve 12 yaşından küçük hastalarda 1 IU/dL (normal değerin % 1’i) oranında arttırması
beklendiğine ilişkin ampirik bulguya dayanmaktadır. Gerekli doz, aşağıdaki formül kullanılarak
belirlenir:
Gerekli doz (IU)= vücut ağırlığı (kg) x istenen faktör IX artışı (normal değerin %’si veya IU/dL) x
{gözlenen geri kazanımın tersi (IU/dL başına IU/kg)}
Beklenen faktör IX artışı (IU/dL veya normal değerin %’si)= Doz (IU) x Geri kazanım (IU/kg başına
IU/dL)/vücut ağırlığı (kg)
Uygulanacak miktar ve uygulama sıklığı; daima her bir vakadaki klinik etkililiğe göre uyarlanmalıdır.
12 yaşından küçük hastalar
1 IU/kg başına 1 IU/dL’lik kademeli geri kazanım için; doz şu şekilde hesaplanmaktadır:
Doz (IU)= vücut ağırlığı (kg) x istenilen faktör IX artışı (IU/dL) x 1 dL/kg
Örnek
1. Şiddetli hemofili B’si olan 20 kg ağırlığındaki bir hastada normalin % 50’lik pik seviyesi
gereklidir. Uygun doz, 20 kg x 50 IU/dL x 1 dL/= 1000 IU olacaktır.
2/162. IDELVION’un 25 kg ağırlığındaki hastaya uygulanan 1000 IU’luk dozunun, 1000 IU/25 kg x 1
(IU/kg başına IU/dL)= 40 IU/dL (normalin % 40’ı) olacak şekilde enjeksiyon sonrası bir pikte
faktör IX artışı ile sonuçlanması beklenmelidir.
12 yaşında veya daha büyük hastalar
1 IU/kg başına 1,3 IU/dL’lik kademeli geri kazanım için; doz şu şekilde hesaplanmaktadır:
Doz (IU)= vücut ağırlığı (kg) x istenilen faktör IX artışı (IU/dL) x 0,77 dL/kg
Örnek
1. Şiddetli hemofili B’si olan 80 kg ağırlığındaki bir hastada normalin % 50’lik pik seviyesi
gereklidir. Uygun doz, 80 kg x 50 IU/dL x 0,77 dL/kg= 3080 IU olacaktır.
2. IDELVION’un 80 kg ağırlığındaki hastaya uygulanan 2000 IU’luk dozunun, 2000 IU x 1,3 (IU/kg
başına IU/dL)/80 kg= 32,5 IU/dL (normalin % 32,5’i) olacak şekilde enjeksiyon sonrası bir pikte
faktör IX artışı ile sonuçlanması beklenmelidir.
Aşağıdaki kanama olayları durumunda; faktör IX aktivitesi, ilgili periyodda verilen plazma aktivitesi
seviyesinin (normalin %’si veya IU/dL cinsinden) altına düşmemelidir. Aşağıdaki tablo, kanama
epizodlarının kontrolü ve önlenmesi için ve ameliyatlarda kullanılacak dozlar için kılavuz olarak
kullanılabilir:
Kanamanın derecesi/Cerrahi Gerekli faktör IX düzeyi Doz sıklığı (saat)/Tedavi süresi
prosedür türü (%) (IU/dL) (gün)
Kanama 30 – 60 Kanamaların çoğunluğu için tek doz
Minör veya orta dereceli yeterli olmalıdır. Kanamaya dair
hemartroz, kas kanaması daha fazla bir kanıt mevcut ise, 24 –
(iliopsoas hariç) veya oral 72 saat sonra idame dozu uygulanır.
kanama
Majör 60 – 100 İlk hafta için her 24 – 72 saatte bir
Hayatı tehdit eden kanamalar, tekrarlanır ve daha sonra kanama
iliopsoas dahil derin kas duruncaya ve iyileşme sağlanıncaya
kanamaları kadar idame dozu uygulanır.
Minör Cerrahi Operasyon 50 – 80 Minör cerrahi operasyonların çoğu
Komplike olmayan diş çekimi (başlangıç seviyesi) için tek doz yeterli olabilir. Gerekli
dahil ise; kanama duruncaya ve iyileşme
sağlanıncaya kadar 24 – 72 saat
sonra idame dozu uygulanabilir.
Majör Cerrahi Operasyon 60 – 100 İlk hafta için her 24 – 72 saatte bir
(başlangıç seviyesi) tekrarlanır ve daha sonra kanama
duruncaya ve iyileşme sağlanıncaya
kadar haftada 1 – 2 defa idame dozu
uygulanır.
Profilaksi
Ciddi hemofili B’si olan hastalarda kanamaya karşı uzun süreli profilaksi için; olağan dozlar haftada
bir kez 35 ila 50 IU/kg’dır.
Haftalık bir rejimde iyi bir şekilde kontrol edilen bazı hastalar, 10 veya 14 günlük bir zaman
aralığında 75 IU/kg’a kadar dozlarla tedavi edilebilirler.
Bazı durumlarda, özellikle genç hastalarda, daha kısa doz aralıkları veya daha yüksek dozlar
gerekebilir.
Profilaksi sırasında kanama epizodundan sonra, hastalar en az 24 saat arayla ya da hasta için uygun
3/16olduğu kabul edilen daha uzun aralıklarla uygulanan 2 doz IDELVION ile profilaksi rejimlerini
mümkün olduğunca yakın tutmalıdırlar.
Uygulama şekli:
IDELVION intravenöz kullanım içindir.
Uygulamadan önce tıbbi ürünün sulandırılmasına ilişkin talimatlar için bölüm 6.6’ya bakınız.
Sulandırılmış preparat, hastanın rahat hissedeceği maksimum 5 mL/dk’ya kadarlık bir hızda
intravenöz olarak yavaş bir şekilde enjekte edilmelidir.
Özel popülasyonlara ilişkin ek bilgiler:
Böbrek yetmezliği/Karaciğer yetmezliği:
IDELVION’un böbrek ve/veya karaciğer yetmezliği olan hastalarda kullanımına ilişkin herhangi bir
klinik çalışma yürütülmemiştir.
Pediyatrik popülasyon:
Rutin profilaksi için, pediyatrik hastalar için tavsiye edilen doz rejimi haftada bir defa 35 – 50
IU/kg’dır (bkz. bölüm 5.2.).
Geriyatrik popülasyon:
Yaşlı hastalarda (65 yaş üzeri) pozoloji ve uygulama şekli klinik çalışmalarda belirlenmemiştir.
4.3. Kontrendikasyonlar
IDELVION; etkin maddeye (albumin ile koagülasyon faktör IX’u bağlayan rekombinant füzyon
proteini (rIX-FP)), bölüm 6.1’de listelenen yardımcı maddelerden herhangi birine veya hamster
proteinine karşı aşırı duyarlılığı olan hastalarda kontrendikedir.
4.4. Özel kullanım uyarıları ve önlemleri
Hipersensitivite
IDELVION ile alerjik türde hipersensitivite reaksiyonları görülebilir. Ürün, hamster protein
kalıntıları içermektedir. Hipersensitivite semptomları meydana gelirse; tıbbi ürünün kullanımı derhal
durdurulmalı ve uygun tedavi başlatılmalıdır. Hastalar kurdeşen, yaygın ürtiker, göğüste sıkışma
hissi, hırıltılı solunum, hipotansiyon ve anafilaksi dahil hipersensitivite reaksiyonlarının erken
bulguları hakkında bilgilendirilmelidir. Bu semptomların görülmesi durumunda; hastalara
IDELVION uygulamasını durdurmaları ve hekimleri ile irtibata geçmeleri önerilir. Tüm faktör IX
ürünleri alerjik reaksiyon potansiyeline sahiptir. Başlangıç faktör IX uygulamasının, alerjik
reaksiyonlar için uygun tıbbi bakımın sağlanabileceği şekilde tıbbi gözetim altında gerçekleştirilmesi
önerilir.
Şok durumunda, şok için standard tıbbi tedavi uygulanmalıdır.
İnhibitörler
Hemofili B tedavisinde IDELVION ile gerçekleştirilen faktör replasman tedavisi sırasında faktör IX’e karşı
inhibitör oluşumu bildirilmiştir. İnsan koagülasyon Faktör IX ürünleri ile tekrarlanan tedaviden sonra
hastalar, uygun biyolojik testler kullanılarak Bethesda birimlerinde (BU) ölçülmesi gereken nötralize
edici antikorların (inhibitör) gelişimi açısından takip edilmelidir.
Literatürde, faktör IX inhibitörünün ortaya çıkışı ile alerjik reaksiyonlar arasında bir korelasyonun
4/16varlığını gösteren raporlar mevcuttur. Bu nedenle; alerjik reaksiyonlar görülen hastalar, bir
inhibitörün varlığı açısından değerlendirilmelidir. Faktör IX inhibitörü olan hastalarda, daha sonraki
faktör IX uygulamaları karşısında anafilaksi riskinin artmış olabileceği göz önünde
bulundurulmalıdır.
Faktör IX ürünleri ile alerjik reaksiyon riski olduğundan; ilk faktör IX uygulaması, tedavi eden
doktorun kararına göre, alerjik reaksiyonlar için uygun tıbbi bakımın sağlanabileceği tıbbi gözlem
altında gerçekleştirilmelidir.
Tromboembolizm
Potansiyel trombotik komplikasyon riski nedeniyle; bu ürünü karaciğer hastalığı olan hastalara,
ameliyat sonrası hastalara, yeni doğanlara veya trombotik olaylar veya DIC (Dissemine İntravasküler
Koagülasyon) riski taşıyan hastalara uygularken, uygun biyolojik testler ile trombotik ve yaygın
damar içi pıhtılaşmasının erken bulguları bakımından klinik gözetim başlatılmalıdır. Bu durumların
her birinde, IDELVION ile tedavinin yararı bu komplikasyonların riski ile karşılaştırılmalıdır.
Kardiyovasküler olaylar
Halihazırda kardiyovasküler risk faktörleri taşıyan hastalarda, FIX ile ikame tedavisi kardiyovasküler
riski artırabilir.
Kateterle ilişkili komplikasyonlar
Santral venöz kateter gerekirse; lokal enfeksiyonlar, bakteriyemi ve kateter bölgesi trombozu dahil,
santral venöz kateter ile ilişkili komplikasyon riski göz önünde bulundurulmalıdır.
Pediyatrik popülasyon
Listelenen uyarılar ve önlemler hem yetişkin hem de çocuk hastalara uygulanır.
Yaşlılar:
IDELVION’un klinik çalışmaları 65 yaş ve üzeri gönüllüleri içermemektedir. Yaşlıların genç
gönüllülerden farklı yanıt gösterip göstermedikleri bilinmemektedir.
İmmün Tolerans İndüksiyonu:
IDELVION’un immün tolerans indüksiyonunda kullanımında güvenlilik ve etkililiğine dair veri
bulunmamaktadır.
Sodyum içeriği
Eğer maksimum doz (15 ml = 6000 IU) uygulanırsa, bu tıbbi ürün her dozda (70 kg vücut ağırlığı)
25,8 mg’a (1,13 mmol) kadar sodyum ihtiva eder. Bu miktar, Dünya Sağlık Örgütü (WHO) tarafından
yetişkinler için önerilen maksimum günlük 2 g sodyumun %1,29’una karşılık gelmektedir. Bu durum,
kontrollü sodyum diyetinde olan hastalar için göz önünde bulundurulmalıdır.
İzlenebilirlik
Biyoteknolojik ürünlerin takip edilebilirliğinin sağlanması için uygulanan ürünün ticari ismi ve seri
numarası mutlaka hasta dosyasına kaydedilmelidir.
4.5. Diğer tıbbi ürünler ile etkileşimler ve diğer etkileşim şekilleri
IDELVION’un diğer tıbbi ürünler ile herhangi bir etkileşimi raporlanmamıştır.
5/164.6. Gebelik ve Laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (kontrasepsiyon)
Veri mevcut değildir.
Gebelik dönemi
Gebelik ve/veya embriyonik/fetal gelişim ve/veya doğum ve/veya postnatal gelişim bakımından
hayvan çalışmaları yeterli değildir. IDELVION ile hayvanlar üzerinde üreme çalışmaları
gerçekleştirilmemiştir. Hemofili B kadınlarda nadir olarak görüldüğü için; IDELVION’un gebelik
döneminde kullanımına ilişkin deneyim mevcut değildir.
Bu nedenle, IDELVION gebelik döneminde yalnızca açık bir şekilde gerekli ise kullanılmalıdır.
Laktasyon dönemi
IDELVION’un laktasyon döneminde kullanımına ilişkin deneyim mevcut değildir. Bu nedenle
emzirme döneminde yalnızca açık bir şekilde gerekli ise kullanılmalıdır.
Üreme yeteneği/Fertilite:
Faktör IX’in fertilite üzerindeki etkilerine ilişkin bilgi mevcut değildir.
4.7. Araç ve makine kullanımı üzerindeki etkiler
Araç ve makine kullanma yeteneği üzerinde herhangi bir etki gözlenmemiştir. Ancak, baş dönmesini
de içeren sersemlik haline neden olabileceğinden araç ve makine kullanımını etkileyebileceği göz
önünde bulundurulmalıdır.
4.8. İstenmeyen etkiler
Güvenlilik profilinin özeti
Faktör IX ürünlerinin kullanımı ile; seyrek olarak hipersensitivite veya alerjik reaksiyonlar
(anjiyoödem, enjeksiyon bölgesinde yanma ve batma hissi, üşüme, kızarma, yaygın ürtiker, baş ağrısı,
kurdeşen, hipotansiyon, letarji, bulantı, huzursuzluk, taşikardi, göğüste sıkışma, karıncalanma,
kusma, hırıltılı solunum içerebilen) gözlenmiştir. Seyrek vakalarda, bu reaksiyonlar anafilaksiye
ilerlemiş ve faktör IX inhibitörlerinin gelişimi ile yakın zamansal ilişki içinde ortaya çıkmıştır (ayrıca
bkz. bölüm 4.4). Faktör IX inhibitörleri alan ve alerjik reaksiyon öyküsü olan hemofili B hastalarında
immun tolerans indüksiyonunun başlatılmasını takiben nefrotik sendrom rapor edilmiştir.
CHO (Çin Hamsteri Ovaryumu) hücrelerinden elde edilen faktör IX ürünlerinin kullanımı ile, çok
seyrek olarak hamster proteinine karşı antikor gelişimi gözlemlenmiştir.
Hemofili B’li hastalar, faktör IX’e karşı nötralize edici antikorlar (inhibitörler) geliştirebilir. Bu tür
inhibitörler meydana gelirse; durum yetersiz bir klinik cevap olarak kendini gösterir. Bu gibi
durumlarda, uzmanlaşmış bir hemofili merkezi ile temasa geçilmesi önerilir. Daha önceden tedavi
edilmemiş hastaları değerlendiren bir klinik çalışmada yüksek titreli inhibitöre sahip bir vaka
bildirilmiştir. IDELVION ile elde edilen pazarlama sonrası deneyimde, daha önceden tedavi edilmiş
hastalarda inhibitör gelişiminin olduğu gözlenmiştir.
Düşük saflıklı preparatlar için riskin daha yüksek olması ile birlikte faktör IX ürünlerinin
uygulanmasından sonra tromboembolik olayların potansiyel riski mevcuttur. Düşük saflıklı faktör IX
6/16ürünlerinin kullanımı, miyokard infarktüsü, dissemine instravasküler koagülasyon, venöz tromboz ve
pulmoner emboli ile ilişkilendirilmiştir. Yüksek saflıklı faktör IX kullanımı, nadir olarak bu tür advers
reaksiyonlar ile ilişkilendirilmiştir.
Advers reaksiyonların tablo halinde listesi
Beş açık etiketli klinik çalışmaya 114 gönüllü katılmıştır ve IDELVION’a en az bir maruziyette 8
gönüllüde 14 advers reaksiyon bildirilmiştir. Aşağıda sunulan tablo, MedDRA sistem organ sınıfına
(SOC ve Tercih Edilen Terim Düzeyi) göre listelenmiştir.
Advers reaksiyonların sıklığı, klinik çalışmalardaki ilgili olayların yüzdesini esas almaktadır; hasta
bazında ve enjeksiyon bazında değerlendirilmektedir ve şu şekilde listelenmektedir: (çok yaygın
≥1/10, yaygın (≥1/100 ila <1/10, yaygın olmayan ≥1/1.000 ila <1/100, seyrek ≥1/10.000 ila <1/1.000,
çok seyrek (<1/10.000), bilinmiyor (eldeki verilerden hareketle tahmin edilemiyor).
MedDRA Standard Sistem Organ Sınıfı Hasta Bazında Sıklık MedDRA Tercih Edilen
Terim
Kan ve lenf sistemi bozuklukları Bilinmiyor Faktör IX
inhibisyonu/İnhibitör
gelişimi
Bağışıklık sistemi hastalıkları Yaygın Hipersensitivite
Sinir sistemi hastalıkları Yaygın Baş ağrısı
Yaygın Baş dönmesini de içeren
sersemlik hali
Deri ve deri altı dokusu hastalıkları Yaygın Kızarıklık
Yaygın olmayan Egzama
Genel bozukluk ve uygulama bölgesine Yaygın Enjeksiyon bölgesi
ilişkin hastalıklar reaksiyonları
Seçili advers reaksiyonların tanımı
Daha önce tedavi edilmemiş hastalarla yapılan klinik çalışmada yüksek titreli inhibitöre sahip bir
vaka rapor edilmiştir (bkz. bölüm 5.1). Dar veri tabanı nedeniyle herhangi bir inhibitör insidansı
sağlanmamaktadır.
Pediyatrik popülasyon
Çocuklarda advers reaksiyonların sıklığı, türü ve şiddeti yetişkin hastalardakilere benzer olması
beklenir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr; e-posta: tufam@titck.gov.tr; tel: 0 800 314
00 08; faks: 0 312 218 35 99).
4.9. Doz aşımı ve tedavisi
IDELVION ile doz aşımına ilişkin herhangi bir semptom rapor edilmemiştir.
7/165. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antihemorajikler: Kan koagülasyon faktörü IX
ATC kodu: B02BD04
Etki Mekanizması
IDELVION (INN= albutrepenonakog alfa); hemostaz için gerekli olan, eksik koagülasyon faktörü IX
ile etkin bir biçimde yer değiştiren ve daha uzun doz rejimleri sağlayan, rekombinant albumin ile
rekombinant füzyon proteinini bağlayan rekombinant koagülasyon faktörü IX’tir. IDELVION’un
yarılanma ömrünün uzaması ve sistemik maruziyette artış; uzun bir intrinsik yarılanma ömrüne sahip
rekombinant albumin ile füzyon yoluyla elde edilir. Albumin; immün savunma veya immün yanıtta
yer almayan, yaklaşık 20 günlük uzun bir yarılanma ömrüne sahip olan, plazmadaki doğal, inert bir
taşıyıcı proteindir. Albumin ile rekombinant koagülasyon faktörü IX’in genetik füzyonu, faktör IX’in
yarılanma ömrünü uzatır (bkz. bölüm 5.2.).
IDELVION, faktör IX aktive olana kadar dolaşımda bozulmadan kalır, bundan sonra albumin bölünür
ve koagülasyon için gerekli olması durumunda, aktif hale gelmiş faktör IX’i (FIXa) serbest bırakır.
Farmakodinamik etkiler
Hemofili B, faktör IX seviyelerindeki azalma nedeniyle ortaya çıkan, cinsiyete bağlı kalıtımsal bir
kan pıhtılaşma bozukluğudur ve kendiliğinden, kaza veya cerrahi travmalar sonucunda eklemler,
kaslar veya iç organlarda aşırı kanamalara neden olur. Replasman tedavisi ile; faktör IX’in plazma
seviyeleri artırılır ve böylece faktör eksikliğinin geçici olarak düzeltilmesine olanak sağlanarak
kanama eğilimi ortadan kaldırılır.
Faktör IX ekstrinsik yolakta faktör VII/doku faktörü kompleksi ile aktive olurken; aynı zamanda
intrinsik koagülasyon yolağında faktör XIa ile aktive olur. Aktif hale gelen faktör IX, aktif faktör VIII
ile birlikte faktör X’u aktive eder. Bu, sonuç olarak, protrombinin trombine dönüşmesi ile sonuçlanır.
Trombin daha sonra fibrinojeni fibrin’e dönüştürür ve pıhtı oluşabilir. Hemofili B hastalarında faktör
IX aktivitesi hiç yoktur veya büyük oranda azalmıştır ve bu nedenle ikame tedavisi gerekebilir.
Klinik etkililik ve güvenlilikle ilgili genel bilgi
Faz 1/2 çalışması, 17 gönüllüde (13 – 46 yaş) rIX-FP’nin tedavi etkililiğini ve kanama epizodlarının
önlenmesini değerlendirmiştir; profilaksi kolundaki 13 gönüllü yaklaşık 11 ay süreyle IDELVION
ile haftalık profilaksi almıştır ve ihtiyaç anında tedavi kolundaki 4 gönüllü ise kanama olaylarının
meydana gelmesi üzerine IDELVION almıştır. 85 kanama epizodunun tamamı 1 veya 2 doz
IDELVION ile başarılı bir şekilde tedavi edilmiştir.
IDELVION’un etkililiği, faz 2/3 çalışmasının açık-etiket, kontrolsüz kısmında yaşları 12 ila 61
arasında değişen, önceden tedavi edilmiş (PTP) toplam 63 erkekte değerlendirilmiştir. Bu gönüllüler
her 7-, 10- ve/veya 14-günlük aralıklarla profilaksi için ve/veya ihtiyaç anında kanama epizodlarının
tedavisi için IDELVION almışlardır. Tüm gönüllülerde ciddi (FIX düzeyi < % 1) veya orta derecede
ciddi (FIX düzeyi ≤ % 2) hemofili B vardır. Önceden tedavi edilmiş 40 hasta profilaksi için
IDELVION almıştır.
Profilaktik tedavi alan gönüllüler haftada bir kez 35 – 50 IU/kg ile tedaviye başlamıştır. Hastaların
bir alt grubu, 75 IU/kg’lık önerilen doz ve bireysel ayarlamalar ile, genişletilmiş tedavi aralıklarına
(her 10 veya 14 günde bir) geçmiştir. Önceden tedavi edilmiş 21 hasta, 98 ila 575 (medyan 386)
günlük ilave tedavi süresi boyunca, 14 günlük profilaksi aralığında kalmıştır. Bu gönüllülerden 8’i
(% 38) 14 günlük profilaksi boyunca en az bir kanama yaşarken; haftada bir kez profilaksi sırasında
8/16kanama olayı yaşamamışlardır. Tüm kanamalar için Yıllık Medyan Kanama Oranı (ABR)
IDELVION ile 7 günlük profilakside 0 (aralık 0 – 6) ve 14 günlük profilakside ise 1,08 (aralık 0 –
9,1) olmuştur.
Rutin profilaksi tedavisinin uzun süreli etkililiği ve güvenliliği, 5 yıla kadar sürelerde yapılan açık
etiketli ilave bir çalışmada teyit edilmiştir. Bu çalışmada, 12 yaş üzerindeki (54 yetişkin ve 5
adolesan) toplam 59 PTP, profilaksi için ve/veya talep üzerine kanama epizotlarının tedavisi için
IDELVION almıştır.
Profilaktik tedavi gören hastalar, haftada bir kez 35-50 IU/kg dozuyla tedaviye devam etmiş veya
başlamıştır. Hastaların bir alt grubu, önerilen dozlar olan 75 IU/kg (10 veya 14 gün) veya 100 IU/kg
(21 gün) ile uzatılmış tedavi aralıklarına (10, 14 veya 21 günde bir) geçiş yapmıştır. Çalışmanın
sonunda, 14 PTP (%24) 7 günlük profilaksi aralığında, toplam 11 (%19), 25 (%42) ve 9 (%15) PTP
sırasıyla 10, 14 ve 21 günlük uzatılmış profilaksi aralığında devam etmiştir. Çalışma sırasında, 21
günlük rejimdeki 2 PTP (%18), artan kanama komplikasyonları nedeniyle daha sık bir doz
uygulamasına geçiş yapmıştır. Tüm kanamalar için IDELVION ile yapılan 7, 14 ve 21 günlük
profilaksideki tahmin edilen medyan Yıllık Kanama Oranları (ABR) sırasıyla 1,3 (aralık 0-8), 0,9
(aralık 0-13) ve 0,3'tür (aralık 0-5).
Halihazırda mevcut bilgiler; haftada bir kez uygulanan rejim ile karşılaştırıldığında potansiyel olarak
kanama riskinde artış ile ilişkilendirilmesine rağmen, bazı hastalar için tedavi aralıklarının
uzatılmasını desteklemektedir.
Ayrıca, ABR farklı faktör konsantrasyonları arasında ve farklı klinik çalışmalar arasında
karşılaştırılabilir olmadığına dikkat edilmelidir.
Önceden tedavi edilmiş 12 yaş altındaki hastalarda kanama kontrolü ve profilaksisi
IDELVION’un etkililiği, 12’si 6 yaşından küçük olan, yaşları 1 – 10 arasında değişen (medyan yaş
6) ve kanama epizodlarının kontrolü ve profilaksisi için IDELVION alan önceden tedavi edilmiş
toplam 27 erkek hastanın yer aldığı bir faz 3 çalışmasında değerlendirilmiştir. 27 gönüllünün tamamı,
13,1 aylık (9, 18 ay) ortalama çalışma süresince IDELVION ile haftalık profilaksi tedavisi almıştır.
106 kanama epizodunun çoğunluğu (94; % 88,7), tek bir enjeksiyonla tedavi edilirken; 103’ü (%
97,2’si) 1-2 enjeksiyonla tedavi edilmiştir. Bir kanamanın sona ermesindeki hemostatik etkililik,
tedavi edilen tüm kanama epizodlarının % 96’sında mükemmel veya iyi olarak derecelendirilmiştir.
Haftada bir defadan daha uzun tedavi aralıklarının etkililik ve güvenliliğini araştıran klinik çalışmalar
devam etmektedir.
Rutin profilaksi tedavisinin uzun süreli etkililiği ve güvenliliği, 5 yıla kadar sürelerde yapılan açık
etiketli ilave bir çalışmada teyit edilmiştir. Bu çalışmada, 12 yaş altındaki toplam 24 PTP, profilaksi
için ve/veya talep üzerine kanama epizotlarının tedavisi için IDELVION almıştır.
Profilaktik tedavi gören hastalar, haftada bir kez 35-50 IU/kg dozuyla tedaviye devam etmiş veya
başlamıştır. Hastaların bir alt grubu, önerilen dozlar olan 75 IU/kg ile uzatılmış tedavi aralıklarına
(10 veya 14 günde bir) geçiş yapmıştır. Çalışmanın sonunda, 17 PTP (%71) 7 günlük profilaksi
aralığında, toplam 3 (%12) ve 4 (%17) PTP sırasıyla 10 ve 14 günlük uzatılmış profilaksi aralığında
devam etmiştir. Çalışma sırasında, 14 günlük rejimdeki 4 PTP (%50), artan kanama komplikasyonları
nedeniyle daha sık bir doz uygulamasına geçiş yapmıştır. Tüm kanamalar için IDELVION ile yapılan
7 ve 14 günlük profilaksideki tahmin edilen medyan Yıllık Kanama Oranları (ABR) sırasıyla 2,0
(aralık 0-14) ve 5,6'dır (aralık 0-8).
Perioperatif idare
Perioperatif ortamdaki güvenlilik ve etkililik iki pivotal faz 3 çalışmasında ve uzun süreli ekstansiyon
çalışmasında değerlendirilmiştir. Protokole göre; etkililik analizi, majör ve minör cerrahi operasyon,
9/16diş veya diğer cerrahi invaziv girişimler geçiren yaşları 5-58 arasında değişen 21 hastada
gerçekleştirilen 30 cerrahi operasyonu içermektedir. IDELVION bolus enjeksiyonuyla uygulanmıştır.
Dozlama, gönüllünün farmakokinetiği ve tedaviye verdiği klinik yanıta göre kişiselleştirilmiştir.
Cerrahi operasyonların %96,7'sinde (n=29) 14 ile 163 IU/kg aralığında tek preoperatif bolus
uygulanmıştır. Değerlendirilen tüm prosedürlerde hemostatik etkililik çok iyi veya iyi olarak
derecelendirilmiştir. 14 günlük postoperatif dönemde, hastalar 0 ila 11 infüzyon ve toplam 0 ila 444
IU/kg aralığında dozlar almıştır.
Daha önce tedavi edilmemiş olan hastalar
IDELVION'un güvenliliği ve etkililiği hemofili B'si olan (≤%2 endojen FIX aktivitesi) daha önce
tedavi edilmemiş 12 pediatrik hasta (PUP) ile gerçekleştirilen çok merkezli açık etiketli bir klinik
çalışmada değerlendirilmiştir. Bu hastaların 11'i 0 ila 1 yaş aralığındadır. Medyan maruziyet günü
sayısı 50 olmuştur (aralık 22 ila 146 arası maruziyet günü) ve 8 daha önce tedavi edilmemiş olan
hasta ihtiyaç anında tedavi, profilaksi, cerrahi ve PK dönemlerinde ≥50 maruziyet gününe ulaşmıştır.
12 daha önce tedavi edilmemiş olan hastanın tümü rutin profilaksi ve 11'i 7 günlük rejimi almıştır.
Genel medyan profilaksi süresi 11,5 aydır (aralık: 3,1 ila 32,3 ay). 7 günlük profilaksi rejiminde 6
aydan fazla tedaviye ulaşan 9 daha önce tedavi edilmemiş olan hastada, ortalama yıllık kanama oranı
(ABR) 1,16 olmuştur (aralık 0 ila 3,1). 9 daha önce tedavi edilmemiş olan hastadan beşinin ABR'si 0
olmuştur. 7 günlük profilaksi rejimi için (N = 9) medyan aylık doz 195,9 IU/kg olmuştur (aralık 171,8
ila 215,6 IU/kg).
Beş gönüllü profilaksiden önce değişen sürelerde ihtiyaç anında tedavi görmüştür, maruziyet günü
sayısı 1 ila 4 aralığında olmuştur.
Tüm çalışma periyotları boyunca 10 daha önce tedavi edilmemiş olan hastada gözlemlenen 37
kanama olayının %94'ü 1 veya 2 infüzyonla başarıyla kontrol edilmiştir.
5.2. Farmakokinetik özellikler
Genel Özellikler
Yetişkin popülasyon
IDELVION’un farmakokinetiği 25, 50 ve 75 IU/kg’lık tek doz intravenöz enjeksiyonu takiben
değerlendirilmiştir. 50 IU/kg tek doz IDELVION enjeksiyonunu takiben farmakokinetik parametreler
(aşağıdaki tabloya bakınız), tek aşamalı koagülasyon tekniği ile ölçülen plazma faktörü IX
aktivitesine bağlıdır. 7. gündeki ve 14. gündeki ortalama faktör IX aktivitesi sırasıyla % 13,76 ve %
6,10 olmuştur. 30 haftaya kadar süreyle gerçekleştirilen tekrarlı farmakokinetik değerlendirme, stabil
bir farmakokinetik profil ve inkremental iyileşmenin zamanla tutarlı olduğunu göstermiştir.
Profilaksi sırasında kanama kontrolünü sağlamak için, klinik çalışmalarda % 5 – 10’luk çukur
seviyeleri hedeflenmiştir. Farmakokinetik simülasyonlar, 50 IU/kg’lık tekli IDELVION
enjeksiyonunu takiben % 5 plazma FIX aktivitesine ulaşma zamanının yetişkinler için 12,5 gün
olacağını öne sürmektedir.
50 IU/kg’lık Tek Doz IDELVION Enjeksiyonunu Takiben Şiddetli Hemofilisi Olan Hastalar
için Farmakokinetik Parametreler (Medyan (min, maks))
Farmakokinetik parametreler IDELVION (50 (IU/kg) (N= 22)
IR (IU/dL)/(IU/kg) 1,18 (0,86, 1,86)
C (IU/dL) 62,7 (40,5, 87,0)
maks
EAA (saat*IU/dL) 6638 (2810, 9921)
0-sonsuzluk
10/16Eliminasyon t (saat) 95,3 (51,5, 135,7)
1/2
CL (mL/saat/kg) 0,875 (0,748, 1,294)
IR= inkremental iyileşme; EAA= faktör IX aktivitesi eğri altı alanı; CL= vücut ağırlığı ile ayarlanan klerens;
Eliminasyon t = Eliminasyon yarılanma süresi
1/2
Emilim:
IDELVION intravenöz olarak uygulanır ve doğası gereği % 100 emilim ve biyoyaralanıma sahiptir.
Dağılım:
IDELVION, kan hacmi ile karşılaştırıldığında (vücut ağırlığının % 7,7’si), kararlı halde yaklaşık 1
dL/kg veya vücut ağırlığının % 10’u kadar sınırlı bir dağılım hacmine sahiptir.
Metabolizma:
IDELVION, endojen FIX ve endojen albumin ile aynı düzenli katabolik yolaklardan geçen bir
rekombinant terapötik protein olduğu için, spesifik çalışmalar geçerli değildir.
Eliminasyon:
IDELVION, endojen FIX ve endojen albumin ile aynı düzenli katabolik yolaklardan geçen bir
rekombinant terapötik protein olduğu için, spesifik çalışmalar geçerli değildir.
Hastalardaki karakteristik özellikler
Pediyatrik popülasyon
IDELVION’un farmakokinetik parametreleri; tek doz 50 IU/kg intravenöz enjeksiyonu takiben
adolesanlarda (12 – <18) ve çocuklarda (1 – <12) değerlendirilmiştir. Farmakokinetik parametreler
(aşağıda gösterilmiştir), tek aşama pıhtılaşma tekniği ile ölçülen plazma faktörü IX aktivitesi – zaman
profili esas alınarak hesaplanmıştır.
50 IU/kg’lık Tek Doz IDELVION enjeksiyonunu takiben Yaş Kategorisi ile IDELVION’un
Farmakokinetik Parametre Karşılaştırması (Medyan (min, maks))
Farmakokinetik 1 ila <6 yaş (N=12) 6 ila <12 yaş 12 ila <18 yaş
parametreler (N=15) (N=5)
IR (IU/dL)/(IU/kg) 0,968 (0,660, 1,280) 1,07 (0,70, 1,47) 1,11 (0,84, 1,61)
C (IU/dL) 48,2 (33,0, 64,0) 50,5 (34,9, 73,6) 55,3 (40,5, 80,3)
maks
AUC (saat*IU/dL) 4301 (2900, 8263) 4718 (3212, 7720) 4804 (2810, 9595)
0-sonsuzluk
Eliminasyon t (saat) 86,2 (72,6, 105,8) 89,3 (62,1, 123,0) 88,8 (51,5, 130,0)
1/2
CL (mL/saat/kg) 1,16 (0,61, 1,72) 1,06 (0,65, 1,56) 1,04 (0,52, 1,67)
IR= inkremental iyileşme; AUC= faktör IX aktivitesi eğri altı alanı; CL= vücut ağırlığı ile ayarlanan klerens; Eliminasyon
t = Eliminasyon yarılanma süresi
1/2
Profilaksi sırasında kanama kontrolünü sağlamak için, klinik çalışmalarda % 5 – 10’luk çukur
seviyeleri hedeflenmiştir. Farmakokinetik simülasyonlar, 50 IU/kg’lık tekli IDELVION
enjeksiyonunu takiben % 5 plazma FIX aktivitesine ulaşma zamanının 1-<6 yaş çocuklar için 7 gün,
6-<12 yaş çocuklar için 9 gün ve 12-<18 yaş çocuklar için ise 11 gün olacağını öne sürmektedir.
5.3. Klinik öncesi güvenlilik verileri
Klinik dışı veriler; konvansiyonel güvenlilik farmakoloji, tek ve tekrarlı doz toksisitesi, genotoksisite,
trombojenisite ve lokal tolerabilite çalışmalarına dayanarak, insanlara ilişkin özel hiçbir tehlike
göstermemiştir.
Karsinojenisite ve üreme toksikolojisine ilişkin herhangi bir inceleme yürütülmemiştir.
11/166. FARMASÖTİK ÖZELLİKLER
6.1. Yardımcı maddelerin listesi
Toz:
Trisodyum sitrat dihidrat
Polisorbat 80
Mannitol
Sukroz
HCl (pH ayarlaması için)
Çözücü:
Enjeksiyonluk su
6.2. Geçimsizlikler
Geçimsizlik çalışmaları yapılmadığından dolayı; bu ürün bölüm 6.1’de bahsi geçenler dışında, başka
hiçbir tıbbi ürün, seyreltici ya da çözücü ile karıştırılmamalıdır.
6.3. Raf ömrü
36 ay
Sulandırma sonrası, kimyasal ve fiziksel kullanım stabilitesi 25 oC altındaki oda sıcaklığında 8 saat
süreyle kanıtlanmıştır.
Mikrobiyolojik açıdan, sulandırılmış ürün hemen kullanılmalıdır. Eğer hemen kullanılmazsa
kullanım içi saklama süreleri ve kullanım öncesindeki koşullar kullanıcının sorumluluğundadır.
6.4. Saklamaya yönelik özel tedbirler
25 oC altındaki oda sıcaklığında ve orijinal ambalajında ışıktan koruyarak saklayınız.
Ürünü dondurmayınız. Çocukların göremeyeceği ve erişemeyeceği yerlerde saklayınız.
Tıbbi ürün sulandırıldıktan sonraki saklama koşulları için bölüm 6.3.’e bakınız.
6.5. Ambalajın niteliği ve içeriği
Birincil ambalaj
Tıpalı (kauçuk), diskli (plastik) ve kapaklı (alüminyum) 6 mL’lik toz içeren flakon (tip I cam) ve
tıpalı (kauçuk), diskli (plastik) ve kapaklı (alüminyum) 2,5 mL’lik enjeksiyonluk su içeren flakonda
(tip I cam) kullanma talimatı ile birlikte karton kutuda sunulur.
Takdim:
Her bir kutuda:
1 adet toz içeren flakon
1 adet 2,5 mL enjeksiyonluk çözelti
1 adet filtre transfer cihazı 20/20
Uygulama seti (dahili kutu):
1 adet tek kullanımlık 5 mL’lik enjektör
12/161 adet kelebek infüzyon seti
2 adet alkollü mendil
1 adet steril olmayan plaster
6.6. Beşeri tıbbi üründen arta kalan maddelerin imhası ve diğer özel önlemler
Genel talimatlar
- Çözelti, berrak ya da biraz bulanık, sarı ila renksiz olmalıdır. Filtrelendikten/enjektöre çekildikten
(aşağıdaki bölüme bakınız) sonra, sulandırılmış ürün, uygulama öncesinde, partiküler madde ve
renk değişimi açısından görsel olarak incelenmelidir.
- Bulanık ya da tortulu çözeltiler kullanılmamalıdır.
- Sulandırma ve enjektöre çekme işlemleri aseptik koşullar altında gerçekleştirilmelidir.
Sulandırma
Çözücü oda sıcaklığına getirilir. IDELVION ve çözücü flakon kapaklarının çıkarıldığından, tıpaların
antiseptik bir çözelti ile muamele edildiğinden ve Mix2Vial ambalajı açılmadan önce kurumaya
bırakıldığından emin olunur.
1 Mix2Vial ambalajını kapağını sıyırarak açınız. Mix2Vial’ı blister
ambalajından çıkarmayınız!
2 Çözücü flakonunu düz, temiz bir yüzeye yerleştiriniz ve flakonu sıkıca
tutunuz. Mix2Vial’ı blister ambalajı ile birlikte kavrayıp mavi adaptör ucunu,
çözücü flakon tıpası içerisinden doğrudan aşağıya doğru itiniz.
3 Blister ambalajı, kenarından tutarak ve dikey olarak yukarı doğru çekerek
Mix2Vial’dan dikkatli şekilde çıkarınız. Mix2Vial setini değil, yalnızca blister
ambalajını çektiğinizden emin olun.
13/164 IDELVION flakonunu düz ve sabit bir yüzeye yerleştiriniz. Çözücü
flakonunu bağlı Mix2Vial seti ile ters çevirip şeffaf adaptör ucunu,
IDELVION’un flakon tıpası içerisinden doğrudan aşağıya doğru itiniz.
Çözücü otomatik olarak IDELVION flakonu içerisine akacaktır.
5 Bir elinizle Mix2Vial setinin IDELVION kısmını ve diğer elinizle çözücü-
kısmını kavrayıp seti dikkatli bir şekilde saat yönünün tersine doğru iki parça
halinde çevirerek ayırınız.
İliştirilen mavi Mix2Vial adaptörü ile birlikte çözücü flakonunu çıkarınız.
6 Madde tamamen çözünene kadar, iliştirilen şeffaf adaptör ile birlikte
IDELVION flakonunu yavaşça karıştırınız. Çalkalamayınız.
7 Boş steril bir enjektör içerisine hava çekiniz. IDELVION flakonu dikey
konumdayken, enjektörü saat yönünde çevirerek takılan Mix2Vial’ın Luer
kilidine bağlayınız. Havayı IDELVION flakonuna enjekte ediniz.
14/16Enjektöre çekme ve uygulama
8 Enjektör pistonunu basılı tutarak, sistemi ters çevirip pistonu yavaşça geri
çekerek çözeltiyi enjektöre çekiniz.
9 Çözelti enjektöre transfer edildikten sonra, enjektör silindirini sıkıca tutunuz
(enjektör pistonu aşağıya bakacak şekilde) ve saat yönünün tersine çevirerek
şeffaf Mix2Vial adaptörünü enjektörden ayırınız.
IDELVION enjeksiyonu için, faktör IX’in bazı enjeksiyon ekipmanlarının iç yüzeyine yapışmasının
bir sonucu olarak, tedavi başarısız olabileceği için; sunulan uygulama setlerinin kullanılması tavsiye
edilir.
Kanın enjektörde pıhtılaşabilme ve dolayısıyla fibrin pıhtılarının hastaya geçebilmesi riski
olduğundan dolayı; ürün ile dolu enjektöre kan geçmemesine dikkat edilmelidir.
IDELVION çözeltisi seyreltilmemelidir.
Sulandırılmış çözelti, yavaş intravenöz enjeksiyon ile uygulanmalıdır. Uygulama hızı, hastanın rahat
edeceği seviyeye göre belirlenmelidir.
Kullanılmamış olan tıbbi ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
CSL Behring Biyoterapi İlaç
Dış Ticaret A.Ş.
Üsküdar/İstanbul
8. RUHSAT NUMARASI
2022/724
15/169. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 08.12.2022
Ruhsat yenileme tarihi: -
10. KÜB’ÜN YENİLENME TARİHİ
16/16