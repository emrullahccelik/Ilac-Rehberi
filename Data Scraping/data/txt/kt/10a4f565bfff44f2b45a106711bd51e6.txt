1  Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz,  çünkü sizin için önemli  bilgiler  içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu ilacı 
kullandığınızı  söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında yüksek  
veya düşük  doz kullanmayınız.  KULLANMA TALİMATI  
 
BEKEMV® 300 mg/30  mL infüzyonluk çözelti hazırlamak için konsantre   
Damar içine  uygulanır.  
Steril  
 
• Etkin  madde: Her bir flakon (30 mL) 300 mg  eculizumab  (hümanize monoklonal 
(IgG2/4κ)  antikoru)* içerir.   
*Rekombinant DNA teknolojisi yoluyla Çin Hamster Over ( CHO ) hücre hattında  
üretilmiş  bir  biyobenzerdir. 
• Yardımcı  maddeler: Asetik asit, sodyum hidroksit, disodyum edetat (EDTA), sorbitol 
(E420), polisorbat 80 ve enjeksiyonluk su. 
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini  
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin  nasıl raporlanacağını  öğrenmek için 4. Bölümün sonuna bakabilirsiniz.  
 
 
Bu Kullanma  Talimatında:  
1. BEKEMV® nedir  ve ne için kullanılır?  
2. BEKEMV®’i kullanmadan  önce dikkat edilmesi gerekenler  
3. BEKEMV® nasıl  kullanılır?  
4. Olası  yan etkiler  nelerdir?  
5. BEKEMV®’in saklanması  
 
Başlıkları yer almaktadır. 
 
1. BEKEMV® nedir  ve ne için kullanılır?  
 
• BEKEMV® bir adet flakon  içeren ambalajlarda kullanıma  sunulmaktadır. 
• BEKEMV® her flakonda  30 mL  yoğunlaştırılmış infüzyon çözeltisi  içerisinde  etkin  
madde olarak 300 mg eculizumab (10 mg/ mL) içerir. BEKEMV®, berrak ila opalesan, 
renksiz- hafif sarı bir çözeltidir.  
• BEKEMV®’in etkin maddesi olan eculizumab, immünosupresanlar (bağışıklık sistemini  
baskılayan) olarak adlandırılan bir ilaç grubuna ait belli bir tipe yönelik geliştirilen  
bağışıklık  proteinidir  (monoklonal antikordur). Eculizumab  vücutta inflamasyona 
(iltihap)  yol açan özel bir proteine  bağlanır  ve onu engeller.  Bu şekilde  vücut 
sisteminizin,  hassas  kan hücrelerine,   kaslara  veya göz sinirlerine  ve omuriliğe  
saldırmasını ve  onları parçalamasını önler.  
2  BEKEMV® kullanımı,  bakteriyel  ve daha  nadiren  mantarlarla  olan enfeksiyonlarda   
artışa  neden  olabilmektedir.  Bu enfeksiyonlar  daha  ağır geçirilerek  ölümle  
sonuçlanabilmektedir.  Bu nedenle  kullanım  sırasında  ateş veya  enfeksiyon  bulgusu  
olduğunda  acil olarak  doktorunuza BEKEMV® kullandığınızı belirtiniz.  
 
Enfeksiyon  riski  nedeniyle  BEKEMV® kullanımına  başlamadan  önce  mutlaka  bu 
tür hastalıklardan  koruyucu  meningokok,  pnömokok aşılarınızı yaptırınız.  • BEKEMV®, vücudun savunma mekanizmalarından kompleman sisteminin etkinliğini  
azaltarak  etkisini gösterir.  Bu nedenle  bakterilerin  neden  olduğu  enfeksiyon  
hastalıklarının  ortaya  çıkmasına  neden olabilir. 
 
Paroksismal  Noktürnal  Hemoglobinüri  
• BEKEMV®dolaşım sistemini etkileyen Paroksismal Noktürnal Hemoglobinüri (PNH)  
adlı hastalığı olan yetişkinlerin ve çocukların tedavisinde kullanılır. PNH hastalarında  
kırmızı kan hücreleri parçalanır ve bu durum düşük kan sayımları (anemi), yorgunluk,  
işlevlerin yerine getirilmesinde güçlük, ağrı, idrarda koyulaşma, nefes darlığı ve kan 
pıhtılarına  neden olabilir.  
• Eculizumab , vücudun iltihabi yanıtını ve hassas PNH kan hücrelerine saldırma ve  onları  
parçalama yeteneğini  engelleyebilir.  
 
Refrakter Jeneralize Miyastenia Gravis  
BEKEMV® ayrıca kasları etkileyen ve refrakter jeneralize Miyastenia Gravis (jMG) olarak  
adlandırılan belirli bir tipteki hastalığın görüldüğü yetişkin hastaların tedavisinde kullanılır.  
Refrakter  jeneralize MG hastalarında,  kaslar  bağışıklık  sistemi tarafından  saldırıya  
uğrayabilir ve zarar görebilir ve bu da şiddetli kas güçsüzlüğü, bozulmuş hareket kabiliyeti,  
nefes  darlığı,  aşırı yorgunluk, solunum  riski ve günlük yaşam  aktivitelerinde  belirgin  
bozulmaya  yol açabilir.  BEKEMV®, kas kasılmasını iyileştirmek  için vücudun  iltihabi  
yanıtını ve kendi kaslarına saldırma ve onları parçalama yeteneğini engelleyebilir, böylece  
hastalık belirtilerini ve hastalığın günlük yaşam aktiviteleri üzerindeki etkisini azaltabilir.  
BEKEMV® özellikle diğer mevcut MG tedavileri ile tedaviye rağmen hastalık belirtilerinin  
devam  ettiği hastalar  için endikedir.  
 
Nöromiyelitis  Optika  Spektrum  Bozuklukları  
BEKEMV®, özellikle göz sinirlerini ve omuriliği etkileyen, Nöromiyelitis Optika Spektrum 
Bozukluğu (NMOSB) olarak adlandırılan belirli bir hastalığı olan yetişkin hastaları tedavi  
etmek için de kullanılır. NMOSB hastalarında, göz sinirleri ve omurilik, bağışıklık sistemi  
tarafından saldırıya uğrar ve hasar görür. Bunun sonucunda bir veya her iki gözde körlük, bacaklarda veya kollarda  zayıflık  veya  felç, ağrılı kasılmalar,  duyu kaybı  ve günlük yaşam  
aktivitelerinde belirgin bir şekilde bozulma meydana gelebilir. BEKEMV
®, vücudun iltihabi  
yanıtını,  kendi  göz sinirlerine  ve omuriliğine  saldırma  ve tahrip  etme  özelliğini 
engelleyebilir,  böylece  hastalığın  belirtilerini ve hastalığın  günlük yaşam  aktiviteleri  
üzerindeki  etkisini azaltabilir.  
 
2. BEKEMV®’i kullanmadan  önce dikkat edilmesi gerekenler   
 
 
BEKEMV®’i aşağıdaki  durumlarda  KULLANMAYINIZ  
Eğer:  
• Eculizumaba, diğer bir tipe yönelik geliştirilen bağışıklık proteinlerine (monoklonal 
antikorlara)  ya da bu ilacın  bileşiminde bulunan yardımcı maddelerden herhangi birine 
3  karşı (yardımcı maddeler  listesine  bakınız)  alerjiniz  varsa,  
• Oldukça nadir görülen ve fruktoz (meyve şekeri) grubundan şekerlerin yıkımı için 
gerekli enzimin vücutta üretilmediği genetik bir rahatsızlık olan fruktoz intoleransınız 
varsa,  
• Bebeklere ve 2 yaş altı çocuklara henüz herediter fruktoz intoleransı (HFİ; meyve şekeri 
olarak adlandırılan bir tür şekerin vücutta parçalanmasıyla ilgili kalıtsal bir bozukluk) tanısı konmamış olabilir ve bu durum ölümcül sonuçlara yol açabilir; bu nedenle, bu ilaç söz konusu yaş grubundakilere verilmemelidir (bkz. “BEKEMV
®’in içeriğinde 
bulunan bazı yardımcı maddeler hakkında önemli bilgiler”) .  
• Menenjit enfeksiyonuna (ciddi beyin zarı iltihabı ve sepsis) karşı aşılanmamışsanız  
(enfeksiyonlarda artışa neden olabileceği için, BEKEMV® kullanmadan önce aşılarınız  
yapılmalıdır.  Acil durumda  kullanım  gerektiğinde, aşı olduktan sonraki 2 haftaya kadar  
koruyucu olarak antibiyotik kullanılmalıdır),  
• Menenjit  enfeksiyonunuz varsa.  
 
BEKEMV®’i aşağıdaki  durumlarda  DİKKATLİ  KULLANINIZ  
 
BEKEMV® kullanımı sırasında,  menenjit (beyin zarı iltihabı),  bakteriyemi -sepsis (mikrobik 
kan zehirlenmesi)  gibi çok  ağır ölümle  sonuçlanabilen  enfeksiyonlar gelişebilir.  
 
Bu nedenle,  BEKEMV® kullanımı sonrasında, ateş, kusma, baş ağrısı  gelişmesi durumunda  
hemen  doktora  başvurunuz. Doktorunuzdan bu konular  hakkında  bilgi alınız.  
 
Aşağıda  genel  bilgiler  yer almaktadır:  
 
Menenjit (ciddi beyin zarı iltihabı ve sepsis) ve diğer Neisseria enfeksiyonları uyarısı:  
BEKEMV® tedavisi,  özellikle  menenjit enfeksiyonuna ve yaygın gonore (bel soğukluğu)  dahil  
diğer Neisseria  enfeksiyonlarına yol  açan belirli  organizmalar olmak  üzere,  enfeksiyonlara 
karşı  doğal direnci  zayıflatabilir.  
 
Tedaviye başlamadan en az 2 hafta önce, menenjit enfeksiyonuna yol açan bir organizma olan  
Neisseria meningitidis ’e karşı aşılanmış olduğunuzdan ya da enfeksiyon riskini azaltmak için  
aşılandıktan sonraki 2. haftaya kadar antibiyotik kullandığınızdan emin olmak için BEKEMV® 
almadan önce doktorunuza başvurunuz. Mevcut menenjit aşınızın geçerli olduğundan emin  
olunuz. Aşılamanın bu tip bir enfeksiyona (iltihap oluşturan mikrobik hastalık) karşı koruma  
sağlamayabileceğinin  farkında  olmalısınız.  Tıbbi  Kılavuzlara uygun olarak  doktorunuz,  
enfeksiyonun engellenmesi için  ek tedbirler almanız  gerektiğini düşünebilir. 
 
Gonore (bel soğukluğu)  riski taşıyorsanız  bu ilacı kullanmadan  önce doktorunuza  veya 
eczacınıza danışınız.  
 
Menenjit  (ciddi  beyin zarı  iltihabı ve sepsis)  belirtileri nelerdir?  
BEKEMV® alan hastalarda  belirli tipteki  enfeksiyonların hızlı bir şekilde  belirlenmesi  ve  
tedavi  edilmesi  önemli olduğundan,  size yanınızda  taşımanız  için hemen  doktorunuzu  
aramanızı  ve en yakın  hastanenin  acil servisine başvurmanızı  gerektirecek  enfeksiyon 
belirtilerinin  listelendiği bir kart verilecektir.  Bu kart “Hasta Güvenlilik  Bilgisi Kartı”  olarak  
adlandırılmaktadır.  
 
Eğer  sizde aşağıdaki  belirtilerden  herhangi birisi varsa doktorunuzu acilen  haberdar  ediniz:  
- Mide  bulantısı  ya da  kusma ile  birlikte  baş ağrısı  
- Boyun ya da sırtta  katılıkla  birlikte  baş ağrısı  
4  - Ateş 
- Deri döküntüsü  
- Konfüzyon (zihin  karışıklığı)  
- Grip benzeri  belirtilerle  birlikte  şiddetli kas  ağrıları  
- Işığa  duyarlılık  
 
Seyahat  sırasında  menenjit  (ciddi  beyin zarı iltihabı ve sepsis)  tedavisi:  
Eğer doktorunuzla iletişim kuramayacağınız ya da geçici olarak tıbbi bakım alamayacağınız 
uzak bir bölgeye seyahat edecekseniz, doktorunuz Neisseria meningitidis ’e karşı bir önleyici  
tedbir  olarak yanınızda  taşımanız  için bir  antibiyotik reçetesi hazırlayabilir.  
 
Eğer yukarıda ifade edilmiş olan belirtilerden herhangi birisi sizde görülürse, antibiyotikleri  
reçete edildiği şekilde almalısınız. Böyle bir durumda antibiyotik kullanmaya başladıysanız  
bile, en kısa  sürede  doktorunuza  başvurunuz.  
 
Enfeksiyonlar  (iltihap  oluşturan mikrobik hastalık): 
Sizde herhangi bir enfeksiyon varsa, BEKEMV®’e başlamadan önce doktorunuzu haberdar  
ediniz.  
 
Alerjik  reaksiyonlar:  
BEKEMV® bir protein  içermektedir  ve proteinler  bazı kişilerde  alerjik  reaksiyonlara yol 
açabilir.  
 
Çocuklar ve ergenler:  
18 yaşından küçük hastalar, Haemophilus influenzae (gribe neden olan bir bakteri türü) ve  
pnömokok (vücudun farklı bölgelerinde ciddi enfeksiyon hastalıklarına neden olan bir bakteri  
türü) enfeksiyonlarına  karşı aşılanmalıdır.  
 
Yaşlılar: 
65 yaş ve üzeri  hastaların  tedavisi  için özel  bir uyarı  gerekli  değildir. 
 
Biyobenzer ürünlerin  takip  edilebilirliğinin  sağlanması  için uygulanan ürünün ticari  ismi ve 
seri numarası mutlaka  hasta  dosyasına  kaydedilmelidir.  
 
Bu uyarılar  geçmişteki  herhangi bir dönemde  dahi olsa sizin  için geçerliyse lütfen  
doktorunuza  danışınız.  
 
BEKEMV®’in yiyecek  ve içecek  ile kullanılması:  
BEKEMV® tedavisi ile yiyecek ya da içecekler arasında etkileşim meydana gelmesi olası  
değildir. 
 
Hamilelik  
İlacı kullanmadan önce doktorunuza veya eczacınıza danışınız.  
 
Hamile  kalabilecek  kadınlarda tedavi  sırasında  ve tedaviden  sonra  5 aya kadar  etkili bir 
doğum  kontrol yönteminin kullanılması göz önünde  bulundurulmalıdır. 
Hamileyseniz, hamile olabileceğinizi düşünüyorsanız ya da hamile kalmayı planlıyorsanız, 
ilacı kullanmadan önce doktorunuza danışınız.  
BEKEMV® gebelik döneminde sadece kesin olarak gerekli  olduğu durumlarda kullanılmalıdır. 
 
Tedaviniz  sırasında hamile  olduğunuzu fark ederseniz  hemen  doktorunuza veya eczacınıza  
danışınız.  
5   
Emzirme  
Mevcut sınırlı veriler eculizumabın insan sütü ile atılmadığını düşündürdüğünden, emzirilen 
yenidoğan/bebek üzerinde etki beklenmemektedir.  Bununla  birlikte,  mevcut  verilerin  sınırlı 
olmasından dolayı ilacın kullanılıp kullanılamayacağına annenin eculizumaba klinik ihtiyacının yanında emzirmenin emzirilen  çocuk  üzerinde oluşturacağı muhtemel  etkiler göz 
önünde bulundurularak doktorunuz tarafından karar verilecektir.  
 
İlacı kullanmadan önce  doktorunuza veya eczacınıza  danışınız.  
 
Araç ve makine  kullanımı  
BEKEMV
®’un araç ve makine  kullanma  yeteneğiniz  üzerinde  etkisi bulunmamaktadır  ya da 
göz ardı edilebilir  etkisi bulunmaktadır. 
 
BEKEMV®’in içeriğinde bulunan bazı yardımcı  maddeler hakkında  önemli  bilgiler  
Bu tıbbi ürün her “doz”unda 1 mmol (23  mg)’dan daha az sodyum ihtiva eder; yani aslında 
“sodyum içermez”.   
Bu tıbbi ürün 9 mg/mL (%0,9) enjeksiyonluk sodyum klorür çözeltisiyle seyreltildiğinde, 
maksimum doz için 180 mL’de 0,34 g sodyum (yemek/sofra tuzunun ana bileşeni)  içerir; bu 
miktar, yetişkinler için önerilen  maksimum günlük diyet  sodyum alımının %17’sine  eşdeğerdir . 
Kontrollü sodyum diyeti uyguluyorsanız bunu dikkate almalısınız. Bu tıbbi ürün 4,5 mg/mL (%0,45) enjeksiyonluk sodyum klorür çözeltisiyle seyreltildiğinde, maksimum doz için 180 mL’de 0,18 g sodyum (yemek/sofra tuzunun ana bileşeni)  içerir; bu 
miktar, yetişkinler için önerilen  maksimum günlük diyet  sodyum alımının % 9’una eşdeğerdir . 
Kontrollü sodyum diyeti uyguluyorsanız bunu dikkate almalısınız. Bu tıbbi ürün %5’lik glukoz çözeltisiyle seyreltildiğinde  aslında “sodyum içermez” . 
 Bu tıbbi ürün, her mL’de 50 mg sorbitol içerir.  Sorbitol bir fruktoz kayna ğıdır. Nadir bir 
genetik hastalık olan kalıtsal fruktoz intoleransı (HF İ) tanısı henüz konulmamış bebeklere veya  
2 yaş altı çocuklara BEKEMV
® uygulanmamalıdır . Eğer, s izde (veya çocuğunuzda) HFİ varsa, 
BEKEMV® uygulanmamalıdır. HFİ’si olan  hastaların vücudu bu ilaçta  bulunan fruktozu 
parçalayama z, bu da  ciddi yan etkilere neden olabilir .  
 
Sizde (veya çocuğunuzda) HFİ varsa veya çocuğunuz hasta hissetmesi, kusması veya bulantısı, 
mide krampları veya  ishal gibi etkiler görülme si nedeniyle şekerli  gıdalar yiyemiyor  veya 
şekerli  içecekler içemiyorsa, bu ilacı almadan  önce doktorunuza  bunu söylemelisiniz . 
 
Eğer daha önceden doktorunuz tarafından bazı şekerlere karşı intoleransınız olduğu söylenmişse bu tıbbi ürünü almadan önce doktorunuzla temasa geçiniz . 
 
Diğer ilaçlar  ile birlikte kullanımı  
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda 
kullandınızsa lütfen doktorunuza veya eczacınıza  bunlar  hakkında bilgi  veriniz.  
 
3. BEKEMV
® nasıl  kullanılır?  
 
Kullanma  öncesinde  aşılanma:  
BEKEMV®’i kullanmaya başlamadan en az 2 hafta önce aşılarınızı olmanız gerekir.  
Meningokok hastalıklarına  karşı  korunma  amacı  ile konjuge  meningokok aşısı olunuz. Aşı  
tercihleri  konusunda  doktorunuza  mutlaka  danışınız. BEKEMV® kullanımına  aşıyı  olduktan  
iki hafta sonra  başlamanız gerekir.  
 
6  Size aşı uygulanamıyorsa ve meningokok aşısı uygulanmasının üzerinden 2 haftadan az bir  süre 
geçtikten sonra BEKEMV® alıyorsanız, aşının verilebileceği zamandan itibaren 2 haftaya  kadar  
veya gerekli  durumlarda  tedavi  periyodu boyunca  antibiyotik kullanmanız  gerekir.  
 
Bugünkü bilgiler,  pnömokokkal  hastalıkların  ilacın  kullanımı ile kesin  arttığını göstermemiştir.  
Ancak  ilacın  etki mekanizması  gereği  pnömokokkal  hastalıklar  için de riskiniz  artabilir.  Bu 
nedenle  konjuge pnömokok aşısı olmanız  sizin  yararınıza  olacaktır . Aşılamada  BEKEMV® 
kullanmadan 2 hafta önce konjuge pnömokok  aşısı olmanız ve bu  aşıdan  8 hafta  veya daha 
sonra da  polisakkarit pnömokok aşısı  olmanız  uygun olacaktır.  
 
Ayrıca  grip geçirilmesi sırasında  ve sonrasında  bakteriyel  enfeksiyon riskleri  arttığı için 
mevsimsel olarak grip aşısı  olmanız  riskinizi azaltacaktır.  
 
Uygun kullanım  ve doz/uygulama sıklığı için talimatlar:  
BEKEMV® ile tedaviye başlamadan en az iki hafta önce, eğer daha önce aşılanmadıysanız ya  
da aşınızın tarihi geçmişse, doktorunuz sizi menenjite karşı aşılayacaktır. Eğer çocuğunuz  
aşılama yaşından küçükse ya da BEKEMV® ile tedaviye başlamadan en az iki hafta önce  
aşılanmadıysa, enfeksiyon riskini azaltmak amacıyla doktorunuz size aşılamadan sonraki iki  
haftaya kadar  antibiyotik  reçete edecektir.  
 
Doktorunuz, her yaş grubu için ulusal aşılama önerilerine göre 18 yaşından  küçük 
çocuğunuzu Haemophilus influenzae  ve pnömokok enfeksiyonlarına  karşı  aşılayacaktır.  
 
Doğru  kullanım  talimatları  
BEKEMV® tedavisi  doktorunuz  ya da  bir sağlık uzmanı tarafından uygulanacaktır.  
Tedavinizin  başlangıç  kısmı olarak  adlandırılan  ilk kısmının  4 hafta sürmesi  ve bunu bir 
idame  kısmının  takip etmesi önerilmektedir:  
 
Bu ilacı PNH tedavisinde  kullanıyorsanız  
 
Yetişkinlerde kullanım:  
• Başlangıç  Dönemi:  
- İlk dört hafta boyunca her hafta  doktorunuz  size seyreltilmiş  BEKEMV® çözeltisini 
intravenöz (toplardamar  içi) infüzyon yoluyla uygulayacaktır. Her infüzyon 600 mg’lık  
(30 mL’lik 2  flakon) bir doz içerecek  ve 25-45 dakika  (35 dakika  ± 10 dakika)  sürecektir.  
 
• İdame  Dönemi:  
- Beşinci  haftada  doktorunuz  size 900 mg dozunda  (30 mL’lik  3 flakon) seyreltilmiş  
BEKEMV® çözeltisini intravenöz infüzyon yoluyla 25-45 dakikalık (35 dakika ± 10 dakika)  
bir sürede  uygulayacaktır. 
- Beşinci  haftadan  sonra doktorunuz  size, uzun süreli  bir tedavi  olarak  iki haftada bir 
900 mg’lık  seyreltilmiş  BEKEMV® çözeltisi uygulayacaktır. 
 
Bu ilacı refrakter  jMG  veya NMOSB  tedavisinde  kullanıyorsanız  
 
Yetişkinlerde kullanım:  
 
• Başlangıç  Dönemi:  
- İlk dört hafta  boyunca her hafta  doktorunuz  size seyreltilmiş  BEKEMV® çözeltisini  
intravenöz (toplardamar  içi) infüzyon yoluyla uygulayacaktır. Her infüzyon 900 mg’lık  
(30 mL’lik 3  flakon) bir doz içerecek  ve 25-45 dakika  (35 dakika  ± 10 dakika)  sürecektir.  
7   
• İdame  Dönemi:  
- Beşinci  haftada doktorunuz  size 1.200 mg  dozunda  (30 mL’lik 4 flakon)  seyreltilmiş  
BEKEMV® çözeltisini intravenöz infüzyon yoluyla 25- 45 dakikalık (35 dakika ± 10 dakika)  
bir sürede  uygulayacaktır. 
- Beşinci  haftadan  sonra  doktorunuz  size, uzun  süreli  bir tedavi  olarak  iki haftada  bir 
1.200  mg’lık  seyreltilmiş  BEKEMV® çözeltisi uygulayacaktır.  
 
Plazma değiş -tokuşu uygulanan hastalar ek BEKEMV® dozu alabilirler.  
 
Her infüzyonu takiben  yaklaşık  bir saat boyunca  izleneceksiniz.  Doktorunuzun talimatlarını 
dikkatli  bir şekilde  takip ediniz. 
 
Uygulama yolu  ve metodu:  
BEKEMV® flakonundan  seyreltilerek  hazırlanan  çözelti,  bir damlatma  haznesinden  tüp 
aracılığıyla  doğrudan toplardamarlarınızdan  birinin içine  infüzyon yoluyla  uygulanacaktır.  
 
Değişik  yaş grupları:  
Çocuklarda  kullanımı:  
PNH olan ve kilosu 40 kg ve üzeri  olan çocuklar  ve ergenler,  yetişkin doz uygulamasına  
göre tedavi edilir.  
 
PNH olan ve kilosu 40 kg’dan düşük olan 2 yaşından büyük çocuklar ve ergenler, kilolarının ne  
kadar olduğuna bağlı olarak daha düşük bir doza gereksinim duymaktadır. Doktorunuz bu dozu  
hesaplayacaktır.  
 
PNH olan ve kilosu 40 kg’dan düşük olan 2 yaşından büyük, 18 yaşından küçük çocuklarda  ve 
ergenlerde  doz uygulaması  şu şekildedir:  
 
Vücut  Ağırlığı  Başlangıç  Kısmı  İdame  Kısmı  
30 kg ila  40 kg’dan  
düşük  vücut  ağırlığı  İlk 2 hafta  boyunca  
haftada  600 mg  3. haftada  900 mg; ardından  her 2 haftada  bir 
900 mg 
20 kg ila  30 kg’dan  
düşük  vücut  ağırlığı  İlk 2 hafta  boyunca  
haftada  600 mg  3. haftada  600 mg; ardından  her 2 haftada  bir 
600 mg 
10 kg ila  20 kg’dan  
düşük  vücut  ağırlığı  1. haftada tek doz 
600 mg  2. haftada  300 mg; ardından  her 2 haftada  bir 
300 mg 
5 kg ila  10 kg’dan  
düşük  vücut  ağırlığı  1. haftada tek doz 
300 mg  2. haftada  300 mg; ardından  her 3 haftada  bir 
300 mg 
 
Yaşlılarda  kullanımı:  
65 yaş ve üzeri  hastaların  tedavisi  için özel bir uyarı  gerekli  değildir. 
 
Özel  kullanım  durumları:  
Böbrek  yetmezliği:  
Böbrek yetmezliği olan hastalarda  doz ayarlaması gerekli  değildir. 
 
Karaciğer yetmezliği:  
Karaciğer  yetmezliği olan hastalarda BEKEMV®’in güvenliliği  ve etkililiği  incelenmemiştir.  
 
Eğer  BEKEMV®’in etkisinin  çok güçlü  veya zayıf  olduğuna dair bir izleniminiz  var ise 
doktorunuz  veya  eczacınız ile  konuşunuz. 
8   
Kullanmanız  gerekenden  daha  fazla  BEKEMV® aldıysanız:  
Eğer yanlışlıkla reçete edilenden daha yüksek bir BEKEMV® dozu uygulanmış olduğundan 
şüphelenirseniz, lütfen tavsiyesini almak  için doktorunuzla  iletişime  geçiniz.  
 
BEKEMV®’den kullanmanız gerekenden fazlasını  kullanmışsanız bir doktor veya eczacı ile  
konuşunuz. 
 
BEKEMV®’i kullanmayı  unutursanız:  
Randevularınızdan birini  unutursanız, lütfen tavsiyesini almak için doktorunuzla iletişime  
geçiniz ve aşağıda, “BEKEMV® ile tedavi sonlandırıldığında oluşabilecek etkiler” başlıklı 
bölümü inceleyiniz.  
 
Unutulan dozları  dengelemek için çift doz uygulamayınız. 
 
BEKEMV® ile tedavi  sonlandırıldığında  oluşabilecek  etkiler:  
 
PNH  için kullanmakta  olduğunuz  BEKEMV®’i bırakırsanız  
BEKEMV® tedavisine ara vermeniz ya da BEKEMV® tedavisini sonlandırmanız, kısa bir süre  
sonra PNH belirtilerinizin daha şiddetli bir şekilde yeniden ortaya çıkmasına yol açabilir.  
Doktorunuz olası yan etkileri sizinle tartışacak ve riskleri size açıklayacaktır. Doktorunuz sizi  
en az 8 hafta  boyunca  yakından izlemek isteyecektir. 
 
BEKEMV®’in durdurulması ile bağlantılı riskler, kırmızı kan hücrelerinin yıkılmasındaki artışı  
da kapsamaktadır. Bu durum aşağıdakilere  neden  olabilir: 
- Kırmızı kan hücresi  sayımlarınızda  anlamlı  bir düşüş  (anemi -kansızlık),  
- Konfüzyon (zihin  karışıklığı)  ya da dikkatlilik  durumunuzda  değişiklik, 
- Göğüs  ağrısı  ya da anjina  (kalbi  besleyen  damarların  daralması/tıkanması ile ortaya  çıkan  
göğüs  ağrısı),  
- Serum  kreatin  düzeyinizde  artış (böbrekleriniz  ile ilgili problemler)  ya da 
- Tromboz  (kan pıhtılaşması).  
 
Eğer  bu belirtilerden  herhangi  birisi sizde mevcutsa,  doktorunuzla  iletişime  geçiniz.  
 
Refrakter jMG  için kullanmakta  olduğunuz  BEKEMV®’i bırakırsanız  
BEKEMV® tedavisine ara vermeniz ya da BEKEMV® tedavisini bırakmanız  jMG 
belirtilerinizin  yeniden ortaya çıkmasına yol açabilir. Lütfen BEKEMV®’e bırakmadan önce 
doktorunuz ile  konuşunuz. Doktorunuz olası yan etkileri ve riskleri sizinle tartışacaktır. 
Doktorunuz, ayrıca  sizi yakından izlemek isteyecektir. 
 
NMOSB  için kullanmakta  olduğunuz  BEKEMV®’i bırakırsanız  
BEKEMV® tedavisine  ara vermeniz ya da BEKEMV® tedavisini  bırakmanız,  NMOSB’nin  
kötüleşmesine  ve relaps  gözlenmesine  yol açabilir.  Lütfen  BEKEMV®’i bırakmadan  önce  
doktorunuz  ile konuşunuz. Doktorunuz  olası  yan etkileri ve riskleri  sizinle  tartışacaktır.  
Doktorunuz, ayrıca sizi yakından izlemek isteyecektir. 
 
Eğer  bu ilacın  kullanımı ile ilgili ilave  sorularınız  varsa,  doktorunuza  veya  eczacınıza 
sorunuz.  
 
4. Olası yan etkiler nelerdir?  
Tüm  ilaçlar  gibi herkeste  görülmemesine  rağmen  bu ilaç yan etkilere  neden  olabilir.  
9  Doktorunuz olası yan etkileri sizinle tartışacak ve tedaviden önce BEKEMV®’in risklerini ve  
yararlarını  size açıklayacaktır.  
 
Aşağıdakilerden  biri olursa, BEKEMV®’i kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz.  
 
En ciddi  yan etki meningokokkal  sepsistir  (bir tür ağır enfeksiyon).  
Eğer sizde menenjit belirtilerinden herhangi biri ortaya çıkarsa (bkz. Bölüm 2. Menenjit ve  
diğer  Neisseria enfeksiyonları  uyarısı)  derhal doktorunuzu bilgilendiriniz.  
 
Bunların hepsi  çok ciddi  yan etkilerdir.  
Eğer  bunlardan biri sizde  mevcut  ise, acil tıbbi müdahaleye  veya  hastaneye  yatırılmanıza  
gerek  olabilir.  
Aşağıdaki  yan etkilerin  ne olduğundan emin  değilseniz,  doktorunuzdan size açıklamasını  
isteyiniz.  
 
Yan etkiler  aşağıdaki  kategorilerde  gösterildiği  şekilde  sıralanmıştır:  
 
Çok yaygın  : 10 hastanın  en az 1’inde görülebilir.  
Yaygın  : 10 hastanın  birinden  az, fakat  100 hastanın  birinden  fazla  görülebilir.  
Yaygın  olmayan  : 100 hastanın  birinden  az, fakat  1.000  hastanın  birinden  fazla  
görülebilir.  
Seyrek  : 1.000  hastanın  birinden  az, fakat  10.000  hastanın  birinden  fazla  
görülebilir.  
Çok seyrek  : 10.000  hastanın  birinden az  görülebilir.  
Bilinmiyor  : Eldeki  verilerden  tahmin  edilemiyor.  
 
Çok yaygın  
• Baş ağrısı  
 
Yaygın  
• Akciğer  iltihabı (pnömoni), soğuk algınlığı (nazofarenjit),  idrar yolu enfeksiyonu 
• Beyaz kan hücresi  sayısında  azalma (lökopeni),  cildin  solgun görünmesine  ve kuvvetsizlik  
veya  nefessizliğe neden  olacak  şekilde  kırmızı kan  hücrelerinde  azalma  
• Uyuyamama  
• Sersemlik  hali  
• Yüksek kan basıncı  
• Üst solunum  yolu enfeksiyonu, öksürük, boğaz  ağrısı  (orofaringeal  ağrı),  bronş  iltihabı,  
uçuk (herpes simplex)  
• İshal,  kusma, bulantı, karın  ağrısı,  deri döküntüsü, saç dökülmesi  (alopesi),  kaşıntılı  deri 
(pruritus)  
• Eklemlerde  ağrı (kollar  ve bacaklar) , uzuvlarda  ağrı (kollar  ve bacaklar)  
• Ateş (pireksi),  yorgun hissetme  (yorgunluk), grip  benzeri  hastalık  
• İnfüzyonla  ilişkili reaksiyon 
 
Yaygın  olmayan  
• Ağır enfeksiyon  (meningokokkal  enfeksiyon),  sepsis,  septik  şok, virüs  kaynaklı  enfeksiyon,  
alt solunum  yolu enfeksiyonu, mide  ve bağırsak  iltihabı (gastrointestinal enfeksiyon), idrar  
kesesi iltihabı (sistit)  
• Enfeksiyon, mantar  enfeksiyonu, iltihap  toplanması  (apse),  deride bir tür enfeksiyon  
(selülit),  grip, sinüzit  (yüz kemiklerinin  içindeki  hava boşluklarının  iltihabı),  diş enfeksiyonu 
10  (apse) , dişeti enfeksiyonu 
• Kanda nispeten az miktarda kan pulcuğu (trombositopeni), beyaz kan hücrelerinin özel bir  
tipi olan lenfositlerin  miktarında  azalma (lenfopeni), kalp  atışınızı hissetme  (çarpıntı)  
• Nefes  almada  zorluk  veya sersemliğe  neden  olan ciddi  alerjik  reaksiyon (anafilaktik  
reaksiyon), aşırı duyarlılık  
• İştah  kaybı  
• Depresyon, endişe, davranış  değişiklikleri, uyku bozukluğu 
• Vücudun belli kısımlarında  karıncalanma (parestezi),  titreme , tat alma  duyusunda  bozukluk  
(disguzi) , bayılma  
• Bulanık görme  
• Kulak  çınlaması,  baş dönmesi  
• Ani ve hızlı gelişen  yüksek kan basıncı  (Akselere hipertansiyon), düşük kan basıncı,  sıcak  
basması,  toplardamar  hastalığı 
• Nefes  almada zorluk  (dispne), burun kanaması,  burunda  tıkanma  (nazal  konjesyon), boğaz  
tahrişi,  burun akıntısı (rinore)  
• Karın  zarı (karın  bölgesi  organlarının büyük kısmını kaplayan  doku)  iltihabı,  kabızlık,  
yemeklerden  sonra  mide  rahatsızlığı (dispepsi),  karın şişkinliği  
• Kurdeşen, deride kızarıklık, cilt kuruluğu, kırmızı veya  mor nokta  şeklindeki  deri altı 
kanamaları,  aşırı terleme , deri iltihabı 
• Kas krampları,  kas ağrıları,  sırt ve boyun ağrısı,  kemik  ağrısı   
• Böbrek yetmezliği,  idrar yapmada  zorluk veya  ağrılı idrar  yapma  (dizüri),  idrarda  kan 
tespit edilmesi  
• Kendiliğinden penis  sertleşmesi  
• Şişkinlik  (ödem),  göğüste  rahatsızlık,  kuvvetsizlik (asteni),  göğüs  ağrısı,  infüzyon yerinde  
ağrı, ürperme  
• Karaciğer  enzimlerinde  artış,  kırmızı kan hücrelerinin oluşturduğu kan hacmi  oranında  
azalma,  kırmızı kan hücrelerinin içindeki  oksijen taşıyan  protein miktarında  azalma  
 
Seyrek  
• Bir tür mantar  enfeksiyonu (Aspergillus  enfeksiyonu), eklem  enfeksiyonu  (bakteriyel  artrit), 
Haemophilus influenzae enfeksiyonu, derinin bulaşıcı yüzeysel  mikrobik enfeksiyonu 
(impetigo), cinsel yolla geçen bir tür bakteriyel hastalık (gonore, bel  soğukluğu)  
• Deri kanseri  (melanom), kemik iliği hastalığı  
• Kırmızı kan hücrelerinin parçalanması  (hemoliz),  hücrelerinin  kümelenmesi,  anormal  
pıhtılaşma  faktörü, anormal  kan pıhtılaşması  
• Tiroid  bezinin  aşırı  çalışmasıyla  ortaya  çıkan  bir hastalık  (Basedow  hastalığı)  
• Anormal  rüyalar   
• Göz tahrişi  
• Çürük (bölgesel  kan birikmesi)  
• Mide  içeriğinin  yemek  borusuna  olağandışı  olarak  geri kaçması, dişeti  ağrısı  
• Cilt ve/veya  gözlerin  sararması  (sarılık)  
• Deride renk  kaybı  
• Ağız  kasının kasılması, eklemlerde şişme  
• Adet  bozuklukları  
• İnfüze  edilen  ilacın  damardan  anormal  şekilde  sızması,  infüzyon yerinde  uyuşma, sıcak  
hissetme  
 
Eğer  bu kullanma talimatında  bahsi  geçmeyen  herhangi  bir yan etki ile karşılaşırsanız  
doktorunuzu veya  eczacınızı bilgilendiriniz.  
 
11  Yan etkilerin  raporlanması  
Kullanma  Talimatında  yer alan veya almayan  herhangi bir yan etki meydana  gelmesi  
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da  
0 800 314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM)’ne  bildiriniz. Meydana gelen yan etkileri bildirerek kullanmakta olduğunuz ilacın  
güvenliliği  hakkında  daha  fazla bilgi edinilmesine  katkı  sağlamış olacaksınız.  
 
5. BEKEMV®’in saklanması  
BEKEMV®’i çocukların  göremeyeceği, erişemeyeceği  yerlerde ve  ambalajında saklayınız. 
2ºC - 8ºC arasında buzdolabında saklayınız.  
Dondurmayınız.  
 
Işıktan  korumak için orijinal ambalajında  saklayınız.  
Orijinal ambalajındaki flakonlar yalnızca bir defaya mahsus olmak üzere ve en fazla 7 günlük bir süre için buzdolabından çıkarılabilir.  Bu sürenin sonunda  ürün tekrar  buzdolabına  
konulabilir. Tıbbi  ürün seyreltildikten  sonra 
2°C-8°C’de  saklanmalı ve  24 saat içinde 
kullanılmalıdır.  
 
Son kullanma  tarihiyle  uyumlu olarak kullanınız.  
Ambalajdaki son kullanma tarihinden sonra  BEKEMV®’i kullanmayınız.  Son kullanma tarihi,  
o ayın son gününe işaret  eder.  
 
Eğer  üründe  ve/veya ambalajında  bozukluklar fark  ederseniz BEKEMV®’i kullanmayınız. 
 
Çevreyi korumak amacıyla kullanmadığınız BEKEMV®’i şehir  suyuna veya çöpe atmayınız. Bu  
konuda eczacınıza danışınız. 
 
Son kullanma tarihi geçmiş  veya kullanılmayan  ilaçları  çöpe atmayınız!  Çevre, Şehircilik  ve 
İklim Değişikliği Bakanlığınca  belirlenen toplama  sistemine  veriniz.  
 
Ruhsat  sahibi:  
Amgen İlaç Tic. Ltd. Şti. İş Kuleleri, Levent Mah., Meltem Sok. No: 10 Kule: 2 Kat: 25,  4. Levent/ Beşiktaş /İstanbul  
 
Üretim yeri:  
Amgen Technology (Ireland) Unlimited Company Dun Laoghaire/Co. Dublin/ İrlanda  
 
Bu kullanma talimatı 21/02/2025 tarihinde onaylanmıştır.  
12               
 
AŞAĞIDAKİ  BİLGİLER  BEKEMV®’İ UYGULAYACAK  SAĞLIK  PERSONELİ  
İÇİNDİR  
 
Aşağıdaki  bilgiler  yalnızca tıp  ya da sağlık  uzmanı  içindir:  
 
1- BEKEMV® nasıl  temin  edilir?  
Her bir BEKEMV® flakonu, 30 mL’lik  ürün çözeltisi  içinde  300 mg eculizumab  etkin  
maddesini  içermektedir.  
 
2- Uygulamadan  önce 
Sulandırarak  hazırlama  ve seyreltme,  özellikle  asepsiye dikkat  edilerek  iyi uygulama 
kurallarına  uygun olarak gerçekleştirilmelidir.  
 
BEKEMV® uygulama için aseptik  teknik kullanılarak,  eğitimli bir sağlık  mesleği  mensubu 
tarafından  hazırlanmalıdır.  
 
• Uygulamadan  önce BEKEMV® çözeltisi  partiküllü madde  ve renk değişimi  açısından  gözle    
kontrol edilmelidir.  
• Gerekli  BEKEMV® miktarını steril bir enjektör kullanarak  flakon(lar)dan çekiniz. 
• Önerilen  dozu bir infüzyon torbasına  transfer ediniz.  
• Uygun miktarda seyrelticiyi infüzyon torbasına ekleyerek nihai konsantrasyon 5 mg/ mL 
(başlangıç konsantrasyonu bölü 2) olacak şekilde BEKEMV®’i seyreltiniz . 300 mg  dozu 
için, 30 mL  BEKEMV® (10 mg/mL) kullanın ve 30 mL  seyreltici ekleyiniz. 600 mg dozu  
için, 60 mL  BEKEMV® kullanın ve 60 mL  seyreltici ekleyiniz. 900 mg dozu için 90 mL  
BEKEMV® kullanın ve 90 mL  seyreltici ekleyiniz. 1 .200 mg dozu için, 120 mL  BEKEMV® 
kullanın ve 120 mL  seyreltici ekleyiniz. 5  mg/mL seyreltilmiş BEKEMV® çözeltisinin nihai  
hacmi, 300 mg dozu için 60 mL , 600 mg dozu için 120 mL , 900 mg dozu için 180 mL veya 
1.200 mg dozu için 240 mL ’dir. 
• Seyrelticiler; Sodyum  klorür 9 mg/ mL (%0,9) enjeksiyonluk çözeltisi,  sodyum  klorür 
4,5 mg/ mL (%0,45)  enjeksiyonluk çözeltisi ya  da su içinde  %5 dekstrozdur. 
• T ıbbi  ürün ve seyrelticinin  tam olarak  karışması  için seyreltilmiş  BEKEMV® çözeltisini  
içeren  infüzyon torbasını hafifçe  karıştırınız.  
• Uygulamadan önce,  seyreltilmiş  çözeltinin,  ortamdaki  havaya maruz  bırakılarak  oda 
sıcaklığına  (18°C -25°C)  gelmesi sağlanmalıdır.  
• Seyreltilmiş  çözelti,  mikrodalga  ya da hakim  oda sıcaklığı dışındaki  başka  bir sıcaklık  
kaynağıyla  ısıtılmamalıdır.  
• Flakonda  kullanılmadan  kalmış  ürün atılmalıdır.  
• Seyreltilmiş  BEKEMV® çözeltisi,  uygulanmadan önce 24 saate  kadar  2°C-8°C’de  
saklanabilir.  
 
3- Uygulama 
• BEKEMV®’i intravenöz puşe (30 saniyeden  kısa sürede)  ya da bolus (1-5 dakika  gibi) gibi 
hızlı enjeksiyon yöntemleriyle  uygulamayınız.  
• BEKEMV® yalnızca  intravenöz  infüzyon aracılığıyla uygulanmalıdır.  
13  • Seyreltilmiş  BEKEMV® çözeltisi,  bir yerçekimi -beslemeli,  enjektör  tipi pompa  ya da bir 
infüzyon pompası  aracılığıyla,  erişkinlerde  25-45 dakikalık (35 dakika  ± 10 dakika)  ve 
pediyatrik hastalarda 1 -4 saatlik intravenöz infüzyonla uygulanmalıdır. Hastaya yapılan  
uygulama  sırasında  seyreltilmiş  BEKEMV® çözeltisinin  ışıktan  korunmasına  gerek  
bulunmamaktadır.  
 
Hastalar infüzyonu takiben bir saat boyunca izlenmelidir. BEKEMV® uygulaması sırasında  
advers bir olay meydana gelirse, hekimin kararına bağlı olarak infüzyon yavaşlatılabilir ya da  
durdurulabilir. Eğer infüzyon yavaşlatılırsa, toplam infüzyon süresi erişkinlerde iki saati ve 18  
yaşın  altındaki pediyatrik hastalarda  dört saati  geçmemelidir.  
 
Biyobenzer  ürünlerin  takip  edilebilirliğinin  sağlanması  için uygulanan ürünün ticari  ismi ve 
seri numarası  mutlaka hasta  dosyasına  kaydedilmelidir.  
 
4- Özel  kullanım  ve saklama  talimatları  
2°C - 8°C arasında buzdolabında saklayınız. Dondurmayınız. Işıktan korumak için orijinal  
ambalajında saklayınız. Orijinal ambalajındaki  flakonlar  yalnızca  bir defaya mahsus olmak 
üzere ve  en fazla  7 günlük bir süre için buzdolabından çıkarılabilir.  Bu sürenin sonunda ürün 
tekrar buzdolabına konulabilir. Ambalajdaki  son kullanma  tarihinden sonra  BEKEMV®’i 
kullanmayınız. Son kullanma  tarihi,           o ayın son gününe  işaret  eder.  
