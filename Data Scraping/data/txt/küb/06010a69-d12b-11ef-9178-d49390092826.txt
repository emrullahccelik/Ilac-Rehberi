KISA ÜRÜN BİLGİSİ
1. BEŞERİ TIBBİ ÜRÜNÜN ADI
XOLAREX 5 mg/100 ml IV infüzyonluk çözelti
Steril
2. KALİTATİF VE KANTİFATİF BİLEŞİM
100 ml çözelti içeren torba, etkin madde olarak 5 mg zoledronik asite eşdeğer 5,33 mg
zoledronik asit monohidrat (0,0533 mg/ml) içerir.
Yardımcı maddeler:
Sodyum sitrat 30 mg
Sodyum hidroksit k.m.
Hidroklorik asit k.m
Yardımcı maddeler için 6.1’e bakınız.
3. FARMASÖTİK FORM
İnfüzyon için çözelti
Çözelti, steril, berrak ve renksizdir.
4. KLİNİK ÖZELLİKLER
4.1. Terapötik endikasyonlar
XOLAREX,
Osteoporozu olan, postmenopozal kadınlarda ve erkeklerde vertebra ve vertebra dışı kırıkların
önlenmesinde,
Kadınlarda ve erkeklerde osteoporoza bağlı kalça kırığı sonrası yeni klinik kırıkların
önlenmesinde,
Günde 7.5 mg prednizolon veya eşdeğeri sistemik glukokortikoid tedavisine başlanan veya
tedavisi devam eden ve tedavinin 12 aydan daha uzun süre devam etmesi beklenen kadın ve
erkeklerde glukokortikoide bağlı osteoporozun tedavisinde,
Kadın ve erkeklerde kemikteki Paget hastalığının tedavisinde endikedir.
4.2. Pozoloji ve uygulama şekli
Pozoloji:
Postmenopozal osteoporoz, erkeklerde osteoporoz tedavisi ve uzun süren glukokortikoid
tedavisine bağlı osteoporoz tedavisi için önerilen doz, yılda bir kez uygulanan 5 mg intravenöz
XOLAREX infüzyonudur.
Yakın zamanda düşük travmaya bağlı kalça kırığı meydana gelmiş olan hastalarda, XOLAREX
infüzyonunun kalça kırığının onarımından iki hafta ya da daha uzun bir süre sonra uygulanması
önerilir (bkz. Bölüm 5.1).
Paget hastalığının tedavisi için, XOLAREX yalnızca kemikteki Paget hastalığının tedavisi
konusunda deneyim sahibi hekimler tarafından reçete edilmelidir. Önerilen doz, 5 mg’lık tek
bir intravenöz XOLAREX infüzyonudur.
1 / 18Paget hastalığı tedavisinin tekrarlanması: Paget hastalığında XOLAREX ile başlangıç
tedavisinden sonra tedaviye cevap veren hastalarda, uzun bir remisyon dönemi gözlemlenir.
Yeniden tedavi, nüksün olduğu hastalarda başlangıç tedavisini takiben bir yıl ya da daha uzun
bir aralık sonrasında ilave bir intravenöz infüzyon yoluyla 5 mg XOLAREX uygulamasından
oluşmaktadır. Paget hastalığının yeniden tedavisi ile ilgili sınırlı veri bulunmaktadır (bkz.
Bölüm 5.1).
Kalsiyum ve D vitaminin diyetle alımının yetersiz olduğu osteoporozlu kadınlarda yeterli
kalsiyum ve D vitamini desteği verilmesi önemlidir (bkz Bölüm 4.4 Özel kullanım uyarıları ve
önlemleri).
Uygulama şekli:
XOLAREX, bir infüzyon seti aracılığıyla intravenöz yoldan ve sabit bir infüzyon hızında
uygulanır. İnfüzyon süresi 15 dakikadan daha kısa olmamalıdır. XOLAREX infüzyonu ile ilgili
bilgi için, bkz. Bölüm 6.6.
Hastalar, XOLAREX verilmeden önce, gereken şekilde hidrate edilmiş olmalıdırlar. Bu,
özellikle yaşlılarda ve diüretik tedavisi gören hastalarda önemlidir.
XOLAREX uygulaması ile birlikte yeterli miktarda kalsiyum ve D vitamini alımı önerilir.
Ayrıca Paget hastalığı bulunan hastalarda, günde iki kez alınan en az 500 mg elementer
kalsiyuma karşılık gelen yeter miktardaki kalsiyum takviyesinin XOLAREX uygulandıktan
sonraki 10 gün süreyle sürdürülmesi özellikle tavsiye edilir (bkz. Bölüm 4.4).
Yakın zamanda kalça kırığı geçirmiş hastalarda, ilk XOLAREX uygulamasından önce oral
yolla ya da intramüsküler yolla 50,000 ila 125,000 IU D vitamini verilmesi önerilir.
XOLAREX uygulandıktan sonraki üç gün içinde ortaya çıkan doz sonrası belirtilerin insidansı,
XOLAREX uygulandıktan kısa süre sonra parasetamol veya ibuprofen uygulanarak
azaltılabilir.
Özel popülasyonlara ilişkin ek bilgiler:
Böbrek/Karaciğer yetmezliği: Kreatinin klerensi <35 ml/dakika olan hastalarda XOLAREX
kullanımı kontrendikedir (bkz. Bölüm 4.3 ve 4.4).
Kreatinin klerensi ≥ 35 ml/dakika olan hastalarda doz ayarlamasına gerek yoktur.
Karaciğer yetmezliği bulunan hastalarda doz ayarlaması gerekli değildir (bkz. Bölüm 5.2
Farmakokinetik özellikler).
Pediyatrik popülasyon: Çocuklarda ve 18 yaşın altındaki erişkinlerde güvenlilik ve etkililikle
ilgili verilerin olmaması nedeniyle bu yaş gruplarında XOLAREX kullanılması önerilmez.
Geriyatrik popülasyon (≥ 65 yaş) : Yaşlılardaki biyoyararlanım, dağılım ve eliminasyonun
yetişkinlerinkine benzer olması sebebiyle doz ayarlamasına gerek yoktur.
4.3. Kontrendikasyonlar
 Etkin maddeye, herhangi bir bifosfonata ya da yardımcı maddelerden herhangi birisine
karşı aşırı duyarlılıkta,
 Hipokalsemisi bulunan hastalarda (bkz. Bölüm 4.4),
 Kreatinin klerensi <35 ml/dakika olan hastalarda ve akut böbrek yetmezliği kanıtı
olanlarda (bkz. Bölüm 4.4),
2 / 18 Gebelik ve laktasyonda (bkz. Bölüm 4.6) kontrendikedir.
4.4. Özel kullanım uyarıları ve önlemleri
Böbrek bozukluğu:
Şiddetli böbrek bozukluğu olan hastalarda (kreatinin klerensi <35 ml/dakika) XOLAREX
kullanımı, bu popülasyondaki artmış böbrek yetmezliği riskine bağlı olarak kontrendikedir.
Özellikle daha önceden böbrek rahatsızlığı olan veya ileri yaş, eş zamanlı nefrotoksik ilaç
kullanan, eş zamanlı diüretik tedavisi alan ya da XOLAREX uygulamasından sonra
dehidratasyon oluşumu dahil diğer risk faktörlerini taşıyan hastalarda XOLAREX
uygulamasını takiben böbrek fonksiyonunda bozukluk gözlenmiştir. Hastalarda tek bir
XOLAREX uygulamasından sonra böbrek bozukluğu gözlenmiştir. Önceden böbrek
bozukluğu olan ya da yukarıda tanımlanan risk faktörlerinden herhangi birini taşıyan hastalarda
nadir olarak diyaliz gerektiren ya da ölüm ile sonuçlanan böbrek yetmezliği meydana gelmiştir.
Renal yan etki riskini en aza indirmek için aşağıdaki önlemler alınmalıdır:
 Her XOLAREX dozundan önce kreatinin klerensi hesaplanmalıdır (örneğin; Cockcroft-
Gault formülü ile). Önceden böbrek fonksiyon bozukluğu olan hastalarda serum kreatinin
düzeyindeki geçici artış daha fazla olabilir; risk altında olan hastalarda serum kreatinin
düzeyinin ara kontrolü düşünülmelidir.
 XOLAREX, böbrek fonksiyonunu etkileyebilecek diğer tıbbi ürünler ile bir arada
verildiğinde dikkatli kullanılmalıdır (Bkz. Bölüm 4.5).
 Hastalar, özellikle yaşlı ve diüretik tedavisi alanlar XOLAREX uygulamasından önce
uygun şekilde hidrate edilmelidir.
 Tek bir XOLAREX dozu 5 mg’ı aşmamalıdır ve infüzyon süresi en az 15 dakika olmalıdır
(Bkz. Bölüm 4.2).
Önceden var olan hipokalsemi:
XOLAREX tedavisine başlanmadan önce yeterli kalsiyum ve D vitamini alımı ile önceden var
olan hipokalsemi tedavi edilmelidir (bkz. Bölüm 4.3). Diğer mineral metabolizma bozuklukları
da (örn. paratiroid rezervi yetersizliği, ince bağırsaklarda kalsiyum emilim bozukluğu) etkin
biçimde tedavi edilmelidir. Hekimler, bu hastaların klinik gözetimini yapmayı göz önünde
bulundurmalıdır.
Paget’de hipokalsemi:
Kemik döngüsünün (turnover) artmış olması kemikteki Paget hastalığının tipik bir özelliğidir.
Zoledronik asitin kemik döngüsü üzerindeki etki başlama süresinin kısa olması sebebiyle,
bazen semptomatik olabilen, geçici hipokalsemi gelişebilir ve bu durum XOLAREX
infüzyonundan sonraki ilk 10 gün içerisinde maksimum düzeydedir (bkz. Bölüm 4.8).
3 / 18XOLAREX uygulaması ile birlikte yeterli miktarda kalsiyum ve D vitamini alımı önerilir. Ayrıca
Paget hastalığı bulunan hastalarda, günde iki kez alınan en az 500 mg elementer kalsiyuma
karşılık gelen yeter miktardaki kalsiyum takviyesinin XOLAREX uygulandıktan sonraki 10 gün
süreyle sürdürülmesi özellikle tavsiye edilir (bkz. Bölüm 4.2). Hastalar, hipokalseminin
belirtileri hakkında bilgilendirilmeli ve risk altında olunan dönem boyunca yeterli klinik gözetim
altında tutulmalıdırlar. Paget hastalığı bulunan hastalarda XOLAREX infüzyonu öncesinde
hastaların serum kalsiyum düzeylerinin ölçülmesi önerilir.
XOLAREX dahil bifosfonat alan hastalarda, şiddetli ve bazen iş göremezliğe yol açan kemik,
eklem ve/veya kas ağrısı seyrek olarak bildirilmiştir.
Çene osteonekrozu (ONJ):
Zoledronik asit dahil olmak üzere bifosfonat tedavisi sırasında çene osteonekrozu olguları
bildirilmiştir. Bu olguları esas olarak bifosfonat tedavisi alan kanser hastaları oluşturmaktadır.
Bu hastaların pek çoğu aynı zamanda kemoterapi ve kortikosteroid de almaktadır. Bildirilen
olguların büyük çoğunluğu, örneğin diş çekilmesi gibi dental işlemler ile ilişkilendirilmiştir. Pek
çoğunda osteomiyelit dahil lokal enfeksiyon bulguları vardır. Eşlik eden risk faktörlerine (örn.,
kanser, kemoterapi, kortikosteroid, kötü ağız hijyeni) sahip hastalar, bifosfonatlar ile tedavi
edilmeden önce diş sağlığını koruyucu uygun bir önlem olarak diş muayenesinden geçmelidirler.
Tedavi sırasında bu kişilerde mümkünse invazif dental prosedürler uygulanmamalıdır.
Bifosfonat tedavisi sırasında çene osteonekrozu gelişen hastalarda, diş cerrahisi uygulanması
durumun alevlenmesine neden olabilir. Dental prosedür gereken hastalar için bifosfonat
tedavisini bırakmanın çene osteonekrozu riskini azalttığını ya da azaltmadığını düşündürecek
herhangi bir veri yoktur. Her hasta için tedavi planı, tedaviyi yapan hekimin klinik kararına göre
ve kişisel yarar/risk değerlendirmesine dayanarak yönlendirilmelidir.
Dış kulak yolunda osteonekroz:
Çoğunlukla uzun süreli tedaviyle ilişkili olarak, bifosfonat kullanımı ile dış kulak yolunda
osteonekroz vakaları bildirilmiştir. Dış kulak yolundaki osteonekroz için olası risk faktörleri
steroid kullanımı, kemoteropi ve/veya enfeksiyon ve travma gibi lokal risk faktörleri
içermektedir. Kronik kulak enfeksiyonları dahil olmak üzere kulak semptomları görülen
bifosfonat alan hastalarda, dış kulak yolunda osteonekroz olasılığı düşünülmelidir.
XOLAREX’in etkin maddesi olan zoledronik asidi içeren ve onkolojik hastalıkların tedavisinde
kullanılan ilaçlar da mevcuttur. XOLAREX ile tedavi görmekte olan bir hasta bu tür ilaçlarla
veya diğer bifosfonat türevlerini içeren ilaçlarla eşzamanlı tedavi görmemelidir, çünkü bu
ajanların kombine etkileri bilinmemektedir.
Atipik femur kırıkları:
Bifosfonat tedavisi ile öncelikle osteoporoz için uzun süreli tedavi gören hastalarda atipik
subtrokanterik ve femur şaft kırıkları bildirilmiştir. Bu transvers veya kısa oblik kırıklar, femur
boyunca küçük trokanterin alt kısmından suprakondiler çanın üst kısmına kadar herhangi bir
yerde meydana gelebilir. Bu kırıklar minimal travma sonrasında ya da travma olmaksızın
meydana gelir ve bazı hastalar tam femur kırığı ile başvurmadan önce haftalar ila aylar boyunca
uyluk veya kasık ağrısı yaşar. Kırıklar sıklıkla iki taraflıdır; bu nedenle femur şaft kırığı yaşayan
bifosfonat ile tedavi edilen hastalarda kontralateral femur muayene edilmelidir. Bu kırıkların
iyileşmesinin kötü olduğu da bildirilmiştir. Atipik femur kırığı şüphesi olan hastalarda bireysel
risk/yarar analizine dayalı olarak hasta değerlendirmesi yapılana kadar bifosfonat tedavisinin
bırakılması düşünülmelidir.
XOLAREX dahil, bifosfonat tedavisi sırasında hastalara herhangi bir uyluk, kalça veya kasık
4 / 18ağrısını bildirmeleri tavsiye edilmeli ve bu tip semptomlarla başvuran her hasta olası femur kırığı
açısından değerlendirilmelidir.
Bu tıbbi ürün her dozunda 1 mmol (23 mg)’dan daha az sodyum ihtiva eder; yani esasında
sodyum içermediği kabul edilebilir.
4.5. Diğer tıbbi ürünler ile etkileşimler ve diğer etkileşim şekilleri
Zoledronik asite spesifik olarak ilaç-ilaç etkileşim çalışmaları yapılmamıştır. Zoledronik asit,
sistemik olarak metabolize olmaz ve insan sitokrom P450 enzimlerini in vitro olarak etkilemez
(bkz. Bölüm 5.2). Zoledronik asit plazma proteinlerine yüksek oranda bağlanmaz (yaklaşık %
43-55 bağlıdır) ve bu nedenle proteine yüksek oranda bağlanan ilaçlarda görülen yer değiştirme
etkileşimleri olası değildir.
Zoledronik asit, böbrek yoluyla atılır. XOLAREX böbrek fonksiyonunu önemli derecede
etkileyebilecek ilaçlar (örn. aminoglikozidler ya da dehidratasyona neden olan diüretikler) ile
birlikte uygulanırken dikkatli olunmalıdır.
Böbrek bozukluğu olan hastalarda öncelikli olarak böbreklerden atılan eş zamanlı ilaç
kullanımına sistemik maruziyet artabilir.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
XOLAREX çocuk doğurma potansiyeli olan kadınlarda önerilmez ve tedavi süresince etkili
doğum kontrolü uygulamak zorundadırlar.
Gebelik dönemi
Zoledronik asidin gebelerde kullanılmasına ilişkin yeterli veri yoktur. Deney hayvanlarında
yapılan çalışmalarda doğum kusurları dahil üreme üzerinde toksikolojik etkiler gözlenmiştir
XOLAREX, gebelik döneminde kullanılmamalıdır (bkz. Bölüm 4.3).
Laktasyon dönemi
Zoledronik asitin insan sütüne geçip geçmediği bilinmemektedir. XOLAREX, laktasyon
döneminde kullanılmamalıdır (bkz. Bölüm 4.3).
Üreme yeteneği/Fertilite
Hayvanlarda yapılan çalışmalarda doğum kusurları dahil üreme üzerinde toksikolojik etkiler
gözlenmiştir (bkz. Bölüm 5.3.). İnsanlardaki potansiyel risk bilinmemektedir.
4.7. Araç ve makine kullanımı üzerindeki etkiler
XOLAREX’in araç veya makine kullanma yeteneği üzerindeki etkilerini inceleyen herhangi bir
çalışma yapılmamış olsa da, baş dönmesi gibi yan etkileri araç ve makine kullanımı üzerine etkili
olabilir.
5 / 184.8. İstenmeyen etkiler
Zoledronik asidin birinci, ikinci ve üçüncü infüzyonu ardından doz sonrası belirtilerin görüldüğü
genel hasta yüzdesi sırasıyla % 44.7, % 16.7 ve % 10.2’dir. Birinci infüzyonu takiben bireysel
belirtiler ve sıklıkları şu şekildedir: ateş (% 17.1), kas ağrısı (% 7.8), grip benzeri belirtiler (%
6.7), eklem ağrısı (% 4.8), baş ağrısı (% 5.1). Bu belirtilerin sıklığı, zoledronik asit uygulandıktan
sonraki 3 gün içinde ortaya çıkmıştır. Bu belirtilerin çoğu hafif-orta derecede etkilidir ve olay
başladıktan sonraki 3 gün içinde ortadan kaybolmuştur. Doz sonrası semptomlar yaşayan
hastaların yüzdesi, daha az sayıdaki bir çalışma grubunda daha düşük bulunmuştur (ilk, ikinci ve
üçüncü infüzyondan sonra sırasıyla %19.5, %10.4, %10.7).
XOLAREX uygulandıktan sonraki 3 gün içinde ortaya çıkan doz sonrası belirtilerin insidansı
XOLAREX uygulandıktan kısa süre sonra parasetamol veya ibuprofen uygulanarak azaltılabilir
(bkz.Bölüm 4.2).
Zoledronik asit ile ilişkili olduğundan şüphe duyulan advers reaksiyonlar; çok yaygın (>1/10);
yaygın (≥1/100, <1/10); yaygın olmayan (> 1/1000, <1/100); seyrek (>1/1000, < 1/10,000); çok
seyrek (< 1/10000); bilinmiyor (eldeki verilerden hareketle tahmin edilemiyor) olarak Tablo
1’de gösterilmiştir.
Her sıklık grubu içinde advers reaksiyonlar azalan ciddiyet sırasıyla dizilmiştir.
Tablo 1*
Enfeksiyonlar Yaygın olmayan İnfluenza, nazofarenjit
ve enfestasyonlar
Kan ve lenfatik Yaygın olmayan Anemi
sistem hastalıkları
İmmün sistem bozuklukları Bilinmiyor** Nadir görülen bronkokonstriksiyon,
ürtiker ve anjiyoödem vakaları ve çok
nadir görülen anafilaktik reaksiyon/şok
dahil olmak üzere aşırı duyarlılık
reaksiyonları
Metabolizma ve beslenme Yaygın Hipokalsemi*
bozuklukları
Yaygın olmayan Anoreksi, iştah azalması
Seyrek Hipofosfatemi
Pskiyatrik hastalıklar Yaygın olmayan Uykusuzluk
Sinir sistemi hastalıkları Yaygın Baş ağrısı, baş dönmesi
Yaygın olmayan Letarji, parestezi, somnolans (uyku hali),
tremor, senkop, tat bozukluğu
Göz hastalıkları Yaygın Göz kızarıklığı
Yaygın olmayan Konjuktivit, göz ağrısı
6 / 18Seyrek Üveit, episklerit, iritis
Bilinmiyor** Sklerit ve orbital iltihap
Kulak ve iç kulak Yaygın olmayan Vertigo
hastalıkları
Damar hastalıkları Yaygın olmayan Hipertansiyon, flushing
Bilinmiyor** Hipotansiyon (risk faktörü taşıyan bazı
hastalarda)
Kalp hastalıkları Yaygın Atriyal fibrilasyon
Yaygın olmayan Çarpıntı
Solunum, toraks ve mediasten Yaygın olmayan Öksürük, Dispne
bozuklukları
Gastrointestinal hastalıkları Yaygın Bulantı, kusma, ishal
Yaygın olmayan Dispepsi, üst karın ağrısı, karın ağrısı, ağız
kuruluğu, özofajit, kabızlık, diş ağrısı,
gastroözofajiyal reflü hastalığı, gastrit#
Deri ve deri altı doku Yaygın olmayan Döküntü, hiperhidrozis, kaşıntı, eritem
hastalıkları
Kas-iskelet bozukluklar, bağ Yaygın Kas ağrısı, eklem ağrısı, kemik ağrısı, bel
doku ve kemik hastalıkları ağrısı, ekstremite ağrısı
Yaygın olmayan Boyun ağrısı, kas-iskelet tutulması, eklem
şişmesi, kas spazmları, kas güçsüzlüğü,
eklem katılığı kas-iskelet ağrısı, kas ve
iskelete bağlı gögüs ağrısı, artrit
Seyrek Atipik subtrokanterik ve femur şaft
kırıkları (bifosfonatlar sınıfı
istenmeyen etkilerden)
Çok seyrek Dış kulak yolunda osteonekroz
(bifosfonatlar sınıfı istenmeyen
etkilerden)
Bilinmiyor** Çene osteonekrozu
7 / 18Böbrek ve idrar Yaygın olmayan Kan kreatinin artışı, pollaküri, proteinüri
bozuklukları
Bilinmiyor** Renal bozukluk (Özellikle daha önceden
böbrek rahatsızlığı olan veya eş zamanlı
nefrotoksik ilaç kullanan, eş zamanlı
diüretik tedavisi alan yada zoledronik asit
uygulamasından sonra dehidratasyon
oluşumu dahil ilave risk faktörleri taşıyan,
diyaliz gerektiren böbrek yetmezliği dahil
nadir böbrek bozukluğu vakaları
kaydedilmiştir)
Genel bozuklukları ve Çok yaygın Ateş
uygulama yeri ile ilgili
sorunlar Yaygın Grip benzeri belirtiler, titreme,
yorgunluk, asteni, ağrı, keyifsizlik,
infüzyon bölgesinde reaksiyon.
Yaygın olmayan Periferik ödem, susuzluk, akut faz
reaksiyon, kardiyak kökenli olmayan
göğüs ağrısı
Bilinmiyor** Kusma, ateş ve diare gibi doz sonrası
belirtilerle ikincil dehidratasyon
Laboratuvar bulguları Yaygın C-reaktif protein artması
Yaygın olmayan Kanda kalsiyum azalması
# Glukokortikoidlerle birlikte kullanan hastalarda gözlendi.
**Pazarlama sonrası raporlara dayanmaktadır. Bu raporlar belirsiz büyüklükteki bir
popülasyondan alınmış olduğundan ve karıştırıcı faktörlere tabi olduğundan, bunların sıklığının
güvenilir bir şekilde hesaplanması ya da tıbbi ürüne maruziyetle nedensel bir ilişkinin kurulması
mümkün değildir.
*Yalnızca Paget hastalığında yaygın. Hipokalsemi için ayrıca bir sonraki sayfadaki metne
bakınız.
Seçilmiş advers reaksiyonların tanımlanması
HORIZON – Pivotal Kırık Çalışması [PFT] (bkz. Bölüm 5.1), zoledronik asit ve plasebo alan
hastalarda atriyal fibrilasyonun genel sıklığı sırasıyla % 2.5 (3,862 hastadan 96’sı) ve % 1.9
(3,852 hastadan 75’i) idi. Atriyal fibrilasyon ciddi yan etkisinin oranı, zoledronik asit alan
hastalarda (% 1.3, 3,862 hastadan 51’i) plasebo alan hastalara (% 0.6, 3,852 hastadan 22’si)
kıyasla artmıştır. Artan atriyal fibrilasyon insidansının ardındaki mekanizma bilinmemektedir.
Osteoporoz çalışmalarında (PFT, HORIZON – Yineleyen Kırık Çalışması [RFT]) toplu atriyal
fibrilasyon insidansları zoledronik asit ile plasebo arasında karşılaştırılabilir düzeyde olmuştur
(sırasıyla % 2.6 ve % 2.1). Atriyal fibrilasyon ciddi advers olayları için toplu insidans, zoledronik
asit için % 1.3, plasebo için % 0.8 olmuştur.
8 / 18Sınıf etkileri (İlacın ait olduğu gruba bağlı etkiler):
Böbrek bozukluğu:
Zoledronik asit de dahil intravenöz bifosfonatlar böbrek fonksiyonundaki azalma (yani serum
kreatinin artışı) olarak belirti veren böbrek bozukluğu ve seyrek olgularda akut böbrek yetmezliği
ile ilişkili bulunmuştur. Özellikle daha önceden böbrek sorunları olan veya ilave risk faktörleri
taşıyan (örn. ileri yaş, kemoterapi alan onkoloji hastaları, birlikte kullanılan nefrotoksik ilaçlar,
eş zamanlı diüretik tedavi, şiddetli dehidratasyon) çoğunluğu her 3-4 haftada bir 4 mg zoledronik
asit dozu alan hastalarda zoledronik asit uygulamasını takiben böbrek fonksiyonunda bozukluk
gözlenmiştir. Ancak tek doz uygulamasından sonra da bu durum gözlenmiştir.
Geniş kapsamlı bir klinik çalışmada, kreatinin klerensindeki değişiklik (doz uygulamasından
önce yıllık olarak ölçülen) ve böbrek yetmezliği ile bozukluğunun insidansı 3 yıl süreyle
zoledronik asit ve plasebo tedavi grupları için birbirine yakın bulunmuştur. Zoledronik asit ile
tedavi edilenlerin % 1.8 ve plasebo ile tedavi edilenlerin % 0.8’inde, uygulamadan sonraki 10
gün içinde serum kreatinin düzeyinde geçici bir artış gözlenmiştir.
Hipokalsemi:
Geniş kapsamlı bir klinik çalışmada, hastaların yaklaşık % 0.2’sinde zoledronik asit
uygulamasını takiben serum kalsiyum düzeylerinde azalma (1.87 mmol/L’dan daha az)
görülmüştür. Semptomatik hipokalsemi olgusu hiç gözlenmemiştir.
Paget hastalığı çalışmalarında, yaklaşık hastaların % 1’inde semptomatik hipokalsemi gözlenmiş
ve tümü iyileşmiştir.
Laboratuvar değerlendirmelerine göre Paget hastalığına ait klinik çalışmalarda zoledronik asit ile
tedavi edilen hastaların % 21’inde, geniş kapsamlı bir klinik çalışmada ise zoledronik asit ile
tedavi edilen hastaların % 2.3’ünde normal referans aralığının (2.10 mmol/L’dan daha az) altında
geçici asemptomatik kalsiyum düzeyleri gelişmiştir.
Hem post-menopozal osteoporoz, hem yeni bir kalça kırığını takip eden klinik kırıkların
önlenmesi çalışmasında, hem de Paget hastalığına ait klinik çalışmalarda tüm hastalar yeter
miktarda D vitamini ve kalsiyum takviyesi almıştır (bkz. Bölüm 4.2).Yeni bir kalça kırığını takip
eden klinik kırıkların önlenmesi çalışmasında, D vitamini seviyesi düzenli olarak ölçülmemiştir
ancak zoledronik asit uygulaması öncesi hastaların çoğu D vitamini almıştır.
Lokal reaksiyonlar:
Zoledronik asit uygulamasını takiben infüzyon yerinde kızarıklık, şişlik ve/veya ağrı gibi lokal
reaksiyonlar olduğu bildirilmiştir (% 0.7).
Çene osteonekrozu:
Yaygın olmamakla birlikte zoledronik asit dahil bifosfonatlar ile tedavi edilen çoğunlukla da
kanser hastalarında osteonekroz olguları (başlıca çenede) bildirilmiştir. Bu hastaların çoğu
osteomiyelit dahil lokal enfeksiyon bulgularına sahipti ve bildirilen raporların bir çoğu diş çekimi
veya diğer dental cerrahi işlem uygulanan kanser hastalarına aitti. Çene osteonekrozu; kanser
tanısı, birlikte uygulanan tedaviler (örn. kemoterapi, radyoterapi, kortikosteroidler) ve eşlik eden
durumlar (örn. anemi, pıhtılaşma bozuklukları, enfeksiyon, önceden var olan diş hastalığı) gibi
iyi dokümante edilmiş çoğul risk faktörlerine sahiptir. Nedensellik ilişkisi saptanamamış
olmasına karşın, iyileşme süreci uzun sürebileceğinden dental cerrahiden sakınılması akıllıca bir
davranış olacaktır (bkz. Bölüm 4.4). Geniş kapsamlı bir klinik çalışmada, 7736 hastadan
zoledronik asit ile tedavi edilen bir hastada ve plasebo verilen bir hastada çene osteonekrozu
9 / 18bildirilmiştir. Her iki olgu da iyileşmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’a bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
XOLAREX ile doz aşımı vakası henüz bildirilmemiştir. Önerilen dozun üzerinde doz alan
hastalar dikkatle izlenmelidirler. Klinik olarak anlamlı hipokalsemiye yol açan doz aşımı
durumunda, oral kalsiyum ve/veya intravenöz kalsiyum glukonat infüzyonu takviyesi ile bu
durum düzeltilebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Bifosfonatlar
ATC Kodu: M05B A08
Etki mekanizması:
Zoledronik asit, azot içeren bifosfonatlar grubundandır ve öncelikli olarak kemik üzerinde
etkilidir. Osteoklastın aracılık ettiği kemik rezorpsiyonunu inhibe eder.
Farmakodinamik etkiler:
Kemik üzerinde bifosfanatların seçici etkisi, mineralize kemiğe olan yüksek afinitelerine
bağlıdır.
Osteoklastdaki zoledronik asitin asıl moleküler hedefi, enzim farnesil pirofosfat sentezidir.
Zoledronik asitin uzun süren etkisi, onun farnesil pirofasfat sentezinin aktif bölümüne olan
yüksek bağlanma afinitesine dayandırılabilir.
Zoledronik asit tedavisi sonrasında kemik döngüsü (turnover) hızı, yüksek olan post-menopozal
düzeylerden hızla azalarak kemik yıkım belirteçleri 7. günde ve kemik yapım belirteçleri 12.
haftada en düşük noktasına ulaşır. Daha sonra kemik belirteçleri, menopoz öncesi değer aralığı
içerisinde değişmeden kalır. Yinelenen yıllık dozlar sonrasında kemik döngüsü belirteçlerinde
progresif bir azalma gözlenmemiştir.
Post-menopozal osteoporoz tedavisinin klinik etkililiği (PFT (Pivotal Fracture Trial [Ana kırık
çalışması]):
Zoledronik asidin etkililiği ve güvenliliği, femur boynu KMY-T skoru -1.5 ya da daha düşük
olan ve en az iki hafif veya bir orta düzeyde vertebra kırığı bulunan veya femur boynu KMY-T
skoru -2.5 ya da daha düşük olup vertebra kırığı bulgusu olmayan 65-89 yaş arası 7736 kadında
yapılan randomize, çift-kör, plasebo kontrollü bir çalışmada gösterilmiştir. Vertebra kırığı
insidansı için değerlendirilen kadınlar ek bir osteoporoz tedavisi almazken; kalça ve tüm kırıklar
için değerlendirilen kadınlarda diğer bifosfonatlar hariç osteoporoz tedavisine (kalsitonin,
raloksifen, tamoksifen, hormon replasman tedavisi, tibolon) izin verilmiştir. Tüm hastalar ayrıca
her gün 1000-1500 mg elementer kalsiyum ve 400-1200 IU D vitamini takviyesi almıştır.
10 / 18Morfometrik vertebra kırıkları üzerindeki etki:
Zoledronik asit, ilk yıldan itibaren yeni vertebra kırığı insidansını azaltmıştır (bkz. Tablo 2).
Tablo 2 12 ay, 24 ay ve 36 ayda vertebra kırıklarındaki etkililiğin özeti
Sonuç Zoledronik Plasebo Kırık insidansındaki Kırık insidansındaki
asit (% ) mutlak azalma rölatif azalma %’si
%’si
(%) (GA)
(GA)
En az bir yeni vertebra kırığı 1.5 3.7 2.2 (1.4, 3.1) 60 (43, 72)2
(0-1 yıl)
En az bir yeni vertebra kırığı 2.2 7.7 5.5 (4.4, 6.6) 71 (62, 78) 2
(0-2 yıl)
En az bir yeni vertebra kırığı 3.3 10.9 7.6 (6.3, 9.0) 70 (62, 76) 2
(0-3 yıl)
2
p < 0.0001
75 yaş ve üzeri Zoledronik asit ile tedavi edilen hastalarda plasebo hastalarına kıyasla vertebra kırığı
riskinde % 60 azalma görülmüştür. (p < 0.0001)
Kalça kırığı üzerindeki etki:
Zoledronik asit, 3 yıl içinde kalça kırığı riskini % 41 azaltmıştır (% 95 GA, % 17 ila % 58). Kalça
kırığı oranı, zoledronik asit ile tedavi edilen hastalarda % 1.44, plasebo grubunda %2.49
olmuştur.
Tüm kırıklar üzerindeki etki:
Tüm kırıklar, radyografik ve/veya klinik kanıt temelinde doğrulanmış olup bulgular Tablo 3’te
özetlenmiştir.
Tablo 3 3 yıl içinde temel kırık değişkenleri insidansının, gruplar arası karşılaştırması
Sonuç Zoledronik asit Plasebo Kırık olayı Kırık insidansında
(N= 3875) (N= 3861) oranında bağıl
mutlak azalma risk azalması(%)
Olay oranı Olay oranı
(% )
(% ) (% )
(1) 8.4 12.8 4.4 (3.0, 5.8) 33 (23, 42)**
Herhangi bir kırık
(2) 0.5 2.6 2.1(1.5, 2.7) 77(63, 86)**
Vertebral kırık
(1) 8.0 10.7 2. 7 (1.4, 4.0) 25 (13, 36)*
Vertebra dışı kırık
- *p-değeri < 0.001, **p-değeri <0.0001
(1)
parmak, ayak baş parmağı ve yüz kırıkları hariç
(2)
Klinik torasik ve klinik lomber vertebra kırıklarını içerir
11 / 18Kemik mineral yoğunluğu (KMY) üzerindeki etki:
Zoledronik asit, lomber omur, kalça ve distal radius KMY değerini (6, 12, 24 ve 36 ay) plaseboya
göre anlamlı derecede artırmıştır. Zoledronik asit ile tedavi sonucunda plaseboya göre 3 yıl
sonunda KMY, lomber omurda % 6.7, total kalçada % 6.0, femur boynunda %5.1 ve distal
radiusta % 3.2 artmıştır.
Kemik histolojisi:
Üçüncü yıllık dozdan bir yıl sonra zoledronik asit (N=82) ya da plasebo (N=70) grubundaki 152
post-menopozal hastaya yapılan iliak krest biyopsisinin histomorfometrik analizinde, kemik
döngüsünde (turnover) % 63’lük azalma gösterilmiştir. Mikrobilgisayarlı tomografi (µCT)
analizi, zoledronik asit ile tedavi edilen hastalarda plasebo grubuna kıyasla trabeküler kemik
hacminin arttığı trabeküler kemik yapısının korunduğunu göstermiştir.
Kemik döngüsü (turnover) belirteçleri:
Kemiğe özgü alkalen fosfataz (BSAP), tip I kolajen serum N-terminal propeptidi (P1NP) ve
serum beta-C-telopeptid (b-CTx) alt grup analizi ile (517 ila 1246 hastada) değerlendirilmiştir.
12 ayda zoledronik asit ile başlangıca göre BSAP’ta %30, P1NP ve b- CTx’te %61 azalma
sağlanmış olup; 36. aydaki azalma oranları sırasıyla % 28, % 52 ve % 55 bulunmuştur. Tüm
belirteçler, menopoz öncesi düzey aralığı içerisinde kalmıştır.
Boy üzerindeki etki:
3 yıllık osteoporoz çalışmasında zoledronik asit grubunda plaseboya göre yaklaşık 2.5 mm daha
az boy kaybı görülmüştür [(% 95 GA, 1.6 mm, 3.5 mm), (p<0.0001)].
İş göremezlik günleri:
Zoledronik asit, sırt ağrısı ve kırık nedeniyle aktivitenin kısıtlandığı veya yatak istirahati
gerektiren gün sayılarını plaseboya göre anlamlı olarak azaltmıştır (tümünde p <0.01).
Paget kemik hastalığı tedavisinde klinik etkililik:
Zoledronik asit 30 yaş üzeri, tanıları radyolojik olarak doğrulanmış, hafif-orta Paget kemik
hastalığı olan, ort. kemik alkalen fosfataz düzeyi, çalışmaya girişte yaşa özgü referans değer
aralığı üst sınırının 2.6 - 3.0 katı düzeyinde olan hastalarda incelenmiştir.
6 aylık iki karşılaştırmalı çalışmada, 2 ay süreyle günlük alınan 30 mg risedronat dozu ile bir kez
uygulanan 5 mg zoledronik asit infüzyonunun etkililiği karşılaştırılmıştır. 6 ay sonra zoledronik
asit ile yanıt ve serum alkelen fosfataz (SAP) normalleşmesi oranları sırasıyla % 96 (169/176)
ve % 89 (156/176); risedronat ile % 74 (127/171) ve % 58 (99/171) olmuştur (tümünde p<0.001).
Her iki tedavi ile 6 ay sonunda ağrı şiddeti ve ağrının engelleyiciliği skorlarında benzer bir
azalma gözlenmiştir.
Tedaviye yanıt veren ve uzatılmış gözlem çalışmasına dahil edilen 153’ü zoledronik asit 115’i
risedronat ile tedavi edilen hastalardan dozun uygulanmasından itibaren ortalama 3.8 yıllık takip
süresinin sonunda yeniden tedavi gereksinimi (klinik değerlendirme) nedeniyle Uzatılmış
Gözlem Dönemi sonlandırılanların oranı risedronat için (48 hasta ya da % 41.7) zoledronik
asitten (11 hasta ya da % 7.2) daha yüksek bulunmuştur. Başlangıç dozundan yeniden tedavi
gereksinimi nedeniyle Uzatılmış Gözlem Döneminin sonlandırılmasına kadar geçen ortalama
süre, zoledronik asit için (7.7 yıl) risedronattan (5.1 yıl) daha uzun olmuştur.
5 mg zoledronik asit ile tedavi edildikten 6 ay sonra Paget hastalığı bulunan 7 kişide kemik
histolojisi değerlendirilmiştir. Kemik biyopsisi bulguları kemik kalitesinin normal olduğunu
göstermiş ve kemikte “remodeling” ve mineralizasyon kusuruna dair herhangi bir bulgu
12 / 18gözlenmemiştir.
Yakın zamanda meydana gelen bir kalça kırığından sonra artan kırık riski altında olan hastalarda
osteoporoz tedavisindeki klinik etkililik (RFT: Yinelenen kırık çalışması):
Vertebra, vertebra dışı ve kalça kırıkları dahil kırıkların insidansı, yakın zamanda (90 gün içinde)
travmaya bağlı kalça kırığı meydana gelmiş olan 50-95 yaş grubundaki (ortalama yaş: 74.5) 2127 hastada
değerlendirilmiş ve hastalar ortalama 2 yıl takip edilmiştir. Hastaların yaklaşık % 42'sinde femur boynu
KMY T-skoru -2.5'in altında ve yaklaşık % 45'inde KMY-T skoru-2.5'in üstündedir. Zoledronik asityılda
bir kez, çalışma popülasyonunda en az 211 hasta klinik kırıkları tespit edilinceye kadar uygulanmıştır. D
vitamini seviyeleri rutin olarak ölçülmemesine rağmen, infüzyondan 2 hafta önce hastaların çoğuna (oral
yol veya intramüsküler yol ile 50.000 ila 125.000 IU'luk) D vitamini yüklemesi yapılarak tüm
katılımcılara, günde 1,000 ila 1,500 mg elemental kalsiyum artı 800 ila 1,200 IU D vitamini takviyesi
verilmiştir. Hastaların % 95’ine infüzyon kalça kırığının onarımından iki hafta ya da daha uzun bir süre
sonra uygulanmış ve infüzyonun medyan zamanlaması kalça kırığının onarımından altı hafta sonra
olmuştur. Primer etki, klinik çalışma süresi boyunca kırık insidansında değişkenlik gösterir. Tüm kırıklar
üzerindeki etki
Önemli klinik kırık değişkenlerinin insidans oranları Tablo 4’te sunulmuştur.
Tablo 4 Önemli kırık değişkenlerinin insidansı açısından tedaviler arası karşılaştırma
Kırk
Sonuç Zoledronik asit Plasebo Kırık olay oranında
insidansında
(N= 1065) (N= 1062) mutlak azalma (%)
bağıl risk
Olay oranı (%) Olay oranı (%) (GA) azalması (%)
(GA)
Herhangi bir kırık (1) 8.6 13.9 5.3 (2,3, 8.3) 35 (16, 50)**
Vertebral kırık (2) 1.7 3.8 2.1 (0.5, 3.7) 46 (8, 68)*
Vertebra dışı kırık (1) 7.6 10.7 3.1 (0.3, 5.9) 27 (2, 45)*
- *p-değeri < 0.05, **p-değeri <0.01
(1) parmak, ayak baş parmağı ve yüz kırıkları hariç
(2) Klinik torasik ve klinik lomber vertebra kırıkları dahil
Çalışma kalça kırıklarındaki anlamlı farklılıkları ölçecek şekilde tasarlanmamıştır, ancak yeni
kalça kırıklarında azalmaya yönelik bir eğilim gözlenmiştir.
Herhangi bir nedene bağlı mortalite zoledronik asit tedavisi alan grupta % 10 (101 hasta) plasebo
grubunda ise % 13 (141 hasta) olmuştur. Bu değerler, herhangi bir nedene bağlı mortalite riskinde
% 28 azalmaya karşılık gelmektedir (p=0.01).
Kalça kırığı iyileşmesinin gecikme insidansı zoledronik asit (34 [% 3.2]) ve plasebo (29 [% 2.7])
gruplarında benzer bulunmuştur.
Kemik mineral yoğunluğu (KMY) üzerindeki etki
HORIZON-RFT çalışmasında, zoledronik asit tedavisi total kalça ve femur boynunda KMY’yi
plaseboya göre anlamlı düzeyde artırmıştır. 24. ayda zoledronik asit tedavisi, total kalçada
%5.4’lük, femur boynunda ise %4.3’lük KMY artışı sağlamıştır.
13 / 18Erkeklerde klinik etkililik
HORIZON-RFT çalışmasında, randomize edilen 508 erkek hastanın 185’inin KMY’si
24. ayda değerlendirilmiş ve zoledronik asit ile tedavi edilen hastalarda total kalça KMY’sinde,
anlamlı artış (% 3.6) gözlenmiştir.
CZOL446M2308 çalışmasında da, yıllık zoledronik asit infüzyonu ve haftada bir uygulanan
alendronatın 24. aydaki lomber omur KMY’sine etkisi benzer bulunmuştur.
Glukokortikoid kaynaklı osteoporozun tedavisi ve önlenmesi:
Zoledronik asidin glukokortikoid kaynaklı osteoporozun tedavisi ve önlenmesindeki etkililiği ve
güvenliliği ≥7.5 mg/gün oral prednizolon (veya eşdeğeri) ile tedavi edilen 18-85 yaşlarında
(ortalama yaş 54.4) 833 erkek ve kadın üzerinde yapılan randomize (yılda bir kez zoledronik asit
veya günde bir kez oral risedronat), çok merkezli, çift kör, aktif kontrollü, 1 yıl süreli bir
çalışmada araştırılmıştır. Tüm katılımcılara her gün 1000 mg element kalsiyum ve 400 IU’dan
1000 IU’ya kadar D vitamini desteği verilmiştir. Zoledronik asit ve risedronatın 12. aydaki
lomber omur KMY’sine etkisi benzer bulunmuştur.
Kemik Mineral Yoğunluğuna (KMY) Etkisi: 12 ay sonunda, zoledronik asit, lomber omur, femur
boynu gibi alanlarda KMY’yi risedronattan daha fazla artırmıştır (tümünde p<0.03).
Randomizasyon öncesi 3 aydan daha uzun süre glukokortikoid alan alt grupta, lomber omur
KMY’si, zoledronik asit ile % 4.06, risedronat ile % 2.71 artmıştır (ortalama fark % 1.36;
p<0.001). Randomizasyon öncesi 3 ay veya daha kısa bir süre ile glukokortikoid alan alt grupta,
lomber omur KMY'si zoledronik asit ile % 2.60, risedronat ile % 0.64 artmıştır (ortalama fark:
%1.96; p <0.001). Çalışmada, risedronat ile karşılaştırıldığında klinik kırıklarda bir azalma
görülmemiştir. Zoledronik asit ile tedavi edilen hastalarda kırık insidansı 8 iken risedronat ile
tedavi edilen hastalarda 7’dir.(p = 0.8055).
5.2. Farmakokinetik özellikler
Genel özellikler:
64 hastada 2, 4, 8 ve 16 mg zoledronik asitin tekli ve çoklu 5 ve 15 dakikalık infüzyonlarının
uygulanmasını takip eden farmakokinetik veriler doza bağımlı bulunmuştur.
Emilim:
Zoledronik asit infüzyonu başlandıktan sonra, etkin maddenin plazma konsantrasyonları hızla
artmış ve infüzyon döneminin sonunda zirve düzeyine ulaşmıştır ve bunu 4 saat sonra zirve
düzeyinin % 10’una ve 24 saat sonra zirve düzeyinin % 1’ine ulaşan hızlı bir azalma izlemiştir
ve daha sonra zirve düzeylerin % 0.1’ini aşmayan çok düşük konsantrasyonlu çok uzun bir
dönem takip etmiştir.
Dağılım:
Zoledronik asit plazma proteinlerine yükse oranda bağlanmaz (yaklaşık % 43-55 bağlıdır) ve
bağlanma, konsantrasyondan bağımsızdır. Bu nedenle, yüksek oranda proteine bağlı ilaçların yer
değiştirmesinden kaynaklanan ilaç etkileşimi olasılığı bulunmamaktadır.
Biyotransformasyon:
Zoledronik asit, metabolize olmaz ve böbrekler yoluyla değişmeden atılır. Metabolize
olmadığından ve P450 enzimi inhibitörü kapasitesi bulunmadığından, zoledronik asidin sitokrom
14 / 18P450 enzim sistemleri ile metabolize edilen maddelerin metabolik klerensini azaltma olasılığı da
yoktur.
Eliminasyon:
İntravenöz uygulanan zoledronik asit üç fazlı bir süreçle elimine edilir: t 0.24 ve t
½ ½
1.87 saatlik yarılanma ömrü ile sistemik dolaşımdan hızlı bifazik kaybolma ve bunu takiben
terminal yarılanma ömrü t 146 saat olan uzun süreli eliminasyon fazı. Her 28 günde bir verilen
½
çoklu dozdan sonra plazmada etkin madde birikimi gözlenmemiştir. Erken dağılım fazları
(yukarıdaki t değerlerine sahip alfa ve beta fazları) tahminen kemiklere hızlı alım ve böbrekler
½
yoluyla atılımı temsil etmektedir. İlk 24 saatte uygulanan dozun % 39 ± 16’sı idrarda saptanır,
geriye kalan ise başlıca kemik dokusuna bağlanır. Kemik dokusundan sistemik dolaşıma çok
yavaş salınarak böbrekler yoluyla atılır. Vücuttan tamamen temizlenmesi dozdan bağımsız olarak
5.04 ± 2.5 l/saattir ve cinsiyet, yaş, ırk ve vücut ağırlığından etkilenmez. Zoledronik asit plazma
klerensindeki vakalar arasında ve vaka içi değişkenliğin sırasıyla % 36 ve % 34 olduğu
gösterilmiştir. İnfüzyon zamanının 5 dakikadan 15 dakikaya çıkarılması zoledronik asidin
infüzyon sonrası konsantrasyonunda % 30 azalma sağlamıştır fakat zamana karşı plazma
konsantrasyon eğrisinin altındaki alan üzerinde bir etki gözlenmemiştir.
Doğrusallık/Doğrusal olmayan durum:
İntravenöz uygulanan zoledronik asit, trifazik farmakokinetik sergiler.
Hastalardaki karakteristik özellikler
Böbrek yetmezliği:
Zoledronik asidin renal klerensi, kreatinin klerensi ile bağıntılıdır ve incelenen 64 hastada renal
klerens kreatinin klerensinin % 75 ± 33’ünü temsil etmektedir yani ortalama 84 ± 29 ml/dakika
(22–143 ml/dakika arasında) gerçekleşmiştir. Normal böbrek fonksiyonu bulunanlar ile
karşılaştırıldığında, hafif ila orta derecedeki böbrek yetmezliğinde 24 saat içindeki eğri altındaki
alan (EAA) değerlerinde % 30-40 düzeyinde küçük artışların gözlenmiş olması ve çoklu
dozlarda böbrek fonksiyonundan bağımsız olarak ilaç birikimi olmaması hafif (Clcr = 50–80
ml/dakika) ve orta (Clcr = 30–50 ml/dakika) böbrek yetmezliğinde zoledronik asitte doz
ayarlaması yapılmasının gerekli olmadığını göstermiştir. Kreatinin klerensi <35 ml/dakika olan
hastalarda zoledronik asit kullanımı, bu popülasyondaki artmış böbrek yetmezliği riskine bağlı
olarak kontrendikedir (bkz. Bölüm 4.3). Kreatinin klerensi ≥ 35 ml olan hastalarda herhangi bir
doz ayarlamasına gerek yoktur.
Karaciğer yetmezliği:
Karaciğer yetmezliği bulunan hastalarda doz ayarlaması gerekli değildir.
Pediyatrik popülasyon:
Pediyatrik popülasyona ilişkin farmakokinetik veri yoktur.
Geriyatrik popülasyon:
Yaşlılardaki biyoyararlanım, dağılım ve atılımın yetişkinlerinkine benzerdir (bkz. Bölüm 4.2).
Farmakokinetik/Farmakodinamik ilişkiler
Zoledronik asite spesifik olarak ilaç-ilaç etkileşim çalışmaları yapılmamıştır. Zoledronik asit,
sistemik olarak metabolize olmadığından ve etkin maddenin sitokrom P450 enzimlerine
15 / 18doğrudan etki gösteren ve/veya geri dönüşümsüz metabolizmalarına-bağlı inhibitör etki olarak
kapasitesinin çok az ya da hiç olmaması nedeniyle zoledronik asit, sitokrom P450 enzim sistemi
ile metabolize olan maddelerin metabolik klerensini muhtemelen azaltmamaktadır. Zoledronik
asit plazma proteinlerine yüksek oranda bağlanmamaktadır (yaklaşık % 43-55 bağlanma) ve
bağlanma konsantrasyondan bağımsızdır. Bu nedenle proteine yüksek oranda bağlanan ilaçlarda
görülen yer değiştirme etkileşimleri olası değildir.
5.3. Klinik öncesi güvenlilik verileri
Akut toksisite:
Ölümcül olmayan en yüksek intravenöz doz farelerde 10 mg/kg-vücut ağırlığı ve sıçanlarda 0.6
mg/kg’dır. Tek doz infüzyon çalışmaları köpeklerde yapıldığında, 15 dakika içinde 1.0 mg/kg
uygulandığında (EAA temelinde önerilen insan terapötik maruziyetinin 6 katı) iyi tolere
edilmiştir ve herhangi bir renal etki gözlenmemiştir.
Subkronik ve kronik toksisite:
Bolus parenteral çalışmalarında, sıçanlara subkutan ve köpeklere intravenöz olmak üzere 4 hafta
süreyle her gün 0.02 mg/kg’a varan dozlarda uygulanan zoledronik asit iyi tolere edilmiştir. 52
hafta süreyle her 2-3 günde bir sıçanlara subkutan 0.001 mg/kg/gün ve köpeklere intravenöz
0.005 mg/kg yapılan uygulamada iyi tolere edilmiştir. İntravenöz infüzyon çalışmalarında,
sıçanlarda 3 günlük aralıklar ile 6 infüzyonda 0.6 mg/kg’a varan dozlarda (klinik dozun 6 katı)
renal tolerabilite gözlenirken, köpeklerde 2-3 hafta aralıklarla 5 infüzyonda 0.25 mg/kg (klinik
dozun 7 katı) dozları köpekler iyi tolere etmiştir.
İnsanların maksimum maruz kalmaları planlanan miktarları aşan kümülatif maruziyet dozlarının
uzun sürede yinelenerek uygulanması gastrointestinal sistem ve karaciğer dahil diğer organlarda
ve intravenöz uygulama bölgelerinde toksikolojik etkiye neden olmuştur. Bu bulguların klinik
önemi bilinmemektedir. Yinelenen doz çalışmalarında en sık görülen bulgu, hemen hemen tüm
dozlarda, büyümekte olan hayvanların uzun kemik metafizlerinde artmış primer spongiosiadır ve
bu bulgu bileşiğin antirezorptif aktivitesini yansıtmaktadır.
Üreme toksisitesi:
Teratoloji çalışmaları iki türde subkutan uygulama yoluyla gerçekleştirilmiştir. ≥0.2 mg/kg
dozda sıçanlarda teratojenik etki gösterilmiştir ve bunun dışa vurumu eksternal, viseral ve iskelet
malformasyonları şeklinde olmuştur. Tavşanda teratolojik ve/veya embriyo/fetus üzerinde etki
gözlenmemiştir, ancak serum kalsiyum düzeylerinin düşmesi sebebiyle 0.1 mg/kg’da maternal
toksisite belirgindir.
Mutajenik ve karsinojenik potansiyel:
Mutajenite testlerinde zoledronik asitin mutajenik etkisi bulunmamıştır ve karsinojenite testleri
karsinojenik potansiyel ile ilgili herhangi bir kanıt açığa çıkarmamıştır.
6. FARMASÖTİK ÖZELLİKLER
6.1. Yardımcı maddelerin listesi
Mannitol
Sodyum sitrat
Sodyum hidroksit (pH ayarı için)
Hidroklorik asit (pH ayarı için)
Enjeksiyonluk su
16 / 186.2. Geçimsizlikler
XOLAREX infüzyon çözeltisi, kalsiyum içeren çözeltiler ile temas etmemelidir. XOLAREX
diğer tıbbi ürünlerle karıştırılmamalı ya da intravenöz yolla birlikte verilmemelidir.
6.3. Raf ömrü
24 ay
6.4. Saklamaya yönelik özel tedbirler
Açılmamış torbaları 25°C’nin altındaki oda sıcaklığında saklayınız.
İnfüzyonluk çözelti ilk kez açıldıktan sonra çözelti, HEMEN kullanılmalıdır.
Kabın ilk kez açılması, uygulama ve uygulama bitimi arasındaki toplam süre 24 saatten fazla
olmamalıdır.
Açıldıktan sonra kullanılmayacaksa en fazla 24 saat, 2-8°C’de bekletilmesi uygundur.
6.5. Ambalajın niteliği ve içeriği
XOLAREX 5 mg/100 ml IV infüzyon için çözelti, 100 ml’lik PP (Polipropilen) torba,
polipropilen port ve polipropilen kır-aç (break-off) cinsi kapak ve üç katlı malzemeden yapılmış
(PET/Alu/PE) Alüminyum esaslı overpouch ile ambalajlanmıştır.
6.6. Beşeri tıbbi üründen arta kalan maddelerin imhası ve diğer özel önlemler
Tek bir uygulama içindir.
XOLAREX diğer herhangi bir ilaçla karıştırılmamalı veya başka bir ilaçla intravenöz olarak aynı
anda verilmemelidir. Ayrı bir infüzyon seti kullanılarak sabit bir infüzyon hızında
uygulanmalıdır. Eğer açılmış ürün, buzdolabından alınarak tekrar kullanılacaksa kullanılmadan
önce, oda sıcaklığına getirilmelidir. İnfüzyon, asepsi tekniklerine uyularak hazırlanmalıdır.
Kullanılmamış olan ürünler ya da atık materyaller “Tıbbi Ürünlerin Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
MS Pharma İlaç Sanayi ve Ticaret A.Ş.
Ulaş OSB mah. D 100 cad. No:28/1
Ergene 2 OSB Ergene/Tekirdağ
Tel : 0 282 655 55 05
e-mail: bilgi@mspharma.com
8. RUHSAT NUMARASI
2018/385
17 / 189. İLK RUHSAT TARİHİ / RUHSAT YENİLEME TARİHİ:
İlk ruhsat tarihi: 20.07.2018
Ruhsat yenileme tarihi:
10. KÜB’ÜN YENİLENME TARİHİ:
18 / 18