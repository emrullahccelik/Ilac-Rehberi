 
1/9 KULLANMA TALİMATI  
 
PRİMSEL 10 mg/2 mL I.M./I.V. enjeksiyonluk çözelti içeren ampul  
Steril  
Kas veya damar içine uygulanır.  
 
• Etkin madde: Her bir ampul (2 mL) 10 mg metoklopramid hidroklorür  içerir.  
• Yardımcı maddeler: Sodyum klorür, sodyum metabisülfit ve enjeksiyonluk  su. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza  bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
Bu Kullanma Talimatında : 
1. PRİMSEL nedir ve ne için  kullanılır?  
2. PRİMSEL'i kullanmadan önce dikkat edil mesi  gerekenler  
3. PRİMSEL nasıl kullanılır?  
4. Olası yan etkiler  nelerdir?  
5. PRİMSEL’in  saklanması  
 
Başlıkları yer almaktadır.  
 
1. PRİMSEL nedir ve ne için  kullanılır?  
PRİMSEL her bir 2 mL’lik ampul 10 mg metoklopramid hidroklorür içerir.  
 
PRİMSEL berrak, renksiz, kokusuz enjeksiyonluk çözelti içeren ampuller içinde sunulur. Her 
kutuda 2 mL’lik 5 adet ampul mevcuttur.  
 
PRİMSEL, metoklopramid etkin maddesini içeren kusmayı önleyen bir ilaçtır (antiemetiktir). 
Beynin mide bulantısını ve kusmay ı engelleyen bölgesi üzerinde etkinlik gösterir . 
PRİMSEL yetişkinlerde:  
− Bulantı ve kusmanın  tedavisinde,  
− Ameliyat sonrası bulantı ve kusmanın  önlenmesinde,  
− Radyoterapi sonrası bulantı ve kusmanın  önlenmesinde,  
− Akut migrene bağlı bulantı ve kusmanın  tedavisinde  
  
2/9 PRİMSEL 1 -18 yaş arası genç erişkin ve çocuklarda diğer tedavilerin başarısız olduğu ya da 
uygulanamadığı durumlarda:  
− Kemoterapiye bağlı bulantı ve kusmanın  önlenmesinde,  
− Ameliyat sonrası oluşan bulantı ve kusmanın tedavisinde  kullanılır.  
 
2. PRİMSEL’i kullanmadan önce dikkat edilmesi gerekenler  
PRİMSEL’i aşağıdaki durumlarda  KULLANMAYINIZ  
Eğer,  
− Metoklopramide ya da bu ilacın yardımcı maddelerinden birine alerjiniz  varsa,  
− Mide ya da bağırsağınızda kanama, tıkanma ya da yırtılma  varsa, 
− Feokromositoma hastasıysanız veya feokromositoma hastası olduğunuzdan 
şüpheleniliyorsa (böbrek üstü bezlerinde oluşan bir tümör olup, adrenalin miktarında 
artışa sebep  olur),  
− Daha önce ilaç kullanımına bağlı istemsiz kas spazmı (tardif diskinezi)  yaşad ıysanız,  
− Sara (epilepsi)  hastasıysanız,  
− Parkinson  hastasıysanız,  
− Levodopa (Parkinson hastalığında kullanılan bir ilaç) veya dopaminerjik agonist ilaçlar 
(bkz. Diğer ilaçlar ile birlikte kullanımı)  kullanıyorsanız,  
− Daha önce anormal kan pigment seviyelerini z (methemglobinemi) ya da NADH sitokrom 
b5 eksikliğiniz  olduysa,  
− Son 3 -4 gün içinde mide -bağırsak ameliyatı  geçirdiyseniz.  
 
PRİMSEL 1 yaşın altındaki çocuklarda kullanılmamalıdır.  
 
PRİMSEL’i  aşağıdaki durumlarda DİKKATLİ KULLANINIZ  
Eğer,  
− Daha önceden kalp ritim bozukluğu (QT aralığı uzaması) ya da başka kalp rahatsızlığı 
geçmişiniz  varsa,  
− Kanınızdaki potasyum, sodyum, magnezyum seviyeleri ile ilgili problemleriniz  varsa,  
− Kalp ritmini etkiledi ği bilinen başka ilaçlar  kullanıyorsanız,  
− Nörolojik (beyin ile ilgili) problemleriniz  varsa,  
− Böbrek ve karaciğer problemleriniz varsa (doz bu durumda  düşürülebilir),  
− Hipertansiyon (yüksek tansiyon)  hastasıysanız,  
− Atopi  (kişinin alerji gelişimine eğilimli olması (astım dahil)) veya porfiri (nadir görülen 
kalıtımsal kan hastalığı) geçmişiniz  varsa,  
 
Doktorunuz kan pigment seviyelerinizi ölçmek için size bazı kan testleri uygulayabilir. 
Normal olmayan değerler görüldüğünde  (methemglobinemi) tedavi hızla ve tamamen 
kesilmelidir.  
 
İstemsiz kas spazmlarının (tardif diskinezi) oluşma riski sebebiyle 3 aylık tedavi süresi 
aşılmamalıdır.    
3/9 Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunu za danışınız.  
 
PRİMSEL’in yiyecek ve içecek ile kullanılması  
PRİMSEL alkolle birlikte kullanıldığı takdirde sedatif etkileri (uyuşukluk, uykulu hissetme) 
artabileceğinden bu ilacı kullanırken alkol almayınız.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamile iseniz veya hamile kalmayı planlıyorsanız, PRİMSEL almadan önce doktorunuza 
danışınız. Gerekli görülen durumlarda PRİMSEL hamilelik süresince kullanılabilir. 
Doktorunuz PRİMSEL kullanıp kullanmayacağınız konus unda gereken kararı verecektir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
PRİMSEL anne sütüne geçer ve bebeğinize etkileri olab ilir. Dolayısıyla emzirme döneminde 
PRİMSEL kullanımı önerilmez.  
 
Araç ve makine kullanımı  
PRİMSEL uyuşukluk, sersemlik hissi ve istemsiz kas hareketleri oluşmasına neden olabilir. 
Bu durum görme yeteneğini ve ayrıca araç ve makine kullanım yeteneğini etki leyebilir.  
 
PRİMSEL’in içeriğinde bulunan bazı yardımcı maddeler hakkında önemli bilgiler 
PRİMSEL her 2 mL dozunda 1 mmol (23 mg)’dan az sodyum ihtiva eder; yani aslında 
“sod yum içermez”.  
 
Sodyum metabisülfit  içerir. Nadir olarak şiddetli, aşırı duyarlılık reaksiyonları ve bronşların 
spazmına (bronkospazm) neden olabilir.  
 
Diğer ilaçlar ile birlikte kullanımı  
Bazı ilaçlar ile PRİMSEL etkileşime girerek PRİMSEL’in mekanizmasını etkileyebilir ya da 
PRİMSEL bazı ilaçların etki mekanizmasını değiştirebilir. Bu ilaçlar:  
− Levodopa veya Parkinson hastalığı tedavisinde kullanılan diğer  ilaçlar  
− Antikolinerjik  ilaçlar (mide kramp ve spazmlarını gidermek için kullanılan  ilaçlar)  
− Morfin türevi ilaçlar (şiddetli ağrıların tedavisinde kullanılan  ilaçlar)  
− Sedatif (sakinleştirici, yatıştırıcı)  ilaçlar  
  
4/9 − Ruhsal sağlık problemlerini tedavi etmek için kullanılan  ilaçlar  
− Digoksin (kalp yetmezliği tedavisinde kullanılan bir  ilaç) 
− Siklosporin (bağışıklık sistemi kaynaklı bazı hastalıkların tedavisinde kullanılan bir  ilaç) 
− Mivakuryum ve suksametonyum (kasları gevşetmek için kullanılan  ilaçlar)  
− Fluoksetin ve paroksetin (depres yon tedavisinde kullanılan  ilaçlar)  
− Alkol  
− Meksiletin (kalp ritim bozukluklarında kullanılan bir  ilaç) 
− Apomorfin (kusturucu  ilaç) 
− Bromokriptin (parkinson hastalığında  kullanılır)  
− Aspirin ve parasetamol (ağrı kesici, ateş düşürücü  ilaç) 
− Atovakuon  (enfeksiyonlara karşı kullanılan bir tür  ilaç) 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. PRİMSEL nasıl  kullanılır?  
Uygun kullanım ve doz/uygulama sıklığı için talimatlar:  
Yetişkin hastalar : 
Akut migrene bağlı bulantı ve kusmanın; radyoterapinin sonrası bulantı ve kusmanın 
önlenmesi dahil olmak üzere bulantı ve kusmanın tedavisi için:  
 
Önerilen tek doz 10 mg ’dır, günde en fazla 3 kere tekrarlanabilir.  
 
Ameliyat sonrası bulantı ve kusmanın önlenmesinde 10 mg’lık tek doz uygulanması önerilir.  
 
Önerilen maksimum günlük doz 30 mg veya 0.5 mg/kg vücut ağırlığıdır.  
 
Enjektabl tedavi süresi mümkün olduğunca kısa ol malı ve mümkün olan en kısa sürede oral 
tedaviye geçiş yapılmalıdır.  
 
1-18 yaş arasındaki genç yetişkin ve çocuklar : 
Önerilen doz 0.1 ila 0,15 mg/kg vücut ağırlığı arasındadır. Bu doz yavaş I.V. enjeksiyon 
şeklinde günde 3 defaya kadar tekrarlanabilir.  
 
24 saat içinde uygulanabilir maksimum günlük doz 0,5 mg/kg vücut ağırlığını geçmemelidir.    
5/9 Doz tablosu:  
Yaş Vücut ağırlığı  Doz Tekrarlama  
1-3 yaş  10-14 kg  1 mg  Günde 3 defaya kadar  
3-5 yaş  15-19 kg  2 mg  Günde 3 defaya kadar  
5-9 yaş  20-29 kg  2.5 mg  Günde 3 defaya kadar  
9-18 yaş  30-60 kg  5 mg  Günde 3 defaya kadar  
15-18 yaş  60 kg üstü  10 mg  Günde 3 defaya kadar  
 
Kemoterapiye bağlı bulantı ve kusmanın önlenmesinde maksimum uygulama süresi 5 
gündür.  
 
Ameliyat sonrası oluşan bulantı ve kusmanın tedavisinde maksimum uygulama süresi 48 
saattir.  
 
Uygulama yolu ve metodu:  
PRİMSEL doktorunuz ya da hemşireniz tarafından damar içine yavaş enjeksiyon şeklinde ya 
da kas içine uygulanır.  
 
İki uygulama arasında, kusma ve alınan dozun çıkarılması da dahil 6 saat ara verilmelidir.  
 
Değişik yaş grupları  
Çocuklarda kullanımı:  
Çocuklarda ve genç erişkinlerde istemsiz hareketler (ektrapiramidal bozukluklar) oluşabilir.  
 
PRİMSEL 1 yaşın altındaki çocuklarda istemsiz hareket oluşma riskinde artış sebebiyle 
kullanılmamalıdır.  
 
Yaşlılarda kullanımı:  
Yaşlılarda böbrek rahatsızlıkları, karaciğer rahatsızlıkları ve hastanın genel sağlık durumu 
göz önünde bulundurularak doz azaltımına gidilebilir.  
 
Özel kullanım durumları  
Böbrek yetmezliği:  
Orta veya şiddetli böbr ek hastalıklarında PRİMSEL dozu azaltılmalıdır. Eğer böbrek 
rahatsızlığınız varsa doktorunuzu bilgilendiriniz.  
 
Karaciğer yetmezliği:  
Şiddetli karaciğer hastalıklarında PRİMSEL dozu azaltılmalıdır. Eğer karaciğer 
rahatsızlığınız varsa doktorunuzu bilgilend iriniz.  
  
6/9 Eğer PRİMSEL’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz . 
 
Kullanmanız gerekenden daha fazla PRİMSEL kullandıysanız  
Eğer kullanmanız gerekenden daha fazla PRİMSEL aldıysanız derhal doktorunuz ya da 
eczacınız ile iletişime geçiniz. İlacın yüksek dozda alındığı durumlarda istemsiz hareketler 
(ekstrapiramidal bozukluklar), sersemlik hissi, bilinç bozuklukları, zihin bulanıklığı, varsanı, 
hayal görme (halüsinasyon) ve k alp rahatsızlıkları görülebilir. Doktorunuz bu belirtilere 
yönelik uygun tedaviyi size uygulayabilir.  
 
PRİMSEL’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
PRİMSEL’i kullanmayı unutursanız  
Eğer PRİMSEL’in bir d ozunu almayı unutursanız, unuttuğunuz dozu atlayınız. Bir sonraki 
dozu normal zamanında alınız.  
 
Unutulan dozları dengelemek için çift doz almayınız.  
 
PRİMSEL ile tedavi sonlandırıldığında oluşabilecek etkiler  
Doktorunuzun önerisi dışında tedaviyi sonlandırmayınız. İlacın kullanımı sırasında bir 
problemle karşılaşırsanız doktorunuza danışınız.  
 
 
4. Olası yan etkiler  nelerdir?  
Tüm ilaçlar gibi, PRİMSEL’in içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olu rsa, PRİMSEL’i kullanmayı durdurunuz  ve DERHAL 
doktorunuza bildiriniz veya size en yakın hastanenin acil bölümüne  başvurunuz:  
− Baş veya boyunda istemsiz hareketler. Bu etkiler çocuklarda ve genç erişkinler ile ilacın 
yüksek dozda uygulanması sonucu meydana gelebilmektedir. Bu belirtiler genellikle 
tedavinin başlangıcında oluşabildiği gibi bazen tek doz ilaç alımından sonra da meydana 
gelebilir. Uygun tedavi ile istenmeyen bu etkiler ortadan  kalkar.  
− Yüksek ateş, kan basıncında yükselme, istem dışı kas kasılma ları (konvülsiyonlar), 
terleme, tükürük salgısında artış nöroleptik malign sendrom adı verilen bir rahatsızlığın 
belirtileri olabilir.  
− Kaşıntı, deri kızarıklığı, yüzde, dilde ve boğazda şişme, nefes almada güçlük, ciddi bir 
alerjik reaksiyonun belirtileri  olabilir.  
  
7/9 PRİMSEL tedavisi sonrasında bazı kişilerde oluşan yan etkilerin bir listesi aşağıdaki 
kategorilerde gösterildiği şekilde sıralanmıştır. Bu liste yan etkilerin oluşma sıklığına göre aza 
doğru sınıflandırılmıştır:  
 
Çok yaygın  : 10 hastanın en az 1'inde  görülebilir  
Yaygın   : 10 hastanın 1’inden az, fakat 100 hastanın 1’inden fazla görülebilir.  
Yaygın  olmayan  : 100 hastanın 1’inden az, fakat 1.000 hastanın 1’inden fazla görülebilir.  
Seyrek   : 1.000 hastanın 1’inden az, fakat 10.000 hastanın 1’inden fazla görülebilir.  
Çok seyrek  : 10.000 hastanın 1’inden az  görülebilir.  
Bilinmiyor  : Eldeki verilerden hareketle tahmin  edilemiyor.  
 
Çok yaygın:  
− Uyuklama  
 
Yaygın:  
− Depresyon  
− Tik, titreme, kas kasılmaları (sertlik, katılık) gibi istemsiz  hareketler  
− Parkinson hastalığına benzer belirtiler (titreme,  katılık)  
− Huzursuzluk  
− Kan basıncında düşme (özellikle  I.V. uygulamada)  
− İshal  
− Güçsüzlük  
 
Yaygın olmayan:  
− Kanda, prolaktin adı verilen hormonun seviyelerinde artış ile erkeklerde ve kadınlarda süt 
oluşturması  (hiperprolaktinemi)  
− Adet olamama veya adet döngüsünde düzensizlik  (amenore)  
− Halüsinasyon (varsanı, hayal  görme)  
− Bilinçte  azalma  
− Kalp atım hızında azalma (bradikardi, özellikle I.V. uygulamada)  
− Aşırı duyarlılık  (hipersensitivite)  
− Kaslarda istemsiz kasılmala rın neden olduğu hareket bozukluğu  (distoni)  
− İstemli hareketlerde bozukluk  (diskinezi)  
 
Seyrek:  
− Zihin karışıklığı  (konfüzyon)  
− İstem dışı kas kasılmalar (konvülsiyonlar, genellikle sara  hastalarında)  
− Memelerden süt boşalması  (galaktore)  
 
Bilinmiyor:  
− Anormal  kan pigment seviyeleri; bu durum derinizde renk değişikliğine neden olabilir  
8/9 (methemoglobinemi,  sülfhemoglobinemi)  
− Meme büyümesi  (jinekomasti)  
− Özellikle yaşlı hastalarda uzun süreli kullanımda (ağız, dil, kol ve bacak gibi uzuvlarda) 
istemsiz kas spazmları (tardif  diskinezi)  
− Nöroleptik malign  sendrom adı verilen bir rahatsızlığın belirtileri olabilen yüksek ateş, 
kan basıncında yükselme, istem dışı kas kasılmaları (konvülsiyonlar), terleme, tükürük 
salgısında  artış 
− EKG ölçümleri ile görülebilen kal p atım hızında  değişiklikler  
− Kalp durması kardiyak arrest)  
− Şok (kan basıncında şiddetli düşüş, özellikle I.V. uygulamada)  
− Bayılma (özellikle I.V. uygulamada)  
− Ciddi olabilen alerjik reaksiyon (özellikle I.V. uygulamada)  
− Çok yüksek kan basıncı (feokromositom a hastalarında)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer al an “İlaç Yan Etkileri Bildirimi” ikonuna tıklayarak 
ya da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakk ında daha fazla bilgi edinilmesine katkı sağlamış 
olacaksınız.  
 
5. PRİMSEL’in saklanması  
PRİMSEL’i çocukların göremeyeceği, erişemeyeceği yerlerde ve ambalajında saklayınız.  
 
25°C’nin altındaki oda sıcaklığında, ışıktan koruyarak saklayınız.  
 
Son kullanma tarihiyle uyumlu olarak kullanınız.  
Ambalajın üzerinde belirtilen son kullanma tarihinden sonra PRİMSEL’i kullanmayınız.  
 
Eğer üründe ve/veya ambalajında bozukluklar fark ederseniz PRİMSEL’i kullanmayınız.  
 
Son kullanma tarihi geçmiş veya kullanı lmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
   
9/9 Ruhsat Sahibi:  
Osel İlaç San. ve Tic. A.Ş.  
Akbaba Mah. Maraş Cad. No: 52 34820  
Beykoz / İstanbul  
 
Üretim Yeri: 
Osel İlaç San. ve Tic. A.Ş.  
Akbaba Mah. Maraş Cad. No: 52 34820  
Beykoz / İstanbul  
 
Bu kullanma  talimatı  ../../ tarihinde onaylanmıştır.  