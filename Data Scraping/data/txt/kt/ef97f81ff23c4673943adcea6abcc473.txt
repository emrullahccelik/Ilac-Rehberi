1  KULLANMA TALİMATI  
 
ANDULAX 100 mg infüzyonluk çözelti hazırlamada kullanılacak konsantre için toz  
Damar içine uygulanır.  
Steril 
 
• Etkin madde: Her flakon 100 mg anidulafungin içerir.  
• Yardımcı maddeler: Fruktoz, mannitol (E421), polisorbat 80 (E433), tartarik asit (E334),  
sodyum hidroksit veya  hidroklorik asit (pH  ayarı  için) 
 
Bu Kullanma Talimatında:  
1. ANDULAX  nedir ve ne için  kullanılır?  
2. ANDULAX ’ı kullanmadan önce dikkat edilmesi  gerekenler  
3. ANDULAX  nasıl  kullanılır?  
4. Olası yan etkiler  nelerdir?  
5. ANDULAX ’ın saklanması  
 
Başlıkları yer almaktadır. 
 
1. ANDULAX nedir ve ne için  kullanılır?  
 
ANDULAX 1 flakon içinde 100 mg’lık infüzyon amaçlı çözelti için toz halinde bulunur. 
İnfüzyon amaçlı  çözelti tozu beyaz veya beyaza yakın renkte liyofilize bir tozdur. 
Sulandırılarak hazırlanan çözelti berrak olmalı, görülebilir parçacık içermemelidir.  
 
Etkin mad de anidulafungindir. 
Anidulafungin ekinokandin adı verilen bir ilaç grubundandır. Bu ilaçlar ciddi mantar 
enfeksiyonlarının tedavisinde kullanılmaktadır. 
 
Anidulafungin fungal hücre duvarının bir bileşeninin (1,3- β-D-glukan) üretimini engeller. 
Anidulafungine maruz kalan mantar hücreleri, tamamlanmamış veya kusurlu hücre duvarlarına sahip olur ve üreyemez hale gelirler. Anidulafungin invazif kandidiyazis (kandidemi dahil) olarak adlandırılan bir mantar enfeksiyonu türünü tedavi etmek için verilme ktedir. Bu enfeksiyon kanda ve vücudun iç organlarında yerleşir. Enfeksiyona  Candida 
adı verilen mantar hücreleri (maya) neden olur.  
 
 
  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını  saklayınız. Daha sonra tekrar  okumaya  ihtiyaç 
duyabilirsiniz. 
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı  söyleyiniz . 
• Bu talimatta yazılanlara aynen uyunuz . İlaç hakkında size önerilen dozun   dışında 
yüksek veya düşük doz kullanmayınız. 2  2. ANDULAX’ı  kullanmadan önce dikkat edilmesi gerekenler  
ANDULAX’ı  aşağıdaki durumlarda KULLANMAYINIZ  
- Eğer   ANDULAX ’ın   etkin   maddesi   olan   anidulafungine,   diğer   ekinokandinlere    (örn.  
kaspofungin asetat) veya ANDULAX’ı n herhangi bir bileşenine alerjikseniz (aşırı 
duyarlıysanız).  
 
ANDULAX’ı  aşağıdaki durumlarda DİKKATLİ KULLANINIZ  
Eğer;  
• kaşıntı, hırıltılı nef es alma, cilt lekelenmesi gibi alerjik reaksiyon belirtileri varsa  
• döküntü, kurdeşen, kaşıntı, kızarıklık gibi infüzyon ile ilgili reaksiyon belirtileri  varsa  
• nefes darlığı, baş dönmesi veya bayılma hissi oluşursa doktorunuzu bilgilendiriniz.  
 
Doktorunuz tedaviniz sırasında karaciğer ile ilgili bir problem gelişmesi durumunda karaciğer 
fonksiyonlarınızı yakından izlemeye karar verebilir. 
Ayrıca ANDULAX  ile tedaviniz sırasında anestezi verilirse doktorunuz sizi yakından izlemek 
isteyebilir.  
 
Bu uyarılar geç mişteki herhangi bir dönemde dahi olsa sizin için geçerliyse lütfen doktorunuza  
danışınız.  
 
ANDULAX’ı n yiyecek ve içecek ile kullanılması  
ANDULAX damar içine uygulanan bir ilaç olduğundan yiyecek ve içecek ile etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
 
ANDULAX ’ın hamile kadınlarda etkileri bilinmemektedir. Bu yüzden ANDULAX’ı n 
hamilelik döneminde kullanılması önerilmez. Doğurma potansiyeli olan kadınlarda etkili 
doğum kontrol yöntemleri kullanılmal ıdır. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
ANDULAX ’ın emziren kadınlarda süte geçip geçmediği bilinmemektedir. ANDULAX 
emzirme sırasında kullanılmamalıdır. Emzirirken ANDULAX kullanmadan önce doktorunuza 
ya da eczacınıza danışınız.  
 
Araç ve makine kullanımı  
Herhangi bir makine kullanabilme ya da sürebilme üzerindeki etkilerine ilişkin araştırma yapılmamıştır.  
 
ANDULAX’ı n içeriğinde bulunan bazı yardımcı maddeler hakkında önemli bilgiler  
Bu tıbbi ürün 100 mg fruktoz içermektedir. Doktorunuz tarafından bazı şeker cinslerine karşı 
duyarlılık gösterdiğiniz belirlenmiş ise, bu tıbbi ürünü almadan önce doktorunuza danışınız. Fruktoz duyarlılığına ilişkin nadir kalıtsal sorunları olan hastalar bu ilacı kullanmamalıdır. 
Bu tıbbi ürünün her dozu 1 mmol (23 mg)’dan az sodyum ihtiva eder, yani esasında sodyum 
içermez.  3  Diğer ilaçlar ile birlikte ku llanımı 
ANDULAX ’ın başka ilaçlarla etkileşimi veya aldığınız başka ilaçlarda herhangi bir ayarlama 
yapılmasının gerekli olması beklenmemektedir. Ancak doktorunuz veya eczacınızın onayı 
olmadan başka bir ilaca başlamayınız veya almakta olduğunuz bir ilacı kesmeyiniz.  
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ANDULAX nasıl  kullanılır?  
• Uygun kullanım ve doz/uygulama sıklığı için  talimatlar:  
ANDULAX  size her zaman bir doktor ya da sağlık uzmanı tarafından hazırlanıp verilecektir 
(hazırlama yöntemleriyle ilgili daha ayrıntılı bilgi talimatların sonunda sadece tıp ve sağlık uzmanlarına ayrılan bölümde yer almaktadır).  
Tedavi ilk gün 200 mg’lık bir yükleme dozuyla başlar, ardından günlük idame dozu olan 100 
mg ile devam eder.  
Doktorunuz tedavinizin süresini belirleyerek her gün ne kadar ANDULAX almanız gerektiğini 
saptayacak, ilaca nasıl cevap verdiğinizi ve durumunuzu izleyecektir.  
Genel olarak, tedaviniz kanınızda Candida’ nın tespit edildiği son günün ardından en az 14 gün 
daha devam etmelidir.  
 
• Uygulama yolu ve  metodu: 
ANDULAX yükleme dozu için en az 3 saat, idame dozu için en az 1.5 saat boyunca damardan  
yavaş infüzyon yoluyla günde bir kez verilmelidir.  
 
• Değişik yaş grupları: 
 
Çocuklarda  kullanımı:  
ANDULAX 18 yaş altındaki hastalara verilmemelidir.  
 
Yaşlılarda kullanımı:  
Doz ayarlaması gerekli değildir.  
 
• Özel kullanım durumları:  
Böbrek / K araciğer  yetmezliği  
Doz ayarlaması gerekli  değildir.  
 
Eğer ANDULAX ’ın etkisinin çok güçlü veya zayıf olduğuna dair bir izle niminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla ANDULAX kullandıysanız:  
ANDULAX ’dan kullanmanız gerekenden fazlasının size verildiğini düşünüyorsanız doktorunuz 
veya eczacınız ile konuşunuz. 
 
ANDULAX’ı  kullanmayı unutursanız:  
Bu ilaç size yakın tıbbi gözetim altında verildiğinden dozun atlanması pek olası değildir. Yine  
de dozun atlandığını düşünüyorsanız, doktorunuza veya eczacınıza söyleyiniz.  
 Unutulan dozları dengelemek için çift doz almayınız. 
 
 
  4  ANDULAX ile tedavi sonlandırıldığında oluşabilecek etkiler  
ANDULAX tedavisi doktorunuz tarafından sonlandırıldığında herhangi bir etki yaşamamanız  
gerekir.  
Mantar enfeksiyonunun yeniden başlamasını önlemek amacıyla doktorunuz ANDULAX ile 
tedaviniz sonrasında size başka bir ilaç yazabilir.  
 
Eğer hastalığınızın belirtilerini yeniden görürseniz, hemen doktorunuza veya bir sağlık 
uzmanına haber veriniz. 
 
Bu ürünün kullanımıyla ilgili başka sorularınız varsa, doktorunuz ya da eczacınıza danışınız.  
 
4. Olası yan etkiler  nelerdir?  
Tüm ilaçlar gibi ANDULAX ’ın içeriğinde bulunan maddelere duyarlı kişilerde yan etkiler 
olabilir ancak bu etkiler herkeste görülmez.  
 
Yan etki ler aşağıdaki kategorilerde gösterildiği şekilde sıralanmıştır. 
Çok yaygın  : 10 hastanın en az 1 inde  görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir. 
Seyrek  : 1.000 hastanın birinden az 10.000 hastanın birinden fazla  görülebilir.  
Çok seyrek  : 10.000 hastanın birinden az görülebilir.   
Bilinmiyor  : Eldeki verilerden hareketle tahmin  edilemiyor.  
 
Aşağıdakilerden  biri olursa,  ANDULAX’ı   kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne  başvurunuz  
• Hayatı tehdit edici alerjik reaksiyonlar (hırıltı ile birlikte nefes almada  güçlük)  
• Var olan döküntünün şiddetlenmesi 
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin ANDULAX ’a karşı alerjiniz var demektir. Acil tıbbi müdahaleye veya hastaneye yatırılmanıza 
gerek olabilir.  
Bu çok ciddi yan etkilerin hepsi oldukça seyrek görülür. 
 
Aşağıd akilerden herhangi birini farkederseniz hemen doktorunuza bildiriniz ve ya size en 
yakın hastanenin acil bölümüne başvurunuz  
• Konvülsiyon (nöbet)  
• Yüz kızarması  
• Döküntü, kaşıntı  
• Sıcak  basması  
• Kurdeşen  
• Havayollarındaki kasların ani kasılarak hırıltı veya öksürüğe sebep olması  
• Nefes almada güçlük  
 
Bunların hepsi ciddi yan etkilerdir. Acil tıbbi müdahale gerekebilir.  
 
Diğer yan  etkiler:  
Çok yaygın:  
• Kan potasyum düzeyinin normalin altına düşmesi  (hipokalemi)  
• İshal  
• Mide  bulantısı  5   
Yaygın:  
• Konvülsiyon (nöbet)  
• Baş ağrısı  
• Kusma  
• Karaciğer fonksiyonunu gösteren kan değerlerinde  değişiklik  
• Döküntü, kaşıntı  
• Böbrek fonksiyonunu gösteren kan değerlerinde  değişiklik  
• Safra akışının yavaşlaması veya durması  (kolestaz)  
• Kan şekerinde  artış 
• Yüksek tansiyon  
• Düşük tansiyon  
• Havayollarındaki kasların ani kasılarak hırıltı veya öksürüğe sebep olması  
• Nefes  darlığı  
 
Yaygın olmayan:  
• Kanda pıhtılaşma ile ilgili bozukluklar  
• Yüz kızarması  
• Sıcak  basması  
• Karın  ağrısı  
• Kurdeşen  
• İnfüzyon yeri  ağrısı  
 
Bilinmiyor:  
• Hayatı tehdit edici alerjik  reaksiyonlar  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer al an "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi ’ 
ne (TÜFAM) bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. ANDULAX’ı n saklanması  
Çocukların göremeyeceği, erişemeyeceği yerlerde ve ambalajında saklayınız. 
 
2ºC-8ºC’de buzdolabında saklayınız. 25ºC’ye kadar sıcaklıklara 48 saat maruz kalabilir. 
Sulandırılmış çözelti 1 saate kadar 2- 25ºC’de saklanabilir. 
Sulandırılmış çözelti %0.9 NaCl veya %5 glukoz çözeltileri ile seyreltildikten 2-8ºC’de 
buzdolabında saklanmalıdır ve 24 saat içinde kullanılmalıdır. 
Dondurmayınız. 
 
Kullanma talimatının sonunda b u ilacı uygulayacak sağlık personeli için ayrılan bölümde  
sulandırarak hazırlanan ve seyreltilen ANDULAX  saklama koşulları ayrıntılı olarak verilmiştir.  
 6  Çevreyi korumak amacıyla kullanmadığınız ANDULAX’ ı şehir suyuna veya çöpe atmayınız. 
Bu konuda eczacınıza danışınız.  
  
Son kullanma tarihiyle uyumlu olarak kullanınız. 
 Ambalajdaki son kullanma tarihinden sonra ANDULAX ’ı kullanmayınız. 
 
Eğer üründe ve/veya ambalajında bozukluklar fark ederseniz ANDULAX ’ı kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine  veriniz. 
 
Ruhsat Sahibi:   
Centurion İlaç San. ve Tic. A.Ş.  Beşiktaş -İstanbul  
 
Üretim Yeri:   
Centurion İlaç  San. ve Tic. A.Ş. 
Sincan/Ankara  
 
 
Bu kullanma talimatı 04/ 04/2022 tarihinde onaylanmıştır.  7   
AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR.  
 
ANDULAX enjeksiyonluk su ile sulandırılarak hazırlanmalı, ardından infüzyon amacıyla 
SADECE 9 mg/ml (%0,9) sodyum klorür ya da infüzyon amaçlı 50 mg/ml (%5) glukoz ile 
seyreltilmelidir. Sulandırılarak hazırlanan ANDULAX ’ın infüzyon amaçlı 9 mg/ml (%0,9) 
sodyum kl orür veya infüzyon amaçlı 50 mg/ml (%5) glukozdan farklı ilaçlarla, intravenöz 
maddelerle veya katkı maddeleriyle geçimliliği saptanmamıştır.  
 
Sulandırarak Hazırlama Her bir flakonu 3,33 mg/ml’lık bir konsantrasyon sağlayacak şekilde 30 ml enjeksiyonluk su ile aseptik bir şekilde sulandırın. Sulandırma işlemi en fazla 5 dakika sürmelidir. Sulandırılan çözelti berrak olmalı ve gözle görülür partikül madde içermemelidir. Ardından yapılan  seyrelti 
sonrasında, eğer partikül ya da renk değişimi saptanırsa çözelt inin atılması gerekir.  
 
Derhal seyreltilerek kullanılması gerekmiy orsa, sulandırılan çözelti 2- 25ºC arasında 
saklanmalıdır. 1 saat içerisinde seyreltilmelidir.  
 
Seyreltme ve İnfüzyon  
Sulandırılarak hazırlanan flakonun içeriğini infüzyon amaçlı 9 mg/ml (%0,9) sodyum klorür veya infüzyon amaçlı 50 mg/ml (%5) glukoz içeren bir IV torbasına (veya şişesine) aseptik   bir şekilde aktararak, 0,77 mg/ml’lik bir anidulafungin konsantrasyonu elde ediniz. Aşağıdaki tablo her doz için gereken hacimleri  göstermektedir.  
 
ANDULAX Kullanımı için Seyreltme Gereklilikleri 
  
     
Aİnfüzyon amaçlı 9 mg/ml (%0,9) sodyum klorür veya infüzyon amaçlı 50 mg/ml (%5) glukoz.  
Bİnfüzyon çözeltisinin konsantrasyonu 0,77 mg/ml’dır.  
 
Çözelti ve kabın imkan verdiği ölçüde parenteral ilaçlar kullanım öncesi görsel olarak partikül 
madde ve renk değişimi için kontrol edilmelidir. Partikül madde ya da renk değişimi varsa, çözeltiyi atınız.  
 
İnfüzyon hızı 1,1 mg/dakikayı (talimatlara göre çözündürüldüğünde ve seyreltiğinde 1,4 ml/dk’ya eşdeğer) geçmemelidir.  
 
Seyreltilmiş infüzyon çözeltisi derhal kullanılmayacak ise 2 -8ºC’de saklanmalıdır. 24 saat 
içerisinde kullanılmalıdır.  
 
Sadece tek kullanımlıktır.  Doz Kit 
Sayısı  Sulandırılara k 
Oluşturulan Hacim  İnfüzyon  
HacmiA Toplam 
İnfüzyon Hacmi
B İnfüzyon 
Hızı Minimu m 
İnfüzyon Süresi  
100 mg  1 30 ml  100 ml  130 ml  1,4 ml/dk  90 dk  
200 mg  2 60 ml  200 ml  260 ml  1,4 ml/dk  180 dk  
 