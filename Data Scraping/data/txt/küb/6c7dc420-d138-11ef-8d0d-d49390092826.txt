KISA ÜRÜN BİLGİSİ
1. BEŞERİ TIBBİ ÜRÜNÜN ADI
İSORDİL 5 mg sublingual tablet
2. KALİTATİF VE KANTİTATİF BİLEŞİM
Etkin Madde:
İzosorbid dinitrat, sulandırılmış %25’lik 20.00 mg*
* % 25 potens üzerinden hesaplanmıştır.
Yardımcı maddeler:
Laktoz 10,000 mg
Diğer yardımcı maddeler için 6.1’e bakınız.
3. FARMASÖTİK FORM
Sublingual tablet
Yuvarlak, düz kenarlı, düzgün yüzeyli, açık pembe renkli tabletlerdir.
4 . KLİNİK ÖZELLİKLER
4.1 Terapötik endikasyonlar
İSORDİL 5 mg sublingual tablet;
• Anjina pektorisin akut tedavisinde,
• Akut sol kalp yetersizliğinde kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Dilaltı tabletler, anjina tedavisinde 5-10 dakikada bir 2,5- 5 mg dozlarda, 15- 30 dakika içinde
maksimum 3 kez alınacak şekilde kullanılabilir.
Hasta, yapacağı aktivitenin bir anjina atağına neden olabileceğini seziyorsa, aktiviteye başlamadan 15
dakika önce 2.5-5 mg izosorbid dinitrat sublingual tablet almalıdır.
İzosorbid dinitrat ve diğer nitratların plazmada 24 saat süre boyunca bulunması, inatçı tolerans
gelişmesine neden olur. Tolerans gelişimini minimuma indirmek için ardışık herhangi iki doz arasında
14 saat zaman (08.00, 14.00 ve 18.00 gibi) bırakılmalıdır. Sublingual tabletler için bu süre 14 saatten
uzun olmalıdır.Uygulama şekli:
Tabletler ezilmeden dil altına yerleştirilir ve burada erimeye bırakılır. İlacın yutulması gerekmediği için
başka bir sıvıya gerek yoktur. Tabletler kesinlikle parçalanmamalı ve çiğnenmemelidir.
Özel popülasyonlara ilişkin ek bilgiler:
Böbrek/ Karaciğer yetmezliği:
Ciddi karaciğer ve böbrek yetmezliğinde hastalar dikkatle izlenmelidir. Sirozlu hastalarda izosorbid
dinitrat konsantrasyonları yükselebilir.
Pediyatrik popülasyon:
Çocukluk çağında etkililik ve güvenliliği henüz kesinlik kazanmamıştır. Bu nedenle kullanılmamalıdır.
Geriyatrik popülasyon:
Yaşlı hastalarda önerilen en düşük dozlarla başlanmalı ve doz yukarı doğru titre edilmelidir.
4.3 Kontrendikasyonlar
• İzosorbit dinitrata veya ilacın içerdiği maddelerden herhangi birine aşırı duyarlılığı olan hastalar
• Organik nitratlara aşırı duyarlılığı bulunan hastalar,
• Fosfodiesteraz-5 (PDE-5) inhibitörleri (sildenafil, tadalafil veya vardenafil) ile birlikte kullanımı
• Dar açılı glokom (göz içi basınç artabilir)
• Kafa travması veya serebral hemoraji (kafa içi basıncı artabilir)
• Şiddetli anemi
• Aşırı düşük kan basıncı (Sistolik kan basıncının 90 mmHg’nin altında olması)
• Dolma basıncı düşük akut miyokard infarktüsü
• Akut dolaşım yetmezliği
• Hipovolemi
• Kardiyojenik şok (uygun önlemlerle yeterli bir diyastol sonu basıncının sağlanamadığı
durumlarda)
• Konstriktif perikardit
• Hipertrofik obstrüktif kardiomiyopati
• Kardiyak tamponad
4.4 Özel kullanım uyarıları ve önlemleri
Akut miyokard infarktüsünün ilk günlerinde yararlılığı tam olarak tespit edilmemiştir. İnfarktüsün erken
döneminde organik nitrat tedavisi seçildiği takdirde hipotansiyon ve taşikardinin zararlı etkileri göz
önüne alınmalı ve hemodinamik izleme ile sık klinik değerlendirme ihmal edilmemelidir.
İzosorbid dinitratın vazodilatatör etkisinin sildenafil, tadalafil ve vardenafil gibi PDE-5
inhibitörleri ile artması ciddi hipotansiyon ile sonuçlanabilir. Bu etkileşimin süreye ve doza
bağlılığı ve uygun destekleyici tedavi araştırılmamıştır, ancak nitrat doz aşımı gibi tedavi edilmesi
(hastanın bacaklarının havaya kaldırılması, santral sıvı hacminin arttırılması) uygun
gözükmektedir. (Bakınız bölüm 4.3)
İzosorbid dinitrat ile çok düşük dozlarda dahi ciddi ortostatik hipotansiyon görülebilir. Bu nedenle
diüretik tedavisine bağlı olarak kan volümü azalmış olan veya sistolik kan basıncı 90 mm Hg’nın altında
olan hastalarda ilaç uygulanırken dikkatli olunmalıdır. Nitratlarla oluşan hipotansiyon ile birlikte
paradoks bradikardi ve anjina pektoris ağrısının artması görülebilir.
1/8
İSORDİL 5 mg sublingual tabletHipotiroidi, hipotermi, malnutrisyon, ciddi karaciğer ve böbrek yetmezliğinde dikkatli kullanılmalıdır.
Nitrat tedavisi, hipertrofik kardiyomiyopatinin neden olduğu anjinayı şiddetlendirebilir.
Konstriktif perikardit, kardiyak tamponad, düşük dolma basınçları, aort ve mitral kapak yetmezliği
durumlarında dikkatli olunmalıdır.
Özellikle labil dolaşım işlevi bulunan hastalarda, ilk dozdan sonra dolaşım yetmezliği belirtileri artabilir.
İzosorbid dinitrata karşı tolerans geliştikçe sublingual nitrogliserinin ekzersiz toleransı üzerindeki etkisi
azalacaktır.
Bazı hastalarda postural hipotansiyon belirtileri ve senkop görülebilir.
24 saatlik sürenin 12 saatinde devamlı nitrogliserin uygulanan klinik çalışmaların bazılarında, ilacın
verilmediği dönemlerde tedavi öncesine göre anjina ataklarının daha kolay ortaya çıktığı, hemodinamik
rebound etki olduğu ve egzersiz toleransının azaldığı görülmüştür. Bu gözlemlerin rutin klinik
kullanımdaki önemi henüz bilinmemektedir. Ancak izosorbid dinitrat ile tedavinin sonlandırılmasında
ilacın ani olarak değil, yavaş yavaş azaltılarak kesilmesi uygun olur.
Beta blokerler ve kalsiyum kanal blokerleri ile organik nitratların birlikte kullanılması halinde belirgin
semptomatik ortostatik hipotansiyon oluştuğu bildirilmiştir. Böyle durumlarda her iki ilacın dozlarının
ayarlanması gereklidir.
İSORDİL her dozda 10 mg laktoz içerir. Nadir kalıtımsal galaktoz intoleransı, Lapp laktoz yetmezliği ya
da glikoz, galaktoz malabsorbsiyon problemi olan hastaların bu ilacı kullanmamaları gerekir. Ayrıca
içerdiği oranda laktoz, diyabetes mellitus hastalarında da göz önünde bulundurulmalıdır.
4.5 Diğer tıbbi ürünler ile etkileşimler ve diğer etkileşim şekilleri
İzosorbid dinitratın vazodilatör etkisi diğer vazodilatörle aditif etkileşebilir.
Nitratların hipotansif etkilerine duyarlı olan şahıslarda alkol ile bu duyarlılık artar.
İzosorbid dinitrat doğrudan damar düz kasını etkiler bu nedenle son ortak yolu damar düz kası olan
diğer ajanların etkisi azalır ya da artar.
İzosorbid dinitrat, mikrozomal enzimlerden CYP3A4’ün majör substratıdır. Bu nedenle CYP3A4
inhibitörleri, izosorbid dinitrat düzeylerini ve etkisini artırabilirler (Örneğin, azol grubu antifungaller,
klaritromisin, diklofenak, doksisiklin, eritromisin, imatinib, izoniyazid, nefazodon, nikardipin, propofol,
proteaz inhibitörleri, kinidin, telitromisin ve verapamil)
CYP3A4 indükleyicileri ise izosorbid dinitrat düzeylerini ve etkisini azaltabilirler (örneğin
aminoglutethimid, karbamazepin, nafsilin, nevirapin, fenobarbital, fenitoin ve rifamisinler)
Nitratlar alındıktan sonra, sildenafil, tadalafil, veya vardenafil kullanılabilmesi için en az 24 saat
geçmesi beklenmelidir.
2/8
İSORDİL 5 mg sublingual tabletBeta blokerler ve kalsiyum kanal blokerleri ile organik nitratların birlikte kullanılması halinde belirgin
semptomatik ortostatik hipotansiyon oluştuğu bildirilmiştir. Böyle durumlarda her iki ilacın dozlarının
ayarlanması gereklidir.
ACE inhibitörleri ile birlikte alındığında dolaşım kollapsı gelişebilir.
Nöroleptik ve antidepresanlarla birlikte alındığında kan basıncını düşürücü etki artar.
Ergotaminle birlikte kullanıldığında, dihidroergotamin konsantrasyonu artacağı için kan basıncını
yükseltici etkisi şiddetlenebilir.
Özel popülasyonlara ilişkin ek bilgiler
Hiçbir etkileşim çalışması yapılmamıştır.
Pediyatrik popülasyon:
Hiçbir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Bu konuda veri bulunmamaktadır.
Gebelik dönemi
Hayvanlar üzerinde yapılan çalışmalar, gebelik ve-veya embriyonal/fetal gelişim/ve-veya/ doğum/ve-
veya/doğum sonrası gelişim üzerindeki etkiler bakımından yetersizdir (Bakınız bölüm 5.3). İnsanlara
yönelik potansiyel risk bilinmemektedir İSORDİL, anne için çok gerekli olduğu durumlar dışında
gebelik döneminde kullanılmamalıdır.
Laktasyon dönemi
İzosorbid dinitratın insan ya da hayvan sütü ile atılmasına ilişkin yetersiz bilgi mevcuttur. Memedeki
çocuk açısından bir risk olduğu göz ardı edilemez. Emzirmenin durdurulup durdurulmayacağına ya da
İSORDİL tedavisinin durdurulup durdurulmayacağına/tedaviden kaçınılıp kaçınılmayacağına ilişkin
karar verirken, emzirmenin çocuk açısından faydası ve İSORDİL tedavisinin emziren anne açısından
faydası dikkate alınmalıdır.
Üreme yeteneği/Fertilite
Bu konuda insanlara yönelik veri bulunmamaktadır.
4.7 Araç ve makine kullanımı üzerindeki etkiler
Başağrısı, yorgunluk ve baş dönmesi gibi hastanın araç ve makine kullanımını etkileyebilecek durumlar
gelişebileceğinden hastalar bu konuda uyarılmalıdır.
3/8
İSORDİL 5 mg sublingual tablet4.8 İstenmeyen etkiler
İzosorbid dinitrata bağlı istenmeyen etkiler genellikle doza bağımlıdır ve vazodilatör etkisinden
kaynaklanmaktadır. En sık bildirilen ve ciddi olabilen yan etki baş ağrısıdır.
Çok yaygın (≥1/10); yaygın ≥1/100, <1/10); Yaygın olmayan (≥1/1000, ≤1/100); Seyrek (≥1/10.000,
<1/1000); Çok seyrek (<1/10.000), izole bildirimler dahil, bilinmiyor (eldeki verilerden hareketle
tahmin edilemiyor)
Kan ve lenf sistemi bozuklukları
Çok seyrek: Methemoglobinemi (genelde yüksek dozlarda görülür)
Sinir sistemi bozuklukları
Çok yaygın: Baş ağrısı (“Nitrat başağrısı”) tedavinin başlangıcında görülen başağrısı, devam edildiğinde
hastaların birçoğunda düzelir veya geriler.
Bilinmiyor: Kan basıncında düşmeye bağlı sersemlik, kan basıncı düşmesine bağlı gelişen geçici baş
dönmesi ve yorgunluk atakları, huzursuzluk
Göz bozuklukları
Bilinmiyor: Bulanık görme
Kardiyovasküler bozukluklar
Çok yaygın: Vazodilatasyon
Yaygın: Postural hipotansiyon, refleks taşikardi
Yaygın olmayan: Hipotansiyon (bazı hastalarda tedavinin kesilmesini gerektirebilir)
Seyrek: Senkop, artmış angina pectoris semptomları, rebound hipertansiyon, kardiyovasküler kollaps,
taşikardi, şok, sıcak basması, periferik ödem
Bilinmiyor: Solukluk, soğuk terleme
Gastrointestinal bozukluklar
Yaygın olmayan: Bulantı, kusma
Bilinmiyor: Kabızlık, dışkı inkontinansı, ağız kuruluğu
Deri ve deri altı doku hastalıkları
Yaygın olmayan: Alerjik deri reaksiyonları (örn; döküntü)
Çok seyrek: Eksfoliyatif dermatit, anjioödem, Stevens Johnson Sendromu
Böbrek ve idrar bozuklukları
İdrar inkontinansı
İSORDİL ile tedavi sırasında, hipoventile alveolar bölgelerdeki kan akışının göreceli olarak
redistribüsyonu nedeniyle geçici bir hipoksemi yaşanabilir. Özellikle koroner arter hastalığı olan
hastalarda bu durum miyokardiyal hipoksiye yol açabilir.
4/8
İSORDİL 5 mg sublingual tablet4.9 Doz aşımı ve tedavisi
Semptomlar : Kan basıncında ani düşme; inatçı ve şiddetli baş ağrısı, baş dönmesi, çarpıntı; görme
bozuklukları, deride kızarıklık ve terleme (daha sonra soğuma ve siyanoz), bulantı ve kusma (kolikle
birlikte bazen kanlı diyare), senkop, siyanoz ve anoksi ile methemoglobinemi, önce hiperpne, sonra
dispne ve yavaş solunum, nabızda yavaşlama (dikrot ve intermitan), kalp bloğu; konfüzyon, ateş ile
birlikte kafa içi basınç artması, paralizi, koma ve klonik konvülsiyonlar, hatta dolaşım kollapsı sonucu
ölüm görülebilir.
Aşırı doza bağlı semptomların ilacın hangi miktarda alınması ile ortaya çıktığı ve hayatı tehdit edici
miktarı bilinmemektedir.
İlacın diyaliz edilebilir olup olmadığı bilinmemektedir.
Tedavi : Gastrik lavaj uygulanmaktadır, ancak etkili olduğu kanıtlanmamıştır. Hasta şok pozisyonunda
yatırılmalı ve ekstremitelerine pasif hareketler yaptırılarak venöz dönüşe yardımcı olunmalıdır. Gerekli
olduğu takdirde oksijen ve yapay solunum sağlanmalıdır.
Methemoglobinemi mevcutsa metilen mavisinin % 1’lik solüsyonu 1-2 mg/kg olarak intravenöz
uygulanmalıdır.
Methemoglobin: Organik nitratların mutad dozlarda uygulanması ile methemoglobinemi nadir olarak
bildirilmiştir. Methemoglobin oluşması doza bağımlıdır ve genetik olarak methemoglobin oluşmasına
eğilimli kişilerde mutad dozlarda uygulanan organik nitratlarla dahi zararlı konsantrasyonlarda
methemoglobin oluşabilir.
Aşırı doza bağlı oluşan hipotansiyonda epinefrin uygulanması etkili değildir ve epinefrin ve benzerleri
ilaçlar kontrendikedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Kalp hastalıklarında kullanılan vazodilatörler – organik nitratlar
ATC kodu: C01DA08
Etki mekanizması : İSORDİL’in temel farmakolojik etkisi, nitrik oksit (NO) donörü gibi etki göstererek
guanilat siklaz enzimini uyarıp hücre içinde siklik-GMP konsantrasyonunu yükselterek damar düz
kasını gevşetmesidir. Böylelikle arterlerde ve özellikle venlerde vazodilatasyon sağlanır. Büyük venler
de dahil postkapiller damarların dilatasyonu ile kan periferde göllenir. Bunun sonucunda venöz dönüş
azalır ve sol ventrikül diyastol sonu basıncında düşme sağlanır (preload). Arteriyollerin gevşemesi ile de
sistemik vasküler direnç azalır ve kan basıncı düşer (afterload).
Farmakodinamik etkiler : İSORDİL’in anjina pektorisi iyileştirici etkisinin mekanizması tam olarak
bilinmemektedir. Miyokardın oksijen tüketimi ve oksijen gereksinimi İSORDİL’in arteriyel ve venöz
sistem üzerine olan etkileri ile azaltılır ve daha iyi bir arz-talep oranı sağlanır. Büyük epikardiyal
koroner arterler de İSORDİL ile genişler, ancak bu durumun anjinanın iyileşmesindeki rolü kesinlik
kazanmamıştır. Koroner arterlerdeki gevşemenin, iskemik bölgelere kollateral akımı artırdığı
düşünülmektedir.
5/8
İSORDİL 5 mg sublingual tabletİSORDİL sindirim sistemi organları, özofagus, bronş, safra, idrar yolları ve rahim düz kaslarını da aynı
mekanizma ile gevşetir.
Klinik etkililik ve güvenlilik: Tedavi edici dozlarda İSORDİL sistolik, diyastolik ve ortalama kan
basıncını özellikle ayakta duran hastalarda azaltabilir. Etkili koroner perfüzyon genellikle korunur.
Sistemik kan basıncı azalması refleks taşikardiye sebep olabilir ve miyokardın oksijen ihtiyacı bu
durumdan olumsuz etkilenir. Akut anjina pektoris atağı sırasında oluşan sol ventrikül diyastol sonu
basıncı artışının ve pulmoner kapiller “wedge” basıncı artışının İSORDİL ile azaltılabildiği
hemodinamik çalışmalarla gösterilmiştir.
5. 2 Farmakokinetik özellikler
Genel özellikler
Emilim:
İzosorbid dinitratın tamamına yakını ağız mukozasından hızla absorbe olur. Etkisi 2-10 dakika içinde
başlar ve 1-2 saat sürer. Tek doz izosorbid dinitratın biyoyararlanımı %40-50 arasındadır. Birden çok
doz sublingual izosorbid dinitratın farmakokinetiği ise bildirilmemiştir. Çoklu doz uygulamasına örnek
olarak kronik uygulanan izosorbid dinitratın biyoyararlanımı giderek artar. Sublingual tek doz
uygulamasından sonra izosorbid dinitratın serum konsantrasyonu 10-15 dakika sonra maksimum
olmuştur.
Dağılım:
İzosorbid dinitratın absorpsiyonunu takiben dağılım hacmi 2-4 L/kg’dır ve bu volüm 2-4 L/dakika
hızında temizlenir. Bu nedenle izosorbid dinitratın plazma yarılanma ömrü yaklaşık olarak 1 saattir.
Biyotransformasyon:
İzosorbid dinitratın klerensi hepatik kan akımını aştığı için önemli ölçüde ekstrahepatik metabolizma
meydana gelir. İzosorbid dinitrat, izosorbid-2-mononitrata (%15-25) ve izosorbid-5-mononitrata (%75-
85) metabolize olur. Her iki metabolitin de biyolojik aktivitesi vardır ve özellikle 5-mononitrat
metaboliti daha aktiftir.
Eliminasyon:
İzosorbid dinitratın klerensi öncelikle 2-mononitrat ve 5-mononitrata denitrasyonundan etkilenir. 5-
mononitrat yaklaşık 5 saatlik yarılanma ömrü ile izosorbite denitrasyon, 5-mononitrat glikuronide
glikuranidasyon ve sorbitole denitrasyon/hidrasyon ile, 2-mononitrat da aynı metabolik yollarla yaklaşık
2-2,5 saatte elimine olur. İdrar ve feçes yolu ile vücuttan atılır.
Doğrusallık/doğrusal olmayan durum:
Doğrusal bir farmakokinetiği vardır.
5.3 Klinik öncesi güvenlilik verileri
İzosorbid dinitratın sıçanlardaki LD değeri (akut medyan letal doz) 1100 mg/kg olarak bulunmuştur.
50
Fertilite, üreme ve teratojenite
Ağız yolundan 25 ya da 100 mg/kg/gün dozunda izosorbid dinitrat uygulanan sıçanlarda yapılan iki
kuşaklı üreme çalışmalarında dikkate değer bir patoloji olmamış ve gebeliği ya da fertiliteyi belirgin
olarak etkilememiştir.
6/8
İSORDİL 5 mg sublingual tabletİnsanlarda izosorbid dinitratın önerilen maksimum günlük dozlarının 35 ve 150 misli oral dozlarda
tavşanlarda (doza bağlı olarak artış gösteren) embriyotoksisiteye neden olduğu gösterilmiştir.
Mutajenite
İn vitro ve in vivo mutajenite testlerinde mutajen etkilere dair herhangi bir kanıt elde edilmemiştir.
Onkojenik / karsinojenik potansiyel
İzosorbid dinitratın karsinojenik potansiyelini değerlendiren uzun sureli bir hayvan çalışmasında
karsinojeniteye ilişkin bir kanıt elde edilmemiştir.
6. FARMASÖTİK ÖZELLİKLER
6.1 Yardımcı maddelerin listesi
Laktoz
Eurolake Eritrosin
Solka Flok. BW 200
Magnezyum stearat
Mısır nişastası
6.2 Geçimsizlikler
Preparatın farmasötik açıdan terkibe giren madde ve inert ambalajla herhangi bir geçimsizliği
yoktur.
6.3 Raf ömrü
36 ay
6.4 Saklamaya yönelik özel uyarılar
25°C’nin altındaki oda sıcaklığında ve kuru bir yerde saklayınız.
6.5 Ambalajın niteliği ve içeriği
50 tabletlik HDPE şişelerdedir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilecektir.
7. RUHSAT SAHİBİ
Adı : ACTAVİS İLAÇLARI A.Ş.
Adresi : Gültepe Mah. Harman Cad. Ali Kaya Sok. Polat İş Merkezi
No: 2 B Blok Kat: 1-7-8 Levent/İstanbul
Tel : 212 316 67 00
Fax : 212 264 42 68
8. RUHSAT NUMARASI
110 / 77
7/8
İSORDİL 5 mg sublingual tablet9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 06.09.1972
Ruhsat yenileme tarihi: 06.09.2011
10. KÜB’ÜN YENİLENME TARİHİ
19.01.2011
8/8
İSORDİL 5 mg sublingual tablet