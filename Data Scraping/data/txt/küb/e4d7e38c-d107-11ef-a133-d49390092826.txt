KISA ÜRÜN BİLGİSİ
1. BEŞERİ TIBBİ ÜRÜNÜN ADI
FERSİNOL 100 mg/5 ml oral çözelti
2. KALİTATİF VE KANTİTATİF BİLEŞİM
5 ml’lik oral flakon:
Etkin madde:
Demir III Hidroksit Polimaltoz Kompleksi 339,65 mg
(100 mg elementer Demir’e eşdeğer)
Yardımcı madde(ler):
Sükroz 500 mg
%70 Sorbitol 1000 mg
Sodyum Metil Parahidroksibenzoat 7,7 mg
Sodyum Propil Parahidroksibenzoat 0,85 mg
Yardımcı maddeler için 6.1.’e bakınız.
3. FARMASÖTİK FORM
Oral çözelti
Koyu kırmızı – kahverengi berrak solüsyon
4. KLİNİK ÖZELLİKLER
4.1. Terapötik endikasyonlar
Özellikle demir eksikliği anemisi başta olmak üzere tüm latent ve manifest demir
eksikliklerinin tedavisinde kullanılır.
4.2. Pozoloji ve uygulama şekli
Pozoloji/Uygulama sıklığı ve süresi:
FERSİNOL yemekler sırasında veya hemen yemekten sonra alınmalıdır.
Çocuklar (> 12 yaş), erişkin ve yaşlılar:
Latent demir eksikliği: Günde ½-1 flakon (50-100 mg)
Ciddi demir eksikliği: Günde 2-3 defa 1 flakon (200-300 mg)
Tedavi süresi, demir metabolizmasının durumuna (azalmış alım, artan ihtiyaç, patolojik
kayıp) ve eritrosit sayısının normalleşmesine bağlıdır. Manifest demir eksikliğinde
normal kan değerlerine ulaşmak ortalama 3-5 aylık tedavi ile olur.
1 / 9Latent demir eksikliğinde tedavi süresi 1-2 aydır.
Demir depolarını doldurmak için, kan parametrelerinin (Hb, Hct, eritrosit) normale
dönüşünden yaklaşık bir ay sonrasına kadar tedavi sürdürülmelidir.
Uygulama şekli:
FERSİNOL sadece ağızdan kullanım içindir.
Özel popülasyonlara ilişkin ek bilgiler:
Böbrek/karaciğer yetmezliği:
FERSİNOL, ciddi karaciğer ve böbrek hastalıklarında kullanılmamalıdır.
Pediyatrik popülasyon:
12 yaşın altındaki çocuklarda, şu anda rutin kullanım için bir dozaj rejimi tavsiye etmek
için yeterli veri mevcut değildir.
Geriyatrik popülasyon:
Yaşlılardaki uygulama aynen erişkinlerdeki gibidir.
4.3. Kontrendikasyonlar
− İçerdiği aktif veya yardımcı maddelerden birine karşı aşırı duyarlılığı olduğu
bilinenler.
− Ciddi karaciğer ve böbrek hastalıkları.
− Düzenli olarak devamlı kan transfüzyonları.
− HIV infeksiyonlu hastalarda, demir eksikliğine bağlı anemi klinik olarak
kesinleştirilmedikçe günlük demir desteği yapılmamalıdır.
− Demir yüklenmesi bulunanlarda veya demirin kullanımında bir bozukluğun söz
konusu olduğu durumlarda;
• Hemokromatozis,
• Hemosiderosis,
• Kurşun anemisi,
• Sidero akrestik anemi,
• Talasemide kontrendikedir.
2 / 9Ayrıca demir eksikliğinin neden olmadığı anemilerde (örneğin hemolitik anemi)
kontrendikedir.
4.4. Özel kullanım uyarıları ve önlemleri
• 6 yaş altı çocuklarda demir içeren ürünlerin yanlışlıkla alınması/yutulması fatal
zehirlenmelere yol açar. Aşırı dozda alınması halinde hastalar, doktor ya da zehir
danışmayı aramaları konusunda uyarılmalıdır.
• Enfeksiyona ya da malignansiye bağlı anemide, alınan demir, retiküloendotelyal
sistemde (RES) depolanır ve primer hastalığın tedavisini takiben mobilize olarak
kullanılır.
• Oral demir preparatlarının kullanımı sırasında dışkının rengi koyulaşabilir; bu durum,
normal olup herhangi bir önlem gerektirmez. Dışkıda gizli kan aranması sırasında
yanılgıya neden olmaz. Bu nedenle bu inceleme sırasında tedavinin kesilmesine gerek
yoktur.
• Mide ülseri bulunan hastalara dikkatli verilmelidir.
• Alkolizm ve intestinal inflamasyonlu durumlarda dikkatli kullanılmalıdır.
FERSİNOL yardımcı madde olarak sükroz içermektedir. Nadir kalıtımsal fruktoz
intoleransı, glukoz-galaktoz malabsorbsiyon veya sukraz-izomaltaz yetmezliği problemi
olan hastaların bu ilacı kullanmamaları gerekir.
FERSİNOL kristalleşmeyen sorbitol %70 içermektedir. Nadir kalıtımsal fruktoz
intolerans problemi olan hastaların bu ilacı kullanmamaları gerekir.
FERSİNOL içerdiği sodyum metil parahidroksibenzoat ve sodyum propil
parahidroksibenzoat nedeniyle alerjik reaksiyonlara (muhtemelen gecikmiş) neden
olabilir.
Çocuklarda demir içeren ürünlerin yanlışlıkla alınması ölümcül zehirlenmeye yol
açabilir. Çocukların erişemeyeceği yerlerde saklayınız.
4.5. Diğer tıbbi ürünler ile etkileşimler ve diğer etkileşim şekilleri
Demir (III) hidroksit polimaltoz kompleksi, kompleks şeklinde ve iyonik olmayan demir
içerdiğinden besinlerde bulunan unsurlarla (fitatlar, oksalatlar, taninler vb.) veya aynı
zamanda verilen ilaçlarla (tetrasiklinler, antiasitler gibi) etkileşimleri yoktur. Buna
3 / 9karşın demir iyonları (Ferroz tuzları), yukarıda sayılan maddelerle çözünmeyen kelatlar
oluşturarak demir emilimini azaltırlar.
Kalsiyum içeren preparatlarla etkileşme olabileceğinden ikisi arasında en 2 saat zaman
geçmelidir.
Benzer şekilde süt ve süt ürünleri ile aynı anda alınmaması önerilmelidir.
C vitamininin demir emilimini arttırdığı bilinmektedir.
Levotroksin içeren ilaçların demir ile birlikte alındığında emilimi bozulduğundan, iki
ilacın en az 4 saat ara verilerek alınması gerekmektedir.
4.6. Gebelik ve Laktasyon
Genel tavsiye
Gebelik kategorisi A’dır.
Bu gebelik kategorisine rağmen hekim, gebenin ilacı kullanıp kullanmaması konusundaki
nihai kararını; gebelik haftasına, gebenin var olan/tespit edilen hastalığına ve diğer
özelliklerine göre ayrıntılı yarar-risk değerlendirmesi yaparak verilmelidir.
Risk kategorileri ilacın gebelikteki potansiyel riski konusunda sağlık personeline
yardımcı olmakla birlikte, hekimin değerledirmesi esastır.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Veri mevcut değildir.
Gebelik dönemi
Hamilelikte demir desteği olarak kullanılır.
İyi yönetilmiş epidemiyolojik çalışmalar Demir III hidroksit polimaltoz kompleksi’nin
gebelik üzerinde ya da fetusun/yeni doğan çocuğun sağlığı üzerinde advers etkileri
olduğunu göstermemektedir.
FERSİNOL gebelik döneminde kullanılabilir.
Özellikle 2. ve 3. trimesterde, artan demir gereksinimi demir eksikliğine sebep
olabileceği için demir takviyesi önerilmektedir. Hekime danışıldıktan sonra gebelik
döneminde kullanılabilir.
4 / 9Laktasyon dönemi
Demir III hidroksit polimaltoz kompleksi anne sütüne geçmektedir. Ancak
FERSİNOL’ün tüm dozlarında, emzirilen çocuk üzerinde herhangi bir etki
öngörülmemektedir.
FERSİNOL emzirme döneminde kullanılabilir.
Üreme yeteneği/Fertilite
Üreme yeteneği üzerinde etkisi bulunmamaktadır.
4.7. Araç ve makine kullanımı üzerindeki etkiler
Araç ve makine kullanmaya etkisi bildirilmemiştir.
4.8. İstenmeyen etkiler
FERSİNOL’ün yapısındaki demir esasen non-iyonik olduğundan demir III hidroksit
polimaltoz kompleksi kullanımı ile iyonize demir içeren preparatlarda görülen yan
etkiler daha az sıklıkla görülür.
İlaca bağlı olduğu kabul edilen advers reaksiyonlar aşağıda listelenmiştir:
Sıklıklar şu şekilde tanımlanır: çok yaygın (≥ 1/10); yaygın (≥ 1/100 ila < 1/10); yaygın
olmayan (≥ 1/1000 ila < 1/100); seyrek (≥ 1/10.000 ila < 1/1000); çok seyrek
(< 1/10.000); bilinmiyor (eldeki verilerden hareketle tahmin edilemiyor)
Bağışıklık sistemi hastalıkları
Çok seyrek: Alerjik reaksiyonlar, astım.
Sinir sistemi hastalıkları
Yaygın: Baş ağrısı.
Gastrointestinal hastalıklar
Yaygın olmayan: Tokluk hissi, epigastrik ağırlık hissi, bulantı, kusma, ishal, kabızlık,
abdominal ağrı.
5 / 9Deri ve deri altı doku hastalıkları
Yaygın olmayan: Ürtiker, deri döküntüsü, ekzantem, kaşıntı.
Çok seyrek: Lokalize cilt reaksiyonları.
Böbrek ve idrar yolu hastalıkları
Seyrek: İdrar renginde değişiklik.
Not: Demirden dolayı sıklıkla dışkıda renk değişikliği görülebilir.
Demir III hidroksit polimaltoz iki değerlikli iyonize demir tuzu içeren ilaçlarla oluşan
diş boyanması ve ağızda metalik tad oluşması gibi istenmeyen yan etkilere neden
olmaz.
Dışkıda gizli kan aranması sırasında yanılgıya neden olmaz. Bu nedenle bu inceleme
sırasında tedavinin kesilmesine gerek yoktur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirilmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35
99).
4.9. Doz aşımı ve tedavisi
Yetişkinlerde akut demir zehirlenmesi sık değildir. Küçük çocuklarda daha sık rastlanır.
Kilogram başına 20 mg'dan fazla doz aşımı, potansiyel bir risk teşkil eder. Küçük
çocuklarda toplam 0,5 g demir alınması, hayatı tehdit eden durumların ortaya
çıkmasına, 1-2 g’dan sonra ise ölümle sonuçlanan durumlara sebep olabilir.
Zehirlenmede dört karakteristik faz görülmesi olasıdır. Alımından sonra ilk 6 saatte
bulantı, kusma, ishal görülür. Yüksek dozlarda (20 mg/kg'ı aşan dozlarda) hipotansiyon,
şok, asidoz, konvülziyon görülebilir. İkinci fazda hafif olgularda bir iyileşme takip eder.
Üçüncü fazda (12-18 saat sonra) karaciğer harabiyeti, tübüler nekroz, kardiyovasküler
şok, koagülapati olası belirtilerdir. Dördüncü fazda (2-6 hafta içinde) özofagus mide ve
duodenum stenozu oluşur.
6 / 9Tedavisi:
Yüksek doz alınmışsa mide yıkanır veya -eğer yıkama yapılamıyorsa- hasta kusturulur.
Daha ileri önlem olarak bağırsaklar yıkanabilir. Serum demir konsantrasyonu 3,5-5
mg/L. (63-85 mmol) ve demir zehirlenmesinin kuvvetli klinik belirtileri varlığında, kelat
bileşiği (Desferroksamin) ile böbrekten atılması stimüle edilir. Desferroksamin 15
mg/kg/saat olacak şekilde damardan verilir; maksimum 80 mg/kg/24 saattir. Sodyum-
EDTA gibi kelat ajanları da kullanılabilir. Şok durumunda i.v. perfüzyonla desteklenir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Üç Değerlikli Oral Demir Preparatları
ATC kodu: B03AB05
Polinükleer Demir (III) Hidroksit çekirdekleri, yüzeysel olarak non-kovalent bağlanmış
Polimaltoz molekülleri ile çevrilidir.
Demir (III) Hidroksit Polimaltoz Kompleksi stabildir ve fizyolojik koşullarda iyonik
demiri salmamaktadır. Polinükleer çekirdeklerde demir, fizyolojik olarak oluşan
ferritine benzer yapıda bağlanmaktadır ve aktif olarak emilmektedir.
“Yarışmalı bağ değişimi” mekanizması yolu ile gastrointestinal sıvıda ve yüzey
epitelinde bulunan demir bağlayan reseptörler vasıtası ile demir emilimi gerçekleşir.
Demir (III) Hidroksit polimaltoz kompleksinin demir (II) tuzları gibi prooksidatif
özellikleri yoktur. VLDL ve LDL gibi lipoproteinlerin oksidasyona eğilimi azalır.
5.2. Farmakokinetik özellikler
Genel özellikler:
Demir III hidroksit polimaltoz kompleksi molekülünde, demir III hidroksit çekirdekleri
yüzeysel olarak nonkovalent bağlanmış polimaltoz molekülleri ile sarılmıştır. Bu
şekilde fizyolojik ortamda iyonik demir salınmaz ve aktif şekilde absorbe olması
sağlanır.
7 / 9Emilim:
Demir bağırsaklardan dudenum ve proksimal jejunumdan emilir. Bağırsaklardan demirin
absorbsiyonu kişiden kişiye ve demir eksikliği ihtiyacı miktarına bağlı olarak
değişmektedir.
Normal yetişkin bir insanın günlük demir ihtiyacı 0,5-1 mg’dır. Bu oran menstrüasyon
sırasında kadınlarda günlük 1-2 mg’a kadar yükselmektedir.
Dağılım:
Demirin normal yetişkinlerdeki dağılımı, toplam vücut demirinin %70’i kırmızı kan
hücreleri içinde hemoglobin şeklinde, %10-20’si ferritin ve hemosiderin halinde
depolanmış olarak, %10 kadarı da miyoglobin içinde bulunur. %1’den daha az bir kısmı
eser miktarlarda sitokromlar ve diğer demir içeren enzimlerde bulunur.
Biyotransformasyon:
Veri bulunmamaktadır.
Eliminasyon:
Demirin emilmeyen kısmı dışkı ile atılır.
5.3. Klinik öncesi güvenlilik verileri:
Beyaz fare ve sıçanlarda yapılan hayvan çalışmalarında vücut ağırlığına göre kg başına
2000 mg demirin oral yolla uygulanmasını takiben Demir III hidroksit polimaltoz
kompleksi için bir LD
50
değeri belirlenememiştir.
6. FARMASÖTİK ÖZELLİKLER
6.1. Yardımcı maddelerin listesi
Sükroz
%70 Sorbitol
Sodyum Metil Parahidroksibenzoat
Sodyum Propil Parahidroksibenzoat
Krema esansı
Sodyum Hidroksit
Hidroklorik Asit
Saf su
8 / 96.2. Geçimsizlikler
Bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25oC altındaki oda sıcaklığında saklayınız.
6.5. Ambalajın niteliği ve içeriği
Primer ambalaj materyali olarak beyaz plastik kendinden tıpalı kapak ile kapatılmış, Tip
III 5 ml flakon kullanılmıştır. Her bir karton kutu, bir adet kullanma talimatı ve 20 adet 5
ml’lik flakon içerir.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürün ya da atık materyaller, “Tıbbi Atıkların Kontrolü” ve “Ambalaj
ve Ambalaj Atıklarının Kontrolü” yönetmeliklerine uygun olarak imha edilmelidir.
7. RUHSAT SAHİBİ
World Medicine İlaç San. ve Tic. A.Ş.
Bağcılar, İstanbul
8. RUHSAT NUMARASI(LARI)
2023/418
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 28.10.2023
Ruhsat yenileme tarihi:
10. KÜB’ÜN YENİLENME TARİHİ
9 / 9