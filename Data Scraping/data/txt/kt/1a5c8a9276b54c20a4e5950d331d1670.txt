1 
 KULLANMA TALİMATI  
SANDİMMUN 50 mg /ml Konsantre İnfüzyon Çözeltisi  
Damar içine uygulanır. 
Steril  
• Etkin madde :  Her 1 ml’lik steril ampul 50 mg siklosporin içerir.  
• Yardımcı maddeler  : Etanol % 94’lük (a/a), polioksietillenmiş hint yağı.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, ç ünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak siz in için  reçete edilmiştir , başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yaz ılanlara aynen uyunuz. İlaç hakkında s ize önerilen dozun dışında yüksek 
veya düşük doz  kullanmayınız. 
 
Bu kullanma talimatında:  
 
1. SANDİMMUN nedir ve ne için k ullanılır?  
2. SANDİMMUN’u kullanmadan önc e dikkat edilmesi g erekenler  
3. SANDİMMUN nasıl kullanılır?  
4. Olası  yan e tkiler  nelerdir?  
5. SANDİMMUN’un saklanması  
 Başlıkları yer almaktadır.  
1. SANDİMMUN nedir ve ne için k ullanılır?  
SANDİMMUN, steril ampul içerisinde berrak, sarı –kahverengi renkli, yağlı bir solüsyondur. 
İlacınızın adı SANDİMMUN olup, siklosporin adlı etkin maddeyi içerir. Bu madde, 
immünosupresif (bağışıklık sistemini baskılayıcı) ajanlar olarak bilinen ilaç grubunun  bir 
üyesidir. Bu ilaçlar vücudun immün (bağışıklık sistemi ile ilgili) reaksiyonlarını azaltmak üzere 
kullanılır. Her 1 ml’lik SANDİMMUN ampul 50 mg siklosporin içerir. 
SANDİMMUN, 50 mg/ml’lik 10 adet ampul içeren kutularda takdim edilmektedir. 
Eğer size bir organ nakli veya kemik iliği nakli uygulanmışsa, SANDİMMUN’un fonksiyonu 
(işlevi) vücudunuzun bağışıklık (immün) sistemini kontrol etmektir. SANDİMMUN, normal 2 
 olarak nakledilmiş dokulara saldıracak olan özel hücrelerin gelişimini bloke ederek  
(engelleyerek) , nakledilen organın reddedilmesini önler. 
2. SANDİMMUN’u kullanmadan önce dikkat edilmesi gerekenler 
SANDİMMUN, yalnızca transplantasyon (organ nakli) konusunda deneyimli bir doktor 
tarafından reçete edilecektir.  
Bu kullanma talimatındaki bilgilerden farklı olsalar bile doktorunuzun talimatlarına mutlaka 
uyunuz. Eğer herhangi bir sorunuz olursa lütfen doktorunuza danışınız.  
SANDİMMUN’u aşağıdaki durumlarda KULLANMAYINIZ  
Eğer:     
• Siklosporine  ya da SANDİMMUN’un  içerdiği yardımc ı maddelere ka rşı aşırı duyarlı 
(alerjik) iseniz,  
• Polioksietillenmiş hint yağına (Cremophor EL’e) karşı aşırı duyarlıysanız , 
• Hypericum perforatum (Sarı Kantaron /Binbirdelik otu /St John´s Wort ) içeren ürünlerle 
birlikte.  
• Dabigatran eteksilat (ameliyat sonrası kanın pıhtılaşmasını önlemek için kullanılır) veya 
bosentan ve aliskiren (kan basıncını düşürmek için kullanılır) içeren ürünlerle birlikte.  
Eğer geçmişte bu maddelerden herhangi birine karşı alerjik  reaksiyon yaşadıysanız  ya da 
yaşamış olabileceğinizi  düşünüyorsanız doktorunuzu bu konuda bilgilendiriniz . 
SANDİMMUN’u aşağıdaki durumlarda DİKKATLİ KULLANINIZ  
Güneş ışığı ve güneşten korunma  
SANDİMMUN immün sisteminizi baskılamaktadır. Bu da, özellikle deri ve lenfoid sistemde 
olmak üzere kanser gelişimi riskini yükseltmektedir. Aşağıdakiler yoluyla güneş ışığına ve UV 
ışığa maruziyetinizi sınırlamalısınız.  
• Uygun koruyucu kıyafetler giymek  
• Sık sık yüksek bir koruyucu faktöre sahip güneş kremi sürmek  
Eğer:  
• SANDİMMUN’da alkol (etanol) bulunduğundan (ayrıca bkz. SANDİMMUN’un 
içeriğinde bulunan bazı yardımcı maddeler hakkında önemli bilgiler)  
• Alkolle ilişkili problemleriniz varsa veya olduysa  
• Epilepsiniz vars a 
• Karaciğer problemleri yaşıyorsanız  
• Gebeyseniz  
• Emziriyorsanız  
• İlaç çocuğunuza verildiyse  
Bunlardan herhangi biri sizin durumunuza uyuyorsa, SANDİMMUN ’u kullanma dan önce 
doktorunuza söyleyiniz.  
• SANDİMMUN immün sistemi baskılayarak, özellikle deri ve lenf (akkan) sistemi olmak 
üzere kanser gelişimi açısından riski artırır. Bu nedenle, uygun koruyucu giysiler giyerek 3 
 ve sık olarak yüksek koruma faktörlü güneş kremleri uygulayarak güneş ışınlarına ve UV 
(mor ötesi) ışınlarına maruziyetinizi sınırlayınız.  
• SANDİMMUN immün sistemi baskılayarak aynı zamanda vücudunuzun enfeksiyona  
(bulaşıcı hastalık)  karşı savaşma yeteneğini etkileyebilir. Herhangi bir enfeksiyon 
semptomu yaşıyorsanız (örn. ateş, boğaz ağrısı). Bu durumda derhal doktorunuzu bilgilendirmelisiniz.  
• Karaciğer problemleri yaşıyorsanız.  
• Böbrek problemleriniz varsa. Doktorunuz düzenli kan testleri yaparak, gerektiğinde dozda ayarlama yapabilir.  
• Yüksek kan basıncı (hipertansiyon, tansiyonunuzun yükselmesi) gelişirse. Doktorunuz düzenli olarak kan basıncınızı kontrol ederek, gerektiğinde size kan basıncını düşürücü bir ilaç verebilir.  
• SANDİMMUN, vücudunuzdaki magnezyum  (vücutta bulunan bir elektrolit, tuz)  miktarını 
azaltabilir. Bu nedenle, doktorunuz size, özellikle transplantasyon uygulanan durumlarda, ameliyattan hemen sonra kullanmanız için magnezyum takviyesi verebilir.  
• Kanınızdaki potasyum (vücutta bulunan bir elektrolit, tuz) düzeyleri yüksekse. 
• Gut (damla hastalığı) hastalığınız varsa.  
• Bir aşı yaptırmanız gerekiyorsa. Öncelikle doktorunuza danışınız.  
• Başka ilaçlar kullanıyorsanız (ayrıca bkz. “Diğer ilaçlarla birlikte kullanımı”).  
Bu belirtilerden herhangi birini yaşarsanız derhal doktorunuza söyleyiniz.  
SANDİMMUN tedavisi sırasında izlem  
Doktorunuz şunları kontrol edecektir:  
• Kanınızdaki siklosporin düzeylerini (özellikle transplant hastalarında),  
• Tedaviye başlamadan önce ve tedavi boyunca düzenli olarak kan basıncınızı, 
• Karaciğer ve böbrek fonksiyonlarınızı, 
• Kanınızdaki lipit (yağ) düzeylerini.  
Bu uyarılar geçmiş teki herhangi bir dönemde dahi olsa sizin için geçerliyse lütfen doktorunuza 
danışınız . 
Değişiklik yapılmış siklosporin üretimleri, değişiklik yapılmamış üretimlere göre kan dolaşımına daha fazla oranda geçerler. Bu nedenle değişiklik yapılmış üretimden, değişiklik yapılmamış bir üretime geçiş siklosporin kan düzeyinde düşmeye neden olacağından ancak doktor gözetiminde yapılmalıdır.  
SANDİMMUN’un yiyecek ve içecek ile kullanı lması  
SANDİMMUN greyfurt ya da greyfurt suyu ile birlikte alınmamalıdır, çünkü bunlar SANDİMMUN’un etkilerinde değişiklik oluşturabilir. 
Hamilelik  
İlacı kullanmadan önce doktorunuza veya eczacınıza danışınız . 4 
 Doktorunuz siz inle gebeliğiniz sırasında SANDİMMUN kullanımının potansiyel (muhtemel, 
olası) risklerini paylaşacaktır.  
Eğer gebeyseniz ya da gebe kalmayı planlıyorsanız, bunu doktorunuza söyleyiniz. Gebelikte 
SANDİMMUN kullanımı ile ilgili deneyim sınırlıdır. Genel olarak, SANDİMMUN gebelik 
sırasında kullanılmamalıdır. Eğer bu ilacı kullanmanız gerekli ise, doktorunuz size bu ilacın 
gebelik sırasında kullanımıyla ilgili yarar ve riskleri açıklayacaktı r. 
Tedaviniz sırasında hamile olduğunuzu fark  ederseniz hemen doktorunuza veya eczacınıza  
danışınız. 
Emzirme  
İlacı kullanmadan önce doktorunuza veya eczacınıza danışınız.  
SANDİMMUN tedavisi süresince emzirme önerilmez, çünkü SANDİMMUN’un etkin 
maddesi siklosporin anne sütüne geçer ve bebeğinizi etkileyebilir. Emziriyorsanız doktorunuza 
söyleyiniz. 
Hepatit C  
Hepatit C hastasıysanız doktorunuza söyleyin. Hepatit C tedavisiyle karaciğer 
fonksiyonunuzda değişiklikler olabilir ve bu, kanınızdaki siklosporin düzeylerini etkileyebilir. Hepatit C tedavisine başladıktan sonra doktorunuzun kandaki siklosporin düzeyleri ni yakından 
izlemesi ve dozda ayarlamalar yapması gerekebilir.  
Araç ve makine kullanımı  
SANDİMMUN'u aldıktan sonra kendinizi uykulu hissedebilir, kafa karışıklığı yaşayabilirsiniz 
veya görüşünüz bulanıklaşabilir. Sizi nasıl etkilediğini anlayana kadar SANDİMMUN 
aldığınız sırada araç veya makine kullanırken dikkatli olun. 
SANDİMMUN’un içeriğinde bulunan bazı yardımcı maddeler hakkında önemli bilgiler  
SANDİMMUN, polioksillenmiş hint yağı içermektedir. Ciddi alerjik reaksiyonlara sebep 
olabilir.  
SANDİMMUN 34.4 hacim/hacim etanol (27.8 ağırlık/hacim) içerir. SANDİMMUN’un her 
100 mg dozu, 14 mL biraya  (% 5 hacimde) veya 6 mL (% 12 hacimde) şaraba  eşdeğer 545 mg 
etanol içerir.  
Bu tıbbi ürün az miktarda her  1  mililitrede 100 mg’dan daha az  etanol (alkol) içerir.  
Diğer ilaçlar ile birlikte kullanımı  
SANDİMMUN,  bazı ilaçların etkisini bozabilir / değiştirebilir.  
Eğer aşağıda belirtilen ilaçlarla eş zamanlı tedavi uygulamanız gerekiyorsa, doktorunuza 
danışınız:  
Aşağıdakilerle eşzamanlı tedavi görüyorsanız doktorunuzdan tavsiye isteyiniz:  
• Potasyum içeren ilaçlar veya potasyum takviyeleri, diüretikler (idrar söktürücüler) veya 
“potasyum tutucu diüretikler” olarak adlandırılan su tabletleri (idrar söktürücüler), bazı kan 
basıncını düşürücü ilaçlar gibi potasyum düzeylerinizi etkileyebilecek i laçlar  
• Tümörler, şiddetli psoriyazis ve şiddetli romatoid artrit tedavisinde kullanılan metotreksat 
isimli ilaç  5 
 • SANDİMMUN kan düzeylerini artırabilecek veya azaltabilecek ilaçlar la. Doktorunuz bir 
başka tıbbi tedaviye başlarken veya bu tip bir tedaviyi durdurduğunda, kanınızdaki 
siklosporin konsantrasyonunu (düzeyini) kontrol edebilir. 
• S ANDİMMUN konsantrasyonunu azaltabilecek ilaçlar:  barbitüratlar (uyumaya yardımcı 
olan ilaçlar), sara hastalığında kullanılan bazı ilaçlar (örn., karbamazepin, fenitoin), akromegali (büyüme hormonunun fazlalığına bağlı bir hastalık) hastalığının ve mide, 
barsak ve pankreasın bazı  hormonal tümörlerinin tedavisinde kullanılan oktreotid (ayrıca 
Sandostatin olarak da bilinir), tüberküloz tedavisinde kullanılan antibakteriyel ilaçlar, orlistat (kilo kaybına yardımcı olmak üzere kullanılır), hafif orta şiddette d epresyon (ruhsal 
çökkünlük) tedavisinde kullanılması önerilen sarı kantaron (St John´s Wort)  içeren bitkisel 
ilaçlar, tiklopidin (inme sonrası kullanılır), bazı kan basıncını düşüren ilaçlar (bosentan) ve ayak ve el tırnaklarındaki enfeksiyonları tedavi etmede kullanılan antifungal (mantar ilaçları) ilaçlar (terbinafin).  
• S
ANDİMMUN konsantrasyonlarını (düzeyini, derişimini) artırabilecek ilaçlar:  
antibiyotikler (örn., eritromidin, azitromisin), antifungaller (vorikonazol, itrakonazol), kalp problemleri veya yüksek kan basıncı için kullanılan ilaçlar (diltiazem, nikardipin, verapamil, amiodaron), metoklopramid (bulantıyı durdurmak için kullanılır), doğum kontrol hapları, danazol (adet bozukluklarının tedavisi için kullanılır), gut tedavisinde kullanılan ilaçlar (allopurinol), kolik asit ve türevleri (safra taşlarının tedavisinde kullanılır), HIV (AIDS hastalığı etkeni) tedavisinde kullanılan proteaz inhibitörleri, imatinib (lösemi veya tümörlerin tedavisinde kullanılır), gut (damla hastalığı), ailevi akdeniz ateşi hastalığı ve Behçet hastalığı tedavisinde kullanılan  kolşisin,  telaprevir 
(hepatit C tedavisinde kullanılır) , kannabidiol (diğerlerinin yanı sıra, nöbetlerin tedavisini 
de içerir) . 
• Antibakteriyel ajanlar (gentamisin, tobramisin, siprofloksasin), amfoterisin B içeren antifungal ajanlar, idrar yolu enfeksiyonuna karşı trimetoprim içeren ajanlar gibi böbreklerinizi etkileyebilecek ilaçlar, midenizdeki asit miktarını azaltmak için kullanılan ilaçlar (H2 -reseptör antagonisti tipi asit sekresyonu inhibitörleri), ağrı kesiciler (diklofenak 
gibi steroid olmayan yangı giderici ilaçlar), fibrik asit türevleri (kandaki yağı azaltmada kullanılır).  
• Nifedipin ile (yüksek kan basıncını  tedavi etmede kullanılır), dişetleriniz şişerek, 
dişlerinizin üzerine uzanabilir.  
• Digoksin (kalp yetmezliğinin tedavisinde kullanılır), kolesterol düşürücü ajanlar (HMG -
CoA redüktaz inhibitörleri, aynı zamanda statinler olarak adlandırılır), prednizolon, etopozid (kanser tedavisinde kullanılır), repaglinid (ağızdan kullanılan kan şekerini düşürücü ilaç ), immünosupresifler (everolimus, sirolimus), ambrisentan ve antrasiklinler 
olarak adlandırılan spesifik (özgül) anti -kanser ilaçları (örn., doksorubisin). 
• Mikofenolat sodyum veya mikofenolat mofetil (bağışıklık baskılayıcı) ve eltrombopag (kanama bozukluklarının tedavisinde kullanılır). 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise  lütfen doktorunuza veya eczacınıza bunlar hakkında bilgi veriniz.  
3.  SANDİMMUN nasıl kullanılır?  
Uygun kullanım ve doz/uygulama sıklığı için talimatlar:  
• Doktorunuz, vücut ağırlığınıza göre siz in için  doğru SANDİMMUN dozunu belirleyecektir. 
Doktorunuzun tal imatlarına dikkatle uyunuz.  6 
 • Genel doz, transplantasyon operasyonundan bir gün önce başlanmak üzere ve operasyon 
sonrası iki haftaya kadar günde 3 ila 5 mg/kg vücut ağırlığı aralığındadır.  
• SANDİMMUN yavaşça damar içine uygulanır. SANDİMMUN kullanılırken %5 dekstroz 
veya serum fizyolojik ile seyreltilir. 
• Operasyondan sonra en kısa sürede siklosporinin oral fomlarını (kapsül veya solüsyon) kullanmaya başlayacaksınız. 
• Hiçbir zaman ilaç dozunda doktorunuza danışmadan bir değişiklik yapmayınız ya da  
doktorunuza danışmadan ilacı kesmeyiniz.  
Uygulama yolu ve metodu : 
• SANDİMMUN, genellikle bu ilacın kapsül ya da ağız yolu ile alınan çözelti şeklindeki diğer formlarını alamayacak durumdaki hastalara verilir ve hastanelerde damar içine uygulanır.  
Değişik yaş grupları : 
Çocuklar da kullanım : 
Çocuklarda SANDİMMUN kullanımı ile ilgili deneyim halen sınırlıdır. Bununla birlikte, 1 yaşından büyük çocuklarda özel bir problem olmaksızın standart dozda SANDİMMUN 
kullanılmaktadır. Bazı çalışmalarda, çocuklarda, her kg vücut ağırlığı için erişkinlerde 
kullanılandan daha yüksek dozlarda SANDİMMUN gerekli olmuş ve tolere edilmiştir.  
Önerilen dozun dışındaki yüksek dozlarda kullanımında dikkatli olunmalıdır. 
Yaşlı larda  kullanım : 
Yaşlı kişilerde SANDİMMUN uygulaması ile ilgili deneyim sınırlıdır. Böbrek fonksiyonunuz 
özel bir dikkat gösterilerek izlenmelidir.  
Özel kullanım durumları:  
Böbrek/Karaciğer yetmezliği : 
Böbrek ya da karaciğer yetmezliğiniz varsa kullanacağınız SANDİMMUN dozunu doktorunuz 
size söyleyecektir.   
Eğer SANDİMMUN’un  etkisinin çok güçlü veya zayıf olduğuna dair bir izle niminiz var ise 
doktorunuz veya eczacınız ile konuşunuz. 
Kullanmanız gerekenden daha f azla SANDİMMUN k ullandıysanız : 
Uygulama yöntemi nedeniyle geçerli değildir.  
SANDİMMUN’u  kullanmayı  unutursanız : 
Uygulama yöntemi nedeniyle geçerli değildir.  
Unutulan dozları dengelemek için çift doz almayınız. 
SANDİMMUN ile tedavi  sonlandırıldığında  oluşabilecek  etkiler  
Doktorunuz söylemedikçe ilacınızı almaya son vermeyiniz. Bu, durumunuzun kötüye 
gitmesine neden olabilir. 
4. Olası yan e tkiler nelerdir?  
Tüm ilaçlar gibi, SANDİMMUN’un  içeriğinde bulunan maddelere duyarlı olan kişilerde yan 
etkiler olabilir.  7 
 Bu ilacın dozunun doktorunuz tarafından dikkatle ayarlanması gerekir. Fazla miktarlar 
böbreklerinizi etkileyebilir. Bu nedenle, özellikle transplantasyondan sonra düzenli olarak kan 
testleri yaptırmalı ve hastaneye kontrole gitmelisiniz. Böylece doktorunuzla tedaviniz hakkında 
konuşma ve yaşadığınız her türlü problemi bildirme şansına sahip olursunuz. 
SANDİMMUN’un kullanılması sonucunda aşağıda belirtilen yan etkiler ortaya çıkabilir:  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın  :10 hastanın en az 1’inde görülebilir. 
Yaygın   :10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1.000 hastanın birinden fazla görülebilir. 
Seyrek    :1.000 hastanın birinden az , fakat 10.000 hastanın birinden fazla görülebilir.  
Çok seyrek   :10.000 hastanın birinden az görülebilir.  
Sıklığı bilinmeyen  :Eldeki veriler ile belirlenemeyecek kadar az hastada görülebilir.  
Aşağıdakilerden biri olursa DERHAL doktorunuza bildiriniz:  
• SANDİMMUN'un intravenöz uygulanmasını takiben anafilaktoid reaksiyon belirtileri 
ortaya çık mıştır . Bu reaksiyonlar, yüzün ve göğsün üst kısmının kızarması, akciğerlerde 
sıvı, nefes darlığı, hırıltı, kan basıncı değişiklikleri (bayılacağınızı hissedebilirsiniz) ve 
kalp atışının hızlanmasını (taşikardi) içerebilir.  
• Bağışıklık sistemi üzerinde etki gösteren diğer ilaçlar gibi, siklosporin de vücudunuzun 
enfeksiyona karşı mücadele etme becerisini etkileyebilir ve tümörlere veya diğer 
kanserlere, özellikle de deri kanserine neden olabilir. Enfeksiyon belirtileri arasında ateş 
ve boğaz ağrısı yer alır.  
• Görüş alanınızda değişiklikler, koordinasyon kaybı, sakarlık, hafıza kaybı, konuşmada ve başkalarının söylediklerini anlamada güçlük ve kas güçsüzlüğü. Bunlar, progresif 
(ilerleyici) multifokal (çok odaklı) lökoensefalopati adı verilen bir beyin enfeksiyonunun 
işaretleri olabilir.  
• Nöbetler (tutarıklar), zihin karışıklığı, kişinin çevreye uyum sağlayamadığı hissi, kişinin daha az tepki verdiği hissi, kişilik değişiklikleri, kişinin kolay sinirlendiği hissi, 
uykusuzluk, görüş alanınızda değişiklikler, körlük, koma, vücudun bir kısmında veya tamamında felç, boyun tutulması, anormal konuşma veya göz hareketlerinin eşlik ettiği 
veya etmediği koordinasyon kaybı gibi belirtileri olan beyin sorunları.  
• Gözün arka kısmında şişlik. Bu durum, bulanık görmeye neden olabilir. Ayrıca (kafatasının içindeki) yüksek basınç nedeniyle de görüşünüzü etkileyebilir (benign kafa içi 
hipertansiyonu).  
• Deri ve gözlerde sararma, bulantı, iştah kaybı ve koyu renkli idrar belirtilerinin eşlik ettiği 
veya etmediği karaciğer sorunları ve hasarı.  
• Ürettiğiniz idrar miktarını büyük ölçüde azaltabilen böbrek sorunları.  
• Kırmızı kan hücreleri ya da trombosit (kan pulcukları) sayısının azalması. Belirtiler 
arasında soluk renkli deri, yorgun hissetme, nefessiz kalma, koyu idrar (kırmızı kan 
hücrelerinin parçalandığının işaretidir), belirgin bir sebep olmaksızın morarma veya kanama, kişinin zihin karışıklığı hissetmesi, kişinin çevreye uyum sağlayamadığı hissi, 
dikkatte azalma ve böbrek sorunla rı yaşama.  
Bunların hepsi ciddi yan etkilerdir.  8 
 Diğer yan etkiler:  
Çok yaygın:  
• Vücudun istemsiz olarak titremesi  
• Baş ağrısı  
• Böbrek bozuklukları  
• Yüksek kan basıncı  
• Vücut ve yüz tüylerinde aşırı artış  
• Kanda lipit (kan yağları, örneğin kolesterol) düzeylerinde artış  
Yaygın:  
• Tutarıklar  (nöbetler)  
• Düşük beyaz kan hücresi düzeyleri  
• Uyuşukluk ya da karıncalanma  
• Hasta olma ya da kendini hasta hissetme, kusma, karın ağrısı, kabızlık, ishal  
• Aşırı tüylenme  
• Mide ülseri  
• Karaciğer problemleri  
• Kanda yüksek şeker düzeyi  
• Akne, sıcak basmaları  
• Ateş 
• Kanda yüksek ürik asit ya da potasyum, düşük magnezyum düzeyleri  
• Kas ağrıları ya da kramplar  
• Yorgunluk 
• İştah kaybı  
• Dişeti dokusunun aşırı büyümesi ve dişinizi örtmesi  
Yaygın olmayan:  
• Ani nöbetler, zihin karışıklığı, uykusuzluk, oryantasyon bozukluğu, görm ede bozukluk, 
bilinçsizlik, uzuvlarda zayıflık hissi, hareketlerde bozulma gibi beyin bozuklukları 
semptomları 
• Döküntü 
• Genel şişlik  
• Kilo artışı 
• Kanınızda düşük düzeyde kırmızı kan hücreleri, düşük düzeyde trombositler; kanama riskinde artışa neden olabilir  
Seyrek:  
• Pankreasta iltihap  (karnın üst kısmında birden başlayan ve zamanla artan ağrılar oluşur)  9 
 • El ve ayak parmaklarında uyuşma ve karıncalanmanın eşlik ettiği sinir sorunları  
• Kas zayıflığı, kas gücünde azalma, bacak veya el kaslarında veya vücudun herhangi bir 
yerindeki kaslarda ağrı  
• Kırmızı kan hücrelerinin yıkımı; böbrek sorunları ile ilgilidir ve yüzde, karında, ellerde ve/veya ayaklarda şişme, daha az idrara çıkma, nefes alıp vermede güçlük, göğüs ağrısı, nöbetler ve bilinç kaybı  gibi belirtileri vardır.  
• Adet zamanlarında değişiklikler, erkeklerde meme büyümesi. 
Çok seyrek:  
• Kafa içi basınçta bir artışla ilişkili olabilecek göz arkasında şişlik ve görme bozukluğu  
Sıklığı bilinmeyen diğer yan etkiler:  
• Gözlerde ve deride sararma, bulantı (kusacak gibi hissetme), iştah kaybı, koyu renkli  idrar, 
yüzde, ayaklarda, ellerd e ve/veya tüm vücutta şişme belirtilerinin eşlik ettiği veya etmediği 
ciddi karaciğer sorunları. 
• Derinin altında kanama ya da belirgin bir sebep olmaksızın deride mor lekelerle ortaya 
çıkan ani kanama.  
• Çoğu zaman kusacak gibi hissetme (bulantı, kusma) ve ışığa karşı hassas olma belirtileri 
ile birlikte ortaya çıkan migren veya şiddetli baş ağrısı. 
• Bacaklar ve ayaklarda ağrı  
• İşitme bozukluğu  
Eğer bunlardan biri sizi şiddetli bir biçimde etkilerse, bunu doktorunuza söyleyiniz. 
Çocuklarda ve ergenlerde yetişkinlere göre beklenebilecek ek bir yan etki bulunmamaktadır. Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu veya eczacınızı bilgilendiriniz.  
Yan etkilerin raporlanması      
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
5. SANDİMMUN’un  saklanması  
SANDİMMUN’u  çocukların göremeyeceği , erişemeyeceği yerlerde ve ambalajında saklayınız.  
SANDİMMUN’u , 25ºC’nin altındaki oda sıcaklığında saklayınız.   
Son kullanma tarihiyle uyumlu olarak kullanınız. 
Ambalajın üzerinde belirtilen son kullanma tarihinden sonra SANDİMMUN’u kullanmayınız.  
Eğer üründe ve/veya ambalajında bozukluklar fark  ederseniz SANDİMMUN’u kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
Ruhsat sahibi:  Novartis Sağlık, Gıda ve Tarım Ürünleri San. ve Tic. A.Ş. 10 
  Kavacık/Beykoz/İstanbul  
 
Üretim yeri : Novartis Pharma Stein AG  
 Schauffhauserstrasse, CH -4332, Stein, İsviçre   
  
Bu kullanma talimatı  ../../.... tarihinde onaylanmıştır.  