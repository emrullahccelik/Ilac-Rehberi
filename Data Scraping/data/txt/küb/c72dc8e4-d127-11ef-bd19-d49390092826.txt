KISA ÜRÜN BİLGİSİ
1. BEŞERİ TIBBİ ÜRÜNÜN ADI
PEPZAN® 225 mg/225 mg film tablet
2. KALİTATİF VE KANTİTATİF BİLEŞİM
Etkin madde:
1 film tablette:
Mide mukoza tozu 225 mg (120 FIP ünite Pepsin- domuz mide dokusu kaynaklı)
Glutamik asit hidroklorür 225 mg
Yardımcı maddeler:
Soya lesitini 0,88 mg
Yardımcı maddeler için 6.1’e bakınız.
3. FARMASÖTİK FORM
Film tablet
Beyaz renkli, oval şekilli, düzgün yüzeyli film tablet.
4. KLİNİK ÖZELLİKLER
4.1. Terapötik endikasyonlar
Mide asidinin yetersiz veya hiç olmadığı durumlar, kronik gastrit, mide operasyonlarından
sonraki sindirim bozuklukları, gastrojenik diyarede endikedir.
4.2. Pozoloji ve uygulama şekli
Pozoloji
Doktor tarafından başka şekilde tavsiye edilmediği takdirde önerilen doz günde 3 kere 1 film
tablet alınır. Gerekirse bu miktar arttırılabilir.
Uygulama sıklığı ve süresi
PEPZAN’ın günde 3 kez ve yemeklerden önce bol sıvı ile birlikte alınması tavsiye edilir.
Kronik kullanımda tedavinin süresi ve uygulama sıklığı tedaviyi yürüten hekim tarafından,
hastanın semptomlarına göre belirlenmelidir.
Uygulama şekli
Her film tablet bir miktar sıvıyla alınmalıdır. Tablet bölünmemeli, parçalanmamalıdır.
Özel popülasyonlara ilişkin ek bilgiler:
Böbrek ve karaciğer yetmezliği:
Böbrek ve karaciğer yetmezliğinde güvenilirliği bilinmemektedir.
1 / 5Pediyatrik popülasyon:
12 yaşın altındaki çocuklarda güvenilirliği bilinmemektedir. Bu nedenle bu popülasyonda
kullanılmamalıdır.
Geriyatrik popülasyon:
Genellikle doz ayarlaması gerekmemektedir.
4.3. Kontrendikasyonlar
• Pepsin, glutamik asit veya ilacın içeriğinde bulunan yardımcı maddelerden herhangi birine
karşı alerjisi olan hastalarda
• Ağır hastalık tablosu içeren dürtü ve heyecan artışlarında kontrendikedir.
PEPZAN soya lesitini ihtiva eder. Fıstık ya da soya alerjisi olan hastalar bu tıbbi ürünü
kullanmamalıdır.
4.4. Özel kullanım uyarıları ve önlemleri
Film tabletler çiğnenmeden yutulmalıdır.
Enzimlere duyarlılığı olan hastalarda dikkatle kullanılmalıdır.
4.5. Diğer tıbbi ürünler ile etkileşimler ve diğer etkileşim şekilleri
Bilinmemektedir.
Özel popülasyona ilişkin ek bilgiler
Özel popülasyona ilişkin hiçbir klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (kontrasepsiyon)
Bu ilaç kullanılırken etkili bir doğum kontrol yöntemi kullanılmalıdır.
Gebelik dönemi
PEPZAN’ın gebe kadınlarda kullanımına ilişkin yeterli veri mevcut değildir. PEPZAN’ın
güvenliliği gebelerde kanıtlanmamıştır. PEPZAN gebelik döneminde kullanılmamalıdır.
Laktasyon dönemi
Emzirme döneminde kullanılmamalıdır.
2 / 5Üreme yeteneği / Fertilite
Bildirilmemiştir
4.7. Araç ve makine kullanımı üzerindeki etkiler
PEPZAN araç ve makine kullanımını olumsuz yönde etkileyebilir. Bu nedenle hastalar
PEPZAN alırken; motorlu araçlar da dahil makine kullanımı sırasında dikkatli olmaları
konusunda uyarılmalıdırlar.
4.8. İstenmeyen etkiler
Sıklık ifadeleri şu şekilde tanımlanmıştır. Çok yaygın (≥ 1/10); yaygın (≥ 1/100 ila < 1/10);
yaygın olmayan (≥ 1/1,000 ila < 1/100); seyrek (≥ 1/10,000 ila < 1/1,000); çok seyrek (<
1/10,000), bilinmiyor (eldeki verilerden hareketle tahmin edilemiyor).
Sinir sistemi bozuklukları
Bilinmiyor: Motor ajitasyon, uyku bozuklukları
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0800 314 00 08; faks: 0312 218 35 99)
4.9. Doz aşımı ve tedavisi
Belirti ve semptomlar:
İstenmeyen etkilerde şiddetlenmeye yol açabilir. Çok yüksek dozlarda mide yanması, bulantı,
kusma yapabilir.
Tedavisi:
Semptomlara göre tedavi edilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Dijestanlar, pepsin ve asit preparatları
ATC: A09AC01
PEPZAN, domuz mide ekstratından elde edilen proteolitik bir enzim olan pepsin ile bir asit
olan glutamik asit hidroklorür içermektedir.
Pepsin, midede proteolitik aktivite sağlar. Protein sindirimi, midede, mide mukozasında
bulunan albümin parçalayıcı ferment olan pepsinin hidroklorik aside bağlanması ile
gerçekleşir. Bu mekanizma bozulduğu takdirde yetersiz parçalanan gıda maddeleri ince
bağırsağın alt kısımlarına ulaşır. Bağırsak florası ile ara ürünler meydana getirerek bağırsağı
3 / 5irrite eder, bağırsak iltihaplanmasına, hipermotiliteye hatta diyare, meteorism, baskı ve
dolgunluk duygularına neden olur.
Glutamik asit hidroklorür ise asit yetersizliği durumunda hidroklorik asit (HCl) düzeyini
düzenler. HCl, midede zimojen hücrelerden salgılanan pepsinojen’in pepsin’e dönüşümünü
aktive ederek proteinlerin parçalanmasına yardımcı olur.
HCl ve pepsin kombinasyonu yemeklerle birlikte verilerek asit ve pepsin desteğini sağlar.
5.2. Farmakokinetik özellikler
Genel özellikler
PEPZAN, konsantre sağlam mide sekresyonu gibi tesir eder, yemekler sağlam midedeki gibi
sindirilir. Asit yetersizliği olan midede asit miktarını normale getirir.
Emilim:
Veri bulunmamaktadır.
Dağılım:
Veri bulunmamaktadır.
Biyotransformasyon:
Veri bulunmamaktadır.
Eliminasyon:
Veri bulunmamaktadır.
Hastalardaki karakteristik özellikler
Böbrek/Karaciğer yetmezliği
Bilinmemektedir.
5.3. Klinik öncesi güvenlilik verileri
Midede, mide mukozasında bulunan albümin parçalayıcı ferment olan pepsin ve katepsinin
klorhidrik aside bağlanması ile proteinler sindirilir. Bu mekanizma bozulduğu takdirde
yetersiz parçalanan gıda maddeleri ince bağırsağın alt kısımlarına ulaşır. Bağırsak florası ile
ara ürünler meydana gelir ve bağırsak irite olur. Bağırsak iltihaplanması, hipermotilite hatta
diyare, meteorism, baskı ve dolgunluk hissi ortaya çıkabilir.
6. FARMASÖTİK ÖZELLİKLER
6.1. Yardımcı maddelerin listesi
Çekirdek:
Mısır Nişastası
Povidon K-30
4 / 5Kopovidon
Aerosil 200
Magnezyum Stearat
Kaplama Maddesi
Opadry OYC 7000 A Beyaz (Hipromelloz, Titanyum dioksit, Etilselüloz, Dietil ftalat)
Opadry OY-B-28920 AMB Beyaz (Polivinil Alkol, Titanyum dioksit, Talk, Soya Lesitini,
Ksantan zamkı)
6.2. Geçimsizlikler
Bilinmemektedir
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
Işıktan koruyunuz.
6.5. Ambalajın niteliği ve içeriği
Kutu içinde kullanma talimatı ve 10’ar film tablet içeren 2 adet PVC-PE-PVDC/Al blister
içerir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıkları Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
Recordati İlaç San. ve Tic. A.Ş.
Ç.O.S.B. Karaağaç Mah. Atatürk Cad. No:36
Kapaklı/TEKİRDAĞ
Tel. +90 282 999 1600
8. RUHSAT NUMARASI (LARI)
106/15
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 11.11.1970
Son yenileme tarihi:
10. KÜB’ÜN YENİLENME TARİHİ
5 / 5