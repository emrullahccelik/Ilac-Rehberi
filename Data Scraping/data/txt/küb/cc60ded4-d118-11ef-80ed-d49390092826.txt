KISA ÜRÜN BİLGİSİ
1. BEŞERİ TIBBİ ÜRÜNÜN ADI
ADADERM % 0.1 jel
2. KALİTATİF VE KANTİTATİF BİLEŞİM
Etkin madde:
Adapalen...........................................0.1 g/100g
Yardımcı maddeler:
Propilen glikol (E1520).................... % 4 a/a
Metil parahidroksibenzoat(E218).....% 0.1 a/a
Yardımcı maddeler için 6.1’e bakınız.
3. FARMASÖTİK FORMU
Beyaz, homojen jel.
4. KLİNİK ÖZELLİKLER
4.1 Terapötik endikasyonlar
ADADERM orta şiddetteki aknenin harici tedavisinde kullanılır.
4.2 Pozoloji ve uygulama şekli
Pozoloji/uygulama sıklığı ve süresi
ADADERM, günde bir kez gece yatmadan önce uygulanır.
Klinik iyileşme, 4-8 haftalık tedavi sonrasında fark edilebilir ve 3 aylık tedavi sonunda
belirgin bir iyileşme görülür. ADADERM’in 6 aylık bir tedavi dönemi süresince iyi tolere
edildiği tespit edilmiştir. 3 aylık tedavi sonrasında hastadaki iyileşmenin değerlendirilmesi
önerilir.
Tedavi durdurulursa veya uygulamaların sıklığı tahriş nedeniyle azalmış ise, uygulama hızı
tedaviye gösterilen toleransa bağlı olarak devam ettirilebilir veya arttırılabilir.
Uygulanan miktarların artması, tıbbi ürünün etkisini veya etki hızını arttırmaz ancak ciltte
kızarıklığa, soyulmaya veya rahatsızlığa neden olabilir.
1Uygulama şekli
Haricen uygulanır.
Bir bezelye tanesi büyüklüğü miktarında jel, gözlerden ve dudaklardan kaçınılarak günde bir
kez yatmadan önce deri yıkanıp dikkatlice kurulandıktan sonra akne lezyonları üzerine
yayılarak uygulanır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek/Karaciğer yetmezliğinde kullanım ile ilgili bilgi yoktur.
Pediatrik popülasyon:
ADADERM’in toleransı ve etkililiği, 12 yaş altındaki çocuklarda araştırılmamıştır.
Geriyatrik popülasyon:
65 yaşın üzerindeki yaşlı hastalarda yapılmış yeterli çalışma yoktur.
4.3 Kontrendikasyonlar
Etkin maddeye veya ürünün formülünde bulunan maddelerden birine karşı aşırı duyarlılığı
olanlarda kontrendikedir.
4.4 Özel kullanım uyarıları ve önlemleri
ADADERM’in içerisinde bulunan, Metil parahidroksibenzoat (E218) alerjik reaksiyonlara
(muhtemelen gecikmiş) sebebiyet verebilir.
Propilen glikol ciltte iritasyona sebep olabilir.
Kullanıma dair önlemler:
Bir aşırı duyarlılık reaksiyonu veya şiddetli tahriş olduğu takdirde, tedavi, geçici veya kalıcı
olarak durdurulmalıdır.
Kaza ile muköz membranlara (gözlere, ağıza, burun deliklerine) veya açık yaralara
uygulanması durumunda, jel, ılık su ile dikkatlice yıkanmalıdır.
Ürünün hafif tahriş edici niteliği göz önünde bulundurulduğunda, temizleyici astrenjan olan
kozmetik ürünlerinin ve kurutucu veya tahriş edici ürünlerin (parfümlü veya alkol içeren
ürünler gibi) ADADERM ile birlikte kullanımından kaçınılmalıdır.
Diğer akne tedavileri, örneğin, eritromisin losyonları (%4) veya klindamisin losyonları (%1)
veya %10 konsantrasyonlara kadar benzoil peroksit sulu jelleri, sabah saatlerinde uygulandığı
takdirde, akşam saatlerinde uygulanan adapalen jel de bu tedavilerle birlikte kullanılabilir.
Güneşe ve ultraviyole lambalarına maruz kalım, tahrişi artırmaktadır. Bu nedenle, tedavi
dönemi süresince mümkün olduğu ölçüde güneşe maruz kalmaktan kaçınılması önemlidir.
Ancak, güneşe maruz kalım asgari düzeyde sınırlanmış (şapka ve güneş kremi ile korunma)
ve uygulama hızı uygun şekilde ayarlanmış ise, tedaviye devam edilebilir.
2Güneşe olağan dışı bir maruz kalma (örneğin, denizde geçen bir gün) söz konusu ise, jel,
maruz kalımın bir gün öncesinde, aynı gün içerisinde ve bir gün sonrasında
uygulanmamalıdır.
Daha önceki herhangi bir maruz kalım, güneş yanığına yol açmış ise, tedavi, yanık tam
iyileşene kadar ertelenmelidir.
4.5 Diğer tıbbi ürünler ile etkileşimler ve diğer etkileşim şekilleri
Adapalen, oksijene ve ışığa karşı stabildir ve kimyasal olarak reaktif değildir. Adapalenin,
örneğin klindamisin fosfat veya benzoil peroksit gibi, diğer topikal akne preparatları ile
kullanımı, karşılıklı bozunmaya neden olmamaktadır.
Adapalen, deriden sadece az miktarda emildiğinden, sistemik tıbbi ürünlerle etkileşimi olası
değildir.
Özel popülasyonlara ilişkin ek bilgiler
Bilgi bulunmamaktadır.
Pediyatrik popülasyon
Bilgi bulunmamaktadır.
4.6 Gebelik ve laktasyon
Genel tavsiye
Gebelik kategorisi: C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Doğurma potansiyeli bulunan kadınlar ve doğum kontrolü üzerinde etkisini gösteren bir veri
bulunmamaktadır.
Gebelik dönemi
Hayvanlarda oral yolla yürütülen çalışmalar, yüksek dozlarda sistemik uygulamanın üreme
üzerindeki toksik etkisini göstermiştir.
Gebelik süresince uygulanan topikal adapalen ile edinilen klinik deneyim sınırlıdır, ancak, az
miktarda mevcut veriler, gebeliğin başlangıcında tedavi edilen hastalarda herhangi bir yan
etki göstermemektedir.
Sınırlı miktarda mevcut veriler ve adapalenin olası, ancak çok düşük seviyedeki perkütan
emilimi göz önünde bulundurulduğunda, ADADERM, gebelik süresince kullanılmamalıdır.
Beklenmeyen bir gebelik durumunda, tedavi durdurulmalıdır.
Laktasyon dönemi
ADADERM’in topikal uygulanması sonrasında hayvan veya insan sütüne geçişini araştıran
hiçbir çalışma yürütülmemiştir.
ADADERM’e sistemik maruziyet önemsiz olduğundan emzirilen bebekte bir etki oluşturması
beklenmemektedir.
3ADADERM emzirme süresince kullanılabilir. Bebeğin kaza ile kutanöz maruz kalmasından
kaçınmak amacıyla, anne, göğüs bölgesine ADADERM uygulamamalıdır.
ADADERM emzirme süresince kullanılabilir. Bebeğin kaza ile derden maruziyetini önlemek
için, anne, göğüs bölgesine ADADERM uygulamamalıdır.
Üreme yeteneği / Fertilite
Bildirilmemiştir.
4.7 Araç ve makine kullanımı üzerindeki etkiler
Bildirilmemiştir.
4.8 İstenmeyen etkiler
Klinik araştırmalar süresince ve ADADERM’in pazarlanmasını takiben bildirilen advers
etkiler aşağıdadir.
Advers etkilerin sıklığı aşağıdaki gibi sıralanmıştır :
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (<1/10.000); bilinmiyor (eldeki verilerden
hareketle tahmin edilemiyor).
Göz hastalıkları :
Bilinmiyor : Tahriş, eritem, pruritis, göz kapaklarında şişlik.
Deri ve deri altı doku hastalıkları:
Yaygın: Cilt kuruluğu, cilt irritasyonu, yanma hissi ve eritem.
Yaygın olmayan : Kontakt dermatit, rahatsızlık, güneş yanığı, pruritus, soyulma, akne.
Bilinmiyor : Kutanöz ağrı, şişlik.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir ( www.titck.gov.tr; e-
posta : tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Farelerde oral yolla toksisite 10 mg/kg’ın üzerindedir. Kaza ile yutulmaya ilişkin risk düşük
olsa dahi, gastrik lavaj düşünülmelidir.
45 FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup:
Dermatolojik ilaçlar- Akne Tedavisinde Kullanılan Topikal Retinoidler
ATC kodu: D10AD03
Etki mekanizması
Politerapi ile akne tedavisinde yaygın olsa dahi kullanılan sınıflandırma (şiddetli akne, orta
şiddette akne, hafif-orta şiddette akne), monoterapi kapsamında belirlenmiştir. Adapalen,
kimyasal olarak stabil, retinoid benzeri bir bileşendir ve anti-inflamatuvar özellikleri
mevcuttur. Etki mekanizması açısından, Adapalen, sitosolik reseptör proteinine olmasa da,
tretinıoin ile aynı şekilde spesifik nükleer reseptörlerine bağlanmaktadır.
Adapalen, rino fare modelinde komedolitik aktivite göstermektedir ve ayrıca her ikisi de akne
patogenezinin bir parçası olan anormal epidermal keratinizasyon ve farklılaşma süreçleri
üzerinde bir etki göstermektedir. Adapalen etki mekanizmasının mikrokomedon oluşumunda
azalmaya yol açacak şekilde folikül epitelyum hücre kohezyonunun normalleşmesi ile ilgili
olduğu görülmektedir.
Farmakodinamik etkiler
Adapalen’in in vivo ve in vitro (standart anti-inflamatuvar testlerde) anti-inflamatuvar etkisi
bulunmaktadır. İnflamatuvar stimulasyon süresince lipo-oksidasyon ile araşidonik asit
metabolizmasının yanı sıra insan polinükleer lökositlerinin kemotaktik ve kemokinetik
yanıtını inhibe ederek etki göstermektedir. Bu farmakolojik profil, Adapalenin aknenin
inflamatuvar unsuru üzerinde bir etki gösterdiğini öne sürmektedir.
5.2 Farmakokinetik özellikler
Emilim : Adapalenin derden emilimi düşük seviyededir (uygulanan dozun yaklaşık %4’ü).
Dağılım : Bildirilmemiştir.
Biyotransformasyon : Başlıca o-demetilasyon, hidroksilasyon ve bağlanma ile
gerçekleşmektedir.
Eliminasyon : Safra yolu ile atılmaktadır.
Doğrusallık/doğrusal olmayan durum : Bildirilmemiştir.
5.3 Klinik öncesi güvenlilik verileri
Hiçbir bilgi mevcut değildir.
6 FARMASÖTİK ÖZELLİKLER
6.1 Yardımcı maddelerin listesi
Karbomer 980
Propilen glikol
Poloksamer 124
Disodyum EDTA
Metil parahidroksibenzoat (E218)
5Fenoksietanol
Sodyum hidroksit
Saf su
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
24 ay
6.4 Saklamaya yönelik özel tedbirler
25°C’nin altındaki oda sıcaklığında saklanmalıdır. Buzdolabında saklanmamalıdır.
6.5 Ambalajın niteliği ve içeriği
Kutuda, HDPE kapaklı, içi laklı alüminyum tüpte, 30 g.
6.6 Beşeri Tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmeliği’ne uygun olarak imha edilmelidir.
7 RUHSAT SAHİBİ
Kurtsan İlaçları A.Ş.
İstoç Otomarket
A-2 Blok, Burak Plaza 7
Bağcılar 34218 İstanbul
Tel: 0212 481 30 50
Faks: 0212 481 59 19
10 RUHSAT NUMARASI
2021/505
11 İLK RUHSAT TARİHİ / RUHSAT YENİLEME TARİHİ
İlk ruhsat tarihi: 09.12.2021
Ruhsat yenileme tarihi:
12 KÜB’ÜN YENİLEME TARİHİ
6