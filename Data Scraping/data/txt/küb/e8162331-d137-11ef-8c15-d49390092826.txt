KISA ÜRÜN BİLGİSİ
1. BEŞERİ TIBBİ ÜRÜNÜN ADI
PİTAMEX 1000 mg/125 mg efervesan tablet
2. KALİTATİF VE KANTİTATİF BİLEŞİM
Etkin madde: Her bir efervesan tablette;
Sefaklor 1000mg (1048,965mg sefaklor monohidrat’a eşdeğer)
Klavulanik asit 125 mg ( 297,876 mg Potasyum Klavulanat; Syloid Karışımı’na
eşdeğer )
Yardımcı madde:
Aspartam (E951) 40,00mg
Sodyum Hidrojen Karbonat 541,000 mg
Yardımcı maddeler için 6.1’e bakınız.
3. FARMASÖTİK FORMU
Efervesan tablet
Sarı benekli, yuvarlak, bir yüzü çentikli efervesan tabletler
4. KLİNİK ÖZELLİKLER
4.1. Terapötik endikasyonlar
PİTAMEX, duyarlı bakterilerin yol açtığı;
 Alt solunum yolu enfeksiyonları (bronşit, pnömoni vd.),
 Üst solunum yolu enfeksiyonları (farenjit, sinüzit, tonsilit vd.), otitis media,
 Gonore,
 İdrar yolu enfeksiyonları (piyelonefrit, sistit, üretrit vd.) ve
 Deri ve yumuşak doku enfeksiyonlarının tedavisinde kullanılır.
Streptokok enfeksiyonlarının tedavisinde ve önlenmesinde, ateşli romatizma profilaksisinde
penisilinler ilk seçenektir.
14.2. Pozoloji ve uygulama şekli
Pozoloji/uygulama sıklığı ve süresi
PİTAMEX doktor tarafından başka bir şekilde tavsiye edilmemişse 7-10 gün süresince
kullanılmalıdır. Semptomların kaybolmasından sonra en az 2-3 gün daha kullanılmalıdır. Beta-
hemolitik Streptococcus tedavisinde sonradan ortaya çıkan etkileri (romatizmal ateş veya
glomerulonefrit) engellemek için en az 10 gün kullanılmalıdır.
Erişkinler ve 10 yaş üstü çocuklarda: Normal doz, 8 saatte bir 250/62,5 mg'dır. Ağır
enfeksiyonlarda (ör. akciğer enfeksiyonları) veya daha dirençli bakteri enfeksiyonlarında sefaklor
dozu iki katına (½ efervesan tablet) çıkartılabilir.
Günlük tolere edilebilir en yüksek sefaklor dozu 4 gramdır.
Hafif enfeksiyonlarda (ör. komplike olmayan idrar yolları enfeksiyonu) 8 saatte bir 250/62,5 mg
alınması önerilir.
Akut Gonore tedavisinde tek doz 3 adet 1000/125 mg PİTAMEX Efervesan Tablet kullanılabilir.
Uygulama şekli:
PİTAMEX’i bir bardak suda eritiniz. Sonra bardağı tamamıyla içiniz. Yiyecek ile birlikte
alınması absorpsiyonunu değiştirmez.
Özel popülasyonlara ilişkin ek bilgiler:
Böbrek yetmezliği:
Hemodiyaliz, serum yarılanma ömrünü %25-30 oranında kısaltır. Düzenli olarak hemodiyalize
giren hastalarda diyaliz öncesi yükleme dozu olarak 250-1000 mg sefaklor içeren
sefaklor/klavulanik asit kombinasyonu kullanılmalıdır. İnterdiyalitik periyodlarda her 6-8 saatte
bir sefaklor dozu 250-500 mg olacak şekilde sefaklor/klavulanik asit kullanılmalıdır.
Karaciğer yetmezliği:
Karaciğer yetmezliği olan hastalarda yeterli veri olmadığından dolayı dikkatli kullanılmalıdır.
Pediyatrik popülasyon:
PİTAMEX 1000 mg Efervesan Tablet 10 yaş altı çocuklarda kullanılmamalıdır, bu yaş grubuna
daha düşük doz uygulanmalıdır.
Geriyatrik popülasyon:
Yaşlı hastalarda yetişkinlerle aynı doz uygulanabilir.
24.3. Kontrendikasyonlar
PİTAMEX, sefaklora, klavulanik aside, diğer sefalosporinlere ya da ilacın içeriğindeki yardımcı
maddelerden herhangi birine karşı aşırı duyarlılığı olanlarda kullanılmamalıdır.
4.4. Özel kullanım uyarıları ve önlemleri
Sefalosporinler ile penisilinler arasında kısmen bir çapraz tolerans olduğu bilinmektedir. Bu
yüzden, penisiline alerjisi olan kişilerde sefalosporin kullanırken dikkatli olunmalı, alerjik
reaksiyon ortaya çıkması halinde PİTAMEX tedavisine son verilmeli ve gerekli tedaviye
geçilmelidir (adrenalin, antihistaminik, kortikosteroid, oksijen verilmelidir).
İleri derecede böbrek yetmezliği olan kişilerde dikkatle uygulanmalıdır. Ancak, orta ve ciddi
böbrek yetersizliği olan hastalarda genellikle doz ayarlamasına gerek yoktur.
Diğer geniş spektrumlu antibiyotiklerde olduğu gibi PİTAMEX kullanımı sırasında
psödomembranöz kolit gelişebilir. Tedavi sırasında diyare ortaya çıkan hastalarda, bu nedenle
dikkatli olunmalıdır.
Uzun süreli tedavilerde, süperenfeksiyon gelişme riski akılda tutulmalıdır.
Sefaklor kullanan bazı hastalarda direkt Coomb's testinin pozitifleşebildiği bildirilmiştir.
Sefaklor, idrarda şeker arama testlerinin (Benedict, Fehling solüsyonları, Clinitest® tabletleri)
yalancı pozitif sonuç vermesine neden olabilir.
Aspartam ile ilgili Uyarı
PİTAMEX’te aspartam bulunmaktadır. Aspartam bir fenilalanin kaynağıdır ve fenilketonürisi
(ender rastlanan kalıtsal bir hastalık) olan hastalar için zararlı olabilir.
Sodyum ile İlgili Uyarı
Bu tıbbi ürün her bir efervesan tablette toplam 6,44 mmol sodyum ihtiva eder. Bu durum,
kontrollü sodyum diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
PİTAMEX bakteri üremesini engelleyen diğer antibiyotiklerle (kloramfenikol, eritromisin,
sülfonamid ya da tetrasiklin) kullanıldığında etkisi azalabilir.
3PİTAMEX etkisi aminoglikozidlerle birlikte kullanıldığında artar.
Sefaklor alımından sonra bir saat içinde magnezyum hidroksit veya alüminyum hidroksit içeren
antasitlerlerin kullanılması sefaklorun emilim miktarı azalmaktadır. H-2 blokörleri emilim hızını
ve miktarını değiştirmemektedir.
PİTAMEX, probenisid ile birlikte kullanıldığında böbreklerden atılımı gecikir ve plazma
konsantrasyonunun daha yüksek düzeyde ve uzun sürmesini sağlar.
PİTAMEX’in antikoagülanlarla kullanımında bazı durumlarda hastalarda pıhtılaşma süresi uzar.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması tespit edilmemiştir.
Pediyatrik popülasyon:
Pediyatrik popülasyona ilişkin herhangi bir etkileşim çalışması tespit edilmemiştir.
4.6. Gebelik ve laktasyonda kullanım:
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir.
Gebelik dönemi
Gebe kadınlarda yeterli ve iyi kontrollü çalışma bulunmadığından, hekim tarafından zorunlu
görülmedikçe gebelik döneminde kullanılmamalıdır.
Laktasyon dönemi
Sefaklorun anne sütüne geçtiği bilinmektedir. Süt emen bebeklerde yeterli araştırma henüz
yapılmamış olduğundan, emzirenlere sefaklor tedavisi verilirken dikkatli olunmalıdır.
Üreme yeteneği / Fertilite
Üreme toksikolojisinin incelendiği çalışmalarda doğurganlıkta azalma görülmemiştir.
44.7. Araç ve makine kullanımı üzerindeki etkiler
PİTAMEX’in araç ve makine kullanımına karşı bilinen olumsuz bir etkisi bulunmamaktadır.
4.8. İstenmeyen etkiler
PİTAMEX kullanımına bağlı yan etkiler görülme sıklığına göre aşağıda belirtilmektedir.
Çok yaygın (≥1/10); yaygın (≥ 1/100 ila <1/10); yaygın olmayan (≥ 1/1.000 ila < 1/100); seyrek
(≥1/10.000 ila < 1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Enfeksiyon ve enfestasyon
Çok seyrek: Diğer antibiyotiklerde de olduğu gibi uzun süreli kullanım, dirençli bakteri veya
mantarların neden olduğu süper enfeksiyonlara (genital prurit, moniliyazis, vajinit) yol açabilir.
Kan ve lenfatik sistem bozuklukları
Seyrek: Eozinofili
Çok seyrek: Kan değerlerinde değişmeler (ör: lökopeni, eozinofili, lenfositoz, agranülositoz,
pansitopeni, trombositopeni, nötropeni veya aplatik ya da hemolitik anemi). Bu değişiklikler
tedavi kesildikten sonra normale döner.
Hepato-bilier bozukluklar
Yaygın: Serum karaciğer enzimlerinde reversibl yükselmeler (transaminaz, alkalifosfataz)
Çok seyrek: Geçici hepatit ve safra yolları tıkanması
Sinir sistemi bozuklukları
Yaygın olmayan: Baş ağrısı
Seyrek: Baş dönmesi
Çok seyrek: Geçici hiperaktivite, halüsinasyon, sinirlilik, uykusuzluk ya da uykulu olma hali,
konfüzyon, hipertoni
Böbrek ve idrar yolu bozuklukları
Seyrek: Serum üre konsantrasyonlarında geçici artış
5Çok seyrek: Serum kreatinin konsantrasyonlarında geçici artış, interstisyel nefrit
Bağışıklık sistemi bozuklukları
Yaygın: Morbilliform erupsiyon
Yaygın olmayan: Ürtiker pruritus
Çok seyrek: Anafilaktik reaksiyonlar, eritema multiform, döküntü, artrit/artralji, ateş ile
karakterize serum hastalığına benzer reaksiyonlar
Gastrointestinal sistem bozuklukları
Yaygın: Diyare
Yaygın olmayan: Bulantı, kusma
Seyrek: İştahsızlık, gaz
4.9. Doz aşımı ve tedavisi
Aşırı doz alındığında bulantı, kusma, karın ağrısı, diyare görülebilir. Belirtilerin şiddeti dozla
doğru orantılıdır. Normal dozun 5 katından fazla miktarda ilaç alınmamışsa, gastrointestinal
dekontaminasyona gerek yoktur. Solunum yolları açık tutulup solunum desteklenmeli, hastanın
hayati fonksiyonları, kan gazları, serum elektrolitleri gibi parametreler dikkatle gözlenmelidir.
Destekleyici önlemler alınmalıdır. Hemodiyaliz, periton diyalizi gibi uygulamaların yararı
konusunda yeterli deneyim yoktur.
5. FARMAKOLOJİK ÖZELLİKLER
5.1. Farmakodinamik Özellikler
Farmakoterapötik grup: Sistemik kullanılan antibakteriyeller
ATC kodu: J01
Genel Özellikler
Geniş spektrumlu yarı sentetik bir antibiyotik olan sefaklor, oral yoldan kullanılan ikinci kuşak
bir sefalosporindir. Bakterisid etkisini, bakterilerin hücre duvarının sentezini bozarak gösterir.
Sefaklor, birinci kuşak sefalosporinlere dirençli olan ve aralarında Haemophilus influenzae'nin
bulunduğu birçok bakteriye karşı etkilidir.
6Klavulanik asit, sefolosporin ve penisilinlere dirençli mikroorganizmalarda sıklıkla karşılaşılan
geniş spektrumdaki beta-laktamaz enzimlerini inaktive etmektedirler. Klavulanik asit özellikle
direnç gelişiminde etkili olan plazmid aracılı beta-laktamazlara karşı iyi bir aktiviteye sahiptir.
Genel olarak kromozomal aracılı tip 1 beta-laktamazlara karşı etkinliği ise daha düşüktür.
Klavulanik asidin PİTAMEX formülasyonundaki varlığı, sefakloru beta-laktamaz enzimlerince
parçalanmaktan korur ve sefaklorun etki spektrumunu normalde dirençli olan çok sayıda
bakteriyi de içine alacak şekilde genişletir.
Sefaklora duyarlı olduğu bildirilen bakteriler şunlardır;
Staphylococcus aureus, Staphylococcus epidermidis, Staphylococcus saprophyticus;
Streptococcus pyogenes (A grubu beta-hemolitik streptokoklar); Streptococcus pneumoniae;
Haemophilus influenzae (β-Iaktamaz üreten ve ampisiline dirençli türler dahil), Haemophilus
parainfluenzae (β-laktamaz üreten suşlar dahil); Escherichia coli, Moraxella (Branhamella)
catarrhalis (β-laktamaz üreten suşlar dahil); Proteus mirabilis; Klebsiella türleri; Citrobacter
diversus; Neisseria gonorrhoeae; Propionibacterium acnes; Bacteriodes türleri (Bacteroides
fragilis hariç); Peptokoklar; Peptostreptokoklar.
Not: Stafilokoklar açısından sefaklor ile metisilin grubu antibiyotikler arasında in vitro koşullarda
çapraz direnç saptanmıştır.
5.2. Farmakokinetik özellikler
Genel Özellikler
Emilim:
Sefaklor, gastrointestinal kanaldan iyi absorbe edilmektedir. Oral olarak uygulanan 250, 500,
1000 mg’lık dozlardan sonra 0.5 ile 1 saat arası bir sürede doruk plazma düzeyleri sırasıyla
yaklaşık 7, 15 ve 26 mcg/ml olmaktadır. Plazma yarılanma ömrünün 0.5 ile 1 saat arasında
olduğu bildirilmiştir, böbrek hastalarında bu süre biraz daha uzun olabilmektedir.
Klavulanik asit oral uygulama sonrasında hızla ve iyi absorbe olur.
Dağılım:
Sefaklor vücuda geniş bir şekilde dağılır; plasentadan geçer ve anne sütüne düşük derişimlerde
salgılanır. Yaklaşık %25’i plazma proteinlerine bağlanır.
7Klavulanik asit’in proteinlere bağlanma oranı ise %22-30’dur. Klavulanik asit akciğerler, idrar,
plöral ve peritoniyal sıvılar içinde dağılırlar.
Biyotransformasyon:
Alınan dozun yaklaşık %60-85’i 8 saat içinde değişikliğe uğramadan idrarla atılır. Atılım hızı ilk
2 saat içinde nispeten yüksektir.
Klavulanik asit kapsamlı bir şekilde metabolize edilir, ancak mekanizması tam olarak
aydınlatılmamıştır. Klavulanik asid insanda 2,5-dihidro-4-(2-hidroksietil)-5-okso-1H-pirol-3-
karboksilik asid ve 1-amino-4-hidroksi-bütan-2-on’a metabolize olur.
Eliminasyon:
250 mg dozunda alındığında, ilk 8 saat içinde idrarda 600 mg/mL, 500 mg dozunda alındığında,
ilk 8 saat içinde idrarda 900 mg/mL’lik sefaklor yoğunluğu sağlanır. Serum yarılanma süresi 0,6–
0,9 saattir. Böbrek yetmezliği olan kişilerde yarılanma süresinin uzamasına karşın, herhangi bir
doz ayarlamasına genellikle gerek duyulmaz.
Klavulanik asit glomerular filtrasyona uğrayarak idrarla atılır. Renal fonksiyonu bozuk olan
hastalarda ilacın plazma yarı ömrü de o düzeyde uzar. Bu gibi hastalarda dozun hastanın
durumuna göre ayarlanması gerekir.
Doğrusallık/doğrusal olmayan durum:
250-100 mg doz aralığında sefaklor doğrusal farmakokinetik gösterir.
5.3. Klinik öncesi güvenlik verileri
Sıçanlarda yapılan subakut ve kronik toksisite testlerinde sıçanlara sırasıyla 28 gün boyunca
ortalama 230-950 mg/kg/gün ve 1 yıl boyunca ortalama 160-675 mg/kg/gün sefaklor verilmiştir.
Bu çalışmalarda tedavi ile ilişkili olan etkiler arasında sadece yumuşak dışkılama ve çekum
dilatasyonu yer almıştır. Köpeklere oral yoldan 30 gün boyunca 50-200 mg/kg sefaklor
verilmesiyle en yüksek dozun uygulandığı iki erkek köpekte hemoglobin konsantrasyonunda
geçici düşüş saptanmıştır. Bir yıl boyunca günde 100-400 mg verilmesi yumuşak dışkılama ve
nadiren kusmaya neden olmuştur. Üreme toksikolojisinin incelendiği çalışmalarda doğurganlıkta
azalma görülmemiştir.
86. FARMASÖTİK ÖZELLİKLER
6.1. Yardımcı maddelerin listesi
Sitrik Asit Anhidrus
Sodyum Hidrojen Karbonat
Aspartam (E 951)
Povidon
Polietilen glikol
Limon aroması
Beta karoten
6.2. Geçimsizlikler
Mevcut değil
6.3. Raf ömrü
24 ay
6.4. Saklamaya yönelik özel tedbirler
25 ºC’nin altındaki oda sıcaklığında ve kuru yerde saklayınız.
Her kullanımdan sonra tüpün kapağını kapatmayı unutmayınız.
6.5. Ambalaj niteliği ve içeriği
20 ( 2 x 10 ) efervesan tablet plastik tüp / silikajelli plastik kapak ve karton kutuda kullanma
talimatı ile beraber ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
97. RUHSAT SAHİBİ
İnventim İlaç San. Tic. Ltd. Şti.
General Ali Rıza Gürcan Cad. Merter İş Merkezi
Bağımsız Bölüm No:8 Tozkoparan
Güngören/İSTANBUL
Telefon: 0 212 481 76 41
Faks: 0 212 481 76 41
e-mail: info@inventimilac.com.tr
8. RUHSAT NUMARASI (LARI)
237/84
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 07.12.2011
Ruhsat yenileme tarihi:
10.KÜB’ÜN YENİLENME TARİHİ
10