1  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak sizin için reçete edilmiştir, başkalarına vermeyiniz. 
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz. 
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. KULLANMA TALİMATI 
 
GALLİAPHARM 0.74-1.85 GBq Radyonüklid Jeneratör 
Direkt olarak uygulanmaz, spesifik taşıyıcı moleküllerin in-vitro radyoişaretlenmesinde 
kullanılır 
 
Etkin madde: 
Anne nüklid: 
Germanyum Klorür (68GeCl4) 0.74-1.85 GBq / Radyonüklid Jeneratör 
(kalibrasyon günündeki Ge-68 radyoaktivitesi) 
Kız nüklid: 
Galyum Klorür (68GaCl3) 
(68Ge/68Ga radyonüklid Jeneratör sisteminden elde edilir.) 
 
Yardımcı Maddeler: titanyum dioksit, hidroklorik asit (HCl)  
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz. 
 
 
 Bu Kullanma Talimatında: 
 
1. GALLİAPHARM nedir ve ne için kullanılır? 
2. GALLİAPHARM’ı kullanmadan önce dikkat edilmesi gerekenler 
3. GALLİAPHARM ile radyoişaretlenmiş tıbbi ürün nasıl kullanılır? 
4. Olası yan etkiler nelerdir? 
5. GALLİAPHARM’ın saklanması 
6. Paket içeriği ve diğer bilgiler 
 
Başlıkları yer almaktadır. 
 2   
1. GALLİAPHARM nedir ve ne için kullanılır? 
GALLİAPHARM teşhis amacı ile spesifik moleküllerin radyoişaretlenmesi amacı ile kullanılan 
Galyum (68Ga) klorür çözeltisinin elde edilmesinde kullanılan bir sistemdir. 
Galyum (68Ga) klorür galyum elementinin radyoaktif izotopudur ve çok kısa bir yarı ömre sahiptir. 
Bu nedenle jeneratör adı verilen bir sistem aracılığı ile uygulama merkezlerinde elde edilmektedir. 
 
Bu ilaç özel bazı ilaçlar ile birleştirilerek hastalıkların teşhis edilebilmesi için damar içine 
uygulanarak kullanılır. 
 
GALLİAPHARM, etkin madde galyum (68Ga) klorür ile kullanılmak üzere geliştirilmiş ve 
onaylanmış spesifik tıbbi ürünlerin işaretlenmesinde kullanılır. Bu tıbbi ürünler, radyoaktif Ga- 
68’i gereken yerlere götüren taşıyıcılar olarak rol alır ve bu maddeler tümör hücreleri (kanser) de 
dahil, vücuttaki belirli hücre tiplerini tanımak için tasarlanmış maddelerdir. Düşük miktarda 
uygulanan radyoaktivite, özel kameralar ile vücut dışından görüntülenebilir. Galyum (68Ga) klorür 
ile işaretlenecek tıbbi ürünün Kullanma Talimatına bakınız. 
Nükleer tıp doktorunuz, bu ürün ile nasıl bir inceleme yapılacağını size anlatacaktır. 
 
Ga-68 işaretli tıbbi ürünler, düşük miktarda radyoaktivite maruziyeti riskini içerir. Nükleer tıp 
doktorunuz, klinik faydayı bu riskle karşılaştıracaktır. 
2. Galliapharm kullanmadan önce dikkat edilmesi gerekenler 
Galliapharm’ı aşağıdaki durumlarda KULLANMAYINIZ 
Eğer, 
Çözelti içerisinde bulunan maddelerden herhangi birine alerjiniz varsa kullanmayınız. 
 
Galliapharm’ı aşağıdaki durumlarda DİKKATLİ KULLANINIZ 
Galyum (68Ga) klorür bir kit ile bağlanmadan serbest hali ile uygulanmaz. İşaretli tıbbi ürünün 
kullanımına ilişkin özel uyarılar ve önlemler için işaretlenecek tıbbi ürünün kullanım talimatına 
bakınız. 
 
Eğer; 
Doğurganlık yaşında iseniz bu yaşta yapılacak incelemeler, menstrüasyonu (Adet kanamasını) 
takip eden 10 gün içerisinde gerçekleştirilmelidir. Lütfen doktorunuza bu durumu bildiriniz. 
 
Bu uyarılar geçmişteki herhangi bir dönemde dahi sizin için geçerliyse lütfen doktorunuza 
danışınız. 
 
Uyarılar ve önlemler 
Ga-68 işaretli tıbbi ürünler ile ilgili özel uyarılar ve önlemler için, bu ürünlerin Kullanma 
Talimatını okuyunuz. 
Çocuklar ve ergenler 
Eğer 18 yaş altında iseniz, nükleer tıp doktorunuzla konuşunuz. 
 
 3  GALLİAPHARM’ın yiyecek ve içeceklerle kullanılması 
Galyum (68Ga) klorür bir kit ile bağlanmadan serbest hali ile uygulanmaz. İşaretli tıbbi ürünün 
kullanımına ilişkin özel uyarılar ve önlemler için işaretlenecek tıbbi ürünün kullanım talimatına 
bakınız. 
 
Hamilelik  
İlacı kullanmadan önce doktorunuza veya eczacınıza danışınız. 
 
Hamilelik şüphesi varsa doktorunuza söyleyiniz. Eğer hamileyseniz, doktorunuz yarar/zarar 
değerlendirmesi yapacak ve sizin için gerekli ise ilacı size uygulayacaktır. 
 
Tedaviniz sırasında hamile olduğunuzu veya hamile olma ihtimaliniz olduğunu fark ederseniz 
hemen doktorunuza veya eczacınıza danışınız. 
Emzirme 
İlacı kullanmadan önce doktorunuza veya eczacınıza danışınız. 
 
Bebeğinizi emziriyorsanız bu ilaç kullanıldıktan sonra doktorun belirttiği süre boyunca saat anne 
sütü vermeyiniz. Bu süre içerisinde sütü sağınız ve atınız. 
 
Araç ve makine kullanımı 
Kullanılan tıbbi ürünün Galliapharm ile etkileşimine bağlı olarak araç yada makine kullanımı 
üzerine etkisi olabilir. Tıbbi ürünün kullanma talimatını dikkatli bir şekilde okuyunuz. 
Galliapharm’ın içeriğinde bulunan yardımcı maddeler hakkında önemli bilgiler 
Galliapharm’ın içeriğinde bulunan maddelere karşı aşırı duyarlılığınız yoksa bu maddelere bağımlı 
olumsuz bir etki beklenmez. 
 
Diğer ilaçlar ile birlikte kullanımı 
 
Galyum (68Ga) klorür bir kit ile bağlanmadan serbest hali ile uygulanmaz. İşaretli tıbbi ürünün 
kullanımına ilişkin özel uyarılar ve önlemler için işaretlenecek tıbbi ürünün kullanım talimatına 
bakınız. 
Galyum (68Ga) klorür çözeltisinin diğer ilaçlarla etkileşime geçmesi üzerine herhangi bir araştırma 
yapılmamıştır. 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen doktorunuza veya eczacınıza bunlar hakkında bilgi veriniz. 4   
 
 
3. GALLİAPHARM nasıl kullanılır? 
RADYOFARMASÖTİKLER SADECE NÜKLEER TIP UZMANLARI TARAFINDAN 
NÜKLEER TIP MERKEZLERİNDE UYGULANMALIDIR. 
Uygun kullanım ve doz/uygulama sıklığı için talimatlar 
Doktorunuz hastalığınıza bağlı olarak ilacınızın dozunu belirleyecek ve size uygulayacaktır. 
 
Size uygulanacak ilaç miktarının, uygulamadan beklenilen sonucu sağlayacak mümkün olan en 
düşük doz olacağından emin olabilirsiniz. 
Daha fazla bilgi için lütfen radoişaretlenecek tıbbi ürünün kullanma talimatını okuyunuz. 
 
GALLİAPHARM Kullanımı ve Prosedürün Tamamlanması: 
 
Hastalar saf Galliapharm değil, Galliapharm kullanarak işaretlenmiş başka bir ürün alacaklardır. 
Galliapharm, Galliapharm ile uyumlu olacak şekilde spesifik olarak üretilmiş başka bir tıbbi ürün 
ile kullanılmalıdır. Hastalar sadece işaretlenmiş son ürünü alacaklardır. 
Prosedür Süresi 
 
Uzman nükleer tıp hekimi sizi prosedürün süresiyle ilgili bilgilendirecektir. 
 
GALLİAPHARM Uygulamasından Sonra Yapmanız Gerekenler 
 
Nükleer tıp hekimi almanız gereken önlemler hakkında sizi bilgilendirecektir. Eğer daha fazla 
sorunuz olursa doktorunuzla iletişime geçiniz. 
Galliapharm’ın etkisinin çok güçlü veya zayıf olduğuna dair bir izleniminiz varsa doktorunuz veya 
eczacınız ile konuşunuz. 
 
Değişik yaş grupları : 
 
Çocuklarda kullanımı 
Çocuklara uygulanacak doz doktorunuz tarafından belirlenecek ve uygulanacaktır. 
 
Yaşlılarda kullanımı 
Yaşlılarda özel bir doz ayarlaması yoktur. Doktor tarafından belirlenir ve uygulanır. 
Özel kullanım durumları 
Böbrek / Karaciğer yetmezliği 
Özel kullanım durumu yoktur. 
 
Kullanmanız gerekenden daha fazla GALLİAPHARM kullandıysanız: 
Radyoaktiviteden gelecek zarar riski artar. Bu durumda doktorunuz sizi bol sıvı almanız ve sık 
idrara çıkarak ilacın vücuttan atılımı hızlandırılmanız konusunda bilgilendirecektir. 
 
 5  Galliapharm’dan kullanmanız gerekenden fazlasını kullanmışsanız bir doktor ve eczacı ile 
konuşunuz. 
Ancak ilacı bir uzman uygulayacağından böyle bir durum geçerli değildir. 
Galliapharm’ı kullanmayı unutursanız 
 
Galliapharm ile işaretli tıbbi ürün tanı amacıyla doktor tarafından uygulandığından geçerli 
değildir. 
Galliapharm ile tedavi sonlandırıldığında oluşabilecek etkiler 
Galliapharm ile işaretli tıbbi ürün tedavi amacı ile kullanılmamaktadır. 
 
4. Olası yan etkiler nelerdir? 
Tüm ilaçlar gibi, GALLİAPHARM içeriğinde bulunan maddelere duyarlı olan kişilerde yan etkiler 
görülebilir. 
GALLİAPHARM kullanarak işaretlenmiş tıbbi ürünün uygulamasından sonra, düşük bir oranda 
iyonize radyasyona maruz kalındığı için kansere ya da kalıtsal anomalilere yol açabilir. 
Eğer bu kullanma talimatında bahsi geçmeyen herhangi bir yan etki ile karşılaşırsanız veya 
yan etkilerden herhangi biri ciddileşirse, doktorunuzu veya eczacınızı bilgilendiriniz. 
 
 Yan etkilerin raporlanması 
Kullanma talimatında yer alan veya almayan herhangi bir yan etki meydana gelmesi durumunda, 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonunu tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız. 
 
5. Galliapharm’ın saklanması 
Bu tıbbi ürünü saklamanıza gerek yoktur. Bu ürün hastane koşulları altında uzmanlar tarafından 
korunacaktır. Radyofarmasötiklerin saklanması Türkiye Atom Enerjisi Kurumu (TAEK) 
mevzuatına göre radyasyon güvenliği kurallarına uygun şekilde yapılacaktır. 
 
Aşağıdaki bilgiler uzmanlar için hazırlanmıştır. 
Radyonüklid jeneratör üzerinde yazan son kullanma tarihinden sonra kullanılmamalıdır. 
Paslanmaz çelik kasayı jeneratörden ayırmayınız. 35°C nin üzerinde saklamayınız. 
Gallipharm ile hazırlanmış galyum (68Ga) klorür çözeltisi hazırlandıktan sonra hemen 
kullanılmalıdır. 
Son kullanma tarihiyle uyumlu olarak kullanınız. 
Ambalajında belirtilen son kullanma tarihinden sonra Galliapharm’ı kullanmayınız.  
 6   
 
 
6. Paket içeriği ve diğer bilgiler 
GALLİAPHARM içeriği 
Etkin madde olarak galyum (68Ga) klorür çözeltisi. 
 
Yardımcı maddeler: Titanyum dioksit 
Steril ultra saf 0,1 mol/l hidroklorik asit (sağım için çözelti) 
 
GALLİAPHARM neye benzer ve ambalaj içeriği 
 
Bu ürün sadece Nükleer Tıp profesyonellerine teslim edilecek ve sadece onlar tarafından 
kullanılacaktır. 
 
 
Ruhsat Sahibi: 
MOLTEK Sağlık Hizmetleri Üretim ve Pazarlama AŞ 
Gebze Organize Sanayi Sitesi (GOSB) Şahabettin Bilgisu cad. No:611/1 
41400 Gebze-Kocaeli 
 
Üretim Yeri: 
Eckert & Ziegler Radiopharma GmbH 
Robert-Rössle-Str. 10 
13125 Berlin 
Germany 
 
 
 
Bu kullanma talimatı ………….tarihinde onaylanmıştır. 
 
 
 
 
 
 
 
 
 
 
 
 
 
 
 
 
 
 
 
 7  AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR 
 
Radyofarmasötikler sadece nükleer tıp uzmanları tarafından nükleer tıp merkezlerinde 
uygulanmalıdır. 
GALLİAPHARM ürününe ait KÜB, ürün ambalajı ile birlikte tedarik edilecektir. Bu 
radyofarmasötiğin kullanımı ve uygulanması ile ilgili ek bilgi KÜB’de verilmiştir. 