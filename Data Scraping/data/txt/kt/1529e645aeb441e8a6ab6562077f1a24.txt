 
 
 
KULLANMA TALİMATI  
 TEFOR DUOTAB 0.1mg tablet  
Ağızdan kullanılır.  
 
· Etkin madde:  Levotiroksin sodyum 0.1mg 
 
· Yardımcı maddeler:  Sodyum sitrat, nişasta, jelatin, gliserol , talk, laktoz monohidrat, 
aerosil ve magnezyum stearat.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
· Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
· Eğer ilave sorularınız olursa, lütfen doktorunuza veya eczacınıza danışınız.  
· Bu ilaç kişisel olarak sizin için reçete edilmiştir, başkalarına vermeyiniz.  
· Bu ilacın kullanımı sırasında doktora veya hastaneye gittiğinizde doktorunuza bu ilacı  
kullandığınızı söyleyiniz.  
· Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük  doz kullanmayınız.  
 
Bu Kullanma Talimatında:  
1. TEFOR DUOTAB nedir ve ne için kullanılır?  
2. TEFOR DUOTAB’ı kullanmadan önce dikkat ed ilmesi gerekenler  
3. TEFOR DUOTAB nasıl kullanılır?  
4. Olası yan etkiler nelerdir?  
5. TEFOR DUOTAB’ın saklanması  
Başlıkları yer almaktadır.  
 
 
1. TEFOR DUOTAB nedir ve ne için kullanılır?  
 
TEFOR DUOTAB, tiroid hormonları olarak adlandırılan ilaç grubunun bir üyesidir.  
 TEFOR DUOTAB, kutu içerisinde alu/alu blisterlerde; beyaz renkli, bir yüzü çentikli diğer 
yüzü ZK/2 baskılı 100 tabletten oluşmaktadır.  
 TEFOR DUOTAB, vücudunuzda üretilen tiroid hormonu miktarı yetersizse (hipotiroidizm), 
takviye olarak kullanılır. TEFOR DUOTAB ayrıca guatr (tiroid bezinin büyümesi) veya 
tiroid nodüllerinin (tiroid bezi ndeki yumruların) veya bunların ameliyatla alınmasından 
sonraki tedavisinde, tiroid kanserlerinde tümörün alınmasından sonra ve tanı testlerinde tiroid faaliyetinin baskı altına alınması için kullanılır. TEFOR DUOTAB, tiroid bezi aşırı 
faaliyet gösterdiğin de (hipertiroidizm), tiroid hormonlarının yapılmasını engelleyen (anti -
tiroid) bir ilaçla birlikte kullanılabilir. Hastalığınızın tedavisinde lityum alıyorsanız, guatr 
oluşumunun önlenmesi için de verilebilir .
1/6  
 
 2. TEFOR DUOTAB’ı kullanmadan önce dikkat edilmes i gerekenler  
 TEFOR DUOTAB’ı aşağıdaki durumlarda KULLANMAYINIZ  
 
· Eğer TEFOR DUOTAB’taki yardımcı maddelerden birine karşı aşırı duyarlılığınız 
(alerjiniz) varsa,  
· Levotiroksin sodyum, infertilite (gebe kalamama) durumu hipotiroidizm ile ilişkili olmadıkça e rkek veya kadınlarda infertilite tedavisinde,  
· Levotiroksin sodyum dahil tiroid hormonları, obezite tedavisinde veya kilo vermek amacıyla kendi başlarına veya diğer ilaçlarla birlikte,  
 
TEFOR DUOTAB’ı aşağıdaki durumlarda DİKKATLİ KULLANINIZ  
 
· Eğer kalp hastalığına ait belirtileriniz varsa.  
· Eğer şeker hastasıysanız.  
· Eğer herhangi bir böbrek -üstü bezi hastalığınız varsa.  
· Eğer sizde miksödem varsa (deride ve derialtı dokusunda beyazımsı ve yumuşak 
şişkinlik) ekstra dikkat etmelisiniz.  
· Bilinen epilepsi (sar a) öyküsü olan hastalara levotiroksin uygulanırken dikkatli 
olunmalıdır.  
· Bebeklerde kranyostenozis (kafada şekil bozukluğu) ve çocuklarda epifizlerin (iç salgı bezi)  erken kapanmasına karşı dikkatli olunmalıdır.  
· Kemik erimesi riskini en aza indirmek için levotiroksin dozajı mümkün olan en düşük 
düzeye titre edilmelidir.  
 Doktorunuz bu gibi durumlarda, tiroid bezinizin fonksiyonunu düzenli olarak izleyecektir.  
 Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
TEFOR DUOTAB’ın yiyecek ve içecek ile kullanılması  
 
Günlük toplam TEFOR DUOTAB dozu, sabahları kahvaltıdan önce alınmalıdır. Yiyecekler 
levotiroksinin emilmesini olumsuz etkiyebileceğinden, TEFOR DUOTAB’ı yemeklerle 
birlikte almamalısınız.  
 
Hami lelik 
İlacı kullanmadan önce doktorunuza veya eczacınıza danışınız.  
 
Yeterli miktarda tiroid hormonuna, normal bir hamilelik sırasında kesinlikle ihtiyaç vardır. 
Tiroid hormonları plasentadan (anne dolaşımından fötus dolaşımına) geçer ancak fötusa 
zarar vermeyecek şekilde önerilen dozlar, hamilelik sırasında kullanılabilir.  
Gerekirse doktorunuz, tiroid hormonu dozajınızı ayarlayabilir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
  
 
2/6 Emzirme  
İlacı kullanmadan önce doktorunuza veya eczacınıza danışınız.  
 
Emziren kadınların TEFOR DUOTAB kullanmasının, normal tiroid bezi olan yenidoğan 
üzerine etkili olduğunu gösteren herhangi bir endikasyon yoktur. Sütünüzde mevcut olan az 
miktarda TEFOR DUOTAB  çocuğunuzdaki hipotiroidizm testi (yenidoğan taraması) 
sonucunu etkileyebilir.  
 Araç ve makine kullanımı  
 
TEFOR DUOTAB’ın konsantrasyon yeteneği ve uyanıklık üzerinde herhangi bir etkisi 
bilinmemektedir. Bundan dolayı, araç ve makine kullanım yeteneği üz erinde etkisi olası 
değildir.  
 TEFOR DUOTAB’ın içeriğinde bulunan bazı yardımcı maddeler hakkında önemli bilgiler  
 TEFOR DUOTAB’ın içeriğinde gliserol bulunur ancak dozu nedeniyle herhangi bir uyarı 
gerekmemektedir. İçeriğinde ayrıca laktozda bulunmaktadır . Eğer daha önceden doktorunuz 
tarafından bazı şekerlere karşı intoleransınız (tahammülsüzlük) olduğu söylenmişse bu tıbbi ürünü almadan önce doktorunuzla temasa geçiniz.  
 Diğer ilaçlar ile birlikte kullanım  
 
TEFOR DUOTAB’ın  diğer ilaçlarla birlikte kullanılması zararlı olabilir ve etkisinde 
değişiklik yapabilir. Bundan dolayı TEFOR DUOTAB’ın veya birlikte kullanılacağı herhangi bir diğer ilacın dozunda ayarlama yapılması gerekebilir. Eğer aşağıdaki ilaçlardan 
herhangi birini  kullanıyorsanız, lütfen doktorunuza veya eczacınıza danışınız:  
 
· Kanın pıhtılaşmasını önleyen ilaçlar (oral antikoagülanlar). TEFOR DUOTAB bu 
ilaçların etkisini artırabilir. TEFOR DUOTAB tedavisinin başlangıcında, doktorunuz kanınızın pıhtılaşmasını düzenl i olarak kontrol edecektir. Gerekirse doktorunuz 
pıhtılaşmayı önleyen ilacın dozunu ayarlayacaktır.  
· İnsülin veya oral antidiyabetikler. TEFOR DUOTAB, bu ilaçların etkisini azaltabilir. Gerekirse doktorunuz bu ilaçların dozlarını ayarlayacaktır.  
· Belirli kalp ilaçları (digitalis). TEFOR DUOTAB bu ilaçların etkisini azaltabilir.  
· TEFOR DUOTAB, depresyon tedavisinde kullanılan bazı ilaçların (trisiklik antidepresanlar) etkisini artırabilir.  
· Kolestiramin (kanınızdaki kolesterol düzeyinin düşürülmesi amacıyla kull anılan bir ilaç) 
TEFOR DUOTAB’ın emilimini azaltır. Kolestiramin almanızdan önceki ve sonraki 4 saat içerisinde TEFOR DUOTAB almayınız.  
· Alüminyum, magnezyum veya demir içeren ilaçlar, TEFOR DUOTAB’ın  emilimini 
azaltır. Bu ilaçları almanızdan önceki ve sonraki 4 saat içerisinde TEFOR DUOTAB almayınız.  
· Siprofloksasin (bir antibiyotik), TEFOR DUOTAB’ın emilimini azaltır. Siprofloksasin almanızdan önceki ve sonraki 6 saat içerisinde TEFOR DUOTAB almayınız.  
· Lityum ve iyodür içeren ilaçlar, tiroid bezini doğrudan etkiler. Bu etki TEFOR DUOTAB’ın etkisini azaltabilir.  
3/6 · Fenilbütazon veya asetilsalisilik asit gibi antienflamatuvar (yangı giderici) tedavi ile 
levotiroksin tedavisi birlikte uygulandığında hatalı d üşük plazma konsantrasyonları (kan 
hücrelerinin bulundukları sıvının yoğunluğu) gözlenmiştir.  
· Levotiroksinin (tiroksin) plazma konsantrasyonu imatinib ile muhtemelen azalmaktadır. Birçok neoplastik (tümör oluşumu ile ilgili) hastalığın tedavisinde kullanılan imatinib ve 
sunitinibin, yeterli replasman tedavisi için gereken levotiroksin dozlarını arttırdığı 
saptanmıştır.  
· Bazı antiepileptik ilaçlar (fenitoin, karbamazepin) TEFOR DUOTAB’ın etkisini 
azaltabilir.  
· Belirli hormonlar (estrojenler) TEFOR DUOTAB’ın et kisini azaltabilir.  
· Az sayıda başka ilaçlar (propranolol, amiodaron, bazı X -ray-görüntüleme sıvıları, 
rifampisin, barbitüratlar ve deksametazon) TEFOR DUOTAB’ın etkisini azaltabilir.  
 
Eğer reçeteli ya da reçetesiz herhangi bir ilacı şu anda kullanıyorsanız  veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3. TEFOR DUOTAB nasıl kullanılır?  
 Uygun kullanım ve doz/uygulama sıklığı için talimatlar:  
 
Almanız gereken TEFOR DUOTAB dozunu  doktorunuz kararlaştıracakt ır. 
 Doktorunuzun önerilerine harfiyen uymalısınız. Genel olarak doktorunuz düşük doz reçete 
ederek başlayacaktır ve gerektiğinde bu  dozu yavaş yavaş artıracaktır.  
 
TEFOR DUOTAB’ı ne kadar süre kullanmanız gerektiğini doktorunuz size söyleyecektir; 
genelde  bu süre oldukça uzundur. Belirtileriniz kaybolduğunda TEFOR DUOTAB 
kullanmayı durdurmayın; durumunuz kötüleşebilir.  
 
Yaşlı hastalara, kalp yetersizliği veya şiddetli hipotiroidizmi olan hastalara, düşük başlangıç 
dozu verilmelidir.  
 Günlük toplam TEFOR DUOTAB dozunuzu her gün aynı saatte, aç karnına, tercihen 
kahvaltıdan yarım saat önce alın. Tabletleri bir miktar suyla yutun. Küçük çocuklarda dozu, 
tableti toz haline getirdikten sonra fazla miktarda suyla birlikte vermeyiniz. Tableti (ya da 
bir parçasın ı) çocuğun yanak boşluğuna yerleştirebilirsiniz. Bunun yerine toz haline 
getirdiğiniz tableti bir kaşık suyla karıştırabilirsiniz; emzirme dönemindeki çocuk, bu “karışımı” kaşıktan emebilir.  
 
Uygulama yolu ve metodu:  
 
Ağızdan bol su ile alınmalıdır.  
 
Değiş ik yaş grupları:  
 
Çocuklarda kullanım:  
Hızlı replasman gereken yenidoğanlarda, tam replasman dozuyla tedaviye başlanabilir. 1 yaşından büyük çocuklarda tedaviye günde 2.5- 5 mcg/kg vücut ağırlığı ile başlanır. Doz, 
ötiroidi elde edilinceye kadar yavaş yavaş  artırılır.  
 
4/6 Yaşlılarda kullanım:  
Yaşlı ya da kardiyovasküler bozuklukları olan hastalarda tedaviye günde 2.5 -25 mcg ile 
başlanır. Günlük doz her dört haftada bir 12.5- 25 mcg artırılır. >60 yaşındaki hastalarda 
kullanılan idame dozu, genç erişkinlerde kull anılan dozdan yaklaşık %25 daha düşüktür.  
 
Özel kullanım durumları:  
 
Özel kullanımı yoktur.  
 Eğer TEFOR DUOTAB’ın etkisinin çok güçlü veya zayıf olduğuna dair bir izleniminiz var 
ise doktorunuz veya eczacınız ile konuşunuz.  
 
Kullanmanız gerekenden daha faz la TEFOR DUOTAB kullandıysanız:  
 
TEFOR DUOTAB doz aşımının belirtileri, çarpıntı, korku hissi, endişe ve aşırı canlılıktır. 
 
TEFOR DUOTAB’tan kullanmanız gerekenden daha fazlasını kullanmışsanız bir doktor 
veya eczacı ile konuşunuz.  
 
TEFOR DUOTAB’ı kullanm ayı unutursanız:  
 
Bir doz almayı unuttuysanız, anımsar anımsamaz alınız.  
 Unutulan dozları dengelemek için çift doz almayınız.  
 
TEFOR DUOTAB ile tedavi sonlandırıldığında oluşabilecek etkiler:  
 Bu ilacı kullanmayı birdenbire durdurmamalısınız; tedaviden önceki belirtilerinizin tekrar 
ortaya çıkmasına neden olabilir. İlacı bırakmayı düşündüğünüzde, doktorunuza danışınız. Doz ayarlanmasına ihtiyaç duyulabilir.  
 
4. Olası yan etkiler nelerdir?  
 
Tüm ilaçlar gibi, TEFOR DUOTAB’ın içeriğinde bulunan maddelere duyar lı olan kişilerde 
yan etkiler olabilir.   
Genel olarak yan etkiler yalnızca çok yüksek doz kullanıldığında (veya doz artırımları fazla 
fazla yapıldığında) görülür. TEFOR DUOTAB yüksek doz alındığında görülen belirtiler:  
 Eldeki verilere göre bu verilerin sıklığı bilinmemektedir.  
 Bilinmiyor (Eldeki verilere göre bu verilerin sıklığı bilinmemektedir):  
 
· Kalbinizin çok hızlı çalışması  
· Çarpıntılar  
· Düzensiz kalp atımı  
· Göğüs ağrısı (angina pektoris)  
· Baş ağrısı ve/veya görme bozuklukları (pseudotumor cerebri  belirtileri)  
· Kaslarda dermansızlık ve kramplar  
· Cildin kızarması  
5/6 · Ateş 
· Kusma  
· Adet düzensizlikleri  
· Titreme  
· Huzursuzluk  
· Uykusuzluk  
· Terleme  
· Zayıflama ve ishal  
· Hipertiroidizm  
 
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 Yan etkilerin raporlanması:  
Bu Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşu nuz.  Ayrıca karşılaştığınız yan 
etkileri www.titck .gov.tr
 sitesinde yer alan “İlaç Yan Etki Bild irimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliği hakkında daha fazla bilgi edinilmesine katkı sağlamış 
olacaksını z. 
 
5. TEFOR DUOTAB’ın saklanması  
 
TEFOR DUOTAB’ı çocukların göremeyeceği, erişemeyeceği yerlerde ve ambalajında 
saklayınız.  
 25°C’nin altında, ışık ve rutubetten uzakta, orijinal ambalajı içerisinde saklayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra TEFOR DUOTAB’ı kullanmayınız.  
 
Ruhsat sahibi:  
VLD Danışmanlık, Tıbbi Ürünler ve Tanıtım Hizmetleri Ltd. Şti.  
Esentepe – İSTANBUL  
 Üretim Yeri:  
Santa Farma İlaç San. A. Ş. 
P.K. 262  
34361 Şişli/İSTANBUL  
  
Bu kullanma talimatı 17 / 06 /2014  tarihinde onaylanmıştır.   
 
6/6 