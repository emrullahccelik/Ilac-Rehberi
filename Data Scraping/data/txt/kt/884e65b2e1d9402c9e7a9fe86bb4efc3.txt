1 / 8 
 KULLANMA TALİMATI  
 
GLİPTA  50 mg tablet  
Ağızdan alınır.  
 
• Etkin madde:  Her bir tablet 50 mg vildagliptin içerir.  
• Yardımcı maddeler:  Laktoz susuz DC , mikrokristalin selüloz  (Tip 112), sodyum nişasta 
glikolat, magnezyum stearat.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında doktora veya hastaneye gittiğinizde bu ilacı kullandığınızı 
doktorunuza söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu Kullanma Talimatında:  
 
1. GLİPTA  nedir ve ne için kullanılır?  
2. GLİPTA  kullanmadan önce dikkat edilmesi gereken ler 
3. GLİPTA  nasıl kullanılır?  
4. Olası yan etkiler nelerdir? 
5. GLİPTA 'nın saklanması  
 
Başlıkları yer almaktadır.  
 
1. GLİPTA  nedir ve ne için kullanılır?  
 
GLİPTA , ağız yolu ile kullanılan, kan şekerini düşüren ilaçlar olarak adlandırılan bir ilaç 
grubuna dahildir.  
 
GLİPTA , 28, 56 ve 180 tablet içeren aluminyum blister ambalajlarda takdim edilmektedir. Her 
bir tablet 50 mg vildagliptin etkin maddesi içerir.  
 
GLİPTA , yalnızca diyet ve egzersizle kontrol altına alınamayan şeker hastalığının (Tip II 
diyabetin)  tedavisinde kullanılan bir ilaçtır. Kan şeker düzeyinin kontrol altına alınmasına 
yardım eder.  
 
Şeker hastalığı (Tip II diyabet), vücudunuzun yeterli miktarda insülin üretemediği ya da 
üretilen insülin doğru şekilde çalışmadığında gelişir. Hastalık ayrıca , çok fazla glukagon adı 
verilen hormonun üretildiği durumlarda da gelişebilir. 
 
 2 / 8 
 İnsülin, özellikle yemeklerden sonra olmak üzere kanınızdaki şeker düzeyinin düşürülmesine 
yardım eden bir maddedir. Glukagon, karaciğerde şeker üretimini tetikleyerek kan -şekerinin 
yükselmesine neden olan başka bir maddedir. Bu maddelerin her ikisi de pankreas tarafından 
üretilir.  
 
GLİPTA , pankreasın insülin ve daha az miktarda glukagon üretmesini sağlar. Bu şekilde, kan 
şeker düzeyinin kontrol altında tutulmasına yardım eder . 
 
Doktorunuz GLİPTA 'yı size kan şeker düzeyinin tek başına kullanılan bir ilaçla kontrol altına 
alınamadığı durumlarda başka bir kan şekerini düşüren ilaç ile kombinasyon şeklinde 
kullanmak üzere reçete edecektir.  
 
GLİPTA  ile tedavi görürken size önerilen  diyet ve/veya egzersiz programına devam etmeniz 
önemlidir.  
 
2. GLİPTA  kullanmadan önce dikkat edilmesi gerekenler  
 
GLİPTA 'yı aşağıdaki durumlarda KULLANMAYINIZ  
 
Eğer:  
• Vildagliptine ya da GLİPTA 'nın içerdiği yardımcı maddelerden herhangi birine karşı 
aşırı duyarlılığınız (alerjiniz) varsa (yardımcı maddeler listesine bakınız).  
 
Vildagliptine ya da GLİPTA 'nın içerdiği yardımcı maddelerden herhangi birine karşı aşırı 
duyarlılığınız (alerjiniz) olabilec eğini düşünüyorsanız, bu ilacı almayınız ve doktorunuzla 
konuşunuz.  
 
GLİPTA 'yı aşağıdaki durumlarda DİKKATLİ KULLANINIZ  
Eğer:  
• Orta derecede ya da ileri derecede böbrek hastalığınız varsa 
• Karaciğer hastalığınız varsa  
• Diyaliz hastası iseniz  
• Kalp yetmezliğiniz varsa (Doktorunuz rahatsızlığınızın derecesine göre GLİPTA 'yı reçete 
edip etmeme kararı verecektir.)  
• Şeker hastalığına bağlı deri lezyonları, şeker hastalığının sık görülen komplikasyonlarından 
biridir. Doktorunuz ya da hemşireniz tarafı ndan verilen deri ve ayak bakımı tavsiyelerine 
uyunuz. Ayrıca, GLİPTA  kullanırken ortaya çıkan kabarcık ya da ülserler konusunda 
özellikle dikkatli olmanız tavsiye edilmektedir.  
• GLİPTA  insülinin yerine geçemez. Dolayısıyla, tip I diyabetiniz (tip I şeker hastalığı) varsa 
yani vücudunuz insülin üretmiyorsa.  
• Sülfonilüre olarak bilinen bir anti -diyabet ilacı alıyorsanız (doktorunuz, kan şekerindeki 
düşüşün önüne geçme amacıyla, GLİPTA  ile birlikte aldığınız sülfonilüre dozunu 
düşürmek isteyebilir).  
 
Bu durumlar sizin için geçerli ise GLİPTA  kullanmadan önce doktorunuzla, eczacınızla veya 
diyabet hemşireniz ile görüşünüz. 
 3 / 8 
 Eğer daha önce GLİPTA  kullandıysanız ve yan etkiler (karaciğer hastalığı) nedeniyle bırakmak 
zorunda kaldıysanız, yeniden GLİPTA  kullanmamalısınız.  
 
Pankreatit ciddi, yaşamı tehdit eden tıbbi bir durum olabilir. Eğer kusma ile birlikte olan veya 
olmayan ciddi ve inatçı karın ağrısı yaşarsanız pankreatitiniz olabilir, GLİPTA’yı  kesip 
doktorunuza başvurunuz. 
 
Bu uyarılar geçmişteki her hangi bir dönemde dahil olsa sizin için geçerliyse lütfen doktorunuza 
danışınız.  
 
GLİPTA 'nın yiyecek ve içecek ile kullanılması  
GLİPTA 'yı aç ya da tok karnına alabilirsiniz. 
 
Hamilelik  
İlacı kullanmadan önce doktorunuza veya eczacınıza danışınız.  
Hamileyse niz, hamile olduğunuzu düşünüyorsanız ya da hamile kalmayı planlıyorsanız  
GLİPTA  kullanmadan önce doktorunuza danışınız. Hamilelik sırasında GLİPTA  
kullanmamalısınız.  
 
Tedaviniz sırasında hamile olduğunuzu fark ederseniz hemen doktorunuza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
GLİPTA 'nın anne sütüne geçip geçmediği bilinmemektedir. GLİPTA  tedavisi sırasında 
bebeğinizi emzirmemelisiniz.  
 
Araç ve makine kullanımı  
GLİPTA  kullanırken baş dönmesi gelişebilir. Bu nedenle, araç veya makine kullanmadan 
kaçınmalısınız.  
 
GLİPTA 'nın içeriğinde bulunan bazı yardımcı maddeler hakkında önemli bilgiler:  
GLİPTA , süt şekeri (laktoz) adı verilen bir madde içermektedir. Eğer daha önceden  doktorunuz 
tarafından bazı şekerlere karşı intoleransınız olduğu söylenmişse bu tıbbi ürünü kullanmadan 
önce doktorunuzla temasa geçiniz. 
 
Diğer ilaçlar ile birlikte kullanımı 
Başka ilaçlar (örneğin tiyazidler, kortikosteroidler, tiroid hastalığı ilaçları ve sinir sistemini 
etkileyen belirli bazı ürünler ile birlikte sülfonilüreler, meglitinidler ve biguanidler sınıfı olarak 
adlandırılan kan şekerini düşüren ilaçlar) alıyorsanız doktorunuz GLİPTA  dozunuzu 
değiştirmek isteyebilir.  
 
Eğer reçeteli ya da reçet esiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza bunlar hakkında bilgi veriniz. 
 
  4 / 8 
 3. GLİPTA  nasıl kullanılır?  
 
Uygun kullanım ve doz/uygulama sıklığı için talimatlar:  
Kullanılması gereken GLİPTA  dozu hastanın durumuna bağlı olarak değişir. Tam olarak kaç 
tablet GLİPTA  almanız gerektiğini doktorunuz size söyleyecektir.  
 
Genellikle kullanılan GLİPTA  dozu:  
• GLİPTA 'yı sülfonilüre isimli başka bir ilaçla birlikte kullanıyorsanız  günde bir doz olarak 
sabahları 50 mg, ya da  
• GLİPTA 'yı tek başına, metformin veya glitazon isimli başka bir ilaçla birlikte, metformin 
ve bir sülfonilüre ya da insülin ile kombinasyon halinde kullanıyors anız sabah 50 mg ve 
akşam 50 mg olmak üzere günde 100 mg  
• Orta derecede ya da şiddetli böbrek hastalığınız varsa veya diyaliz  tedavisi alıyorsanız 
günde bir doz olmak üzere sabah 50 mg   
 
GLİPTA 'yı her gün, doktorunuzun size kullanmanızı söylediği süre boyunca kullanmaya 
devam ediniz. Bu tedaviyi uzun bir süre  devam ettirmeniz gerekebilir. Doktorunuz tedavinin 
sizde istenen etkiyi sağlayıp sağlamadığını kontrol etmek üzere durumunuzu düzenli olarak 
izleyecektir.  
 
Doktorunuz size söylemedikçe GLİPTA  kullanmayı bırakmayınız. 
 
GLİPTA 'yı ne kadar süreyle kullanacağ ınız konusunda sorularınız varsa, doktorunuza 
danışınız.  
 
Uygulama yolu ve metodu:  
• GLİPTA  yalnızca ağızdan kullanım içindir. 
• Tabletleri bütün olarak, bir bardak su ile yutunuz. 
• GLİPTA  aç ya da tok karnına alınabilir. 
 
Değişik yaş grupları:  
Çocuklarda kullanım:  
GLİPTA 'nın 18 yaşından küçüklerde kullanılmasıyla ilgili herhangi bir bilgi mevcut değildir. 
Bu nedenle GLİPTA 'nın söz konusu hastalarda kullanılması önerilmemektedir. 
 
Yaşlılarda kullanım:  
GLİPTA , 65 yaş ve üstü kişilerde erişkinlerdeki ile aynı  dozda kullanılabilir. 
Doktorunuz ayrı bir tavsiyede bulunmadıkça, bu talimatları takip ediniz. 
Doktorunuz GLİPTA  ile tedavinizin ne kadar süreceğini size bildirecektir. Tedaviyi erken 
kesmeyiniz, çünkü GLİPTA tedavisini durdurmak hastalığınızın daha kötüy e gitmesine neden 
olabilir.  
 
Özel kullanım durumları  
Böbrek/Karaciğer yetmezliği:  
Hafif derecede böbrek yetmezliği olan hastalarda doz ayarlaması gerekli değildir.  
Orta ya da ileri derecede böbrek yetmezliği ya da son dönem böbrek yetmezliği (ESRD)  
bulunan hemodiyaliz hastalarında önerilen GLİPTA  dozu, günde bir defa 50 mg'dır.  
Karaciğer yetmezliği olan hastalarda GLİPTA  kullanılması önerilmez.  5 / 8 
 Doktorunuz ayrı bir tavsiyede bulunmadıkça, bu talimatları takip ediniz. 
İlacınızı zamanında almayı unutmay ınız. 
Doktorunuz GLİPTA  ile tedavinizin ne kadar süreceğini size bildirecektir. Tedaviyi erken 
kesmeyiniz çünkü istenen sonucu alamazsınız.  
 
Eğer GLİPTA 'nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla GLİPTA  kullandıysanız:  
GLİPTA 'dan kullanmanız gerekenden fazlasını kullanmışsanız, bir doktor veya eczacı ile 
konuşunuz. 
 
GLİPTA 'yı kullanmayı unutursanız:  
İlacınızı her gün aynı saatlerde, tercihen sabahları almanız önerilir. GLİPTA  almayı 
unutursanız, anımsar anımsamaz alınız. Bunun ardından bir sonraki dozu gereken zamanda 
alınız. Ancak ilacı almayı unuttuğunuz u, bir sonraki dozun alınma saatine çok yakın bir saatte 
anımsarsanız, unuttuğunuz dozu almayınız. 
 
Unutulan dozları dengelemek için çift doz almayınız. 
 
GLİPTA  ile tedavi sonlandırıldığında oluşabilecek etkiler:  
GLİPTA  tedavisini durdurmak hastalığınızın daha kötüye gitmesine neden olabilir. 
Doktorunuz tarafından belirtilmedikçe, tedaviyi durdurmayınız. 
 
4. Olası yan etkiler nelerdir? 
 
Tüm ilaçlar gibi GLİPTA 'nın içeriğinde bulunan maddelere duyarlı olan kişilerde yan etkiler  
olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
 
Çok yaygın             :10 hastanın 1'inden fazla görülebilir. 
Yaygın                    :10 hastanın birinden az fakat 100 hastanın birinden fazla görülebilir. 
Yaygın olmayan      : 100 hastanın birinden az fakat 1000 hastanın birinden fazla görülebilir. 
Seyrek                      :1.000 hastanın birinden az fakat 10.000 hastanın birinden fazla görülebilir. 
Çok seyrek              :10.000 hastanın birinden az görülebilir. 
Bilinmeyen             :Eldeki veriler ile belirlenemeyecek kadar az hastada görülebilir.  
 
Acil dikkat gerektiren bazı tıbbi belirtiler:  
GLİPTA 'nın tek başına veya diğer bir ilaç (metformin veya sülfonilüre grubu) ile birlikte 
(kombinasyon) kullanıldığında oluşabilec ek yan etkiler:  
 
Seyrek:  
• Anjiyoödem olarak adlandırılan ciddi alerjik bir reaksiyona işaret e den, yüzde, dilde ya da 
boğazda şişme, yutkunma zorluğu, solunum güçlüğü, aniden başlayan döküntü ya da 
kurdeşen  
• Karaciğer hastalığına (hepatit) işaret eden, gözlerde ve deride sarı renk, mide bulantısı, 
iştah kaybı ya da idrar renginde koyulaşma  6 / 8 
 • Şiddetli üst karın ağrısı (olası iltihaplı pankreas belirtisi)  
 
Bu belirtiler görüldüğünde lütfen GLİPTA  almayı durdurunuz ve doktorunuzla konuşunuz. 
GLİPTA  ile metfor min birlikte kullanıldığında oluşabilecek yan etkiler:  
 
Yaygın:  
• Titreme  
• Baş ağrısı  
• Baş dönmesi  
• Mide bulantısı  
• Kan şekeri düzeyinde azalma  
 
Yaygın olmayan:  
• Yorgunluk 
 
GLİPTA  ile sülfonilüre grubu bir ilaç birlikte kullanıldığında oluşabilecek yan etkiler :  
 
Yaygın:  
• Titreme  
• Baş ağrısı  
• Baş dönmesi  
• Yorgunluk 
• Kan şekeri düzeyinde azalma  
 
Yaygın olmayan:  
• Kabızlık  
 
Çok seyrek:  
• Burun akıntısı  
• Boğaz ağrısı  
 
GLİPTA  ile glitazon grubu bir ilaç birlikte kullanıldığında oluşabilecek yan etkiler :  
 
Yaygın:  
• Kilo artışı 
• Eller, ayak bilekleri veya ayaklarda şişkinlik (ödem)  
 
Yaygın olmayan:  
• Baş ağrısı  
• Halsizlik  
• Kan şekerinde düşüklük  
 
GLİPTA  tek başına kullanıldığında oluşabilecek yan etkiler:  
 
Yaygın:  
• Baş dönmesi  
 7 / 8 
  
 
Yaygın olmayan:  
• Baş ağrısı  
• Kabızlık  
• Ellerde, ayak bileklerinde ya da ayaklarda şişme (ödem), eklem ağrısı  
• Kan şekeri düzeyinde azalma  
 
Çok seyrek:  
• Boğaz ağrısı  
• Burun akıntısı  
• Ateş 
 
GLİPTA , metformin ve bir sülfonilüre ile birlikte kullanılırken oluşabilecek yan etkiler:  
 
Yaygın:  
• Sersemlik  
• Titreme  
• Halsizlik  
• Düşük kan şekeri  
• Aşırı terleme.  
 
GLİPTA  ile insülin birlikte kullanılırken (metformin ile veya metforminsiz) oluşabilecek yan 
etkiler: 
 
Yaygın:  
• Baş ağrısı  
• Üşüme  
• Bulantı  
• Düşük kan şekeri  
• Mide ekşimesi  
 
Yaygın olmayan:  
• İshal  
• Gaz 
 
Ürün pazara sunulduktan sonra aşağıdaki yan etkiler bildirilmiştir:  
• Kaşıntılı kurdeşen 
• Pankreas iltihabı  
• Lokalize deri soyulması ve kabarcıklar  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 8 / 8 
 www.titck.gov.tr   sitesinde yer alan “ İlaç Yan Etki Bildirimi”  ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans  Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. GLİPTA 'nın saklanması  
 
GLİPTA 'yı çocukların göremeyeceği, erişemeyeceği yerlerde ve ambalajında saklayınız. 
 
GLİPTA’yı  25°C'nin altındaki oda sıcaklığında saklayınız.  
Nemden korumak için orijinal ambalajında saklayınız.  
 
Son kullanma tarihi ile uyumlu olarak kullanınız. 
 
Ambalajdaki son kullanma tarihinden sonra GLİPTA 'yı kullanmayınız.  
 
Eğer ambalajın hasar görmüş olduğunu fark ederseniz GLİPTA 'yı kullanmayınız. 
 
Ruhsat sahibi:  
Abdi İbrahim İlaç San. ve Tic. A.Ş.  
Reşitpaşa Mahallesi, Eski Büyükdere Caddesi No:4 34467 Maslak/Sarıyer/İsta nbul 
Tel: 0212 366 84 00 Fax: 0212 286 20 20 
 
Üretim Yeri:  
Abdi İbrahim İlaç San. ve Tic. A.Ş.  
Orhan Gazi Mah. Tunç Cad. No:3 Esenyurt/İstanbul  
 
Bu kullanma talimatı 09/ 11/2015 tarihinde onaylanmıştır.  
 