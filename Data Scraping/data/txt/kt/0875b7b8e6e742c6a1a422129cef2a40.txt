1 KULLANMA TALİMATI  
 
KLACİD 500 mg film kaplı tablet  
Ağızdan alınır.  
 
• Etkin madde:  Her film tablette 500 mg klaritromisin.  
• Yardımcı maddeler:  Kroskarmeloz sodyum, mikrokristalin selüloz, silikon dioksit, 
povidon, stearik asit, magnezyum stearat, talk, hipromelloz, hidroksipropilselüloz, 
propilen glikol, sorbitan monooleat, sorbik asit, vanilya, titanyum dioksit, kinolin sarısı (alüminyum lak E104)  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgile r içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz  kullanmayınız. 
 
 Bu Kullanma Talimatın da:  
 
1. KLACİD film kaplı tablet nedir ve ne için kullanılır?  
2. KLACİD  film kaplı tablet ’i kullanmadan önce dikkat edilmesi gerekenler   
3. KLACİD  film kaplı tablet  nasıl kullanılır?  
4. Olası yan etkiler nelerdir? 
5. KLACİD  film kaplı tablet ’in saklanması  
 
Başlıkları yer almaktadır. 
 
1. KLACİD film kaplı tablet  nedir ve ne için kullanılır?  
KLACİD film kaplı tabletler, oval şeklinde, açık sarı renkli tabletlerdir. Bir kutuda 14 tablet 
bulunan ambalaj şeklinde satışa sunulmuştur.  
Her bir KLACİD
 film kaplı tablet, 500 mg klaritromisin içerir. 
 
KLACİD film kaplı tablet (klaritromisin) makrolid adı verilen bir gruba ait bir antibiyotiktir. 
Antibiyotikler enfeksiyonlara neden olan bakterilerin çoğalmasını durdurur. 
 
KLACİD film kaplı tablet yetişkinlerde ve 12 yaşından büyük çocuklarda çeşitli 
mikroorganizmaların neden olduğu şu enfeksiyon hastalıklarının tedavisinde kullanılmak 
içindir: 
• Farenjit (yutak iltihabı), tonsillit (bademcik iltihabı), sinüzit (sinus iltihabı) gibi üst solunum yolu enfeksiyonları, 
• Akut ve kronik bronşit, pnömoni (zatürre) gibi alt solunum yolu enfeksiyonları, 2 • Duyarlı mikroorganizmaların neden olduğu komplike olmayan, çeşitli deri ve 
yumuşak doku enfeksiyonları. 
KLACİD film kaplı tablet ayrıca aşağıdaki tablolarda da kullanılmaktadır:  
 
• Bazı AIDS (edinilmiş immün yetmezlik sendromu) hastalarındaki, bir mikobakteri 
türüne (mikobakterium avium kompleksi) bağlı enfeksiyondan korunma amacıyla,  
• On iki parmak barsağı ülseri nüksünün azaltılması için, H. Pylori adındaki bakterinin yok edilmesi (eradikasyonu) amacıyla . 
 
2.     KLACİD film kaplı tablet ’i kullanmadan önce dikkat edilmesi gerekenler  
 
KLACİD film kaplı tablet ’i aşağıdaki durumlarda KULLANMAYINIZ:  
Eğer;  
• Klaritromisine, eritromisin veya azitromisin gibi makrolid grubu antibiyotiklere, 
ayrıca KLACİD® içindeki yardımcı maddelerden herhangi birine karşı bilinen alerjiniz 
varsa,  
• Migren (şiddetli baş ağrısı) için ergotamin ya da dihidroergotamin tablet ya da 
ergotamin inhalasyon ürünü kullanıyorsanız,  
• Terfenadin ya da astemizol (saman nezlesi ya da alerji için kullanılır) ya da sisaprid  
veya domperidon (mide hastalığı için kullanılır) ya da pimozid  (bazı psikiyatrik hastalıkların tedavisinde kullanılır) kullanıyorsanız, bu ilaçlarla birlikte kullanılması bazen ciddi kalp ritmi bozukluklarına neden olabilir. Başka bir ilaç kullanmak için doktorunuza danışınız.  
• Kalp ritminde ciddi bozukluklara neden olduğu bilinen ilaçlar kullanıyorsanız, 
• Kolesterol (kanda bulunan bir yağ tipi) yüksekliği düzeyini düşürmek için kullanılan 
statin (HMG -CoA redüktaz inhibitörleri) adı verilen ilaçlardan (örn. lovastatin ya da 
simvastatin) kullanıyorsanız, 
• Ağız yoluyla midazolam (sakinleştirici) ilaç kullanıyorsanız,  
• Lomitapid içeren bir ilaç kullanıyorsanız,  
• Kanınızda potasyum  veya magnezyum  düzeyi anormal derecede düşükse (hipokalemi 
veya hipomagnezemi),  
• Böbrek hastalığı ile birlikte şiddetli karaciğer hastalığınız varsa,  
• Siz veya ailenizde QT uzaması sendromu adı verilen kalp elektro kardiyogramında 
(EKG, kalbin elekt rik kaydı)  anormallik  ya da kalp ritmi bozukluğu (Torsades de 
Pointes dahil ventriküler kardiyak aritmi)  öyküsü  varsa,  
• Tikagrel or, ivabradin ya da ranolazin (kalp krizi, anjina ve göğüs ağrısı tedavisinde 
kullanılır) kullanıyorsanız  
• Kolşisin (gut tedavisinde kullanılır) kullanıyorsanız. 
• Torsade de Pointes riski sebebiyle ivabradin içeren ilaç kullanıyorsanız.  
 
KLACİD film kaplı tablet ’i aşağıdaki durumlarda DİKKATLİ KULLANINIZ:  
Eğer;  
• Kalp hastalığınız varsa (örneğin kalp yetmezliği, kalp atım sayısının normalden düşük 
olması ya da kanda magnezyum düzeyinin düşük olması), 
• Karaciğer ya da böbrek hastalığınız varsa,  
• Mantar enfeksiyonunuz (örneğin pamukçuk) varsa veya yatkınlığınız varsa,  
• Hamile iseniz ya da emziriyorsanız.  
 3 Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
Uyarılar ve önlemler  
Kalp hastalığınız varsa, özellikle bu ilacı kullanmadan önce doktorunuzu ve eczacınızı 
bilgilendiriniz.  
 
Önemli uyarı!  
KLACİD film kaplı tabletler dahil olmak üzere antibakteriyel ilaçlar, ya da diğer adıyla 
antibiyotikler, sadece bakteriyel enfeksiyonların tedavisinde kullanılmalıdır. Bu ilaçlar, 
örneğin soğuk algınlığı gibi, virüslerin neden olduğu enfeksiyonları tedavi etmezler. 
KLACİD film kaplı tabletler bir bakteriyel enfeksiyonun tedavisi için reçete edildiğinde, 
hastaların tedavi başlangıcında kendilerini iyi hissetmeleri çok normaldir, ancak buna 
aldanarak ilaç erken dönemde kesilmemeli, mutlaka doktor tarafından belirtilen süre tamamlanmalıdır. Dozların atlanması ve tedavi süresinin tamamlanmaması, mevcut tedavinin 
etkinliğini azaltır ve bakterinin direnç kazanma olasılığını artırarak, gelecekte KLACİD
film 
kaplı  tabletler veya başka antibakteriyel ilaçlarla tedavi edilebilirliğini ortadan kaldırır.  
 
KLACİD film kaplı tablet ’in yiyecek ve içecek ile kullanılması:  
KLACİD film kaplı tablet aç ya da tok karına alınabilir. 
 
Hamilelik  
İlacı kullanmadan önce doktorunuza veya eczacınıza danışınız . 
Klaritromisinin hamilelik sırasında kullanımının güvenliliği  saptanmamıştır. Bu nedenle, 
hamileyseniz, hamile olduğunuzu düşünüyorsanız ya da hamilelik planlıyorsanız KLACİD® 
kullanmadan önce doktor eczacınıza danışınız.   
Tedaviniz sırasında hamile olduğunuzu farkederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Klaritromisinin emzirilen bebeklerdeki güvenilirliği saptanmamıştır. KLACİD® anne sütüne 
küçük miktarlarda geçer.  
 
Araç ve makine kullanımı  
KLACİD baş dönmesi ve sersemlik yapabilir. Bunlar sizde ortaya çıkarsa araç veya makine 
kullanmayınız ya da dikkat gerektiren işler yapmayınız. 
 
KLACİD film kaplı tablet ’in içeriğinde bulunan bazı yardımcı maddeler hakkında 
önemli bilgiler  
 Bu tıbbi ürün her “doz”unda 1 mmol (23mg)’dan daha az sodyum ihtiva eder; yani aslında “sodyum içermez”.  
Bu ürün bir azo boyar madde olan kinolin sarısı (Aluminyum Lake E104) içerdiğinden alerjik reaksiyonlara neden olabilir.  Bu ürün propilen glikol içermektedir. Günlük maksimum tek doz kullanımına dayalı propilen 
glikoz maruziyeti örneği olarak; 1000 mg gibi yüksek dozda klaritromisin alan 70 kg bir hastanın maruz kaldığı propilen glikol miktarı 0,418 mg/kg/gün’dür.    4 Diğer ilaçlar ile birlikte kullanımı:  
Aşağıdaki ilaçlardan birini alıyorsanız, dozu değiştirmeniz ve/veya başka önlemler almanız 
gerekebilir, doktorunuza ya da eczacınıza söyleyiniz. 
• digoksin, kinidin ya da disopiramid (kalp hastalıkları tedavisinde kullanılır)  
• ibrutinib (kanser tedavisinde kullanılır)  
• varfarin veya dabigatran, rivaroksaban, apiksaban , edoksaban  gibi başka herhangi bir 
antikoagülan (kan sulandırıcı olarak kullanılır)  
• karbamazepin, valproat, fenobarbital ya da fenitoin (epilepsi -sara hastalığı tedavisinde 
kullanılır)  
• atorvastatin, rosuvastatin (HMG -CoA redüktaz inhibitörleri, statinler olarak bilinir ve 
kandaki kolesterol (bir yağ tipi) düzeyini düşürmek için kullanılır). Statinler 
rabdomiyolize (kas dokusunun yıkımına neden olup böbrek hasarına yol açabilen bir 
durum) ve miyopati (kas ağrısı ya da kas güçsüzlüğü) belirtilerine neden 
olabileceğinden izlem gerekir.  
• nateglinid, pioglitazon, repaglinid, rosiglitazon ya da insülin (kan şekeri düzeyini 
düşürmek için kullanılır)  
• gliklazid ya da glimepirid (tip II diyabet (şeker hastalığı) tedavisinde kullanılan 
sülfonilüreler)  
• teofilin (astım gibi solunum güçlüğü olan hastalarda kullanılır)  
• triazolam, alprazolam ya da intravenöz (damar içi) ya da oromukozal (ağızdan ya da 
deriden) midazolam (sakinleştiriciler)  
• silostazol (dolaşım bozukluğunda kullanılır)  
• metadon (opioid bağımlılığının tedavisinde kullanılır)  
• vinblastin (kanser tedavisinde kullanılır)  
• siklosporin, sirolimus ve takrolimus (bağışıklık sistemini baskılamak için kullanılır)  
• etravirin, efavirenz, nevirapin, ritonavir, zidovudin, atazanavir, sakuinavir (HIV 
tedavisinde kullanılan antiviral(virüslere karşı ilaçlar)  
• rifabutin, rifampisin, rifapentin, flukonazol, itrakonazol (bazı bakteri yel 
iltihaplanmaların tedavisinde kullanılır)  
• tolterodin (aşırı aktif idrar kesesi tedavisinde kullanılır)  
• verapamil, amlodipin, diltiazem (yüksek tansiyon tedavisinde kullanılır)  
• sildenafil, vardenafil ve tadalafil (yetişkin erkeklerde impotans ya da pulmoner 
arteriyel hipertansiyon- akciğer kan damarlarında kan basıncı yüksekliği - tedavisinde 
kullanılır)  
• St. John’s Wort (sarı kantaron) ( depresyon tedavisinde kullanıl an bitkisel bir ürün)  
• ketiapin ya da diğer antipsikotik ilaçlar (ruh ve sinir hastalıklarının  tedavisinde 
kullanılır)  
• diğer makrolid ilaçlar  
• linkomisin ve klindamisin (linkozamidler – bir antibiyotik türü)  
• hidroksiklorokin veya klorokin (romatoid artrit dahil durumların tedavisinde veya 
sıtmayı te davi etmek veya önlemek için kullanılır). KLACİD’i bu ilaçlarla  ile aynı 
zamanda almak, kalbinizi etkileyen yan etkilere yakalanma olasılığınızı artırabilir.  
• Ağız yoluyla alınan, enjeksiyon yoluyla veya inhale olarak verilen kortikosteroidler 
(vücudun bağışıklık sistemini baskılamaya yardımcı olmak için kullanılır – bu 
baskılama geniş kapsamlı durumları tedavi ederken faydalıdır ). 
 Doğum kontrol ilacı kullanıyorsanız ishal, kusma veya ani kanama yaşadığınız takdirde lütfen 
doktorunuza danışınız, k ondom gibi ilave  korunma  önlemler i almanız gerekebilir.  5  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandı ysanız , lütfen doktorunuza veya eczacınıza bunlar hakkında bilgi veriniz. 
 
3. KLACİD film kaplı tablet  nasıl kullanılır?  
 
Uygun kullanım ve doz/uygulama sıklığı için talimatlar:  
Her zaman KLACİD film kaplı tableti doktorunuzun söylediği  gibi kullanınız. Eğer 
KLACİD film kaplı tableti  nasıl almanız gerektiği konusunda emin değilseniz doktorunuza 
ya da eczacınıza danışınız.  
 
Göğüs enfeksiyonları, boğaz ya da sinüs enfeksiyonları ve deri/yumuşak doku enfeksiyonları:   
KLACİD
 film kaplı tabletin yetişkinler ve 12 yaşından büyük çocuklar için önerilen olağan 
dozu, 6 – 14 gün süreyle günde iki kez (bir tablet sabah ve bir tablet akşam) 250 mg’dır. 
Şiddetli enfeksiyonlarda doktorunuz dozu günde iki kez 500 mg olacak şekilde yükseltebilir.   Duedonal ülser ile ilişkili H.pylori  enfeksiyonu tedavisinde:  
Helicobacter pylori tedavisinde KLACİD
 film kaplı tabletin bir ya da iki ilaçla birlikte 
kullanımından oluşan birkaç etkili tedavi kombinasyonu vardır.  
Bu kombinasyonlar aşağıda verilmiştir ve genellikle 6 – 14 gün kullanılır:  
a) Günde 2 defa 500 mg KLACİD film kaplı tablet, günde 2 defa 1000 mg amoksisilin 
ve günde 2 defa 30 mg lansoprazol ile birlikte  
b) Günde 2 defa 500 mg KLACİD film kaplı tablet, günde 2 defa 400 mg metronidazol 
ve günde 2 defa 30 mg lansoprazol ile birlikte uygulanır. 
c) Günde 2 defa 500 mg KLACİD film kaplı tablet, günde 2 defa 1000 mg amoksisilin 
ya da günde 2 defa 400 mg metronidazol ve günde 2 defa 40 mg omeprazol ile birlikte uygulanır. 
d) Günde 2 defa 500 mg KLACİD
 film kaplı tablet, günde 2 defa 1000 mg amoksisilin 
ve günde 1 defa 20 mg omeprazol ile birlikte uygulanır. 
 
Kullandığınız tedavi kombinasyonu yukarıdakilerden biraz farklı olabilir. Doktorunuz sizin için en uygun tedavi kombinasyonuna karar verecektir. Hangi tabletleri ve ne kadar süre alacağınızdan emin değilseniz lütfen doktorunuza danışınız.  
 Uygulama yolu ve metodu:  
• KLACİD
 film kaplı tabletler sabah ve akşam kullanılır. Her gün aynı saatte 
yutulmasına özen gösterilmelidir , böylelikle kanınızdaki ilaç miktarı her zaman için 
sabit ve düzenli olacaktır. 
• KLACİD film kaplı tabletleri  ağız yoluyla alınız, en az yarım bardak su ile yutunuz. 
Tabletleri çiğnemeyiniz, kırmayınız veya ezmeyiniz. 
 Değişik yaş grupları  
 Çocuklarda kullanım:  
KLACİD
 film kaplı tabletleri 12 yaşından küçük çocuklarda kullanmayınız. Doktorunuz 
çocuğunuz için uygun başka bir ilaç verecektir.    6 Yaşlılarda Kullanım:   
Yetişkinlerdeki gibidir. 
 
Özel kullanım durumları:  
Böbrek yetmezliği:  
Kreatinin klirensi 30 ml/dk'nın altında olan böbrek yetmezliği hastalarında, klaritromisin dozu 
yarı yarıya azaltılır; yani günde bir kez 250 mg veya daha şiddetli enfeksiyonlarda günde iki kez 
250 mg şeklinde uygulanır. Bu hastalarda tedavi 14 günden fazla uzatılmamalıdır.  
 Karaciğer yetmezliği:  
Böbrek bozukluğu ile birlikte şiddetli karaciğer yetmezliği olan hastalarda klaritromisin kullanılmamalıdır.
 
 
Eğer KLACİD film kaplı tablet’in  etkisinin çok güçlü veya zayıf olduğuna dair bir izleminiz 
var ise doktorunuz veya eczacınız ile konuşunuz. 
 
Kullanmanız gerekenden fazla KLACİD film kaplı tablet  kullandıysanız:   
KLACİDfilm kaplı tablet’ten  kullanmanız gerekenden fazlasını kullanmışsanız bir doktor 
veya eczacı ile konuşunuz. 
Bir gün içinde yanlışlıkla doktorunuzun size söylediğinden daha fazla KLACİD film kaplı 
tablet  aldıysanız veya bir çocuk yanlışlıkla bazı tabletleri yutarsa, derhal doktorunuza veya 
size en yakın hastanenin acil bölümüne başvurunuz. KLACİD film kaplı tabletlerin  aşırı 
dozunun kusmaya ve mide ağrılarına yol açması beklenir .  
 
KLACİD film kaplı tablet ’i kullanmayı  unutursanız:  
Bir dozu unutursanız, bunu hatırlar hatırlamaz ilacı içiniz. Ancak bir sonraki dozun zamanı 
gelmişse, unuttuğunuz dozu atlayınız ve her zaman olduğu gibi, günde tek doz kullanmaya devam ediniz.  
Unuttuğunuz tek dozu telafi etmek için çift doz almayınız.  
KLACİD film kaplı tablet  ile tedavi sonlandırıldığında oluşabilecek etkiler:  
Doktorunuz ayrı bir tavsiyede bulunmadıkça, tedaviyi bırakmayınız. Tedaviyi bırakırsanız ilacın etkisini kaybedersiniz.   
Kendinizi iyi hissetseniz bile tedaviyi bırakmayınız.  4. Olası yan etkiler nelerdir?  
Tüm ilaçlar gibi, KLACİD
 film kaplı tablet’in  içeriğinde bulunan maddelere duyarlı olan 
kişilerde yan etkiler olabilir.  
 
Aşağıdakilerden biri olursa KLACİD®’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz : 
− kan ya da yapışkan salgı içerebilen şiddetli ya da uzun süreli ishal. İshal klaritromisin 
tedavisi ardından iki aydan uzun süre sonra ortaya çıkabilir; bu durumda da 
doktorunuza danışmalısınız.  
− döküntü, nefes darlığı, baygınlık ya da yüz ve boğazda şişlik. Bu alerjik bir reaksiyon gelişme belirtileri olabilir.  7 − deride sararma (sarılık), deride tahriş, açık renkli dışkı, koyu renkli idrar, karında 
gerginlik ya da iştahsızlık. Bunlar karaciğerinizin düzgün çalışmamasının belirtileri 
olabilir.  
− deri, ağız, dudaklar, gözler ve genital bölgede su toplama ve soyulma gibi şiddetli deri 
reaksiyonları (Stevens -Johnson sendromu/toksik epidermal nekroliz adı verilen nadir 
alerjik reaksiyon belirtileri).  
− yüksek ateşin eşlik ettiği tüm vücutta yaygın kırmızı, döküntülü, içi iltihap dolu kabarcıklar (akut generalize ekzantematöz püstüloz). Bu yan etkinin sıklığı 
bilinmemektedir (eldeki verilerden hareketle tahmin edilememektedir).  
− ağız, dudaklar ve deride yaralarla seyreden ateş ve iç organlarda inflamasyona yol açan 
nadir alerjik deri reaksiyonları (DRESS)   
− rabdomiyoliz (kas dokusunun yıkılmasına neden olarak böbrek hasarına yol açabilen bir 
durum) olarak bilinen kas ağrısı ya da kas güçsüzlüğü  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin KLACİD’e karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.   Diğer yan etkiler  
 Yan etkiler aşağıdaki kategorilerde gösterildiği şekilde sınıflandırılmıştır:  
 Çok yaygı n: 10 hastanın en az 1’inde görülebilir.  
Yaygın: 10 hastanın 1’inden az, fakat 100 hastanın 1’inden fazla görülebilir. Yaygın olmayan: 100 hastanın 1’inden az, fakat 1 .000 hastanın 1’inden fazla görülebilir. 
Seyrek: 1.000 hastanın 1’inden az görülebilir.  
Çok seyrek: 10.000 hastanın 1’inden az görülebilir.  Sıklığı bilinmeyen: Eldeki verilerden hareketle tahmin edilemeyen  
 Yaygın  
− uyuma güçlüğü  
−  tat alma duyusunda değişiklikler  
−  baş ağrısı  
−  kan damarlarının genişlemesi  
− Kendini hasta hissetme, bulantı, kusma, mide ağrısı, hazımsızlık ve ishal gibi mide 
sorunları  
−  terleme artışı 
− anormal karaciğer fonksiyon testleri  
− döküntü 
− aşırı terleme (hiperhidroz)  
 
Yaygın olmayan  
− yüksek ateş  
− deride şişlik, kızarıklık ya da kaşıntı  
− ağızda ya da vajinada pamukçuk (mantar enfeksiyonu)  
− mide ve bağırsak iltihabı 
− kan pulcuklarının sayısında azalma (kan pulcukları kanamanın durdurulmasına yardımcı 
olur)  
− beyaz kan hücreleri sayısında azalma (lökopeni)  8 − nötrofil sayısında azalma (nötropeni)  
− sertlik  
− titreme  
− eozinofil  sayısında artış (bağışıklıkta rol oynayan beyaz kan hücresi)  
− yabancı bir ajana karşı aşırı bağışıklık yanıtı  
− aşırı duyarlılık (hipersensitivite)  
− iştahsızlık ya da iştah azalması  
− endişe, sinirlilik  
− sersemlik, yorgunluk, baş dönmesi ya da titreme  
− istemsiz kas hareketleri  
− baş dönmesi (vertigo)  
− kulak çınlaması ya da işitme kaybı  
− göğüs ağrısı ya da çarpıntı ya da düzensiz kalp atımı gibi kalp ritmi bozuklukları  
− astım (hava yollarında daralmaya bağlı gelişen ve nefes almayı güçleştiren akciğer 
hastalığı)  
− burun kanaması  
− akciğer atar damarında ani tıkanmaya yol açan kan pıhtısı (pulmoner emboli)  
− yemek borusu (özafagus) ve midenin iç yüzünde yangı  
− makatta ağrı  
− kalp ritim bozuklukları, çarpıntı, ekstra atımlar, bayılma, kalp durması, düzensiz kalp 
atışları ( elektrokardiyogramda uzamış QT , palpitasyonlar, e kstrasistoller , kadriyak 
arrest, atrial fibrilasyon ) 
− gaz, kabızlık, gerginlik, geğirme  
− ağız kuruluğu ve ağız, dil ve dudaklarda iltihap 
− kabızlık  
− yellenme  
− safranın (karaciğerde yapılıp safra kesesinde depolanan sıvı) safra kesesinden on iki 
parmak bağırsağına atılamaması (kolestaz)  
− karaciğerde iltihaplanma  
− içi su dolu deri, kaşıntı ve ağrılı döküntü ile seyreden deri iltihabı 
− kaşıntı  
− kurdeşen  
− kas kasılmaları, kas ağrısı ya da kas dokusu kaybı. Çocuğunuz Miyastenia gravis 
(kaslarda güçsüzlük ve gevşeklik ile seyreden bir durum) hastasıysa klaritromisin 
semptomları kötüleştirebilir  
− böbrek ve karaciğer fonksiyonlarını gösteren testlerde yükselme, kan testlerinde 
yükselme   
− güçsüz, yorgun ve enerjisiz hissetme  
Bilinmiyor  
− kalın bağırsak yangısı  
− derinin dış tabakasında bakteri iltihaplanması  
− bazı kan hücrelerinin sayısında azalma (iltihap ya da morarma/kanama riski artışına yol 
açabilir)  
− kanda pıhtılaşmaya sağlayan maddelerde azalma  
− alerjik reaksiyon 
− vücutta sıvı birikmesine bağlı ödem  9 − zihin bulanıklığı, denge kaybı, halüsinasyon (olmayan nesneler görme), gerçeklik 
duygusu kaybı, panik, ruhsal çökkünlük, anormal rüyalar ya da kabus ve mani (aşırı 
heyecanlı olma hali)  
− kişinin kendinden kopuk hissetmesi  
− konvülsiyon (nöbetler)  
− karaciğer yetmezliği  
− sarılık  
− farklı renkte idrar  
− pıhtılaşma problemleri 
− protrombin zamanında uzama, uluslararası normalleştirilmiş oranı artışı (INR -kanama 
riskini artırabilecek kanın pıhtılaşma süresinde uzama )  
− parestezi (yaygın olarak iğnelenme, karıncalanma olarak bilinir)  
− tat ve koku duyusu kaybı ya da düzgün koku alamama  
− sağırlık  
− kalp ritmi bozuklukları (Torsade de pointes, ventriküler taşikardi)  
− kan kaybı (hemoraji)  
− pankreas  iltihabı  
− dil ve dişlerde renk değişikliği  
− karaciğer yetmezliği  
− sarılık  
− farklı renkte idrar  
− sivilce (akne)  
− deride istenmeyen yan etkiler  
− kas rahatsızlıkları  
− böbreklerde yapılan ürünlerin düzeyinde değişiklikler, böbrek yangısı ya da böbreklerin 
düzgün çalışmaması (yorgunluk, yüzde, karında, kalça ve dizde şişlik ya da idrar 
yapma ) 
− Uluslararası normalleştirilmiş oranı artışı 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonunu tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.   Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
5. KLACİD film kaplı tablet ’in saklanması  
KLACİD film kaplı tablet ’i çocukların göremeyeceği, erişemeyeceği yerlerde ve ambalajında 
saklayınız.   25°C  altındaki oda sıcaklığında ve kutusunda muhafaza ediniz. Işıktan koruyunuz. 
 
Son kullanma tarihiyle uyumlu olarak kullanınız. 10 Ambalajın üzerinde belirtilen son kullanma tarihinden sonra KLACİD film kaplı tablet’i  
kullanmayınız. 
 
Eğer üründe ve/veya ambalajında bozukluklar fark ederseniz KLACİD film kaplı tablet’i  
kullanmayınız. 
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz. 
 
 
Ruhsat Sahibi:   Abbott Laboratuarları İth. İhr. ve Tic. Ltd. Şti., İnkılap Mah., Dr. Adnan Büyükdeniz Cad., No:2,  
Kelif Plaza, 34768 Ümraniye –İstanbul  
 
Üretim Yeri:   Humanis Sağlık A.Ş.  
     Karaağaç Mah. Fatih Blv. No:32 
   ÇOSB -Kapaklı/Tekirdağ  
   
 Bu kullanma talimatı ............... tarihinde onaylanmıştır.  