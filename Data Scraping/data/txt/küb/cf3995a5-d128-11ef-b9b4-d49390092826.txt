KISA ÜRÜN BİLGİSİ
1. BEŞERİ TIBBİ ÜRÜNÜN ADI
BİZMOPEN 262 mg çiğneme tableti
2. KALİTATİF VE KANTİTATİF BİLEŞİM
Etkin madde: Bizmut subsalisilat 262 mg
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
Çiğneme tableti.
Kırmızımsı pembe renkli, bir yüzü düz, diğer yüzü çentikli, oblong tablet.
4. KLİNİK ÖZELLİKLER
4.1. Terapötik endikasyonlar
Non-spesifik diyarenin semptomatik tedavisinde endikedir. Seyahat diyaresinde
(enteretoksijenik E.coli) koruyucu olarak kullanılır. Duodenal ülserli hastalarda Helicobacter
pylori eradikasyonunda çoklu tedavinin bir parçası olarak kullanılır.
4.2. Pozoloji ve uygulama şekli
BİZMOPEN tablet özellikle tat ve koku yönünden kullanışlı olduğu için, kolayca alınabilir.
Pozoloji:
Yetişkinler ve 16 yaş üzeri çocuklar:
2 tablet
Uygulama sıklığı ve süresi :
Uygulama şekli:
BİZMOPEN tablet ağızda eritilerek veya çiğnenerek kullanılır. Diyareye eşlik eden, sıvı
kaybından korunmak için bol miktarda su içirilmelidir.
İhtiyaç oldukça her 30 dakika ila 1 saatte alınabilir. 24 saat içinde 16 tabletten fazla
alınmamalıdır. Yemeklerden önce ve sonra kullanılabilir. Yalnızca oral kullanım içindir.
1/9Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliği olan hastalarda kullanımından kaçınılmalıdır.
Pediyatrik popülasyon:
16 yaşın altındaki çocuklarda kullanılmamalıdır.
Geriyatrik popülasyon:
Doz ayarlamasına gerek yoktur.
Diyareye eşlik eden, sıvı kaybından korunmak için bol miktarda su içirilmelidir.
4.3. Kontrendikasyonlar
 Bizmut subsalisilat veya formülasyonun içerdiği yardımcı maddelere karşı aşırı duyarlılığı
olanlarda,
 Aspirine, salisilatlara veya salisilat formülasyonu komponentlerine karşı aşırı duyarlılığı
olanlarda,
 16 yaşın altındaki çocuklarda kullanımı kontrendikedir.
4.4. Özel kullanım uyarıları ve önlemleri
BİZMOPEN, çok nadir görülen ancak çok ciddi bir hastalık olan Reye sendromu ile
salisilatlar arasındaki olası ilişki nedeniyle 16 yaş altı çocuklarda kullanılmamalıdır.
Kan pıhtılaşma bozukluğu olan hastalar, gut hastaları ya da antikoagülan ilaç (pıhtılaşma
önleyici ilaçlar) kullanan hastalar uyarılmalıdır.
Dizanterisi olan hastalar bizmut subsalisilat aldıklarında hasta daha kötü duruma girer, bu
nedenle farklı tipte bir tedaviye ihtiyaç duyulur.
BİZMOPEN, semptomlar şiddetli ise veya 2 günden fazla devam ederse kullanılmamalıdır.
Diyaresi olan, özellikle zayıf ve yaşlı hastalarda sıvı ve elektrolit kaybı görülebilir. Bu gibi
durumlarda uygun sıvı ve elektrolit tedavisinin uygulanması en önemli önlemdir.
Bu ilacın tıbbi olarak uygulanmasında geçici olarak ve zararsız olarak dilin ve feçesin
siyahlaşmasına sebep olur. Feçesin siyahlaşması kanama ile karıştırılabilir.
Önerilen doz aşılmamalıdır. Doktor tavsiyesi dışında günde 2 tabletten fazla
kullanılmamalıdır. İlacın önerilen dozdan daha fazla veya daha uzun süre kullanımı yan etki
riskinde (özellikle bizmut zehirlenmesi) artışa neden olabilir.
2/94.5. Diğer tıbbi ürünlerle etkileşimler ve diğer etkileşim şekilleri
 Bizmut subsalisilat, salisilat içerdiğinden antikoagulanlar, heparin-salisilat gibi kanama
ihtimalini artırabilen ilaçlar ile beraber alınırken dikkatli olunmalıdır.
 Bizmut subsalisilat, hemofili veya diğer kanama problemleri olan hastalarda kanama
sıklığını arttırır.
 Bizmut subsalisilat oral antidiyabetiklerin kandaki düzeyini çok aşağı düzeye indirir. Oral
antidiyabetiklerle birlikte kullanılırken dikkatli olunmalıdır.
 Narkotik analjezikler hariç, analjezik ve iltihap gidericiler bizmut subsalisilatla beraber
kullanıldığında yan etkiler ile doz aşımındaki yan etki artışına neden olur.
 Bizmut subsalisilat, gut tedavisinde kullanılan ilaçların [probenesid (benemid) veya
sünfinpirazon (anturan)] etkisini azaltır.
 Ağız yolu ile kullanılan tetrasiklin antibiyotikler bizmut subsalisilat kullanımından en az
1 ila 3 saat önce veya tetrasiklin antibiyotiklerinden 1 ila 3 saat sonra alınmalıdır. Aksi
takdirde bizmut, tetrasiklin antibiyotiklerinin etkisini azaltır.
Özel popülasyonlara ilişkin ek bilgiler :
Ek bilgi söz konusu değildir.
Pediyatrik popülasyon:
Ek bilgi söz konusu değildir.
4.6. Gebelik ve laktasyon
Genel tavsiye
Gebelik Kategorisi
Bizmut subsalisilat birinci trimester için D, ikinci ve üçüncü trimester için C gebelik
kategorisindedir.
Çocuk doğurma potansiyeli bulunan kadınlar / doğum kontrolü (Kontrasepsiyon)
Çocuk doğurma potansiyeli bulunan kadınlarda doğum kontrolü (Kontrasepsiyon) gerekmez.
Gebelik dönemi
BİZMOPEN’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. kısım
5.3). İnsanlara yönelik potansiyel risk bilinmemektedir.
BİZMOPEN gerekli olmadıkça gebelik döneminde kullanılmamalıdır.
3/9Laktasyon dönemi
İnsanlarda bu çalışma mevcut değildir. Ancak salisilat anne sütüne geçer; emziren anne
tarafından kronik olarak yüksek dozda BİZMOPEN kullanımı sonucunda çocuk tarafından bu
ilacın alınması ile çocukta istenmeyen etkilerin oluşumuna sebep olabilir.
BİZMOPEN gerekli olmadıkça laktasyon döneminde kullanılmamalıdır.
Üreme yeteneği / Fertilite
Üreme yeteneği ve fertilite üzerine olumsuz etkisi yoktur.
4.7. Araç ve makine kullanımı üzerindeki etkiler
Bizmut subsalisilatı alan kişilerin araç ve makine kullanmaması gerekmektedir.
4.8. İstenmeyen etkiler
Klinik çalışmalar sırasında ve pazarlama sonrası gözlem çalışmalarında aşağıdaki istenmeyen
etkiler gözlenmiştir.
İstenmeyen etkiler aşağıdaki sıklık derecesine göre belirtilmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor)
Her sıklık grubunda istenmeyen etkiler azalan ciddiyet sıralaması ile sunulmaktadır.
Psikiyatrik hastalıklar:
 Seyrek: Depresyon, konfüzyon
Sinir sistemi hastalıkları:
 Yaygın olmayan: Anksiyete, ciddi ve devamlı baş ağrısı
 Seyrek: Konfüzyon, baş dönmesi, hafif baş ağrısı
 Çok seyrek: Konuşmada güçlük veya sözü ağzında geveliyerek konuşma, susama
Göz hastalıkları:
 Yaygın olmayan: Görme bozuklukları
Kulak ve iç kulak hastalıkları:
 Yaygın olmayan: İşitme kaybı, kulak çınlaması
4/9Solunum, göğüs bozuklukları ve mediyastinal hastalıklar:
 Yaygın olmayan: Çabuk veya derin nefes alıp verme
Gastrointestinal hastalıklar:
 Çok yaygın: Feçesin siyah renk alması
 Yaygın: Konstipasyon, dilin siyah renk alması
 Seyrek: Diyare, mide bulantısı, kusma, mide ağrısı
Deri ve deri altı doku hastalıkları:
 Yaygın: Terleme
Kas-iskelet, bağ dokusu ve kemik hastalıkları:
 Yaygın olmayan: Kas spazmları
 Seyrek: Kas zayıflaması
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Bizmut
Bizmut intoksikasyonu, konfüzyon, miyoklonik hareketler, tremor, dizartri, yürüme ve ayakta
durma bozuklukları ile akut ensefalopati olarak ortaya çıkabilir. Bizmut intoksikasyonu ayrıca
gastrointestinal rahatsızlıklara, deri reaksiyonlarına, mukoza zarında renk bozulmasına ve akut
tübüler nekrozun bir sonucu olarak böbrek fonksiyon bozukluğuna neden olabilir. Tedavi
gastrik lavajı, bağırsak boşaltımını ve hidrasyonu içerir. Şelat ajanları ilaç alımını takiben
erken aşamalarda etkili olabilir ve hemodiyaliz gerekli olabilir.
Salisilat
BİZMOPEN doz aşımında, salisilat intoksikasyonu belirtileri de gözlenebilir. Salisilat
zehirlenmesi genellikle plazma konsantrasyonları > 350 mg/L (2,5 mmol/L) ise oluşabilir.
Yetişkin ölümlerinin çoğu, plazma konsantrasyonları 700 mg/L'yi (95,1 mmol/L) aşan
5/9hastalarda ortaya çıkar. 100 mg/kg'dan az tek seferde alınan dozlarda ciddi zehirlenme olma
olasılığı yoktur.
Zehirlenme semptomları ortaya çıkarsa BİZMOPEN kullanımı kesilmelidir. Doz aşımı
tedavisi, salisilat zehirlenmesi için de aynıdır.
Yaygın belirtiler arasında kusma, dehidratasyon, kulak çınlaması, vertigo, sağırlık, terleme,
bir anda artan nabız ile birlikte ekstremitelerde ısınma, artan solunum hızı ve hiperventilasyon
bulunur. Çoğu zehirlenmede bir dereceye kadar asit baz bozukluğu mevcuttur.
Normal veya yüksek arteriyel pH (normal veya düşük hidrojen iyonu konsantrasyonu) ile
karışık alkaloz ve metabolik asidoz yetişkinlerde ve dört yaşın üzerindeki çocuklarda
normaldir. Dört yaş ve altı çocuklarda düşük arter pH'lı (yüksek hidrojen iyonu
konsantrasyonu) baskın metabolik asidoz yaygındır. Asidoz, kan beyin bariyerinden salisilat
transferini artırabilir.
Yaygın olmayan belirtiler arasında hematemez, hiperpireksi, hipoglisemi, hipokalemi,
trombositopeni, artmış INR / PTZ, intravasküler koagülasyon, böbrek yetmezliği ve kardiyak
olmayan pulmoner ödem sayılabilir.
Konfüzyon, oryantasyon bozukluğu, koma ve konvülziyonlar dahil olmak üzere merkezi sinir
sistemi belirtileri, çocuklara göre yetişkinlerde daha az görülür.
Tedavi: İlaç yetişkin tarafından 1 saat içinde 250 mg/kg'dan fazla alındığında aktif kömür
uygulanır. Zehirlenmenin şiddeti tek başına plazma salisilat konsantrasyonu ile belirlenemez
ancak bu ölçüm yapılmalıdır. Ayrıca klinik ve biyokimyasal özellikler dikkate alınmalıdır.
Eliminasyon, % 1,26’lık sodyum bikarbonat uygulaması ile gerçekleşen idrar alkalizasyonu
sonucu artar. İdrar pH'ı izlenmelidir. Metabolik asidoz, intravenöz % 8,4’lük sodyum
bikarbonat ile (önce serum potasyum düzeyi kontrol edilmelidir) düzeltilir. Zorlu diürez,
salisilat atılımını arttırmadığından ve pulmoner ödeme neden olabileceğinden yapılmamalıdır.
Hemodiyaliz, şiddetli zehirlenme için tercih edilen tedavidir ve plazma salisilat
konsantrasyonları>700 mg/L (5,1 mmol/L) veya daha düşük konsantrasyonlarda ciddi klinik
veya metabolik durumları olan hastalar için düşünülmelidir. 10 yaşından küçük veya 70
yaşından büyük hastalarda salisilat toksisitesi riski artar ve daha erken bir aşamada diyaliz
gerekli olabilir.
6/95. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu : Antidiyareik, İntestinal Antienflamatuvar Antiinfektif İlaçlar/
Bizmut Preparatları
ATC Kodu : A07BB
Bizmut subsalisilat, mukus zarı üzerinde yatıştırıcı bir film oluştururak özefagusta koruyucu
bir kaplama etkisi gösterir ve midede süspande haldeki bizmut subsalisilat, kısmi bir kaplama
sağlar.
Sınırlı in vitro çalışmalar, bizmut subsalisilatın Clostridium gibi enteropatojenlere,
Bacteroides, E. Coli, Salmonella Shigella, Campoylobacter (Helicobacter) ve Yersina’ya
karşı etkili iken anaeroblara etkisiz olduğunu göstermiştir. Bu bulguların, bizmut subsalisilat
alan hasta popülasyonundaki tedavi sonuçlarıyla ilişkili olup olmadığını belirlemek için
yeterli veri yoktur.
5.2. Farmakokinetik özellikler
Genel özellikler
Emilim:
Bizmut subsalisilat olarak uygulanan bizmutun oral biyoyararlanımı oldukça düşüktür. İnsan
dokusunda bizmut dağılımı hakkında çok az bilgi bulunmaktadır. Salisilat bağırsaktan emilir
ve tüm vücut dokularına hızla dağıtılır. Önerilen maksimum günlük doz alımında doruk
plazma konsantrasyonu yaklaşık 110 mikrogram / ml’dir.
Dağılım :
Bizmut subsalisilat, ince bağırsakta bizmut karbonat ve sodyum salisilata dönüştürülür.
Biyotransformasyon:
Oral olarak alınan bizmut subsalisilat organizmada mukus ile glikoprotein-bizmut kompleksi
oluşturur, bu kompleks asit peptik digestiona karşı koruyucu bir bariyer yaratır. Daha ileri
durumlarda bizmut subsalisilat prostaglandin E2’yi stimüle edebilir, bu da bikarbonat ve
mukusun salgılanmasını stimüle eder. Sonuç olarak BİZMOPEN ülserlerin iyileşmesine sebep
olabilir.
Bizmut subsalisilat büyük miktarda midede bizmut oksoklorit ve salisilik aside hidrolize olur.
İnce bağırsakta, dissosiye olmamış bizmut subsalisilat diğer anyonlarla (bikarbonat ve fosfat)
reaksiyona girerek, suda çözünmeyen bizmut tuzlarını oluşturur. Kolonda çözünmemiş bizmut
7/9subsalisilat ve diğer bizmut tuzları hidrojen sülfid ile reaksiyona girerek bizmut sülfid
meydana gelir, bu da gaitanın siyahlaşmasına neden olur.
Eliminasyon:
Absorbe olan bizmutun eliminasyonunda birincil yol renal atılımdır ancak safra yolu ile atılım
da eliminasyonda rol alır. Geri kalan kısım, çözünmeyen bizmut tuzları olarak feçes ile
elimine olur. Önerilen maksimum günlük yetişkin dozunu takiben, bizmutun ortalama
biyolojik yarı ömrü yaklaşık 33 saat ve doruk plazma seviyeleri 35 ppb'nin altındadır. Salisilat
vücuttan hızla atılır ve ortalama biyolojik yarı ömrü yaklaşık 4 – 5,5 saat arasıdır.
Doğrusallık/Doğrusal olmayan durum:
Bu konu hakkında herhangi bir veri bulunmamaktadır.
5.3. Klinik öncesi güvenlilik verileri
Bizmut subsalisilatın üst ve alt gastro intestinal sistemlerin her ikisi için etkinliği klinik olarak
kanıtlanmıştır. Midenin bozulmuş semptomlarının ve seyahat sırasında oluşan diyarenin
düzeltilmesinde bu ilacın rolü çift körlü, plasebo kontrolü denemelerde klinik olarak
kanıtlanmıştır.
BİZMOPEN tabletleri ağızda çiğneyerek kullanılır, özellikle tat ve koku yönünden kullanışlı
olduğu için kolayca alınır. Tablet çok az miktar sodyum içerir (2mg/bir tablet), tabletler şeker
içermez. Bizmut bileşikleri uzun süre kullanılırsa ansefalopati ve diğer bazı belirtilerle
kendini gösteren kronik bizmut zehirlenmesine neden olabilir.
6. FARMASÖTİK ÖZELLİKLER
6.1. Yardımcı maddelerin listesi
Kalsiyum Karbonat
Mikrokristal Selüloz
Povidon
Sakarin Sodyum
Polietilen Glikol 6000
Mannitol
D ve C Red 27 Alüminyum lake
Maltol (Flovour, strawberry)
Talk
Magnezyum Stearat
8/9Kolloidal Silikon Dioksit
Deiyonize Su
6.2. Geçimsizlikler
Belirtilmemiştir.
6.3. Raf ömrü
36 ay
6.4. Saklamaya yönelik özel tedbirler
25 C’nin altında, kuru bir yerde, ışıktan uzakta, oda sıcaklığında, çocukların göremeyeceği,
erişemeyeceği yerlerde ve preparatın orijinal ambalajında saklayın.
6.5. Ambalajın niteliği ve içeriği
Kutuda, PVC/Al folyo blister ambalajlarda 30 tablet.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmelikleri’ne uygun olarak imha edilir.’
7. RUHSAT SAHİBİ
DİNÇSA İLAÇ SAN. ve TİC. AŞ.
1. Organize Sanayi Bölgesi Avar Cad. No:2
06935 Sincan / ANKARA
8. RUHSAT NUMARASI
2017/263
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 18.02.2011
Ruhsat yenileme tarihi: 24.04.2017
10. KÜB’ÜN YENİLENME TARİHİ
9/9