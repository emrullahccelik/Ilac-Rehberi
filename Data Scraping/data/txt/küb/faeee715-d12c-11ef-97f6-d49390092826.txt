KISA ÜRÜN BİLGİSİ
1. BEŞERİ TIBBİ ÜRÜNÜN ADI
Desmovital %0.1 mg/ml burun spreyi
2. KALİTATİF VE KANTİTATİF BİLEŞİM
1 şişe çözelti (6 mL) içinde :
Etkin madde: Desmopressin asetat hidrat (DDAVP) 0.600 mg (0.534 mg Desmopressine
eşdeğer)
Her püskürtmede 10 mikrogramlık doz sağlanır.
Yardımcı maddeler için 6.1’e bakınız.
3. FARMASÖTİK FORM
Burun Spreyi, solüsyon
(Berrak, renksiz çözelti)
Otomatik pompalı ve nazal aplikatörlü 6 mL cam şişe içinde nazal solüsyon.
4. KLİNİK ÖZELLİKLER
4.1. Terapötik endikasyonlar
Santral diabetes insipidusun tedavisinde ve idrar yoğunlaştırma kapasite testinde endikedir.
4.2. Pozoloji ve uygulama şekli
Pozoloji/uygulama sıklığı ve süresi
1 doz sprey, 0.1 ml, 10 mikrogram desmopressin asetata karşılık gelir.
Santral diabetes insipidus:
Testten sonra doz kişiye göre belirlenir. Yetişkinler için normal doz günde 1-2 defa 10-20
mikrogram, çocuklar için günde 1-2 defa 10 mikrogram’dır. Eğer su retansiyonu /hiponatremi
belirtileri ortaya çıkarsa, tedavi geçici olarak durdurulmalı ve doz yeniden ayarlanmalıdır.
Sıvı alımı kısıtlanmalıdır. Eğer su retansiyonu ve/veya hiponatremi belirtileri (baş ağrısı,
mide bulantısı/kusma, kilo alma ve ciddi vakalarda konvülsiyonlar) ortaya çıkarsa, hasta
tamamen iyileşene kadar tedavi kesilmelidir. Tekrar tedaviye başlandığında, sıvı alımı çok
ciddi olarak kısıtlanmalıdır; bkz. bölüm 4.4. Özel kullanım uyarıları ve önlemleri.
İdrar yoğunlaştırma kapasite testi:
İdrar yoğunlaştırma kapasitesini belirlemek için teşhis amaçlı kullanılır.
Yetişkinler için normal doz 40 mikrogram’dır. 1 yaşından büyük çocuklarda doz 20
mikrogram, 1 yaşından küçük çocuklarda ise 10 mikrogram’dır.
Sayfa 1 / 9Uygulandıktan sonra DESMOVİTAL 1 saat içinde idrarla hemen atılır. Ozmolalitenin
ölçülmesi için ilk 8 saatte 2 idrar numunesi alınır.
Sıvı alımı kısıtlanmalıdır; bkz. bölüm 4.4. Özel kullanım uyarıları ve önlemleri.
Uygulama şekli
DESMOVİTAL ilk defa kullanılacağı zaman; uygulamadan önce sprey başlığına 5 defa
basılarak iyi bir püskürtme elde edilmesi sağlanmalıdır. Eğer ilaç son 7 gün kullanılmamışsa
kullanmadan önce düzgün bir sprey edilene kadar birkaç kez spreye basılması gereklidir.
DESMOVİTAL intranazal yol ile kullanılır.
Özel popülasyonlara ilişkin ek bilgiler:
Böbrek/Karaciğer yetmezliği: Bildirilmemiştir.
Pediyatrik popülasyon:
Santral diabetes insipidus: Çocuklar için normal doz günde 1-2 defa 10 mikrogram.
İdrar yoğunlaştırma kapasite testi: 1 yaşından büyük çocuklarda doz 20 mikrogram, 1
yaşından küçük çocuklarda ise 10 mikrogram.
Geriyatrik popülasyon: Yaşlı hastalarda hiponatremi görülme riski daha yüksektir.
Santral diabetes insipidus: Günde 1-2 defa 10-20 mikrogram.
İdrar yoğunlaştırma kapasite testi: 40 mikrogram.
4.3. Kontrendikasyonlar
- DESMOVİTAL aşağıdaki durumlarda kullanılmamalıdır:
 Desmopressin veya diğer bileşenlere karşı aşırı duyarlılık.
 Habituel ve psikojenik polidipsi (40 ml/kg/24 saat’i aşan idrar üretimi ile sonuçlanan),
 Uygunsuz ADH salgılama sendromu (SIADH),
 Bilinen hiponatremi,
 Diüretik tedavisi gerektiren bilinen veya şüpheli kalp yetmezliği ve diğer durumlar,
 Orta derecede ve şiddetli böbrek yetmezliği (kreatinin klirensi < 50 ml/dak),
 Desmovital %0.1 mg/ml Burun Spreyi uygulandığında nazal mukozadaki yara, ödem
veya diğer hastalıkların neden olduğu mukozal değişiklikler absorbsiyonun düzensiz
olmasına yol açabileceğinden bu durumlarda ilaç kullanılmamalıdır.
4.4. Özel kullanım uyarıları ve önlemleri
Özel kullanım uyarıları:
DESMOVİTAL aşağıdaki durumlarda dikkatli kullanılmalıdır:
 Küçük çocuklar ve yaşlı hastaların tedavisinde,
Sayfa 2 / 9 Sıvı ve/veya elektrolit dengesizliği ile karakterize olan durumlarda,
 Kafa içi basıncın yükselme riski olan durumlarda,
 Kistik fibroz hastalarında,
 İşeme güçlüğü varsa.
DESMOVİTAL, hastalarda sadece oral formülasyonların kullanılamadığı durumlarda
kullanılmalıdır.
DESMOVİTAL’in reçete edildiği durumlarda şunlara dikkat edilmelidir:
 Doğru dozun verildiğini sağlamak üzere çocuklara uygulama yetişkin gözetiminde
olmalıdır.
1 yaşın altındaki çocuklarda idrar yoğunlaştırma kapasite testi, sadece hastanede uygun
koşullar altında yapılmalıdır.
Teşhis amaçlı kullanıldığında sıvı alımı, uygulamadan önceki 1 saatten uygulama
sonrasındaki 8 saate kadar maksimum 0.5 litre ile kısıtlanarak susuzluğu giderecek kadar
olmalıdır.
Sıvı alımı aynı anda azaltılmazsa, tedavi su retansiyonu ve/veya hiponatremi belirtilerine (baş
ağrısı, mide bulantısı/kusma, kilo alma ve ciddi vakalarda konvülsiyonlar) yol açabilir. Yaşlı
hastalar, düşük plazma sodyum düzeyli hastalar ve 24 saatlik idrar hacmi yüksek olan (2.8 - 3
litre üzeri) hastalarda, hiponatremi görülme riski daha yüksektir.
Önlemler:
Acil idrar yapma ihtiyacı olan/idrar tutamayan, idrara çıkma sıklığında artış veya noktüri
(örneğin, iyi huylu prostat hiperplazisi (BPH), üriner sistem enfeksiyonu, mesane
taşları/tümörleri), polidipsi veya zor kontrol edilen diabetes mellituslu hastalarda, öncelikle
belirtilerin spesifik nedeni tedavi edilmelidir.
Hiponatremiyi önlemek için önlem alınmalıdır, sıvı retansiyonuna özel olarak dikkat
edilmelidir ve aşağıdaki durumlarda plazma sodyum seviyeleri sıklıkla kontrol edilmelidir:
- Uygunsuz ADH salgılama sendromu (SIADH)’nu tetiklediği bilinen, örneğin trisiklik
antidepresanlar, selektif serotonin geri alım inhibitörleri, klorpromazin ve karbamazepin gibi
ilaçlarla bir arada tedavi durumu.
- NSAIİ’ler ile bir arada tedavi durumu.
Sistemik enfeksiyonlar, ateş ve gastroenterit gibi sıvı ve/veya elektrolit dengesizliği ile
karakterize olan akut hastalıklar süresince desmopressin tedavisi kesilmelidir.
Santral diabetes insipidus tedavisinde kullanıldığında desmopressin nazal sprey formülüne
eşlik eden ciddi hiponatreminin ortaya çıktığına dair pazarlama sonrası veriler mevcuttur.
Bu ürün her dozunda 23 mg’dan daha az sodyum ihtiva eder. Sodyuma bağlı herhangi bir
olumsuz etki beklenmez.
Sayfa 3 / 94.5. Diğer tıbbi ürünler ile etkileşimler ve diğer etkileşim şekilleri
Santral Sinir Sistemi ajanları
Bozulmuş ADH salgılamasını tetiklediği bilinen maddeler, örneğin trisiklik antidepresanlar,
selektif serotonin geri alım inhibitörleri, klorpromazin ve karbamazepin, artan sıvı
retansiyonu riski ile birlikte additif antidiüretik etkiye neden olabilir (bkz. bölüm 4.4. Özel
kullanım uyarıları ve önlemleri).
Non-steroidal antiinflamatuvar ajanlar
Non-steroidal antienflamatuar ilaçlar su retansiyonu / hiponatremiye neden olabilir (bkz.
Bölüm 4.4. Özel kullanım uyarıları ve önlemleri).
4.6. Gebelik ve laktasyon
Genel tavsiye:
Gebelik kategorisi : B
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Bildirilmemiştir.
Gebelik dönemi
DESMOVİTAL için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. kısım 5.3).
Gebe kadınlara DESMOVİTAL uygulanırken tedbirli olunmalıdır.
Pre-eklampsi riskinde artış nedeniyle kan basıncı monitorizasyonu önerilir.
Laktasyon dönemi
Yüksek dozda (300 mikrogram intranazal) desmopressin alan emziren annelerden alınan
sütün analiz sonuçları, desmopressinin anne sütüne geçtiğini göstermekte ancak çocuğa geçen
desmopressin miktarı düşük olmakta ve olasılıkla diürezi etkilemek için gereken miktarın
altında kalmaktadır. Desmopressinin tekrarlanmış dozlardan sonra anne sütünde birikip
birikmediğine dair çalışma mevcut değildir.
Üreme yeteneği/ fertilite
Bildirilmemiştir.
4.7. Araç ve makine kullanımı üzerindeki etkiler
Araç ve makine kullanmaya etkisi yoktur.
Sayfa 4 / 94.8. İstenmeyen etkiler
Tedavi ile birlikte sıvı alımının azaltılmaması, su retansiyonu ve/veya hiponatremi ile birlikte
görülebilen semptomlara (başağrısı, bulantı/kusma, kilo alma ve ciddi vakalarda
konvülsiyonlar) yol açabilir.
Bunlar asağıdaki sınıflama kullanılarak sıklık gruplarına ayrılmıştır:
Çok yaygın (≥1/10); yaygın (≥1/100 ila ≤1/10); yaygın olmayan (≥1/1.000 ila ≤1/100); seyrek
(≥1/10.000 ila ≤1/1.000); çok seyrek (≤1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Çok seyrek: Alerjik reaksiyonlar
Metabolizma ve beslenme hastalıkları
Çok seyrek: Hiponatremi
Gastrointestinal hastalıklar
Yaygın: Karın ağrısı, mide bulantısı
Deri ve deri altı doku hastalıkları
Çok seyrek: Alerjik deri reaksiyonları
Yaygın olmayan: Koruyucu maddeye karşı alerjik reaksiyonlar
Genel bozukluklar ve uygulama bölgesine ilişkin hastalıklar
Yaygın: Baş ağrısı, konjesyon/rinit, burun kanaması
Özel popülasyonlara ilişkin ek bilgiler:
Pediyatrik popülasyon:
Psikiyatrik bozukluklar
Çok seyrek: Çocuklarda duygusal bozukluklar
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Toksisite:
Fazla sıvı alımıyla birlikte alınan normal dozlar bile su zehirlenmesine neden olabilir. 0,3
mikrogram/kg i.v. ve 2,4 mikrogram/kg intranazal dozları aşan dozlar, çocuklarda ve
yetişkinlerde sıvı alımına eşlik eden hiponatremi ve konvülsiyonlara neden olmuştur. Diğer
yandan, 5 aylık bir bebeğe intranazal olarak uygulanan 40 mikrogram ve 5 yaşındaki bir
Sayfa 5 / 9çocuğa intranazal olarak uygulanan 80 mikrogram, hiç bir semptoma yol açmamıştır.
Yenidoğana parenteral olarak uygulanan 4 mikrogram, oligüri ve kilo alımına neden
olmuştur.
Aşırı dozlar sıvı retansiyonu ve/veya hiponatremi ile birlikte etki süresinin uzamasına neden
olur.
Semptomlar:
Hiponatremi ile aynı semptomlardır. Baş ağrısı, mide bulantısı, sıvı retansiyonu, hiponatremi,
hipoosmolalite, oligüri, SSS depresyonu, konvülsiyonlar, pulmoner ödem.
Tedavi:
Doz aşımı artan sıvı retansiyonu ve hiponatremi riski ile birlikte etki süresinin uzamasına
neden olabilir. Hiponatremi tedavisi kişiye özgü olmasına rağmen, aşağıdaki genel önlemler
alınabilir.
Hiponatremi, desmopressin tedavisinin kesilmesi ve sıvı kısıtlaması ile tedavi edilir. Eğer
hastada semptomlar varsa, izotonik veya hipertonik sodyum klorür infüzyonu verilebilir. Sıvı
retansiyonu ciddi ise (konvülsiyonlar ve bilinç kaybı) furosemid ile tedavi edilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Vazopresin ve Analogları
ATC kodu: H01B A02
DESMOVİTAL doğal pitüiter hormon olan arginin vazopressinin yapısal bir analoğu olan
desmopressin içerir. Farkı, sisteindeki amino grubunun çıkarılması ve L-argininin D-arginin
ile sübstitüe edilmesidir. Bu yapısal değişiklikler sonucu intranazal uygulama dahil klinik
olarak uygulanan dozlarda etki süresi uzamış ve istenmeyen presör etkiler ortadan kalkmıştır.
5.2. Farmakokinetik özellikler
Genel Özellikler
Emilim:
Biyoyararlanımı yaklaşık %3-5’dir. Yaklaşık 1 saat sonra maksimum plazma
konsantrasyonuna ulaşır.
Dağılım:
Desmopressinin dağılımı, en iyi 0.3-0.5 litre/kg’ın eliminasyon fazı süresince dağılım hacmi
ile iki bölmeli dağılım modeli tanımlanmaktadır.
Biyotransformasyon:
Desmopressinin in-vivo metabolizması çalışılmamıştır. P450 sistem sitokromuyla insan
karaciğer mikrozomlarında yapılan desmopressin in vitro metabolizma çalışmaları,
karaciğerde metabolize olan desmopressin miktarının çok önemsiz olduğunu göstermiştir. Bu
nedenle, P450 sistem sitokrom ile insan karaciğerinde in-vivo metabolize olması olasılık
dahilinde değildir. Hepatik metabolizmayı etkileyen diğer ilaçlarla da etkileşimi olası değildir.
Sayfa 6 / 9Eliminasyon:
Desmopressinin toplam itrahı 7.6 litre/saattir. Eliminasyon terminal yarı ömrü 2.8 saattir.
Sağlıklı kişilerde itrah oranı değişmez ve %52 (%44-%60)’dir.
5.3. Klinik öncesi güvenlilik verileri
Desmopressinin güvenlilik ve güvenlilik profilinin araştırılması sırasında olağan dışı bulgular
saptanmamıştır.
6. FARMASÖTİK BİLGİLER
6.1. Yardımcı maddelerin listesi
Klorbutanol hemihidrat
Sodyum klorür
Hidroklorik asit 1N
Saflaştırılmış su
6.2. Geçimsizlikler
Bilinen bir geçimsizliği yoktur.
6.3. Raf ömrü
2 yıl.
6.4. Saklamaya yönelik özel uyarılar
2°C-8°C arasında (buzdolabında), orijinal ambalajında ve dik olarak saklayınız.
Dondurmayınız.
25°C’nin altında 1 ay muhafaza edilebilir.
6.5. Ambalajın niteliği ve içeriği
Renksiz, şeffaf, Tip I cam, 6 mL’lik pompalı şişe.
6 ml’lik pompalı şişe, 60 püskürtmelik 10 mcg Desmopressin asetat hidrat içerir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Atıkları Kontrolü Yönetmeliği”ne uygun olarak imha edilmelidir.
Kullanma Talimatı:
DESMOVİTAL’i kullanmadan önce bu bilgileri okuyunuz.
İlk kez kullanmadan önce en az 4 kez veya düzgün bir sprey elde edilene kadar bastırarak
spreyi kullanıma hazırlayınız.
Sprey son 7 gün içinde kullanılmamışsa kullanmadan önce düzgün bir sprey elde edilene
kadar birkaç kez bastırarak tekrar kullanıma hazırlamanız gerekir.
Sayfa 7 / 9ÖNEMLİ! Şişenin içindeki tüpün dip kısmı, spreyi kullanacağınız her zaman sıvının içine
daldırılmış olmalıdır.
1. Koruyucu kapağı çıkartınız.
2. Dozun iyi ayarlanabilmesi için, şişenin kullanım sırasında içindeki tüpün ok ile gösterilen
pozisyonda kalmasını sağlayacak şekilde tutulması gerekmektedir (Bkz. Şekil-1).
3. Başınızı hafifçe geriye doğru eğiniz. Spreyin ucunu burun deliğinize yerleştiriniz. Dozu
uygularken nefesinizi tutunuz. 10 mikrogramlık bir doz uygulamak için bir kez bastırınız
(Bkz. Şekil-2).
4. Doktorunuz daha yüksek bir doz tavsiye etmiş ise, uygulamayı diğer burun deliğinizde
tekrarlayınız. Her bir uygulama dozu için ayrı ayrı burun deliklerini kullanınız.
5. Kullanımdan sonra koruyucu kapağı kapayınız.
Sprey şişesini her zaman dik pozisyonda saklayınız.
Doğru dozun alınıp alınmadığına dair bir şüpheniz varsa, bir sonraki doza kadar spreyi tekrar
uygulamayınız.
Uygulanan dozun kontrol edilebilmesi için, çocuklar ilacı yetişkinlerin gözetim ve
denetiminde kullanmalıdır.
Sayfa 8 / 97. RUHSAT SAHİBİ
Er-Kim İlaç Sanayi ve Ticaret A.Ş.
Zorlu Center, Levazım Mah.
Koru Sk. No:2 D-Blok 342-345
34340, Beşiktaş-İstanbul
Tel: (0212) 275 39 68 Faks: (0212) 211 29 77
e-mail: erkim@erkim-ilac.com.tr
8. RUHSAT NUMARASI
14.05.2008-124/65
9. İLK RUHSAT TARİHİ/ RUHSAT YENİLEME TARİHİ
14.05.2008
10. KÜB’ÜN YENİLENME TARİHİ
Sayfa 9 / 9