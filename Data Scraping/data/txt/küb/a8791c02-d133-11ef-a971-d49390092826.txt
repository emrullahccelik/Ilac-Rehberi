KISA ÜRÜN BİLGİSİ
1. BEŞERİ TIBBİ ÜRÜNÜN ADI
UNİVASC® 15 mg Film Tablet
2. KALİTATİF VE KANTİTATİF BİLEŞİM
Her 1 film tablet;
Etkin madde:
Moeksipril hidroklorür 15.00 mg
Yardımcı maddeler:
Laktoz monohidrat 143.90 mg
Yardımcı maddeler için 6.1’e bakınız.
3. FARMASÖTIK FORMU
Film Tablet
Yuvarlak, bir yüzü çentikli film tablet
4. KLİNİK ÖZELLİKLER
4.1. Terapötik endikasyonlar
Yetişkinlerde esansiyel hipertansiyon tedavisinde (başlangıç tedavisinde tek başına veya
antihipertansif ajan sınıfı diğer ilaçlarla beraber) kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Diüretik tedavisi almayan ve komplike olmayan esansiyel hipertansiyon hastalarında
başlangıç dozu günde bir kez 7.5 mg’dir. Dozaj kan basıncı cevabına göre ayarlanmalıdır.
İdame doz olarak günlük 7.5 ile 15 mg moeksipril hidroklorür, tek doz halinde uygulanır.
Bazı hastalarda 30 mg/gün dozu faydalı olabilmektedir.
30 mg üstü dozlar kullanılmış, ancak daha yüksek bir etki görülmemiştir.
1Eğer kan basıncı moeksipril hidroklorür ile tek başına kontrol edilemezse, tedaviye düşük doz
diüretik eklenebilir. 12.5 mg hidroklorotiyazidin ek fayda sağladığı görülmüştür. Diüretik
eklenmesinin ardından, moeksipril hidroklorür dozunun azaltılması mümkün olabilir.
Diüretik ile tedavi edilen hastalar:
Diüretik ile tedavi edilen hipertansif hastalarda, moeksipril hidroklorür başlangıç dozunu
takiben bazen semptomatik hipotansiyon oluşabilir. Eğer mümkünse hipotansiyon olasılığını
azaltmak için moeksipril hidroklorür ile başlangıç tedavisinden 2 ila 3 gün önce diüretik
tedavisi sonlandırılmalıdır (bkz. bölüm 4.4. Özel kullanım uyarıları ve önlemleri).
Moeksipril hidroklorür dozu kan basıncı yanıtı doğrultusunca ayarlanmalıdır. Eğer hastanın
kan basıncı moeksipril hidroklorür ile tek başına kontrol edilemiyorsa, yukarıda anlatıldığı
şekilde diüretik tedavisine yeniden başlanır.
Eğer diüretik kesilemiyorsa, 3.75 mg başlangıç dozu kullanılmalı ve hastalar birkaç saat
izlenmelidir (bkz. bölüm 4.4. Özel kullanım uyarıları ve önlemleri).
Uygulama şekli:
Oral yol ile alınır.
Özel popülasyonlara ilişkin ek bilgiler:
Böbrek yetmezliği:
Orta dereceli böbrek fonksiyon bozukluğu (kreatinin klerensi >40 ml/dk) olan hastalarda:
Moeksipril hidroklorür ile mevcut çalışmalara göre, doz ayarlaması yapılması gerekli değildir.
Tedaviyi düzenleyen doktor başlangıç dozunu bireysel olarak, örneğin 3.75 mg moeksipril
hidroklorür olacak şekilde azaltabilir.
Şiddetli böbrek fonksiyon bozukluğu (kreatinin klerensi < 40ml/dk) olan hastalarda:
Kreatinin klerensi ≤40 ml/dk olan hastalarda 3.75 mg moeksipril başlangıç dozu dikkatlice
verilmelidir. Doz günlük maksimum15 mg’a çıkartılabilir.
Karaciğer yetmezliği:
Karaciğer yetmezliği bulunan hastalarda, başlangıç dozu olarak moeksipril hidroklorürün 3.75
mg’lık dozu (7.5 mg’lık tabletin yarısı) tavsiye edilir.
Pediyatrik popülasyon:
Sadece yetişkinlerde kullanılır.
2Geriyatrik popülasyon:
Moeksipril hidroklorür ile mevcut verilere göre normalde doz ayarlamasına gerek yoktur.
Tedavinin başlangıcında ve tedavi süresince renal fonksiyon değerlendirilmesi önerilmektedir.
4.3. Kontrendikasyonlar
Moeksipril hidroklorür aşağıdaki durumlarda kullanılmamalıdır:
 Etkin madde veya içerikte yer alan yardımcı maddelerden herhangi birine karşı aşırı
duyarlılık olması durumunda
 Önceki ADE-inhibitörü tedavisine eşlik eden anjiyonörotik ödem geçmişi olanlarda
 Kalıtsal/idiyopatik anjiyonörotik ödemli hastalarda
 Renal arter stenozu (bilateral veya anatomik veya fonksiyonel tek böbreğin stenozisi)
 Aliskiren ile tedavi gören diyabetes mellitus veya böbrek yetmezliği (GFR <60
ml/dk/1.73 m2) olan hastalarda (bkz. bölüm 4.4. Özel kullanım uyarıları ve önlemleri
ve bölüm 4.5 Diğer tıbbi ürünler ile etkileşimler ve diğer etkileşim şekilleri)
 Yakın zamanda böbrek tranplatasyonu yapılmış olanlar
 Önemli hemodinamik aortik veya mitral kapakçık stenozu
 Hipertrofik kardiyomiyopati
 Hamileliğin ikinci ve üçüncü trimesterinde (bkz. bölüm 4.4. Özel kullanım uyarıları ve
önlemleri ve bölüm 4.6. Gebelik ve laktasyon)
Hayatı tehdit edici anaflaktik reaksiyon riskinden kaçınmak için ADE inhibitörleri aşağıdaki
durumlarda kullanılmamalıdır:
 Diyaliz veya poli-(akrilonitril, natrium-2-metilallilsülfonat) yüksek-taşma-membranlı
hemofiltrasyon boyunca
 Dekstran sülfatlı düşük yoğunluklu lipoprotein (LDL) aferezi boyunca
 Böcek zehirlenmelerine (örneğin; arı veya yaban arısı sokması) karşı desensitizasyon
tedavileri boyunca
4.4. Özel kullanım uyarıları ve önlemleri
Moeksipril hidroklorür aşağıda belirtilen hasta gruplarında özellikle dikkatle kullanılmalıdır:
 Böbrek fonksiyon bozukluğu olan (kreatinin klirensi < 40 ml/dk )
 Klinik olarak ciddi serum elektrolit bozukluğu olan
 Düşük immün yanıta sahip
3 Kollajen vasküler hastalığı olan (lupus eritamatozus, skleroderma gibi)
 Beraberinde immun sistemi baskılayan ilaç (kortikosteroid, sitostatik ajanlar,
antimetabolitler) veya alloprinol, prokainamid, lityum kullanımı olan hastalar.
ADE inhibitörü tedavisine başlandığında aşağıdaki hasta gruplarında dikkatli kan basıncı
takibi yapılmalı ve laboratuvar incelemeleri sık bir şekilde takip edilmelidir.
 Renal fonksiyon bozukluğu olan hastalar (kreatinin klirensi 40- 60 ml/dk )
 Ciddi hipertansiyon, renal hipertansiyon
 Kardiyak yetmezlik
 Tuz ve/veya sıvı eksikliğinde
 65 yaşından büyük hastalar
Hipotansiyon:
Moeksipril hidroklorür özellikle tedavinin başlangıcında başdönmesi, zayıflık hissi ve
görmede bulanıklık semptomlar ile seyreden kan basıncında ciddi düşüşlere neden olabilir.
Nadiren senkop görülebilir. Komplike olmayan hipertansif hastalarda semptomatik
hipotansiyon nadirdir ve genellikle uzun süreli diüretik tedavisi, diyette tuz kısıtlaması,
diyaliz, diyare veya kusmanın sonucu olarak hacim ve/veya tuz kaybı olan hastalarda
oluşabilir. Hacim ve/veya tuz kaybı moeksipril hidroklorür ile tedaviye başlamadan önce
düzeltilmelidir.
Böbrek yetmezliğinin eşlik ettiği veya etmediği konjestif kalp rahatsızlığı olan hastalarda,
ADE inhibitör tedavisinin sebep olduğu aşırı hipotansiyon oligüri veya azotemi ya da nadiren
akut renal bozukluk ve mortalite ile ilişkilendirilebilir. Böyle hastalarda moeksipril
hidroklorür tedavisinin başlatılması ve her doz artırılması yakın medikal gözlem altında
olmalıdır.
Renin-Anjiyotensin Sisteminin anjiyotensin reseptör blokerleri, ADE inhibitörleri veya
aliskiren ile çift yönlü blokajı monoterapi ile karşılaştırıldığında, hipotansiyon riskinde artışa
neden olur (bkz. bölüm 4.4. Özel kullanım uyarıları ve önlemleri/Renin–Anjiyotensin
sisteminin çift yönlü blokajı ve bölüm 4.5 Diğer tıbbi ürünler ile etkileşimler ve diğer
etkileşim şekilleri). Moeksipril ve Renin-Anjiyotensin Sistemini etkileyen diğer ajanları
kullanan hastalarda kan basıncı, böbrek fonksiyonları ve elektrolit düzeyleri yakından
izlenmelidir.
4Hipotansiyon meydana geldiğinde, hastaya sırtüstü yatar pozisyonu verilmeli ve gerekiyorsa
i.v sodyum klorür solüsyonu infüzyonu uygulanmalıdır. Moeksipril hidroklorür tedavisine
genellikle kan basıncı ve sıvı hacmi normale döndüğünde devam edilebilir.
Diüretik tedavisi alan hastalar:
Diüretik tedavisi alan hipertansif hastalarda başlangıç dozunda moeksipril hidroklorür
kullanımı bazen semptomatik hipotansiyona neden olabilir. (Diüretik tedavisi alan hastalarda
pozoloji için bkz. bölüm 4.2. Pozoloji ve uygulama şekli).
Renal vasküler hipertansiyon:
ADE inhibitörü tedavisi başlanmadan önce böbrek fonksiyonları kontrol edilmelidir.
Moeksipril hidroklorid ile tedavi olan renal vasküler hipertansiyonlu hastalarda böbrek
yetmezliği ve şiddetli hipertansiyon gelişmesi riski artar. Renal fonksiyon bozukluğu sadece
serum kreatininindeki hafif değişikliklerle gözlenir. Renal arter stenozu durumlarında
(bilateral veya anatomik veya fonksiyonel tek böbreğin stenozu) ADE inhibitörleri
kontrendikedir (bkz. bölüm 4.3. Kontrendikasyonlar).
Böbrek fonksiyon bozukluğu:
ADE inhibitörlerinin renin anjiyotensin aldosteron sistemini inhibe etmesinin bir sonucu
olarak, hassas bireylerde böbrek fonksiyonlarında değişiklikler gelişebilir. Renin-
anjiyotensin-aldosteron sistem aktivitesine bağlı ciddi konjestif kalp yetmezliği olan
hastalarda; moeksipril hidroklorür de dahil ADE inhibitörleri ile tedavi, oligüri ve/veya
progresif azotemi ve nadiren akut renal bozukluk ve/veya mortaliteye neden olabilir.
Öncesinde böbrek vasküler rahatsızlığı olmayan bazı hipertansif hastalarda, özellikle
moeksipril hidroklorür ile birlikte diüretik kullanıldığında genellikle minör veya geçici olarak
kan üre nitrojeni ve serum kreatininde artış gelişebilmektedir. Bu durum, geçmişinde böbrek
bozukluğu olan hastalarda ortaya çıkmaktadır. Moeksipril hidroklorür dozunun azaltılması
ve/veya diüretik kesilmesi gerekebilmektedir.
Hipertansif hastanın teşhisine her zaman böbrek fonksiyonlarının da dahil edilmesi gerekir.
Orta dereceli böbrek fonksiyon bozukluğu (kreatinin klerensi 40 – 60 ml/dk veya serum
kreatinin >1.2 mg/dl ve <1.8 mg/dl) olan hastalarda: mevcut moeksipril hidroklorür doz
ayarlamasına ihtiyaç duyulmamaktadır. Fakat kreatinin klerensi ≤40 ml/min olan hastalarda
başlangıç dozu 3.75 mg dikkatle verilmelidir. (bkz. bölüm 4.2. Pozoloji ve uygulama şekli)
5Klinik ilişkili proteinüri (protenüri >1g/d):
Proteinüri özellikle böbrek fonksiyon bozukluğu olan hastalarda veya moeksipril
hidroklorürün yüksek dozlarında ortaya çıkabilmektedir.
Anjiyonörotik ödem:
ADE-inhibitörleri ile tedavi gören hastalarda, özellikle ilk bir hafta, yüz, dudaklar, mukoz
membranlar, dil, glottis veya larinks ve ekstremitelerde anjiyonörotik ödem geliştiği
bildirilmiştir. Fakat çok nadir vakalarda şiddetli anjiyoödem ADE inhibitörlerle uzun dönemli
tedavide bile gelişebilir. Tedavi derhal kesilmeli ve antihipertansif başka sınıf bir ilaç ile
tedavi edilmelidir.
Anjiyonörotik ödem dil, glottis veya larinkste gelişmişse; havayolu kapanması oluşabilir ve
bu durum fatal olabilir. Acil tedavi olarak kortikosteroid, H -reseptör antagonisti ve H
1 2
reseptör antagonistlerinin intravenöz uygulamasını içermelidir. Yukarda bahsedilen tedavi ile
hastanın durumu düzeltilemezse, EKG izlenmesi ile epinefrin intravenöz olarak yavaşça
uygulanır.
ADE inhibitör tedavisi ile ilgili C1-inaktivatör eksikliğine bağlı kalıtsal anjiyonörotik ödem
durumunda, tedaviye ek olarak C1-inaktivatör uygulanmalıdır.
Ayrıca, intübasyon veya trakeotomi düşünülmelidir.
(bkz. bölüm 4.8. İstenmeyen etkiler)
İntestinal anjiyonörotik ödem:
ADE inhibitörleri ile tedavi gören hastalarda intestinal anjiyonörotik ödem rapor edilmiştir.
Bu hastalarda bulantı ve kusma ile eşlik eden/etmeyen karın ağrısı görülmüştür. Bazı
vakalarda yüzde anjiyonörotik ödem geçmişi önceden bildirilmemiştir ve C1-esteraz seviyesi
normaldir. İntestinal anjiyonörotik ödem, abdominal CT-scan, ultrason veya ameliyat ile
teşhis edilir. ADE inhibitörleri kesildiğinde semptomlar ortadan kalkmaktadır. Karın ağrısı
şikayeti olan ADE-inhibitör tedavisi gören hastaların ayırıcı tanısına intestinal anjiyonörotik
ödem de dahil edilmelidir.
Hamilelik:
ADE inhibitörü ile tedaviye gebelik süresince başlanmamalıdır. Devam eden ADE inhibitörü
tedavisinin zorunlu olmaması durumunda, gebe kalmayı planlayan hasta için gebelikte
kullanımda güvenlik profili belirlenmiş olan alternatif antihipertansiyon tedavisine
6geçilmelidir. Gebelik teşhis edildiğinde ADE-inhibitörü hemen kesilmeli ve eğer uygunsa
alternatif tedaviye başlanmalıdır (bkz. bölüm 4.3. Kontrendikasyonlar ve bölüm 4.6. Gebelik).
Öksürük:
ADE inhibitörü ile tedavide kuru öksürük görülebilir ve bu durum tedavi kesilince sona erer.
Hiperkalemi:
Klinik çalışmalarda moeksipril hidroklorür kullanan hipertansif hastalarının yaklaşık
%2.6’sında kalıcı hiperkalemi (serum potasyumu >5.4 mEq/l) meydana gelebilir. Klinik
çalışmalarda yükselmiş serum potasyumuna bağlı olarak hastaların %0.1’inin (2 hastanın)
tedavisi sonlandırılmıştır. ADE inhibitörleri ile hiperkalemi gelişmesinin risk faktörleri;
böbrek yetmezliği ve/veya kalp yetmezliği, şeker hastalığı, potasyum tutucu diüretikler,
potasyum takviye ediciler ve/veya potasyum tuzu içeren ilaçlar ile birlikte uygulanmasını
içerir. Bu durumlarda moeksipril hidroklorürün dikkatli kullanılması gerekmektedir.
Yaşlılarda:
Moeksipril hidroklorür ile mevcut verilere göre normalde doz ayarlamasına gerek yoktur.
Tedavinin başlangıcında ve tedavi süresince renal fonksiyon değerlendirilmesi önerilmektedir.
Cerrahi ve Anestezi:
Hipotansiyona neden olan ajanlarla cerrahi veya anestezi gerçekleştirilen hastalarda,
moeksipril hidroklorür kompanse edici renin salımını bloke edecektir. Bu mekanizma sonucu
gelişen hipotansiyon hacim genişletilmesi ile düzeltilebilmektedir (bkz. bölüm 4.8.
İstenmeyen etkiler)
Nötropeni/Agranulositoz:
Diğer ADE inhibitörleri, komplike olmayan hastalarda nadiren, fakat daha sık olarak sistemik
lupus eritamatozus veya skleroderma gibi kollajen-vasküler hastalığına sahip böbrek
rahatsızlığı olan hastalarda agranülositoz ve kemik iliği depresyonuna sebep olmaktadır.
Klinik çalışmalardan elde edilen veriler, moeksipril hidroklorürün, benzer oranlarda
agranülositoza neden olmadığını göstermek için yetersizdir. Kollajen vasküler rahatsızlığı
olan hastalarda, özellikle hastalığa böbrek fonksiyon bozukluğu eşlik ediyorsa lökosit
sayımının izlenmesi gerekmektedir.
7Etnik durum:
Siyah derili hastalarda ADE inhibitörleri antihipertansif olarak daha az etkilidir. Bu hastalar
daha yüksek anjiyoödem riski taşırlar.
Renin-Anjiyotensin Sisteminin (RAS) çift yönlü blokajı:
Renin-Anjiyotensin Sisteminin anjiyotensin reseptör blokerleri, ADE inhibitörleri veya
aliskiren ile çift yönlü blokajı monoterapi ile karşılaştırıldığında, hipotansiyon, senkop, inme,
hiperkalemi riskinde artışa ve böbrek fonksiyonlarında değişikliğe (akut böbrek yermezliği
gibi) neden olur. Moeksipril hidroklorür ve Renin-Anjiyotensin Sistemini etkileyen diğer
ajanları kullanan hastalarda kan basıncı, böbrek fonksiyonları ve elektrolit düzeyleri yakından
izlenmelidir. Aliskiren ile tedavi gören diyabetes mellitus veya böbrek yetmezliği (GFR <60
ml/dk/1.73 m2) olan hastalarda kontrendikedir. (bkz. bölüm 4.3. Kontrendikasyonlar ve
Bölüm 4.5 Diğer tıbbi ürünler ile etkileşimler ve diğer etkileşim şekilleri)
Laktoz:
Nadir kalıtımsal galaktoz intoleransı, Lapp laktoz yetmezliği yada glukoz-galaktoz
malabsorpsiyon problemi olan hastaların bu ilacı kullanılmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Tavsiye edilmeyen durumlar:
Potasyum tutucu diüretikler veya potasyum takviye ediciler:
Moeksipril hidroklorür diüretiklerin potasyum kayıplarını azaltır. Potasyum tutucu diüretikler
(örn: spironolakton, triamteren veya amilorid, potasyum takviye ediciler veya potasyum tuzu
içerenler) serum potasyum düzeyinde belirgin bir artışa sebep olabilirler. Hipokalemi nedeni
ile beraber kullanılmaları durumunda serum potasyumu sıklıkla ve dikkatlice izlenmelidir.
Kullanım için önlemler:
Diüretikler:
Diüretik tedavisi gören ve özellikle hacim ve/veya tuz kaybı olan hastalarda, moeksipril
hidroklorür başlangıç tedavisinden sonra kan basıncında oldukça fazla düşüş gözlenir.
Hipotansif etkilerin olasılığı, öncellikle tuz alım miktarının artırılması ve düşük dozlarla
başlangıç tedavisinin yapılması, diüretik tedavisinin sonlandırılması ile azaltılabilir. Daha
sonraki doz artışları dikkatli yapılmalıdır.
8Antihipertansif ajanlar:
Moeksipril hidroklorürün hipotansif etkisini artırabilir.
Lityum:
Lityum tedavisi sırasında ADE inhibitörü kullanan hastalarda artmış serum lityum seviyeleri
ve lityum toksisite sendromları raporlanmıştır. Bu ilaçlar birlikte alınırken dikkatli olunması
ve serum lityum seviyelerinin sıklıkla izlenmesi tavsiye edilir.
Ayrıca bir diüretik kullanılıyorsa, lityum toksisite riski artabilir.
Anestezik ilaçlar:
Moeksipril hidroklorür belirli anestezik ilaçların hipotansif etkisini artırabilir.
Narkotik ilaçlar/Antipsikotikler:
Postural hipotansiyon gelişebilir.
Allopurinol, sitostatik veya immunosupresif ajanlar, sistemik kortikosteroidler veya
prokainamid:
Moeksipril hidroklorür ile beraber kullanılması, lökopeni riskinin artmasına neden olabilir.
Antiasit:
ADE-inhibitörlerinin biyoyararlanımında azalmaya neden olabilmektedir.
Sempatomimetikler:
Sempatomimetikler, Moeksipril hidroklorürün antihipertansif etkilerini azaltabilir; istenilen
etkinin sağlandığından emin olmak için hastalar dikkatle izlenmelidir.
Altın:
Enjektabl altın (sodium aurotiyomalat) ile beraber ADE inhibitörü tedavisi gören hastalarda
ender olarak nitritoid reaksiyonlar (semptomlar yüzde flushing, bulantı, kusma ve bayılmaya
neden olabilen hipotansiyondur) bildirilmiştir.
Dikkat edilmesi gerekenler:
Non-steroidal anti-enflamatuar ilaçlar:
Non-steroidal anti enflamatuar ilaçların uygulanması moeksipril hidroklorürün antihipertansif
etkilerini azaltabilir. Ayrıca non-steroidal antienflamatuarlar ve ADE-inhibitörleri serum
potasyumunda artış üzerinde aditif etki ve böbrek fonksiyonlarında azalmaya neden
9olabilmektedir. Bu etkiler geçicidir ve böbrek fonksiyon bozukluğu olan hastalarda ortaya
çıkar.
Sodyum klorür moeksipril hidroklorürün antihipertansif etkisini azaltır.
Alkol hipotansif etkiyi artırır.
Antidiyabetikler (insülin, sulfonilüre türevleri):
Kan şekerini azaltma etkisini artırabilir.
Renin-Anjiyotensin Sisteminin (RAS) çift yönlü blokajı:
Renin–anjiyotensin Sisteminin anjiyotensin reseptör blokerleri, ADE inhibitörleri veya
aliskiren ile çift yönlü blokajı monoterapi ile karşılaştırıldığında, hipotansiyon, senkop, inme,
hiperkalemi riskinde artışa ve böbrek fonksiyonlarında değişikliğe (akut böbrek yetmezliği
gibi) neden olur. Moeksipril hidroklorür ve Renin-Anjiyotensin Sistemini etkileyen diğer
ajanları kullanan hastalarda kan basıncı, böbrek fonksiyonları ve elektrolit düzeyleri yakından
izlenmelidir.
Diyabetli hastalarda aliskiren ve moeksipril hidroklorür birlikte kullanılmamalıdır (bkz.
bölüm 4.3. Kontrendikasyonlar).
Böbrek yetmezliği (GFR <60 ml/dk/1.73 m2) olan hastalarda aliskiren ve moeksipril
hidroklorür birlikte kullanılmamalıdır (bkz. bölüm 4.3. Kontrendikasyonlar).
4.6. Gebelik ve laktasyon
Genel tavsiye
Gebelik kategorisi: İlk trimestr C, ikinci trimestr D
Çocuk doğurma potansiyeli bulunan kadınlar / Doğum kontrolü (Kontrasepsiyon)
ADE inhibitörü ile tedaviye gebelik süresince başlanmamalıdır. Devam eden ADE inhibitörü
tedavisinin zorunlu olmaması durumunda, gebe kalmayı planlayan hasta için gebelikte
kullanımda güvenlik profili belirlenmiş olan alternatif antihipertansiyon tedavisine
geçilmelidir.
Gebelik dönemi
Gebeliğin birinci trimesterinde ADE inhibitörü kullanımı tavsiye edilmez (bkz. bölüm 4.4.
Uyarılar ve Önlemler) Gebeliğin ikinci ve üçüncü trimesterinde ADE inhibitörü kullanımı
kontrendikedir (bkz. 4.3. Kontrendikasyonlar ve bölüm 4.4 Uyarılar ve Önlemler). Gebelik
10döneminde ADE-inhibitörü kullanılıyorsa hemen kesilmeli ve eğer uygunsa alternatif
tedaviye başlanmalıdır
ADE inhibitörleri plasentayı geçer ve hamile kadınlarda fetal ve neonatal morbidite ve
mortaliteye sebeb olabilir. Gebeliğin ilk trimesterinde ADE inhibitörü alımını takiben
teratojenite riskine dair epidemiyolojik kanıtlar kesin olmamakla birlikte riskte küçük bir artış
göz ardı edilemez. İkinci ve üçüncü trimesterde ADE inhibitörü tedavisine maruz kalmanın
insan fötotoksisitesi (azalmış böbrek fonksiyonu, oligohidromniyos, kafatası kemikleşmesinde
gerileşme, ölüm) ve neonatal toksisiteyi (böbrek yetmezliği, hipotansiyon, hiperkalemi)
arttırdığı bilinmektedir.
Oligohidramniyoza eşlik eden uzuv kontraktürü, kraniyofasial deformasyonlar, hipoplastik
akciğer gelişimi ve intrauterin büyüme geriliği bildirilmiştir. Gebeliğin ikinci trimesterinde
ADE inhibitörüne maruz kalınması durumunda, böbrek fonksiyonları ve kafatasının ultrason
ile kontrolü önerilmektedir. Rahimde ADE-inhibitörüne maruz kalan bebekler hipotansiyon,
oligüri ve hiperkalemi açısından yakından izlenmelidir. Oligüri, kan basıncı ve renal
perfüzyon desteği ile tedavi edilmelidir.
Moeksipril hidroklorür alan kadınlar, hamile kaldıkları zaman fetusa olası zararlar konusunda
bilgilendirilmelidirler.
Laktasyon dönemi
Moeksipril hidroklorür kullanımında emzirme ile ilgili bir bilgi bulunmadığından, özellikle
yenidoğan veya preterm bebeklerde emzirme döneminde moeksipril hidroklorür kullanımı
önerilmemekte ve daha güvenli olduğu bilinen alternatif tedaviler tecih edilmelidir.
Üreme yeteneği/Fertilite
Veri bulunmamaktadır.
4.7. Araç ve makine kullanımı üzerindeki etkiler
Diğer antihipertansif tedavilerde olduğu gibi ADE inhibitörlerin alınımı hipotansiyon ve
devamında yeteneklerde bozukluğa neden olabilmektedir. Alkol alımı bu etkiyi artırabilir.
4.8. İstenmeyen etkiler
Istenmeyen etkiler aşağıdaki listede sıralandırılmış olup, sıralamada kullanılan sıklık
dereceleri aşağıda belirtildiği şekildedir:
11Çok yaygın ( 1/10); yaygın (  1/100 ila < 1/10); yaygın olmayan (  1/1.000 ila <1/100);
seyrek (  1/10.000 ila <1/1.000); çok seyrek ( < 1/10.000), bilinmiyor (eldeki verilerden
hareketle tahmin edilemiyor).
Kan ve lenf sistemi hastalıkları*
Seyrek: Anemi, nötropeni, eozinofili, trombositopeni (özellikle böbrek fonksiyon bozukluğu
veya kollajenozis olanlarda ya da allopurinol, prokanamid veya immunsupresif ilaç
kullananlarda)
Çok seyrek: Pansitopeni, agranülositoz
*Ayrıca bakınız d1)
Metabolizma ve beslenme hastalıkları
Yaygın olmayan: İştah kaybı
Psikiyatrik hastalıkları
Seyrek: Depresyon, konfüzyon
Sinir sistemi hastalıkları
Yaygın: Başağrısı, sersemlik
Yaygın olmayan: Geçici iskemik atak, serebrovasküler olay
Seyrek: Yorgunluk, parestezi, denge bozukluğu, uyku hali, uyku bozuklukları, karıncalanma
hissi veya tat alma duyusunda değişiklik veya geçici tat alma kaybı
Göz hastalıkları
Seyrek: Bulanık görme
Kulak ve iç kulak hastalıkları
Seyrek: Kulak çınlaması
Kardiyak hastalıkları
Yaygın olmayan: Miyokardiyal infarktüs, anjina pektoris, ritm bozuklukları, taşikardi, çarpıntı
Vasküler hastalıkları*
Yaygın olmayan: Hipotansiyon, senkop, flushing
*Ayrıca bakınız c1) d2)
12Solunum, göğüs bozuklukları ve mediastinal hastalıkları*
Yaygın: Öksürük
Seyrek: Bronkospazm, bronşit, dispne, sinüzit, rinit ve dil, glottis veya larinksi kapsayan
fatal havayolu tıkanmasını içeren** anjiyonörotik ödem
*Ayrıca bakınız c2) d3)
**Tedavi için ayrıca bakınız c2)
Gastrointestinal hastalıkları*
Yaygın olmayan: Karın ağrısı, sindirim güçlüğü, diyare, konstipasyon, kusma, bulantı
Seyrek: Glositis, ağız kuruluğu
Çok seyrek: Pankreatit, ileus
*Ayrıca bakınız d4)
Hepato-bilier hastalıkları*
Çok seyrek: Hepatit, kolestatik ikter, karaciğer fonksiyon bozuklukları, karaciğer
enzimlerinde ve/veya serum biluribin değerlerinde artış
*Ayrıca bakınız c3)
Deri ve derialtı doku hastalıkları*
Yaygın olmayan: Alerjik deri reaksiyonları (örn. ekzantem)
Seyrek: Anjionörotik ödem** (dudak, yüz ve/veya ekstremiteleri içeren), ürtiker, kaşıntı
Çok seyrek: Pemfigus, eritema multiforme
*Ayrıca bakınız c4) d5)
**Ayrıca bakınız c2) Solunum, göğüs bozuklukları ve mediastinal hastalıkları: Anjiyonörotik
ödeme sebep olan havayolu tıkanmasının tedavisi için tavsiyeler
Böbrek ve idrar hastalıkları
Seyrek: Akut böbrek yetmezliği, böbrek yetmezliği
Akut böbrek yetmezliği, moeksipril hidroklorür de dahil olmak üzere ADE inhibitörleri ile
tedavi edilen hastalarda raporlanmıştır (bkz. bölüm 4.4. Özel kullanım uyarıları ve önlemleri)
Üreme sistemi hastalıkları
Seyrek: İmpotans
13Genel bozukluklar ve uygulama bölgesine ilişkin hastalıkları
Yaygın: Yorgunluk
Yaygın olmayan: Göğüs ağrısı
Seyrek: Halsizlik
Araştırmalar*
Yaygın olmayan: Hemoglobin konsantrasyonunda azalma, hemotokrit sayımında azalma,
lökosit veya platelet sayımında azalma (özelikle böbrek fonksiyon bozukluğu olanlarda)
Seyrek: Serum üre (kan üre nitrojen) ve serum kreatinin artışı, hiperkalemi, hiponatremi
(özelikle böbrek fonksiyon bozukluğu olanlarda)
Çok seyrek: Karaciğer enzimleri ve/veya serum bilirubin seviyesinde artış
*Ayrıca bakınız c5)
c. Bu bölüm bireysel ciddi ve /veya sıklıkla karşılaşılan yan etkilerin karakterizasyonu veya
bazı vakaların raporları olması durumundaki bilgileri içerir.
İlave olarak spesifik yan etkilerin oluşmaması için alınması gereken önlemler veya spesifik
yan etkilerin oluşması durumunda yapılması gerekenler aşağıda belirtilmiştir.
c1) Vasküler hastalıkları
Hipotansiyon, senkop, kızarma yaygın olmayan yan etkilerdir.
Bu reaksiyonlar kontrollü klinik çalışmalarda moeksipril hidroklorür monoterapisi alan 2
hastanın ve moeksipril hidroklorür ve hidroklorotiyazid alan 1 hastanın tedaviyi bırakmasına
neden olmuştur.
Risk gruplarında moeksipril hidroklorürün hipotansiyona sebep olduğu görülmüştür (bkz.
bölüm 4.4. Özel kullanım uyarıları ve önlemleri). Moeksipril hidroklorüden kaynaklanan
semptomatik hipotansiyon başdönmesi, güçsüzlük hissi, terleme, görmede bulanıklık, nadiren
de bilinç kaybına (senkop) sebebiyet verebilir.
İskemik kalp hastalığı, aort stenozu (bkz. bölüm 4.3. Kontrendikasyonlar) ve serebrovasküler
hastalığı olan hastalarda aşırı hipotansiyon miyokardiyal enfaktüs veya serebrovasküler
kazaya sebep olabileceğinden, bu hastalarda kan basıncının dikkatlice izlenmesi tavsiye edilir.
Aşırı hipotansiyon durumunda hasta supin pozisyonuna getirilmeli ve eğer gerekliyse
intravenöz olarak sıvı verilmelidir. Uygun kan basıncına ulaşıldıktan ve sıvı hacmi yerine
konulduktan sonra genellikle moeksipril hidroklorür tedavisine devam edilebilir.
14c2) Solunum, göğüs bozuklukları ve mediastinal hastalıkları
Moeksipril hidroklorür de dahil olmak üzere ADE inhibitörleri ile tedavi edilen hastalarda
anjiyonörotik ödem raporlanmıştır. Anjiyonörotik ödem dil, glotis veya larenksi içeren
havayolu tıkanmasına bağlı olarak ölüme sebebiyet verebilir. Acil tedavi kortikosteroidlerin,
H -reseptör antagonistlerinin ve H -reseptör antagonistlerinin intravenöz verilmesini
1 2
içermelidir. Hastanın durumu yukarıda verilen tedaviler ile normale dönmezse EKG kontrolü
yapılarak yavaşça intravenöz olarak epinefrin verilmelidir.
ADE inhibitör tedavisi nedeni ile C1-inaktivitör yetmezliğine bağlı kalıtımsal anjiyonörotik
ödem için ilave C1-inaktivitör verilmelidir.
Bundan başka intubasyon veya trakeotomi düşünülmelidir.
(bkz. bölüm 4.4 Özel kullanım uyarıları ve önlemleri).
c3) Hepato-bilier hastalıkları
Karaciğer enzimlerinde belirgin bir artış olması ve sarılık durumunda, ADE inhibitörü
tedavisi durdurulmalı ve hasta dikkatlice gözlenmelidir.
c4) Deri ve derialtı doku hastalıkları
ADE inhibitörü nedeni ile deride değişiklik ateş, miyalji, artralji, vaskülit, serozit ve
laboratuvar değerlerinde değişikliğe (örneğin eozinofili, lökositozis ve /veya ESR ve/veya
ANA titrelerinde artış) sebep olabilir. Deri reaksiyonları durumunda doktor tarafından
incelenmeli ve eğer gerekli ise moeksipril hidroklorür tedavisi kesilmelidir.
c5) Araştırmalar
Manifest diabetes mellituslu hastalarda serum potasyum seviyelerinde artış gözlenmiştir.
ADE inhibitörü alan hastalara potasyum desteği ve potasyum-tutucu diüretik dikkatle
verilmelidir ve hastanın serum potasyum değeri sıklıkla izlenmelidir.
Önemli not: Yukarıda bahsedilen laboratuvar değerleri moeksipril hidroklorür tedavisinden
önce ve belirli aralıklarla izlenmelidir. Serum elektrolit, serum kreatinin ve kan değerleri kısa
aralıklar ile tedavinin başlangıcında ve riskli hastalarda (böbrek yetmezliği, kollajen hastalığı
veya allopürinol, prokainamid, dijital glikozidleri, kortikosteroid, laktasif veya bağışıklık
sistemini baskılayan ilaçlar alan hastalar) izlenmelidir.
15d. Bu bölümde moeksipril hidroklorür ile bağlantısı henüz gözlenmesede, ADE inhibitörleri
sınıfına ait yan etkilerden bahsedilmiştir.
d1) Kan ve lenf sistemi hastalıkları
ADE inhibitörleri ile tedavi sırasında hemolisis/hemolitik anemi seyrek olarak G-6-PDH
eksikliği ile ilişkilendirilmiştir, ADE inhibitörü tedavisi ile bağlantı kurulamamıştır.
d2) Vasküler hastalıkları
ADE inhibitörleri ile tedavide Raynaud Hastalığın’da çok seyrek olarak artmış vasospazm
gözlenmiştir.
d3) Solunum, göğüs bozuklukları ve mediastinal hastalıkları
Diğer ADE inhibitörleri ile tedavide çok seyrek olarak eozinofilik pnömoni raporlanmıştır.
d4) Gastrointestinal hastalıkları
ADE inhibitörleri ile tedavi edilen hastalarda intestinal anjiyoödem raporlanmıştır. Moeksipril
hidroklorür için bugüne kadar intestinal anjiyoödem raporlanmamıştır (Bkz. Bölüm 4.4 Özel
kullanım uyarıları ve önlemleri).
d5) Deri ve derialtı doku hastalıkları
ADE inhibitörleri ile tedavide çok seyrek psoriasiform deri bozulması, fotosensitivite, alopesi
ve onikolizis gözlenmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Bugüne kadar doz aşımına ilişkin vaka bildirilmemiştir.
16Doz aşımı belirtileri; ciddi hipotansiyon, şok, stupor, bradikardi, elektrolit bozuklukları ve
renal fonksiyon bozukluklarıdır. Moeksipril hidroklorürün aşırı dozda alınması durumunda
tedavi için spesifik bir bilgi yoktur. Tedavi semptomatik ve destekleyici olmalıdır.
Yüksek doz alımından sonra, hastalar yakın gözlem altında tercihen yoğun bakım ünitesinde
tutulmalıdırlar. Serum elektrolitleri ve kreatinin düzenli izlenmelidir. Terapötik ölçümler
semptomların özellikleri ve ciddiyetine bağlıdır. Yüksek doz alımı yakın zamanda
gerçekleşmişse, alımı takiben ilk 1 saat içerisinde, absorban, sodyum sülfat veya gastrik lavaj
gibi absorpsiyonu engelleyecek ve eliminasyonu hızlandıracak önlemler uygulanır.
Eğer hipotansiyon gerçekleşirse hastaya sırtüstü yatar pozisyon verilir ve vakit kaybetmeden
tuz ve hacim takviyesi uygulanır. Anjiyotensin II ile ve/veya intravenöz katekolamin ile
tedavi de göz önünde bulundurulmalıdır. Bradikardi ve yaygın vagal reaksiyonlar atropin
uygulanması ile tedavi edilmelidir. Gerekirse pacemaker kullanılabilir. Moeksiprilatın
hemodiyaliz ile uzaklaştırılabileceğine dair bir bilgi henüz mevcut değildir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grup: Anjiyotensin Dönüştürücü Enzim (ADE) İnhibitörü
ATC Kodu: C09AA13
Renin-anjiyotensin-aldosteron sistemi ve kallikrein-kinin sistemi arasındaki etkileşme,
hayvanlarda ve insanlarda kan basıncı hemostazı için önemli bir biyokimyasal temel
sağlamaktadır. Hipertansiyonda renin-anjiyotensin sistemi (RAS) tarafından oluşturulan
normal negatif feedback mekanizması disfonksiyonel hale gelebilir ve sürekli olan hipertansif
bir durumla sonuçlanır. Anjiyotensin dönüştürücü enzim (ADE) inhibitörleri bu sisteme engel
olmak, böylece kan basıncını düşürmek amacıyla geliştirilmiştir.
Moeksipril hidroklorür ADE’yi güçlü şekilde inhibe eder, RAS’ın aktif ajanı olan
anjiyotensin II oluşumunu engeller ve onun vazokonstriktör ve sodyum-tutucu etkilerinin
blokajı ile kan basıncında azalmaya neden olur.
ADE, güçlü vazodilatör etkili bradikinini parçalayan enzim olan kininaz II ile özdeş
olduğundan, ADE’nin inhibisyonu sistemik kan basıncında ek olarak azalmaya yol açar.
ADE-inhibitörlerinin antihipertansif etkileri ile periferik vasküler dirençte azalma sonucu kalp
yetmezliği olan hastalarda kardiyak iş kapasitesinde ve hastanın yaşam kalitesinde artış
gözlenir.
17Son veriler, ADE-inhibitörlerinin ciddi hipertansiyon ile oluşan kardiyovasküler dokulardaki
anormal hücre profilerasyonunu ve hücre metabolizmasını iyileştirdiğini göstermiştir.
5.2. Farmakokinetik özellikler
Emilim:
Bir önilaç olan moeksipril hidroklorür hızlı bir şekilde absorbe olmaktadır. Moeksiprilin tek
veya çoklu dozlarından sonra, moeksipril ve moeksiprilat için farmakokinetik parametreler
benzerdir ve doz ile orantılıdır.
Dağılım:
Moeksipril hidroklorür ve moeksiprilat, başta albumin olmak üzere plazma proteinlerine
kısmen bağlanmaktadır. Bu nedenle, moeksipril ve moeksiprilat ile eş zamanlı uygulanan
ilaçların, moeksipril ve moeksiprilat bağlanmasını klinik olarak önemli oranda engellenmesi
olasılığı yoktur.
Biyotransformasyon:
Moeksipril aktif metaboliti moeksiprilata deesterize olmaktadır. Moeksipril hidroklorürün
metabolitleri moeksipril ve moeksiprilatın diketopiperazin türevleri olarak bulunur.
Eliminasyon:
Moeksipril idrar ile, moeksiprilat ise idrar ve feçesle elimine edilmektedir.
Doğrusallık / Doğrusal olmayan durum:
Moeksipril hidroklorür ve moeksiprilatın farmakokinetik profili; hafif ile orta düzeyde renal
bozukluğu bulunan hastalara (kreatinin klerensi > 40 ml/dak); normal renal fonksiyona sahip
hastalara oranla aynı dozajın tavsiye edilmesine imkan verir. Ciddi boyutta renal fonksiyon
bozukluğu olan hastalarda doz azaltılması tavsiye edilir. Karaciğer sirozu olan hastalarda,
moeksipril hidroklorür ve moeksiprilatın farmakokinetiği normal deneklere oranla büyük
ölçüde değişmiştir, fakat moeksiprilatın biyoyararlanımı ve ilacın birikimi ile ilgili olarak
moeksipril hidroklorürün aşağı veya yukarı doz ayarlamasına gerek yoktur. Moeksipril
hidroklorürün absorpsiyon derecesi, pik plazma düzeyinin (C ) ve EAA’nin azalması
maks
şeklinde besinlerden etkilenmektedir, ancak bu ADE inhibisyonuna etki etmemektedir.
hidroklorotiyazid, digoksin, simetidin, varfarin veya nifedipin ile belirgin farmakokinetik ilaç
etkileşmeleri mevcut değildir.
185.3. Klinik öncesi güvenlilik verileri
Akut Toksisite:
Hayvanlardaki akut toksisite çalışma bulguları moeksipril hidroklorür ve onun ana metaboliti
moeksiprilatın bildirilen klinik kullanım koşulları altında güvenilirliği ile ilgili sorun
yaratmamaktadır.
Subakut/Kronik Toksisite:
Sıçanlarda ve köpeklerdeki subakut ve kronik toksisite çalışmaları 12 aya kadar moeksiprilin
tekrarlanan oral uygulamasında kalp ve böbrek gibi hedef organlarda gösterilmektedir. Etkiler
diğer ADE-inhibitörleri ile kıyaslanabilir ve farmakolojik etkiyi yüksek oranda arttırması ile
sonuçlandırılabilir.
Uzun dönemli uygulamanın ardından ilk spesifik olmayan-ilaç yan etki ilişkisi; vücut ağırlığı
temel alındığında insanlarda önerilen maksimum günlük toplam dozun 150 katı ile ilişkili doz
75 mg/kg dozunda gözlenmiştir.
Üreme Toksisitesi:
Sıçanlarda ve tavşanlardaki üremenin tüm kısımlarını içeren çalışmalar moeksipril
hidroklorürün döllenme, üreme, F1- veya F2 puplarda anormallikler üzerine hiçbir direkt
etkisini göstermemiştir.
Mutajenite:
‘in vitro’ ve ‘in vivo’ mutajenite çalışmasının sonuçları, insanlar için moeksipril
hidroklorürün mutajenite potansiyelinin çok düşük olduğunu göstermiştir.
Kanserojenite:
Sırasıyla 78 ve 104 haftaya kadar olan sıçanlar ve köpeklerdeki uzun-dönem toksisite
çalışmaları ve fareler ve sıçanlardaki özel karsinojenite çalışmaları moeksipril hidroklorürün
herhangi neoplastijenik özelliği olmadığını göstermiştir. Bu nedenle insanlar için karsinojenik
riskin çok düşük olduğu sonucuna varılır.
196. FARMASÖTİK ÖZELLİKLER
6.1. Yardımcı maddelerin listesi
Laktozmonohidrat, krospovidon, hafif magnezyum oksit, jelatin, magnezyum stearat,
metilhidroksipropilselüloz, hidroksipropilselüloz, makrogol 6000(polietilen glikol 6000),
titanyumdioksit (E171), ferrik oksit kırmızısı (E172)
6.2. Geçimsizlikler
Geçerli değil
6.3. Raf ömrü
36 ay
6.4. Saklamaya yönelik özel tedbirler
25 C’nin altındaki oda sıcaklığında, kuru yerde ve ışıktan uzakta saklayınız.
6.5. Ambalajın niteliği ve içeriği
UNİVASC, Alu/Alu blisterler içerisinde, 20 film tablet olarak ambalajlanmıştır.
6.6. Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi atıkların kontrolü yönetmeliği” ve
”Ambalaj ve Ambalaj Atıklarının Kontrolü yönetmelikleri”ne uygun olarak imha edilmelidir.
7. RUHSAT SAHİBİ
UCB Pharma GmbH
Alfred Nobel Strasse 10 40789 Monheim-Almanya lisansı ile;
ADEKA İlaç Sanayi ve Ticaret A.Ş.
Necipbey Cad. No. 88
55020 – SAMSUN
Tel: (0362) 431 60 45
(0362) 431 60 46
Fax: (0362) 431 96 72
208. RUHSAT NUMARASI(LARI)
03.03.2000 - 193/54
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 03.03.2000
Ruhsat yenileme tarihi : 28.07.2011
10. KÜB’ÜN YENİLENME TARİHİ:
…/…/…
21