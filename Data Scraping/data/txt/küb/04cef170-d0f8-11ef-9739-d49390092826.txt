KISA ÜRÜN BİLGİSİ
1. BEŞERİ TIBBİ ÜRÜNÜN ADI
HAVRIX PEDİYATRİK 720 EU/0,5ml IM enjeksiyon için süspansiyon içeren kullanıma hazır
enjektör
Steril
2. KALİTATİF VE KANTİTATİF BİLEŞİM
Etkin madde:
1 doz (0,5 mL) içinde:
Hepatit A virüsü (inaktive edilmiş)1,2 720 ELISA Ünitesi
1 İnsan diploid (MRC ) hücrelerinde üretilmiş
5
2 Alüminyum hidrokside adsorbe edilmiş, hidrate Toplam 0,25 mg Al3+
Yardımcı maddeler:
Disodyum fosfat maks. 0,575 mg
Monopotasyum fosfat maks. 0,100 mg
Sodyum klorür maks. 4,500 mg
Potasyum klorür maks. 0,115 mg
Kalıntılar:
Neomisin sülfat 10 ng’dan daha az
Yardımcı maddeler için 6.1’e bakınız.
3. FARMASÖTİK FORM
Enjeksiyonluk süspansiyon içeren kullanıma hazır enjektör.
Beyaz, hafif opak bir süspansiyondur.
Saklama sırasında berrak renksiz bir üst faz ile ince beyaz bir çökelti gözlenebilir.
4. KLİNİK ÖZELLİKLER
4.1. Terapötik endikasyonlar
HAVRIX PEDİYATRİK, hepatit A virüsü (HAV) ile karşılaşma riski olan kişilerde, HAV
enfeksiyonuna karşı aktif bağışıklama için endikedir.
HAVRIX PEDİYATRİK, hepatit B, hepatit C ve hepatit E virüsleri ile ya da karaciğeri enfekte
ettiği bilinen diğer patojenlerle oluşan hepatit enfeksiyonunu önlemez.
Hepatit A prevalansının düşük ile orta olduğu bölgelerde artmış enfeksiyon riskine maruz kalan
ya da kalacak olan kişilere HAVRIX PEDİYATRİK ile aşılama önerilir. Bu kişiler:
- Yolcular
Hepatit A prevalansının yüksek olduğu bölgelere seyahat edenler. Bu bölgeler Afrika, Asya,
Akdeniz havzası, Orta Doğu, Orta ve Güney Amerika’yı kapsar.
1- Silahlı Kuvvetler personeli
Yüksek endemik bölgeler ya da kötü hijyen şartlarının mevcut olduğu bölgelere seyahat eden
kişilerin HAV enfeksiyonuna yakalanma riski artmaktadır. Bu bireyler için aktif bağışıklama
önerilir.
- Hepatit A’nın mesleki yönden risk oluşturduğu ya da yüksek bulaşma riskine sahip
kişiler
Bu kişiler arasında kreşlerde çalışan personel, hastanelerde ve diğer sağlık kuruluşlarında
çalışan doktor, hemşire, hasta bakıcılar, özellikle gastroenteroloji ve pediyatri birimlerinde
çalışanlar, kanalizasyon işçileri, lokanta ve kurum mutfaklarında çalışanlar sayılabilir.
- Cinsel davranışları nedeniyle artmış risk altında bulunan kişiler
Eşcinseller, çok kişiyle cinsel ilişki kuranlar.
- Hemofili hastaları
- Bağımlılık yapan uyuşturucu maddeleri enjeksiyon yoluyla kullananlar
- Enfekte olan kişilerin yakınları
Enfekte olan kişilerin virüsü bulaştırması uzun süre devam ettiği için yakın temas içinde olacak
kişilerin aşılanması önerilir.
- Bölgesel hastalık oranı yüksek olduğu için ya da hepatit A salgınında kontrolün bir
parçası olarak korunması gereken kişiler
- Yüksek hepatit A insidansına sahip olduğu bilinen spesifik popülasyon grupları
Örneğin Kızılderililer, Eskimolar, bütün bir topluluğu etkilediği kanıtlanmış HAV epidemileri.
- Kronik karaciğer rahatsızlığı olanlar veya böyle bir risk altında bulunanlar (örneğin
kronik hepatit B, hepatit C taşıyıcıları ve alkolikler)
Hepatit A kronik karaciğer hastalığının sonucunu baskılayabilir.
Hepatit A prevalansının orta ile yüksek olduğu bölgelerde (örneğin Afrika, Asya, Akdeniz
Havzası, Orta Doğu, Orta ve Güney Amerika) duyarlı bireylerin aktif aşılanması
düşünülmelidir. Bunlar, çocukları, yetişkinleri ve özellikle yüksek sosyo-ekonomik grupları ve
şehir alanlarını kapsamalıdır.
4.2. Pozoloji ve uygulama metodu
Pozoloji / Uygulama sıklığı ve süresi
Primer aşılama
1-15 yaş (15 yaş dahil) aralığındaki çocuklar ve adolesanlar*: Primer bağışıklama için tek bir
doz HAVRIX PEDİYATRİK (0,5 mL süspansiyon) kullanılır.
Hepatit A’ya karşı koruyucu etkiler 2-4 hafta içerisinde ortaya çıkar.
2* 18 yaş dahil olmak üzere 18 yaşına kadar olan adolesanlarda tek bir doz HAVRIX
PEDİYATRİK kullanılması da kabul edilebilir.
Rapel doz aşılama
HAVRIX PEDİYATRİK ile primer aşılamadan sonra, uzun süreli koruma sağlamak amacıyla,
rapel doz kullanımı önerilir. Rapel doz, 6 ay ile 5 yıl arasında herhangi bir zamanda verilmelidir.
Fakat tercihen dozdan sonra 6 ile 12. aylar arasında verilmesi daha uygun olur (“5.1
Farmakodinamik özellikler”e bakınız).
Uygulama şekli
Enjektör kullanılmadan önce, hafif opak beyaz bir süspansiyon oluşturacak şekilde iyice
çalkalanmalıdır.
HAVRIX PEDİYATRİK intramüsküler olarak uygulanır. Aşı, çocuklar ve yetişkinlerde deltoid
kasa enjekte edilmelidir. Daha küçük yaştaki çocuklarda ise uyluğun antero-lateral kısmına
enjekte edilmelidir.
Aşı, gluteal bölgeye uygulanmamalıdır.
Aşı, subkutan veya intradermal olarak uygulanmamalıdır. Bu yollarla yapılan uygulamalar
gerekli seviyenin altında bir anti-HAV antikor düzeyi ile sonuçlanabilir.
HAVRIX PEDİYATRİK kesinlikle damar içine uygulanmamalıdır.
HAVRIX PEDİYATRİK, trombositopenisi olan veya kanama bozukluğu olan kişilerde, kas içi
uygulama, kanamaya sebebiyet verebileceğinden, büyük bir dikkatle uygulanmalıdır.
Enjeksiyon bölgesine, en az iki dakika (ovalanmadan) sıkı basınç uygulanmalıdır.
Özel popülasyonlara ilişkin ek bilgiler
Böbrek/Karaciğer yetmezliği:
Hemodiyaliz hastalarında ve immün sistemi hasar görmüş hastalarda, primer bağışıklama
uygulaması ardından yeterli anti-HAV antikor titreleri elde edilemeyebilir. Böyle hastalarda ek
aşı dozları uygulamak gerekebilir.
4.3. Kontrendikasyonlar
HAVRIX PEDİYATRİK, aşının herhangi bir komponentine karşı aşırı duyarlılığı olduğu
bilinen ya da bir önceki HAVRIX PEDİYATRİK uygulaması ardından aşırı duyarlılık
belirtileri gösteren kişilere uygulanmamalıdır.
Şiddetli ateşli hastalıklarda kontrendikedir.
4.4. Özel kullanım uyarıları ve önlemleri
Diğer aşılarda da olduğu gibi, akut ateşli hastalık görülen kişilerde HAVRIX PEDİYATRİK
uygulanması ertelenmelidir. Minör bir enfeksiyonun varlığı, aşılama için bir kontrendikasyon
değildir.
Aşılama sırasında kişilerin bir hepatit A enfeksiyonunun inkübasyon dönemini geçirmekte
olmaları mümkündür. Böyle durumlarda HAVRIX PEDİYATRİK’in hepatit A’yı önleyip
önleyemeyeceği bilinmemektedir.
3Hemodiyaliz hastalarında ve immün sistemi hasar görmüş hastalarda, primer bağışıklama
uygulaması ardından yeterli anti-HAV antikor titreleri elde edilemeyebilir. Bu sebeple, bu
durumdaki hastalarda ek aşı dozları uygulamak gerekebilir.
Diğer enjektabl aşılarda olduğu gibi, aşı uygulamasının ardından çok nadir de olsa anafilaktik
reaksiyon görüldüğü takdirde uygun tıbbi tedavi olanakları hazır bulundurulmalıdır.
Herhangi bir aşılama sırasında ve hatta öncesinde iğne ile enjeksiyona karşı psikojenik cevap
olarak senkop (bayılma) olabilir. Bayılmaya bağlı yaralanmalardan kaçınmak için gerekli
prosedürlerin hazır olması önemlidir.
HAVRIX PEDİYATRİK; HIV ile enfekte olmuş kişilere verilebilir.
Hepatit A’ya karşı seropozitivite bir kontrendikasyon değildir.
HAVRIX PEDİYATRİK her dozunda 1 mmol (39 mg)’dan daha az potasyum ve 1 mmol (23
mg)’dan daha az sodyum ihtiva eder; yani esasında “potasyum ve sodyum içermez”.
HAVRIX PEDİYATRİK 10 nanogram’dan daha az miktarda neomisin içerir, bu antibiyotiğe
karşı duyarlılığı olduğu bilinen hastalarda dikkatli kullanılmalıdır.
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.
4.5. Diğer tıbbi ürünlerle etkileşimler ve diğer etkileşim şekilleri
HAVRIX PEDİYATRİK inaktif bir aşı olduğu için diğer inaktif ve canlı aşılarla birlikte
uygulandığında immün yanıt oluşumunda olumsuz bir etkileşim söz konusu değildir.
HAVRIX PEDİYATRİK tifo, sarı humma, kolera (enjektabl), tetanoz ve monovalent veya
kombinasyon formundaki kızamık, kabakulak, kızamıkçık ve suçiçeği aşılarından herhangi
biriyle birlikte kullanılabilir.
Aşının immünoglobülinlerle birlikte kullanımı, ilacın koruyucu özelliği üzerinde olumsuz bir
etki yaratmaz.
Diğer aşılar ya da immünoglobülinlerle birlikte uygulama gerekli görüldüğünde değişik
enjektörlerle ve iğneler ile değişik uygulama bölgelerine uygulanmalıdır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar/Doğum kontrolü (Kontrasepsiyon) ile ilgili bir
veri bulunmamaktadır.
Gebelik dönemi
Hayvanlar üzerinde yapılan çalışmalar, gebelik ve-veya embriyonal/fetal gelişim ve-veya doğum
ve-veya doğum sonrası gelişim üzerindeki etkiler bakımından yetersizdir. İnsanlara yönelik
potansiyel risk bilinmemektedir. Gerekli olmadıkça gebelik döneminde kullanılmamalıdır.
4Laktasyon dönemi
Laktasyon esnasında kullanım üzerine yeterli insan verisi ve yeterli hayvan üreme çalışmaları
mevcut değildir. Risk göz ardı edilebilebilir düzeyde olmasına rağmen, süt veren annelerde
HAVRIX PEDİYATRİK ancak kesin bir gereksinim duyulduğu durumlarda kullanılmalıdır.
Üreme yeteneği/ Fertilite
Üreme yeteneğini etkileyip etkilemediği bilinmemektedir.
4.7. Araç ve makine kullanımı üzerine etkiler
Aşının araç ve makine kullanımı üzerine etki göstermesi beklenmemektedir.
4.8. İstenmeyen etkiler
Doz başına sıklıklar şu şekilde tanımlanmaktadır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Klinik çalışma verileri
Enfeksiyonlar ve enfestasyonlar
Yaygın olmayan: Üst solunum yolları enfeksiyonu, rinit
Metabolizma ve beslenme hastalıkları
Yaygın: İştah kaybı
Psikiyatrik hastalıklar
Çok yaygın: İritabilite
Sinir sistemi hastalıkları
Çok yaygın: Baş ağrısı
Yaygın: Uyuşukluk
Yaygın olmayan: Sersemlik
Seyrek: Hipoestezi, parestezi
Gastrointestinal hastalıkları
Yaygın: Gastrointestinal semptomlar (ishal, mide bulantısı, kusma gibi)
Deri ve derialtı doku hastalıkları
Yaygın olmayan: Döküntü
Seyrek: Kaşıntı
Kas-iskelet bozukluları, bağ doku ve kemik hastalıkları
Yaygın olmayan: Miyalji, kas-iskelet sertliği
5Genel bozukluklar ve uygulama bölgesine ilişkin hastalıkları
Çok yaygın: Enjeksiyon bölgesinde ağrı ve kızarıklık, yorgunluk
Yaygın: Halsizlik, ateş (≥37.5°C), enjeksiyon bölgesi reaksiyonları (sertleşme gibi)
Yaygın olmayan: Grip benzeri semptomlar
Seyrek: Üşüme
Pazarlama sonrası veriler
Bağışıklık sistemi hastalıkları
Bilinmiyor: Anafilaksi, anafilaktoid reksiyonlar ve serum hastalığı benzeri reaksiyonlar dahil
alerjik reaksiyonlar
Sinir sistemi hastalıkları
Bilinmiyor: Nöbetler
Vasküler hastalıklar
Bilinmiyor: Vaskülit
Deri ve derialtı doku hastalıkları
Bilinmiyor: Anjiyonörotik ödem, ürtiker, eritema multiforme
Kas-iskelet bozuklukları, bağ doku ve kemik hastalıkları
Bilinmiyor: Artralji
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; tel: 0 800 314 00 08, faks: 0 312 218 35 99).
4.9. Doz aşımı ve tedavisi
Pazarlama sonrası gözlem çalışmalarında doz aşımı vakaları bildirilmiştir. Doz aşımından sonra
rapor edilen istenmeyen olaylar, normal aşı uygulamasından sonra raporlananlar ile benzer
olmuştur.
5. FARMAKOLOJİK ÖZELLİKLER
5.1. Farmakodinamik özellikleri
Farmakoterapötik grubu: Hepatit A aşıları
ATC kodu: J07BC02
HAVRIX PEDİYATRİK, HAV’a karşı antikorların indüklenmesi ile açığa çıkan spesifik
immun yanıtı tetikleyerek bağışıklama yapar.
6İmmün Yanıt
Klinik çalışmalarda ilk dozdan 30 gün sonra aşılananların %99’unda serokonversiyon
görülmüştür. Bağışıklık yanıtının kinetiğinin çalışıldığı bir klinik araştırmada tek doz HAVRIX
PEDİYATRİK ile aşılananların %79’unda 13. günde, % 86,3’ünde 15. günde, %95,2’sinde 17.
günde ve tamamında ise 19. günde erken ve hızlı bir serokonversiyon gösterilmiştir ki bu hepatit
A’nın ortalama inkubasyonundan (4 hafta) daha kısa bir sürededir.
İmmün Yanıtın Devamlılığı
Uzun vadeli koruma sağlamak amacıyla, HAVRIX PEDİYATRİK’in primer dozundan sonra 6
ile 12 ay arasında bir ek doz verilmelidir. Klinik araştırmalarda, tüm aşılananlar, rapel dozdan
1 ay sonra seropozitif olarak gözlenmiştir.
Öte yandan, eğer primer dozdan sonra 6. ve 12. aylar arasında rapel doz verilmezse, rapel dozun
verilmesi 5 yıla kadar ertelenebilir. Karşılaştırmalı bir çalışmada, primer dozdan sonra 5 yıla
kadar verilen rapel dozun, primer dozdan sonra 6. ve 12. aylar arasında verilen rapel dozla aynı
antikor seviyesini indüklediği gösterilmiştir.
6 ile 12 ay ara ile verilen 2 doz HAVRIX PEDİYATRİK’i takiben hepatit A antikor titrelerinin
uzun dönem devamlılığı değerlendirilmiştir. Mevcut olan 17 yıllık verilere göre, aşılamadan 30
ve 40 yıl sonra aşılanan kişilerin sırasıyla en az %95 ve %90’ının seropozitif (>15 IU/mL)
kalacağı tahmin edilmektedir. (bkz. Tablo 1).
Tablo 1: HAV-112 ve HAV-123 çalışmaları için anti-HAV seviyesinin ≥15mIU/mL olduğu
ve %95 güven aralığında tahmin edilen oran
Yıl ≥15mIU/mL %95 güven aralığı
LL UL
HAV-112 için Tahminler
25 %97,69 %94,22 %100
30 %96,53 %92,49 %99,42
35 %94,22 %89,02 %98,93
40 %92,49 %86,11 %97,84
HAV-123 için Tahminler
25 %97,22 %93,52 %100
30 %95,37 %88,89 %99,07
35 %92,59 %86,09 %97,22
40 %90,74 %82,38 %95,37
Mevcut veri, 2 doz aşılamadan sonra bağışıklık gelişmiş kişilerde ek aşılamanın gerekliliğini
desteklememektedir.
HAVRIX PEDİYATRİK’in salgın kontrolünde etkililiği
HAVRIX PEDİYATRİK’in etkinliği değişik toplumlardaki salgınlarda (Alaska, Slovakya,
ABD, İngiltere, İsrail ve İtalya) değerlendirilmiştir. Bu çalışmalar HAVRIX PEDİYATRİK ile
aşılanmanın sonucunda salgınların ortadan kalktığını göstermiştir. Aşılananların %80’inde ilk
4-8 hafta içinde salgınlar sonlanmıştır.
7Kitlesel aşılamanın hastalık insidansına etkisi
Çocuklar için yaşamlarının ikinci yılında iki günlük bir HAVRIX PEDİYATRİK
bağışıklama programının uygulandığı ülkelerde, hepatit A insidansında bir azalma
gözlenmiştir:
• İsrail’de iki retrospektif veri tabanı çalışması, aşılama programının
uygulanmasından 5 ve 8 yıl sonra genel popülasyonda hepatit A insidansında %88
ve %95 oranında azalma göstermiştir. Ulusal Sürveyans’tan elde edilen veriler de
aşılama öncesi döneme kıyasla hepatit A insidansında %95 azalma göstermiştir.
• Panama’da, geriye dönük bir veritabanı çalışması, aşılama programının
uygulanmasından 3 yıl sonra hepatit A (“tanımlanmamış hepatit” dahil)
insidansında aşılanan popülasyonda %90 ve genel popülasyonda %87 oranında
azalma göstermiştir. Panama’daki pediyatri hastanelerinde, aşı programının
uygulanmasından 4 yıl sonra artık doğrulanmış akut hepatit A vakalarına teşhis
edilmemiştir.
• Her iki ülkede de genel popülasyonda (aşılanmış ve aşılanmamış) hepatit A
insidansında gözlenen azalmalar, toplum düzeyinde bağışıklanma etkisini ortaya
koymaktadır.
5.2. Farmakokinetik özellikler
Aşılar için farmakokinetik özelliklerin değerlendirilmesi gerekmemektedir.
5.3. Klinik öncesi güvenlilik verileri
Hayvanlarda toksikoloji ve/veya farmakoloji:
Uygun güvenlilik testleri yapılmıştır.
İnsan-olmayan 8 primatta yapılan bir deneyde, hayvanlar heterolog hepatit A suşuna maruz
bırakılmış ve ardından 2 gün boyunca aşılanmışlardır. Maruz bırakma sonrası aşılama bütün
hayvanlarda koruma sağlamıştır.
6. FARMASÖTİK ÖZELLİKLER
6.1. Yardımcı maddelerin listesi
Enjeksiyonluk aminoasitler
Disodyum fosfat
Monopotasyum fosfat
Polisorbat 20
Potasyum klorür
Sodyum klorür
Enjeksiyonluk su
6.2. Geçimsizlikler
HAVRIX PEDİYATRİK diğer aşılarla ya da immünoglobülinler ile enjektör içinde
karıştırılmamalıdır.
6.3. Raf ömrü
36 ay.
86.4. Saklamaya yönelik özel tedbirler
Işıktan korumak için orijinal ambalajında saklayınız.
Aşı +2˚C ila +8˚C arası sıcaklıklarda saklanmalıdır.
Aşıyı dondurmayınız. Eğer aşı donmuşsa kullanmadan atınız.
Stabilite verileri HAVRIX PEDİYATRİK 'in 25°C'ye kadar olan sıcaklıklarda 3 gün boyunca
stabil olduğunu göstermektedir. Bu verilerde amaç sadece geçici sıcaklık artışı durumunda
sağlık çalışanlarına kılavuz bilgi sağlamaktır.
6.5.Ambalajın niteliği ve içeriği
Saklandığında üzerinde berrak renksiz çözelti olan ince beyaz bir çökelti gözlenebilir.
HAVRIX PEDİYATRİK 720 EU/0,5ml IM enjeksiyon için süspansiyon içeren kullanıma hazır
enjektör, piston tıpalı (bütil kauçuk) ve kauçuk uç kapaklı kullanıma hazır dolu enjektör (Tip I
cam) içinde, 1 adet steril iğne içeren ambalajlarda sunulmaktadır.
Kullanıma hazır enjektörün uç kapağı ve kauçuk piston tıpası sentetik kauçuktan yapılmıştır.
6.6 Tıbbi ürünlerden arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
Uygulama öncesi aşının içinde yabancı parçacıklar olup olmadığı ve/veya renk değişimine
uğrayıp uğramadığı kontrol edilmelidir. Enjektör kullanılmadan önce, hafif opak beyaz bir
süspansiyon oluşturacak şekilde iyice çalkalanmalıdır. Eğer aşının içeriği daha değişik
görünüyorsa kullanmayınız.
Kullanıma hazır enjektör için talimatlar
Enjektörü pistondan değil gövdesinden
tutun.
Enjektör kapağını saat yönünün tersine
çevirerek çıkarın.
İğneyi takmak için yuvayı Luer Lock
Adaptörüne bağlayın ve kilitlendiğini
hissedene kadar saat yönünde çeyrek tur
döndürün.
Enjektör pistonunu gövdeden dışarı
çekmeyin. Eğer böyle bir şey olursa,
aşıyı uygulamayın.
97. RUHSAT SAHİBİ
GlaxoSmithKline İlaçları Sanayi ve Ticaret A.Ş.
Şişli / İstanbul
8. RUHSAT NUMARASI
58
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 30.04.2013
Ruhsat yenileme tarihi: --
10. KÜB’ÜN YENİLENME TARİHİ
10