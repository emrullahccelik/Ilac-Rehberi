KISA ÜRÜN BİLGİSİ
1. BEŞERİ TIBBİ ÜRÜNÜN ADI
BENEFIX 500 IU IV enjeksiyonluk çözelti için toz ve çözücü
Steril
2. KALİTATİF VE KANTİTATİF BİLEŞİM
Etkin madde:
Her flakon 500 IU nonakog alfa (rekombinant koagülasyon faktörü IX) içerir.
Ambalaj içerisindeki 5 mL (%0,234) sodyum klorür enjeksiyon çözeltisi ile hazırlanan çözeltinin her
mL’si yaklaşık 100 IU nonakog alfa içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti için toz ve çözücü
Flakon içerisinde yer alan toz, beyaz/hemen hemen beyaz renkte olup çözücü, berrak ve renksiz bir
çözeltidir.
Enjeksiyon için hazırlanan çözelti berrak ve renksizdir.
4. KLİNİK ÖZELLİKLER
4.1. Terapötik endikasyonlar
BENEFIX pıhtılaşma faktörü IX (rekombinant) aşağıdaki durumlarda Hemofili-B hastalarında
kullanılan bir insan kan pıhtılaşma faktörüdür.
• İhtiyaç anında tedavi olarak ve kanama epizodlarının kontrolünde
• Perioperatif kanamanın yönetilmesinde
• Kanama epizodlarının sıklığının azaltmak için rutin profilaksi
BENEFIX tüm yaş grupları için kullanılabilir.
Kullanım sınırlamaları
BENEFIX hemofili B hastalarında immün tolerans indüksiyonu için endike değildir (bkz. bölüm 4.4).
1/144.2. Pozoloji ve uygulama şekli
BENEFIX tedavisi, hemofili tedavisinde deneyimli bir uzman doktor gözetiminde başlatılmalıdır.
Tedavinin izlenmesi
Tedavi süresince, uygulanacak doz ve tekrarlanan infüzyonların sıklığında yol gösterici olması için
faktör IX seviyelerinin uygun şekilde belirlenmesi tavsiye edilmektedir. Farklı yarılanma ömürleri ve
geri kazanımlarla, bireysel olarak faktör IX’a yanıtta hastalar çeşitlilik gösterebilir. Düşük veya
yüksek ağırlıklı hastalarda vücut ağırlığına göre doz ayarlaması gerekebilir. Özellikle majör cerrahi
müdahalelerde, replasman tedavisinin koagülasyon analizi (plazma faktör IX aktivitesi) ile kesin
sonuçlar alacak şekilde izlenmesi kaçınılmazdır.
Hastaların kan örneklerinde faktör IX aktivitesinin belirlenmesi için in vitro tromboplastin zamanına
(aPTT) dayanan tek aşamalı pıhtılaşma tayini kullanıldığında, miktar tayininde kullanılan aPTT
reaktifinin tipi ve referans standart; plazma faktör IX aktivitesi sonuçlarını belirgin olarak
etkileyebilir. Bu durum özellikle laboratuvar ve/veya tayinde kullanılan reaktif değişirken önemlidir.
Pozoloji/ uygulama sıklığı ve süresi
Replasman tedavisinde dozaj ve tedavi süresi, faktör IX eksikliğinin şiddetine, kanamanın
lokalizasyonu ve büyüklüğüne ve hastanın klinik durumuna bağlıdır.
Uygulanan faktör IX ünite sayısı, faktör IX ürünleriyle ilgili güncel WHO (Dünya Sağlık Örgütü)
standardına göre Uluslararası Ünite (IU) şeklinde ifade edilir. Plazmadaki faktör IX aktivitesi, yüzde
(normal insan plazmasına göre) ya da Uluslararası Ünite (plazmada faktör IX için uluslararası bir
standarda göre) olarak ifade edilir.
Bir Uluslararası Ünite (IU) miktarındaki faktör IX aktivitesi, bir mL normal insan plazmasındaki
faktör IX miktarına eşdeğerdir.
İhtiyaç anında tedavi
12 yaş ve üstündeki hastalarda, kilogram başına bir ünite faktör IX aktivitesinin dolaşımdaki faktör
IX düzeyini ortalama 0,8 IU/dL (0,4 ile 1,4 IU/dL aralığında) arttırdığı göz önünde bulundurularak
gerekli olan BENEFIX dozunun hesaplaması yapılabilir (ilave bilgi için bölüm 5.2’ye bakınız).
Gerekli doz, aşağıdaki formül kullanılarak belirlenir:
Gerekli olan = vücut ağırlığı (kg) X istenilen faktör IX X gözlemlenen düzelmenin
faktör IX IU artışı (normal %) resiprokal değeri
sayısı veya (IU/dl)
Örneğin: 0,8 IU/dl düzeyinde bir düzelme için:
Gerekli olan = vücut ağırlığı (kg) X istenilen faktör IX X 1,3 IU/kg
faktör IX IU artışı (%) veya (IU/dL)
Çocuklar (<12 yaş)
Çocuklarda, ortalama, kilogram başına bir ünite faktör IX aktivitesinin dolaşımdaki faktör IX
düzeyini ortalama 0,7 ± 0,3 IU/dL (0,2 ile 2,1 IU/dL aralığında; medyan IU/kg başına 0,6 IU/dL’dir)
arttırmıştır. Uygulanan IU / kg vücut ağırlığı başına 0,7 IU / dL ortalama faktör IX artışıyla dozu
tahmin etmek için aşağıdaki formülü kullanınız:
2/14gerekli olan vücut ağırlığı istenilen
faktör IX IU (kg) faktör IX
1,4 (IU/kg
sayısı (IU) = x artışı x
per IU/dL)
(normal %
veya IU/dL)
Uygulanacak miktar ve uygulama sıklığı her bireysel durumda klinik etkililiğe yönelik olmalıdır.
Aşağıda belirtilen hemorajik olayların varlığı durumunda faktör IX aktivitesi, bu dönem için belirtilen
plazma aktivitesinin altına düşmemelidir (normalin %’si veya IU/dL olarak). Kanama epizodlarının
kontrolü, ihtiyaç anında tedavi ve perioperatif kanamanın yönetilmesi için kullanılması gereken doz
ile ilgili aşağıdaki tablo kullanılabilir:
Kanamanın derecesi/ İstenilen Faktör IX düzeyi Doz sıklığı (saat)/
Cerrahi prosedür türü (% normal) veya (IU/dL) Tedavi süresi (gün)
Kanama
Erken evre hemartroz, kas 20-40 Her 24 saatte bir uygulama. Ağrı
içine kanama veya oral ile kendini gösteren kanama
kanama epizodu düzelinceye kadar veya
iyileşme görülünceye kadar en az
1 gün.
Daha yaygın hemartroz, kas 30-60 Ağrı ve akut hareket kısıtlılığı
içine kanama veya hematom düzelinceye kadar 3-4 gün veya
daha uzun süreyle her 24 saatte
bir tekrarlanan infüzyon.
Yaşamı tehdit eden kanamalar 60-100 Tehlike geçinceye kadar her 8 ila
24 saatte bir tekrarlanan
infüzyon.
Cerrahi
Minör: diş çekimi dahil 30-60 İyileşme görülünceye kadar en az
1 gün, her 24 saatte bir.
Majör 80-100 Yeterli yara iyileşmesi
(pre- ve postoperatif) görülünceye kadar her 8-24 saatte
bir tekrarlanan infüzyon, daha
sonra %30 ile %60 (IU/dL)
arasında bir faktör IX aktivitesini
korumak için en az 7 gün süreyle
tedavi devamı.
Profilaksi
Daha önceden tedavi edilmiş hemofili B hastalarında kanamaya karşı uzun süreli profilaksi amacıyla
BENEFIX 3-4 günlük aralarla 40 IU/kg (13 ila 78 IU/kg arasında) dozunda uygulanabilir.
Bazı durumlarda özellikle genç hastalarda daha kısa sürelerde uygulanacak daha yüksek dozlar
gerekli olabilir.
Yapılan çalışmalarda profilaksi için haftada bir kez 100 IU/kg dozunda etkin ve güvenilir olduğu
bildirilmiştir. Çocuklar (<12 yaş) adölesan ve yetişkinlere nazaran daha az düzelmeye, daha kısa
3/14yarılanma ömrüne ve daha yüksek klerense (kg başına vücut ağırlığına göre) sahiptir. Bu nedenle
BENEFİX profilaksi doz rejiminin (doz veya sıklık) hastanın klinik cevabına göre ayarlanması
gereklidir.
Uygulama şekli:
BENEFIX, enjeksiyonluk liyofilize tozun ambalaj içerisinde, kullanıma hazır şırınga içinde bulunan
çözücü (% 0,234 sodyum klorür çözeltisi) ile hazırlanmasından sonra intravenöz (IV) enjeksiyon ile
uygulanır.
BENEFIX yavaş infüzyon hızıyla uygulanmalıdır. Vakaların çoğunda birkaç dakika boyunca en fazla
dakikada 4 mL düzeyinde bir infüzyon hızı kullanılmıştır. Uygulama hızı, hastanın kendini rahat
hissettiği düzeye göre belirlenmelidir.
Eğer BENEFIX uygulamasına bağlı olduğu düşünülen herhangi bir şüpheli hipersensitivite
reaksiyonu gelişirse, infüzyon hızı düşürülmeli veya infüzyon durdurulmalıdır (Bkz. bölüm 4.4 ve
4.8).
Kırmızı kan hücrelerinin tüp/şırınga içerisinde aglünitasyonu
BENEFIX uygulaması sırasında tüp/şırınga içerisinde kırmızı kan hücrelerinin aglünitasyonu ile ilgili
bildirimler olmuştur. Bu gözlem ile ilgili herhangi bir yan etki rapor edilmemiştir. Aglünitasyon
olasılığını en aza indirgemek için tüpe giren kan miktarının sınırlandırılması önemlidir. Şırıngaya kan
girmemelidir. Tüp/şırınga içerisinde kırmızı kan hücreleri aglünitasyonu gözlemlenirse bu
malzemelerin tümünü (tüp, şırınga ve BENEFIX çözeltisi) atınız ve uygulamayı yeni bir paketle
tekrarlayınız.
Sürekli infüzyon
BENEFIX’in sürekli infüzyon şeklinde kullanımı onaylanmamıştır ve önerilmemektedir. (Bkz.
bölüm 4.4 ve 6.6)
Özel popülasyonlara ilişkin ek bilgiler:
Böbrek/Karaciğer yetmezliği:
Yeterli veri yoktur.
Pediyatrik popülasyon:
BENEFIX ile tedavi edilen 6 yaşından küçük hastalarda ihtiyaç anında tedavi ve cerrahi üzerine sınırlı
dökümantasyon vardır.
3-7 günlük intervallerde profilaksi için ortalama doz (± standart sapma) 63,7 (±19,1)’dir. Daha genç
hastalarda daha kısa doz aralığı veya daha yüksek doz gerekebilir. 22 değerlendirilebilir hastada rutin
profilaksi için Faktör IX tüketimi yıllık 4607 (±1849) IU/kg ve aylık 378 (±152) IU/kg’dır.
Uygun dozu ayarlayabilmek için, klinik endikasyon çerçevesinde faktör IX plazma aktivitesinin
yakın takibi ile birlikte; yarı ömür ve seviyedeki düzelme gibi farmakokinetik parametreler de
hesaplanmalıdır.
Geriyatrik popülasyon:
BENEFIX klinik çalışmalarında 65 yaş ve üzerindeki hasta sayısı, genç hastalardan farklı yanıt verip
vermediklerini belirlemek açısından yeterli değildir. BENEFIX alan her hastada olduğu gibi, yaşlı bir
hastada doz seçimi hastaya özel yapılmalıdır.
4/144.3. Kontrendikasyonlar
İlacın etkin maddesine veya yardımcı maddelerden herhangi birine karşı aşırı hassasiyet ve hamster
proteinlerine karşı bilinen alerjik reaksiyonların olması durumunda kullanılmamalıdır.
4.4. Özel kullanım uyarıları ve önlemleri
Anafilaktik ve aşırı duyarlılık reaksiyonları
BENEFIX ile alerjik türde aşırı duyarlılık reaksiyonları görülebilir. Ürün, hamster proteini kalıntıları
içermektedir. BENEFIX dahil faktör IX ürünleri ile yaşamı tehdit edebilen anafilaktik/anafilaktoid
reaksiyonlar görülmüştür. Hipersensitivite semptomları oluşursa, hastaların acilen ürünü kullanmayı
kesmeleri ve hekimleri ile iletişime geçmeleri tavsiye edilmelidir. Hastalar, nefes alıp vermede
zorluk, nefes darlığı, ödem, kabarıklıklar, genel ürtiker, kaşıntı, göğüste sıkışma hissi, bronkospazm,
laringospazm, hırıltılı solunum, hipotansiyon, bulanık görme ve anafilaksi gibi aşırı duyarlılık
reaksiyonlarının erken bulguları hakkında bilgilendirilmelidir.
Bazı vakalarda bu reaksiyonlar şiddetli anafilaksiye kadar ilerlemiştir. Şok tablosunun gelişmesi
halinde, şok tedavisi için geçerli olan standart tıbbi müdahaleler uygulanmalıdır. Şiddetli alerjik
reaksiyonlar görülmesi durumunda alternatif hemostatik tedavilerin uygulanması düşünülmelidir.
İnhibitörler
İnhibitörlerin oluşumu faktör IX içeren ürünleri almakta olan önceden tedavi görmüş hastalarda sık
rastlanılan bir durum değildir. Klinik çalışmalar sırasında BENEFIX ile tedavi edilmekte olan
önceden tedavi görmüş bir hastada klinik açıdan anlamlı, yavaş yanıt veren bir inhibitörün gelişmesi
ve rekombinant faktör IX’un antijenisitesi ile ilgili deneyimlerin halen kısıtlı olması nedeniyle,
BENEFIX ile tedavi görmekte olan hastalar faktör IX inhibitörlerinin gelişimi açısından dikkatle
izlenmelidir; bu inhibitörler, uygun biyolojik testler kullanılarak Bethesda Üniteleri şeklinde titre
edilmelidir.
Literatürde, faktör IX inhibitörünün ortaya çıkışı ile alerjik reaksiyonlar arasında bir korelasyonun
varlığını gösteren bildirimler söz konusudur. Bu nedenle alerjik reaksiyonlar görülen hastalar, bir
inhibitörün varlığı açısından değerlendirilmelidir. Faktör IX inhibitörü olan hastalarda, daha sonraki
faktör IX uygulamaları karşısında anafilaksi riski artmış olabilir. Bir hastanın faktör IX geninde majör
delesyon mutasyonlarının bulunması ile inhibitör oluşum riskinde artış ve akut aşırı duyarlılık
reaksiyonları arasında bir ilişkinin var olabileceğini düşündüren bazı ön bilgiler mevcuttur. Faktör IX
geninde majör delesyon mutasyonu olduğu bilinen hastalar, özellikle ürüne ilk maruz kalma
döneminde, akut aşırı duyarlılık reaksiyonlarına ilişkin belirti ve bulgularla ilgili olarak yakından
gözlemlenmelidir.
Faktör IX konsantreleri ile alerjik reaksiyon riskinden dolayı faktör IX’un ilk uygulamaları, tedaviden
sorumlu hekimin takdirine göre, alerjik reaksiyonlar için uygun tıbbi bakımın sağlanabileceği
yerlerde ve tıbbi gözetim altında yapılmalıdır.
Tromboz
Her ne kadar BENEFIX yalnızca faktör IX içeriyorsa da tromboz ve dissemine intravasküler
koagülasyon (DIC) riski göz önünde bulundurulmalıdır. Faktör IX kompleks konsantrelerinin
kullanımı, geçmişte tromboembolik komplikasyonların gelişimiyle ilişkilendirildiği için fibrinoliz
bulguları olan hastalarda ve dissemine intravasküler koagülasyon (DIC) hastalarında faktör IX içeren
ürünlerin kullanımı, potansiyel olarak tehlikeli olabilir. Karaciğer hastalığı olanlarda, cerrahi girişim
sonrası uygulamalarda, yeni doğan bebeklerde veya trombotik fenomen ya da DIC riski taşıyan
hastalarda BENEFIX uygularken potansiyel tromboembolik komplikasyon riski nedeniyle, uygun
biyolojik testlerle birlikte trombotik ve tüketim koagülopatisinin erken bulguları için klinik gözetim
uygulanmalıdır. Bu durumların her birinde BENEFIX tedavisinin yararı, bu komplikasyonların
taşıdığı riske karşılık değerlendirilmelidir.
5/14BENEFIX’i sürekli infüzyon şeklinde uygulama ile ilgili güvenlilik ve etkililik çalışmaları
yapılmamıştır (bkz. bölüm 4.2 ve 4.8). Pazarlama sonrası deneyimlerde, merkezi venöz kateterden
sürekli infüzyon olarak BENEFIX alan kritik durumlu yeni doğanlarda, hayatı tehdit eden superior
vena cava (SCV) sendromu (bkz. bölüm 4.8) dahil trombotik olaylar rapor edilmiştir.
Kardiyovasküler olaylar
Kardiyovasküler risk faktörleri olan hastalarda, Faktör IX ile replasman tedavisi kardiyovasküler riski
artırabilir.
Nefrotik sendrom
Faktör IX inhibitörü olan ve alerjik reaksiyon geçmişine sahip hemofili B hastalarında, immün
tolerans indüksiyonunu takiben girişimiyle nefrotik sendrom rapor edilmiştir. BENEFIX’in, immün
tolerans indüksiyonunda kullanımına ilişkin güvenlilik ve etkililik belirlenmemiştir.
Özel popülasyonlar
Devam eden klinik çalışmalarda, önceden tedavi edilmemiş hastalarda BENEFIX tedavisi konusunda
yeterli veri elde edilememiştir.
Laboratuvar testlerinin izlenmesi
Klinik olarak endike olduğu durumlarda hastaların faktör IX aktivite seviyeleri tek basamaklı
pıhtılaşma tayini ile izlenmeli ve yeterli faktör IX seviyesine ulaşıldığı ve korunduğu konfirme
edilmelidir.
BENEFIX’in önerilen dozu ile kanama kontrol altına alınamıyor veya beklenen plazma faktör IX
aktivite seviyesine ulaşılamıyorsa hasta inhibitör gelişimi açısından izlenmelidir. Plazma faktör IX
inhibitör seviyesi Bethesda Birimi (BU) olarak belirlenmelidir.
Kullanım kaydı
Biyoteknolojik tıbbi ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir. Hastalar flakon üzerinde bulunan çıkarılabilir
etiketleri, günlüklerinde seri numarasını dökümante etmek için veya yan etki bildirimi için
kullanabilirler.
Sulandırmadan sonra BENEFIX flakon başına 0,2 mmol (4,6 mg) sodyum ihtiva eder yani esasında
sodyum içermez. Hastanın vücut ağırlığına ve BENEFIX pozolojisine bağlı olarak hastalar birden
çok flakon kullanabilir. Özellikle hasta düşük sodyum diyetinde ise bu durum göz önünde
bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
İnsan koagülasyon faktör IX (rDNA) ürünleri ile diğer tıbbi ürünlerin herhangi bir etkileşimi rapor
edilmemiştir.
Özel popülasyonlara ilişkin ek bilgiler:
Herhangi bir etkileşim çalışması yapılmamıştır.
Pediyatrik popülasyon:
Herhangi bir etkileşim çalışması yapılmamıştır.
6/144.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Yeterli veri yoktur.
Gebelik dönemi
BENEFIX’in gebe kadınlarda kullanımına ilişkin yeterli veri mevcut değildir. Hayvanlar üzerinde
yapılan araştırmalar üreme toksisitesinin bulunduğunu göstermiştir (bkz. bölüm 5.3). İnsanlara
yönelik potansiyel risk bilinmemektedir.
Hayvanlarda faktör IX ile üreme çalışmaları yapılmamıştır. Hemofili B’nin kadınlarda nadir olarak
görülmesi nedeniyle gebelikte faktör IX kullanımına ilişkin deneyim mevcut değildir. Bu nedenle
faktör IX hamilelikte, yalnızca gerçekten gerekiyor ise kullanılmalıdır.
ABD genel popülasyonunda, klinik olarak tanınmış gebeliklerde majör doğum kusuru ve düşük için
tahmini arka plan riski sırasıyla % 2-4 ve %15-20’dir.
BENEFIX gerekli olmadıkça gebelik döneminde kullanılmamalıdır.
Laktasyon dönemi
Nonakog alfanın insan sütüyle atılıp atılmadığı bilinmemektedir. Nonakog alfanın süt ile atılımı
hayvanlar üzerinde araştırılmamıştır. Emzirmenin durdurulup durdurulmayacağına ya da BENEFIX
tedavisinin durdurulup durdurulmayacağına/tedaviden kaçınılıp kaçınılmayacağına ilişkin karar
verilirken, emzirmenin çocuk açısından faydası ve BENEFIX tedavisinin emziren anne açısından
faydası dikkate alınmalıdır.
Üreme yeteneği /Fertilite
Üreme yeteneği ve fertilite ile ilgili herhangi bir çalışma yapılmamıştır.
4.7. Araç ve makine kullanımı üzerindeki etkiler
BENEFIX’in araç ve makine kullanımı üzerine etkisi yoktur.
4.8. İstenmeyen etkiler
Güvenlik profili özeti
Hipersensitivite veya alerjik reaksiyonlar (anjiyoödem, enjeksiyon yerinde yanma ve sızlama, üşüme,
sıcak basması, genel ürtiker, baş ağrısı, kabarıklıklar, hipotansiyon, letarji, bulantı, tedirginlik,
taşikardi, göğüste sıkışma, karıncalanma, kusma, hırıltılı solunum) gözlemlenmiştir ve bazı vakalarda
şiddetli anafilaksiye kadar (şok dahil) ilerleyebilir. Bazı durumlarda, bu reaksiyonlar ciddi
anafilaksiye ilerlemiştir, ve bunlar faktör IX inhibitörlerinin gelişimi ile yakın zamansal ilişki içinde
meydana gelmiştir (Bkz. bölüm 4.4). Faktör IX inhibitörleri ile hemofili B hastalarında immün
tolerans indüksiyonu girişimini takiben ve alerjik reaksiyon hikayesi olanlarda nefrotik sendrom
rapor edilmiştir.
Çok seyrek olarak ilgili hipersensitivite reaksiyonları ile birlikte hamster proteinlerine karşı antikor
gelişimi gözlenmiştir.
7/14Hemofili B hastaları faktör IX’a karşı nötralize edici antikorlar (inhibitörler) geliştirebilirler. Eğer bu
inhibitörler oluşursa, bu durum kendini yetersiz yanıt olarak gösterecektir. Bu durumlarda,
uzmanlaşmış bir hemofili merkezi ile irtibata geçilmesi önerilmektedir.
Faktör IX ürünlerinin uygulanmasını takiben tromboembolik olay gelişimi için potansiyel risk
bulunmaktadır (Bkz. bölüm 4.4).
Çok merkezli prospektif açık etiketli bir klinik çalışmada haftada bir kez 100 IU/kg dozunda
BENEFIX uygulanan daha önceden tedavi almış (PTP) 25 hastada (≥ 100 maruziyet günü buyunca
faktör IX içeren bir ürüne maruz bırakılmıştır) değerlendirilmiştir. 25 hasta yaklaşık 52 hafta tedavi
edilmiştir. Yaygın olarak (≥ %5) görünen yan etkiler baş ağrısı (%36), ateş (%20) ve öksürüktür (%8).
Çalışmada inhibitör gelişimi, trombotik olay ya da anafilaktik reaksiyon rapor edilmemiştir.
Yan etkilerin sıralanması
Aşağıda sıralanan yan etkiler MeDRA sistemi organ klasifikasyonuna göre verilmiştir. Listelenen
yan etkiler, önceden tedavi edilmiş hastaların klinik çalışmalarında rapor edilen ve pazarlama sonrası
deneyimlerde belirlenleri içermektedir. Sıklıklar toplu klinik çalışmalarda 224 hasta ile elde edilen
tüm sebeplere bağlı tedavi gerektiren yan etkilere dayanmaktadır.
Her sıklık gruplandırması içerisinde yer alan istenmeyen etkiler, azalan ciddiyet derecesine göre
sıralanmıştır.
İstenmeyen etkiler aşağıdaki kategorilere göre listelenmiştir:
Çok yaygın: (≥ 1/10); yaygın: (≥ 1/100 ila <1/10); yaygın olmayan: (≥ 1/1.000 ila <1/100);
seyrek: (≥ 1/10.000 ila < 1/1.000); çok seyrek: (< 1/10.000); bilinmiyor (eldeki verilerden tahmin
edilemiyor).
Enfeksiyonlar ve enfestasyonlar
Yaygın olmayan : İnfüzyon bölgesinde selülita
Kan ve lenf sistemi hastalıkları
Yaygın olmayan : Faktör IX inhibisyonub
Bağışıklık sistemi hastalıkları
Yaygın : Hipersensitivitec
Bilinmiyor : Anafilaktik reaksiyon*
Sinir sistemi hastalıkları
Çok yaygın : Baş ağrısıd
Yaygın : Baş dönmesi, tat duyusunda değişme
Yaygın olmayan : Somnolans (uykulu olma hali), tremor (titreme)
Göz hastalıkları
Yaygın olmayan : Göz bozukluğue
Kardiyak hastalıklar
Yaygın olmayan : Taşikardif
Vasküler hastalıklar
Yaygın : Flebit, sıcak basmasıg
Yaygın olmayan : Hipotansiyonh
Bilinmiyor : Superior vena cava (SVC) sendromui,*, derin ven trombozu*, tromboz*,
tromboflebit*
8/14Solunum, göğüs hastalıkları ve mediastinal hastalıklar
Çok yaygın : Öksürükj
Gastrointestinal hastalıklar
Yaygın : Kusma, bulantı
Deri ve deri altı doku hastalıları
Yaygın : Döküntük, ürtiker
Böbrek ve idrar yolu hastalıkları
Yaygın olmayan : Böbrek infarktıl
Genel bozukluklar ve uygulama bölgesine ilişkin hastalıklar
Çok yaygın : Ateş
Yaygın : Göğüs rahatsızlığıo, infüzyon bölgesi reaksiyonun, infüzyon bölgesinde ağrım
Bilinmiyor : Yetersiz terapötik yanıt*
Laboratuvar bulguları
Bilinmiyor : Yetersiz faktör IX geri kazanımıp,*
* Pazarlama sonrası bildirilen yan etki
a: Selülit dahil
b: Düşük titreli geçici inhibitör oluşumu
c: İlaca karşı aşırı duyarlılık, anjiyoödem, bronkospazm, hırıltılı solunum, dispne ve laringospazm
dahil
d: Migren, sinüs baş ağrısı dahil
e: Hareket eden skotom ve bulanık görme dahil
f: Artmış kalp atışı, sinüs taşikardi dahil
g: Sıcak basması, sıcak hissetme, deride sıcaklık dahil
h: Düşük kan basıncı dahil
ı: Merkezi venöz bir katater ile BENEFIX’i sürekli infüzyon olarak alan kritik derecede hasta
neonatlarda superior vena cava (SVC) sendromu
j: Prodüktif öksürük dahil
k: Maküler döküntü, papüler döküntü, makulopapüler döküntü dahil
l: Hepatit C antikoru pozitif olan bir hastada BENEFIX dozundan 12 gün sonra bir kanama epizotu
gelişmiştir.
m: Enjeksiyon bölgesinde ağrı, infüzyon bölgesinde rahatsızlık dahil
n: İnfüzyon bölgesinde prurit, infüzyon bölgesinde eritem dahil
o: Göğüs ağrısı ve göğüste sıkışma dahil
p: Bu kelimesi kelimesine yazılmış bir terimdir.
Seçilmiş yan etkilerin açıklaması
Aşırı duyarlılık / alerji reaksiyonları
BENEFIX uygulaması ile ilişkili olduğu düşünülen herhangi bir şüpheli aşırı duyarlılık reaksiyonu
oluşursa bkz. bölüm 4.2 ve 4.4
İnhibitör gelişimi
Önceden plazma kaynaklı ürünleri almış olan 65 BENEFIX hastasından (yalnızca cerrahi çalışmasına
katılan 9 hasta dahil) 1’inde klinik açıdan anlamlı, yavaş yanıt veren bir inhibitör saptanmıştır. Bu
hastada, inhibitörde herhangi bir anamnestik artış veya anafilaksi olmaksızın BENEFIX tedavisinin
sürdürülmesi mümkün olmuştur (Bkz. bölüm 4.4).
9/14Önceden tedavi almış olan 25 hastaya haftalık 100 IU/kg BENEFIX uygulandığında inhibitör gelişimi
görülmemiştir.
Pediyatrik popülasyon
Alerjik reaksiyonlar çocuklarda yetişkinlere oranla daha sık görülmüş olabilir.
Daha önceden tedavi almamış hastalardaki inhibitör insidansı konusunda yeterli veri yoktur. (Bkz.
bölüm 5.1)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar / risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TUFAM)'ne bildirmeleri gerekmektedir (www.titck.gov.tr; e- posta: tufam@titck.gov.tr; tel: 0 800
314 00 08; faks: 0 312 218 35 99)
4.9. Doz aşımı ve tedavisi
Rekombinant koagülasyon faktör IX ürünleri ile doz aşımı semptomları rapor edilmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antihemorajikler, Kan Koagülasyon Faktörleri
ATC kodu: B02BD04
BENEFIX, rekombinant koagülasyon faktörü IX (nonakog alfa) içerir. Rekombinant koagülasyon
faktörü IX, yaklaşık molekül ağırlığı 55,000 Dalton olan tek zincirli bir glikoproteindir ve K
vitaminine bağlı koagülasyon faktörlerinin serin proteaz familyasının bir üyesidir. Rekombinant
koagülasyon faktörü IX, endojen faktör IX’la karşılaştırılabilir yapısal ve işlevsel özelliklere sahip
olan DNA bazlı rekombinant bir terapötik proteindir.
Faktör IX, ekstrinsik yolakta faktör VII/doku faktörü kompleksi ile, intrinsik koagülasyon yolağında
ise faktör XIa ile aktive olur. Aktive olan faktör IX, aktive faktör VIII ile birlikte faktör X’u aktive
eder. Bu aktivasyonun sonucunda protrombin, trombin’e dönüşür. Trombin daha sonra fibrinojeni
fibrin’e dönüştürür ve pıhtı oluşumu gerçekleşir. Hemofili B hastalarında faktör IX aktivitesi hiç
yoktur veya büyük oranda azalmıştır ve bu nedenle replasman tedavisi gerekmektedir.
Farmakodinamik etki
Hemofili B, faktör IX düzeylerindeki azalmaya bağlı olarak ortaya çıkan, cinsiyete bağlı kalıtımsal
bir kan pıhtılaşma bozukluğudur ve spontan veya kaza ya da cerrahi travmalar sonucunda eklemler,
kaslar veya iç organlarda şiddetli kanamalara neden olur. Replasman tedavisi sayesinde plazma faktör
IX düzeyleri artmakta ve böylece, faktör eksikliği geçici olarak düzeltilerek kanama eğilimi
giderilmektedir.
Pediyatrik popülasyon
3090A1-301-WW no’lu çalışmanın etkililik analizinde, ihtiyaç anında tedavi almış ve kısa sürede
profilaksiye geçen 4 hasta dahil olmak üzere 22 değerlendirilebilir pediyatrik hasta baz alınmıştır. İki
hasta cerrahi müdahale görmüştür (sünnet ve port kateter yerleşimi). 25 değerlendirilebilir hastanın
güvenlilik analizi beklenen güvenlilik profilini yansıtmıştır. Kaydedilen tek ciddi advers olay daha
önce tedavi almamış tek hastada görülmüş olan hipersensitivite ve inhibitör gelişimidir.
İki açık etiketli çalışmada BENEFIX haftada bir kez 100 IU/kg dozda güvenli bir şekilde
uygulanmıştır. Ancak, ürünün yarılanma ömrü (Bkz. bölüm 5.2) ve haftada bir kez uygulama için
10/14sınırlı farmakokinetik veriler, ciddi hemofili B hastalarında uzun dönem profilaksi için genel olarak
bu uygulamanın önerilmesine izin vermemektedir.
Rutin Profilaksi
İhtiyaç anında tedavi ile haftada bir kez 100 IU/kg’lık uygulama ile profilaksinin karşılaştırıldığı 25
hastayı (12-54 yaş aralığında) içeren açık etiketli bir çalışmada; profilaksi periyodu için yıllık kanama
oranı, ihtiyaca bağlı periyoddaki yıllık kanama oranına göre belirgin olarak daha düşüktür (sırasıyla
ortalama ± standart sapma (SD): 3,6 ± 4,6, medyan: 2,0, min-maks: 0 – 13,8’e kıyasla ortalama: 32,9
± 17,4, medyan: 33,6, min-maks: 6,1 – 69,0) (p<0,0001).
4 aylık profilaksi tedavi periyodları boyunca haftada bir kez 100 IU/kg (44 hasta) ve haftada iki kez
50 IU / kg (43 hasta) alan 6-64 yaş arasındaki hastalarda yapılan açık etiketli çaprazlama bir
çalışmada, haftada bir kez 100 IU/kg profilaksi periyodu için yıllık kanama oranı ortalama 4,4 ± 10,0
(medyan 0,0 min-maks: 0-50,5) ve haftada iki kez 50 IU / kg profilaksi periyodu için ortalama 2,8 ±
5,7 (medyan 0,0 min-maks: 0-24,1) olmuştur. 12 yaşından büyük 6 hastanın haftada bir kez 100 IU/kg
profilaksi periyodu için yıllık kanama oranı ortalama 1,6 ± 1,7 (medyan 1,5 min-maks: 0-3,3) ve
haftada iki kez 50 IU / kg profilaksi periyodu için ortalama 0 ± 0 (medyan 0 min-maks: 0-0) olmuştur.
5.2. Farmakokinetik özellikler
Genel özellikler
75 IU/kg lık bir dozda önceden tedavi görmüş 24 hastada (≥ 12 yıl) yapılan randomize, çaprazlama
bir farmakokinetik çalışmada %0,234 sodyum klorür çözücüsü ile sulandırılan BENEFIX, önceden
piyasada bulunan BENEFIX (steril su ile sulandırılan) ile famakokinetik olarak eşdeğer bulunmuştur.
Ek olarak, 6 ay boyunca BENEFIX’in tekrarlayan uygulamaları sonrası aynı hastaların 23’ünde
farmakokinetik parametreler takip edilmiş ve ilk değerlendirme ile karşılaştırıldığında farklılık
göstermemiştir. Farmakokinetik verilerin özeti Tablo 1’de gösterilmiştir.
Tablo 1. Hemofili B’li önceden tedavi görmüş hastalarda başlangıç ve 6.ayda BENEFIX (75
IU/kg) için farmakokinetik parametre tahminleri
Parametre Başlangıç n=24 6. ay n=23
Ortalama ± SS Ortalama ± SS
C (IU/dL) 54,5 ± 15,0 57,3 ± 13,2
maks
EAA (IU.saat/dL) 940 ± 237 923 ± 205
t (sa) 22,4 ± 5,3 23,8 ± 6,5
1/2
CL (mL/saat/kg) 8,47 ± 2,12 8,54 ± 2,04
Geri kazanım (IU/kg başına
0,73 ± 0,20 0,76 ± 0,18
IU/dL)
Kısaltmalar: EAA= Sıfırdan sonsuza kadar eğri altında kalan alan; C = Pik konsantrasyon; t =
maks 1/2
plazma eliminasyon yarılanma ömrü; CL= Klerens; SS=Standart sapma
Popülasyon farmakokinetik modeli 7 ay-60 yaş arasındaki 73 hastadan toplanan veriler kullanılarak
geliştirilmiştir. Final 2-kompartıman modeli kullanılarak tahmin edilen parametreler Tablo 2’de
gösterilmiştir.
İnfantlar ve çocuklar adölesan ve yetişkinlere nazaran daha yüksek klerense, daha büyük dağılım
hacmine, daha kısa yarılanma ömrüne ve daha az düzelmeye sahiptir. 6 yaşından küçük pediyatrik
hastalarda 24 saatin ötesindeki verilerin eksikliğinden dolayı terminal faz açık bir biçimde
verilmemiştir.
11/14Tablo 2. Popülasyon Farmakokinetik Analizinden tahmin edilen Bireysel Farklılıklar baz alınarak
Ortalama ± SS Farmakokinetik Parametreleri
Infantlar Çocuklar Çocuklar Adölesanlar Yetişkinler
Yaş Grubu (yıl)
<2 2-<6 6- <12 12- <18 18 -60
Gönüllü sayısı 7 16 1 19 30
Klerens
13,1 ± 2,1 13,1 ± 2,9 15,5 9,2 ± 2,3 8,0 ± 0,6
(mL/saat/kg)
Kararlı durum
dağılım hacmi 252 ± 35 257 ± 25 303 234 ± 49 225 ± 59
V (mL/kg)
ss
Eliminasyon
15,6 ± 1,2 16,7 ± 1,9 16,3 21,5 ± 5,0 23,9 ± 4,5
yarı ömrü (saat)
Geri kazanım
(IU/dL per 0,61 ± 0,10 0,60 ± 0,08 0,47 0,69 ± 0,16 0,74 ± 0,20
IU/kg)
Emilim:
Emilim, BENEFIX için geçerli değildir; sadece IV olarak uygulanmaktadır. Bu nedenle infüzyon
tamamlandığında biyoyararlanım tamdır. BENEFIX infüzyonunu takiben plazma faktör IX aktivitesi
belirgin bir şekilde artmıştır; faktör IX aktivitesi tepe noktasına infüzyonu takiben hızlı bir şekilde
ulaşmıştır.
Dağılım:
İnfüzyonun sonunda, faktör IX aktivitesindeki azalma bi-fazik dağılım karakteristiği göstermiştir.
Başlangıç fazında aktivite, ekstravasküler alana hızlı ancak sınırlı dağılımla uyumlu olacak şekilde
düşmüştür. Ortalama kararlı durum dağılım hacmi (V ) 200 mL/kg’dır, ki bu da toplam vücut
ss
sıvısının (600 mL/kg) yaklaşık üçte birine karşılık gelmektedir.
Biyotransformasyon:
Geçerli değildir.
Eliminasyon:
BENEFIX uygulamasının ardından FIX:C (Faktör IX konsantrasyon)’nin ortalama (± standart
sapma) klerensi 8,3 + 2,3 mL/sa/kg olmuştur. FIX:C’nin klerensinde doz bağımlı bir değişim
görülmemiştir. Eliminasyonun terminal fazı boyunca; FIX:C hızındaki azalma oranı 19,3 ± 5 saat
(ortalama±standart sapma) ortalamaya sahip başlangıç fazından daha yavaştı.
Doğrusallık / Doğrusal olmayan durum:
FIX:C EAA değeri BENEFIX uygulamasının ardından, artan dozlarda dozla orantılı olacak şekilde
yükselmiştir. 60 ay boyunca tekrarlanan BENEFIX uygulamalarından sonra FIX:C farmakokinetiği
başlangıçtaki farmakokinetik değerlendirme ile kıyaslanabilir olmuştur, ki bu da FIX:C
farmakokinetiğinde zamana bağlı değişim olmadığını göstermektedir.
Plazma kaynaklı faktör IX’a kıyasla BENEFIX uygulandığında FIX:C %28 daha düşük düzelme
oranı belirlenmiştir. FIX:C’nin farmakokinetik parametreleri, replasman ürünlerinin farklı türlerde
12/14tek ve çoklu intravenöz dozlarından sonra da belirlenmiştir. BENEFIX’ten sonra FIX:C’nin FIX:C
plazma kaynaklı faktör IX ile karşılaştırıldığı çalışmalarda elde edilen farmakokinetik parametreler,
insanlarda yapılan çalışmalarda elde edilenlere benzer bulunmuştur.
5.3. Klinik öncesi güvenlilik verileri
Klasik genotoksisite çalışmalarına dayalı klinik dışı veriler, insanlarda özel herhangi bir tehlikenin
varlığını göstermemiştir.
Karsinojenite, fertilitede bozulma ve fetal gelişim ile ilgili herhangi bir araştırma yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Sükroz
Glisin
L-Histidin
Polisorbat 80
Sodyum klorür çözeltisi
6.2. Geçimsizlikler
Geçimsizlik çalışmaları yapılmadığından bu ürün başka tıbbi ürünler ile karıştırılmamalıdır. Sadece
ambalaj içerisinde bulunan infüzyon seti kullanılmalıdır. Bazı infüzyon aletlerinin iç yüzeylerine
insan koagülasyon faktör IX’un adsorpsiyonu nedeniyle tedavi başarısızlığı görülebilir.
6.3. Raf ömrü
24 ay
Kullanıma hazırlanmış olan ilaç hemen kullanılmalıdır; ilaç, hazırlandıktan sonra en fazla 3 saat
içinde kullanılabilir. 25ºC’ye kadar olan sıcaklıklarda 3 saat süreyle kimyasal ve fiziksel açıdan
stabildir. Bu sürenin bitiminde ilaç, tekrar buzdolabına konulmamalıdır, kullanılmalı ya da
atılmalıdır.
6.4. Saklamaya yönelik özel tedbirler
BENEFIX 2-8°C arasında veya 30°C’nin altındaki oda sıcaklığında saklanmalı ve taşınmalıdır.
Dondurulmamalıdır.
6.5. Ambalajın niteliği ve içeriği
Bir tıpa (klorobutil) ve “flip-off” mühürlü (aluminyum) 10 mL’lik flakonda (tip 1 cam) 500 IU toz,
piston (bromobutil) ve bir kapak (bromobutil) içeren kullanıma hazır şırınga (tip 1 cam) içerisinde 5
mL berrak renksiz çözücü, steril flakon adaptör rekonstitüsyon aleti, steril bir infüzyon seti, 2 adet
alkollü ped, bir flaster ve bir gazlı bez ile birlikte sunulur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Pfizer PFE İlaçları A.Ş.
Esentepe Mah. Büyükdere Cad.
Levent 199 Blok No: 199 İç Kapı No: 106
Şişli / İstanbul
13/148. RUHSAT NUMARASI
2014/446
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 26.05.2014
Ruhsat yenileme tarihi: 24.10.2019
10. KÜB’ÜN YENİLENME TARİHİ
14/14