1 / 8   
KULLANMA TALİMATI  
 
CEFORİST  600 mg film kaplı tablet  
Ağızdan  alınır.  
 
• Etkin madde:  Her bir tablet etkin  madde olarak  600 mg sefdinir  içerir.  
• Yardımcı maddeler:  Mikrokristalin  selüloz  (Avicel  PH 101), CMC  kalsiyum, PVP K30, 
Polyoxyl 40 stearat  (sığır),  Aerosil  200, Magnezyum  stearate.  
     Kaplama maddesi: Hipromelloz, titanyum dioksit, polietilen glikol.  
 
 
 Bu Ku  llanm  a Talim atınd a:  
1. CEFORİST  nedir ve ne için kullanılır?  
2. CEFORİST ’i kullanmadan  önce dikkat edilmesi gerekenler  
3. CEFORİST  nasıl kullanılır?  
4. Olası yan etkiler nelerdir?  
5. CEFORİST ’in saklanması  
 
Başlıkları yer almaktadır.  
 
1. CEFORİST  nedir  ve ne için kullanılır?  
CEFORİST ’in  etkin   maddesi  olan  sefdinir  oral  geniş   spektrumlu,  yarı  sentetik,  bir  3.  kuşak  
sefalosporin grubundan antibiyotiktir. 
 
CEFORİST ; 5, 7, 10 ve 14 adet  beyaz  renkli, oblong, bikonveks film kaplı  tabletler  içeren  
blisterlerde  ve kullanma talimatı  ile birlikte karton kutuda ambalajlanmıştır.  Bu  ilacı  kullanmaya   başlamadan  önce   bu  KULLANMA   TALİMATINI  dikkatlice  
okuyunuz,  çünkü  sizin için önemli  bilgiler  içermektedir.  
• Bu kullanma talimatını saklayınız.  Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçetelendirilmiştir,  başkalarına  vermeyiniz.  
• Bu ilacın kullanımı sırasında, doktora veya hastaneye gittiğinizde  doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  2 / 8   
CEFORİST  aşağıda yer alan  hastalıkların  tedavisinde kullanılır: 
a) Toplum kökenli  akciğer  iltihabı 
b) Kronik  bronş iltihabının akut alevlenmesi  
c) Sinüs (yüz kemiklerinin  içindeki  hava boşluklarının)  iltihabı  (akut  maksiller  sinüzit)  
d) Bademcik  iltihabı  / Yutak  iltihabı 
e) Komplike olmayan  deri ve yumuşak doku enfeksiyonları  
 
2. CEFORİST ’i kullan madan  önce dikkat edilmesi  gerekenler 
CEFORİST ’i aşağıdaki  durumlarda  KULLANMAYINIZ  
• Sefdinir,  diğer  sefalosporinlere ya da ilacın  içeriğindeki  yardımcı maddelerden  herhangi  
birine karşı  alerjiniz  varsa kullanmayınız.  
 
CEFORİST ’i aşağıdaki  durumlarda  DİKKATL İ KULLANINIZ  
Eğer;  
• Sefdinire,   sefalosporin  grubu  antibiyotiklere,   penisilinlere   veya  diğer  ilaçlara   karşı  
alerjikseniz,  
• İlacı kullandığınız  süre  içerisinde  dirençli  mikroorganizmaların  neden   olduğu, tedavi  
gerektirecek  bir enfeksiyon  gelişirse,  
• Daha önce kolit (bağırsak  iltihabı)  geçirdiyseniz,  
• Ciddi böbrek hastalığınız  varsa doktorunuza danışınız.  
• İlacı kullandığınız  süre içerisinde  veya tedavi  sonrasında  ishaliniz  varsa,  doktorunuza  
söyleyiniz.  Bu durum, antibiyotik  tedavisini  takiben  ortaya  çıkabilen  ve tedavinin  
durdurulup  özel bir tedaviye başlanmasını  gerektirebilecek,  ciddi  bir bağırsak  
iltihaplanmasının  (psödomembranöz kolit) belirtisi olabilir.  
 
Bu uyarılar  geçmişteki  herhangi bir dönemde dahi olsa sizin  için geçerliyse lütfen  doktorunuza 
danışınız.  
 
CEFORİST ’in yiyecek  ve içecek  ile kullanılması 
CEFORİST ’i yiyeceklerden  bağımsız  olarak  kullanabilirsiniz.  
 
Hamilelik  
İlacı kullanmadan önce doktorunuza veya  eczacınıza danışınız.  
 
Hamilelik   döneminde  CEFORİST   kullanımı  hakkında   yeterli   çalışma  olmadığından,  
ancak  doktorunuzun  uygun gördüğü durumlarda kullanınız.  
 
Tedaviniz   sırasında  hamile  olduğunuzu  fark  ederseniz  hemen  doktorunuza  veya  eczacınıza  
danışınız.  3 / 8  Emzirme  
İlacı kullanmadan  önce doktorunuza veya  eczacınıza danışınız.  
 
CEFORİST , emzirme döneminde kullanılmamalıdır.  
 
Araç ve makine  kullanımı  
CEFORİST ’in araç ve makine kullanımı üzerine  önemli bir etkisi bulunmamaktadır. 
 
CEFORİST ’in içeriğinde bulunan  bazı yardımcı  maddeler hakkında  önemli  bilgiler  
CEFORİST ’in içeriğindeki  yardımcı madd eler nedeni ile özel  bir uyarı  gerekmemektedir.  
 
Diğer ilaçlar  ile birlikte kullanımı  
CEFORİST  ile aynı zamanda herhangi bir ilaç özellikle  de aşağıda belirtilenleri almadan  
önce doktor veya eczacınıza danışmalısınız.  
• Alüminyum veya  magnezyum  içeren  antasitleri (mide  yanması  ve mide  ağrısı  için 
kullanılan ilaçlar)  CEFORİST  ile aynı anda almayınız.  Bu ilaçları  kullanmanız  
gerekiyorsa CEFORİST ’i bu ilaçları almadan en  az 2 saat önce veya 2 saat  sonra alınız.  
• Probenesid (gut hastalığı  tedavisinde kullanılır)  böbreklerinizin ilacı atma  yeteneğini  
azaltabilir.  
• Demir  destekleri  ve demirle  güçlendirilmiş  besinleri  CEFORİST  ile aynı anda 
almayınız.  Bu ilaçları  kullanmanız  gerekiyorsa  CEFORİST ’i bu ilaçları  almadan  en 
az 2 saat önce veya 2 saat  sonra  alınız.  
• Böbrekler  üzerine  zararlı  olma  ihtimali  olan ilaçlar  (aminoglikozit  antibiyotikler,  kolistin,  
polimiksin,  viomisin  gibi) ve etkisi  güçlü  idrar söktürücüler (etakrinik  asit, furosemid  
gibi)  
• CEFORİST  kullanımı  bazı laboratuvar testlerinin  (direkt  Coombs testi; kansızlığın 
olup olmadığını  araştırmak  için yapılan  test) sonuçlarını etkileyebilir.  
 
Eğer reçeteli ya da reçetesiz herhangi bir ilacı şu anda kullanıyorsanız  veya son zamanlarda 
kullandınız  ise lütfen doktorunuza  veya eczacınıza  bunlar hakkında bilgi veriniz.  
 
3. CEFORİST  nasıl kullanılır?  
Uygun kullanım  ve doz/uygulama sıklığı  için talimatlar:  
 
Ergen  ve yetişkinlerde:  
a. Toplum kaynaklı  akciğer  iltihabında;  günlük toplam  doz 600 mg olacak  şekilde  iki doz ile (iki 
doz kullanımda, doz başına  300 mg olacak  şekilde) 10 gün, 
b. Kronik  bronş  iltihabının  akut alevlenmesinde;  günlük toplam doz 600 mg olacak  şekilde  iki 
doz ile (iki doz kullanımda, doz başına  300 mg olacak  şekilde)  veya  tek doz şeklinde  (600 mg) 
5-10 gün kullanılır.  4 / 8   
c. Akut bakteriyel  burun ve sinüslerin  iltihabında; günlük toplam doz 600 mg olacak  şekilde  iki 
doz ile (iki doz kullanımda, doz başına  300 mg olacak  şekilde)  veya  tek doz şeklinde  (600 mg) 
en az 7 -14 gün  
d. Bademcik/yutak  iltihabında  (A grubu streptokokun neden  olduğu);  günlük toplam doz 600 mg 
olacak  şekilde  iki doz ile (iki doz kullanımda, doz başına  300 mg olacak  şekilde)  5-10 gün veya  
tek doz şeklinde (600 mg) 10 gün, 
e. Komplike olmayan  cilt ve yumuşak doku iltihaplarında;  günlük toplam  doz 600 mg/gün  
olacak  şekilde iki doz ile  (iki doz kullanımda, doz başına  300 mg olacak  şekilde) 10 gün, 
 
Uygulama yolu ve yöntemi:  
CEFORİST , ağız yoluyla,  bir bardak su ile alınır.  Aç veya  tok karnına  alınmasında  herhangi 
bir sakınca  yoktur. 
 
Değişik  yaş grupları:  
Çocuklarda  kullanımı:  
Sefdinir  6 aylıktan  küçük bebeklere verilmemelidir.  
6 ay-12 yaş arasındaki  çocuklarda uygun  farmasötik  dozaj  şekillerinin  kullanılması önerilir.  
 
Yaşlılarda kullanımı:  
Böbrek bozukluğu  olmayan yaşlı hastalarda doz  ayarlaması  yapılmasına gerek  yoktur. 
 
Özel  kullanım  durumları:  
Böbrek  yetmezliği:  
Kreatinin  klerensi 30 ml /dakika olan kişilerde doz ayarlamasına gerek  yoktur. 
Yetişkinlerde;  kreatinin  klerensi <30 ml /dakika  ise günde bir kez 300 mg, 
Çocuklarda; kreatinin  klerensi <30  ml/dakika/1.73 m² ise 7 mg /kg (günlük en fazla 300 
mg) olacak  şekilde günde bir kez verilir.  
Kronik  hemodiyaliz tedavisinde o lan yetişkinlerde  sefdinir  300 mg, çocuklarda 7 mg/kg  olacak  
şekilde  gün aşırı verilmelidir.  Hemodiyaliz,  sefdiniri  vücuttan uzaklaştırdığından  her 
hemodiyaliz  sonr asında  yetişkinlerde  300 mg, çocuklarda 7 mg/kg’lık  doz verilmeli ve sonraki 
dozlar  gün aşırı  şeklinde  devam edilmelidir.  
 
Karaciğer yetmezliği:  
Doz ayarlamasına gerek  yoktur. 
 
Eğer CEFORİST ’in etkisinin çok güçlü veya zayıf olduğuna dair bir izleniminiz  var ise 
doktorunuz veya eczacınız ile konuşunuz. 5 / 8   
Kullanmanız  gerekenden  daha fazla  CEFORİST  kullandıysanız:  
CEFORİST ’ten kullanmanız  gerekenden   fazlasını  kullanmışsanız   bir  doktor  veya  eczacı  
ile konuşunuz. 
 
Doktora ya  da hastaneye giderken  ilacınızı  yanınızda  götürünüz. 
Sefdinirin  insanlarda fazla kullanımı  ile yeterli  veri bulunmamaktadır. Diğer  β-laktam  
antibiyotiklerinin  fazla kullanımı ile kusma,  mide  bulantısı,  mide  çukuru rahatsızlığı,  ishal  ve 
kafa karışıklığı gibi zehirlenme  belirtileri görülmektedir. Kan diyalizi böbrek rahatsızlığı olan 
bireylerde sefdiniri  vücuttan hemen  attığından  ciddi  zehirlenme  olaylarının  görülmemesinde  
yardımcı  olmaktadır. 
 
CEFORİST ’i kullanmayı  unutursanız:  
Tabletinizi almayı unutursanız  hatırladığınız  zaman  alınız.  Birden  fazla doz almayı  unuttuysanız  
doktorunuza bildiriniz. 
 
Unutulan dozları dengelemek için çift doz almayınız. 
 
CEFORİST  ile tedavi  sonlandırıldığında  oluşabilecek  etkiler:  
Eğer CEFORİST  kullanımı  konusunda herhangi bir sorun ile karşılaşırsanız  doktorunuza 
veya  eczacınıza danışınız.  
Doktorunuza danışarak CEFORİST  kullanımını sonlandırabilirsiniz. 
 
4. Olası yan etkiler nelerdir?  
Tüm  ilaçlar  gibi, CEFORİST ’in içeriğinde  bulunan maddelere duyarlı  olan kişilerde  yan 
etkiler  olabilir.  
 
Aşağıdakiler den biri olursa, CEFORİST ’I kullanmayı  durdurunuz  ve DERHAL  
doktorunuza  bildiriniz  veya size en  yakın  hastanenin acil  bölümüne başvurunuz:  
• Ellerin,  ayakların,  bileklerin, yüzün, dudakların  şişmesi  ya da ağzın  veya boğazın  
yutmayı veya  nefes  almayı  zorlaştıracak  şekilde  şişmesi  (bu durumlar ilaca karşı  ciddi 
allerjiniz olduğunu gösterebilir)  
• Karın  ağrısı  ve ateşle beraber,  ciddi,  inatçı,  kanlı  da olabilen  ishal  (bu durum, uzun süreli  
antibiyotik  kullanımına  bağlı,  nadiren meydana  gelen  ciddi bir barsak  iltihaplanması olan 
psödomembranöz koliti işaret  edebilir)  
• Barsak  düğümlenmesi  (ileus),  üst sindirim kanalı  (üst gastrointestinal sistem) kanaması,  
• Kalp  yetmezliği,  kalp krizi (mi yokart infarktüsü),  göğüs ağrısı  
• Astım alevlenmesi,  solunum yetmezliği  
• Bir çeşit  akciğer  iltihabı  (idiyopatik interstisyel  pnömoni) 
• Karaciğer  iltihabı  (hepatit),  karaciğer  yetmezliği  
• Derinin  ciddi  hastalıkları (toksik epidermal  nekroz) 6 / 8   
• Akut böbrek yetmezliği  
• Ateş,  deride iğne başı şeklinde  kırmızılık  ve morarmalar,  bilinç  bulanıklığı,  baş ağrısı  ve 
trombositlerin  (kan pulcukları)  sayısında  azalma ile görülen hastalık  (idiyopatik  
trombositopenik purpura) 
 
Bunların hepsi çok  ciddi  yan etkilerdir.  
 
Eğer bunlardan biri sizde  mevcut  ise, sizin  CEFORİST ’e karşı  ciddi  alerjiniz  var demektir.  
Acil tıbbi müdahaleye veya hastaneye yatırılmanıza  gerek  olabilir.  
 
Bu çok  ciddi  yan etkilerin  hepsi  oldukça seyrek  görülür. 
 
Aşağıdakilerden  herhangi  birini  fark ederseniz,  hemen  doktorunuza  bildiriniz  veya  size en 
yakın  hastanenin  acil bölümüne başvurunuz:  
• Derinin  döküntü ve kaşıntılarla  seyreden  bazı hastalıkları (eksfolyatif  dermatit,  eritema  
multiform,  eritema  nodozum) 
• Bilinç kaybı  
• Tansiyon yüksekliği  (hipertansiyon)  
• Mide ve/veya oniki parmak  barsağında yara (peptik ülser)  
• Kan akyuvar sayılarında  artma ya da azalma  
• Kan eozinofil  sayılarında artma (bir tür alerji  hücresi)  
• Kan trombosit (pıhtılaşmayı sağlayan  kan hücresi, kan pulcuğu)  sayılarında  artma  ya da 
azalma (kendini alışılmadık  kanama eğilimleri  olarak  gösterebilir)  
• Bir tür kansızlık  (hemolitik  anemi)  
• Eritrositlerin   (kırmızı   kan  hücreleri)   içindeki   dokulara  oksijen  taşıyan  renkli   madde 
(hemoglobin) düşüklüğü 
• Elektrolit (kalsiyum, fosfor,  potasyum gibi) düzeylerinde değişiklikler  
• Çizgili kas  dokusu yıkımı (rabdomiyoliz)  
• Böbrek rahatsızlığı  (nefropati)  
 
Bunların hepsi ciddi  yan etkilerdir.  Acil  tıbbi müdahale  gerektirir.  
Ciddi yan etkiler  çok seyrek  görülür. 
Aşağıdakilerden  her hangi  birini  fark edersiniz,  doktorunuza  söyleyiniz:  
• Vajina iltihabı  (vajinit)  
• Vajinada pamukçuk (vajinal moniliasis) 
• Dışkılama  değişiklikleri  (ishal veya kabızlık gibi)  
• Hazımsızlık  (dispepsi) 7 / 8  • Gaz 
• Bulantı  
• Karın  ağrısı  
• Ağız  kuruluğu  
• Döküntü 
• Kaşıntı 
• Baş ağrısı  
• Sersemlik  hissi  
• Kemik  ve karaciğer  fonksiyonlarını  gösteren  kan testlerinde  geçici yükselmeler  
• Böbrek fonksiyonlarını  gösteren  kan testlerinde  değişiklikler  
• Kan pıhtılaşma  bozuklukları  
• İstem  dışı hareketler  
• İdrarda akyu var ve protein yükselmesi 
• İdrar  yoğunluğunun artması  ya da  azalması  
Bunlar CEFORİST ’in hafif y an etkileridir.  
Eğer  bu  kullanma  talimatında  bahsi  geçmeyen   herhangi  bir  yan  etki  ile  karşılaşırsanız  
doktorunuzu veya  eczacınızı  bilgilendiriniz.  
 
 Yan etkilerin  r aporlanma  sı  
Kullanma  Talimatında  yer alan veya  almayan  herhangi  bir yan etki meydana  gelmesi  durumunda 
hekiminiz,  eczacınız  veya hemşireniz  ile konuşunuz.  Ayrıca  karşılaştığınız  yan etkileri  
www.titck.gov.tr  sitesinde  yer alan “İlaç  Yan Etki Bildirimi”  ikonuna tıklayarak  ya da 0 800 314 
00 08 numaralı  yan etki bildirim hattını  arayarak  Türkiye  Farmakov ijilans  Merkezi  (TÜFAM)’ne  
bildiriniz.  Meydana gelen  yan etkileri  bildirerek  kullanmakta  olduğunuz  ilacın  güvenliği  
hakkında  daha fazla bilgi edinilmesine  katkı  sağlamış  olacaksınız.  
 
5. CEFORİST ’in saklanması  
CEFORİST ’i çocukların göremeyeceği,  erişemeyeceği  yerlerde ve ambalajında saklayınız.  
 
25°C  altındaki  oda sıcaklığında ve kuru yerde saklayınız.  
 
Son kullanma  tarihi  ile uyumlu olarak kullanınız.  
 
Ambalajdaki  son kullanma tarihinden sonra CEFORİST ’i kullanmayınız.  
 
Eğer üründe ve/veya ambalajında bozuklukl ar fark ederseniz CEFORİST ’i kullanmayınız.  8 / 8   
Son kullanma tarihi  geçmiş  veya kullanılmayan ilaçları çöpe atmayınız!  T.C. Çevre,  Şehircilik  
ve İklim Değişikliği  Bakanlığınca belirlenen toplama  sistemine veriniz.  
 
Ruhsat sahibi:   
Berko İlaç ve Kimya Sanayi A.Ş.  
Yenişehir Mah. Özgür Sok. No:16- 18 Ataşehir/İstanbul  
0 216 456 65 70 (Pbx) 
0 216 456 65 79 (Faks) info@berko.com.tr
 
 
Üretim yeri:  
                        SANOVEL  İlaç San.  ve Tic.  A.Ş.  
Silivri/İSTANBUL  
 
 
Bu kullanma talimatı ../../…. tarihinde onaylanmı ştır. 