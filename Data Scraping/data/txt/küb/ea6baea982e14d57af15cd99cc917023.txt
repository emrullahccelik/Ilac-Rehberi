 1 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
 TISSEEL LYO, 2 mL trombin çözeltisi ve 2 ml fibrinojen çözeltisi içeren iki bileşenli fibrin 
yapıştırıcı 
Steril 2. KALİTATİF VE KANTİTATİF BİLEŞİM  
 
Etkin maddeler:  
2 mL yapıştırıcı protein çözeltisi (Flakon 1 ve 2):  
 
- İnsan fibrinojeni (pıhtılaştırılabilir protein)   72-110 mg
1/mL 
- Aprotinin (sentetik)                                       3000 KIU2/mL 
2 mL trombin çözeltisi (Flakon 3 ve 4):  
- İnsan trombini                                           500 IU3/mL (45 -55 mg/mL total protein içinde)  
- Kalsiyum klorür  dihidrat                         40 mikromol/mL  
 
Her TISSEEL LYO kutusunda, ikisi liyofilize kuru toz (Flakon 1 ve 3), ikisi çözücü (Flakon 2 
ve 4) içeren dört flakon bulunur. 
Flakon 1: Liyofiliz e edilmiş, buharla ısıtılmış, solvent/deterjan uygulanmış , insan kaynaklı 
yapıştırıcı protein konsantresi  
Flakon 2: 3000 KIU1/mL liyofilize sentetik aprotinin içeren aprotinin çözeltisi (yapıştırıcı 
protein konsantresi için çözücü)  
Flakon 3: Liyofilize edi lmiş buharla ısıtılmış, solvent/deterjan uygulanmış insan trombini  
Flakon 4: Kalsiyum klorür  dihidrat  çözeltisi (trombin oluşturmak için çözücü)  
Yardımcı maddeler:  
2 mL yapıştırıcı protein çözeltisi (Flakon 1 ve 2):  
- Polisorbat 80: 0,6- 1,9 mg/mL  
Diğer yardımcı maddeler için, bkz. 6.1.  3. FARMASÖTİK FORM  
Yapıştırıcı çözelti hazırlamak için kuru toz ve renksiz ya da soluk sarı renkli ve berrak ya da 
hafif opalesan çözeltiler.  
 ____________________ 
1        96-125 mg/mL toplam protein içinde  
2  1 EPU (Avrupa Farmakope Ünitesi), 1800 KIU ’ya (Kallidinogenaz İnaktivatör Ünitesi)  
karşılık gelir.  
3  Trombin aktivitesi, trombin için geçerli WHO Uluslararası Standardı kullanılarak 
hesaplanmıştır.   2  
  4. KLİNİK ÖZELLİKLER  
4.1. Terapötik endikasyonlar  
Standart cerrahi tekniklerin yetersiz kaldığı şu durumların destekleyici tedavisinde endikedir : 
- Hemostazın iyileştirilmesinde  (Bkz. Bölüm 5.1):  
- Doku yapıştırıcısı olarak, tutunma/yapışmayı desteklemek için veya sütür desteği olarak:  
- Gastrointestinal anastomozlarda  
- Beyin omurilik sıvısı veya dura mater ile temasın meydana gelebileceği nöroşirürjide  
- Fıtık onarımında yama sabitleme için, sütürlere  veya zımbalara alternatif veya yardımcı olarak  
 
4.2. Pozoloji ve uygulama şekli  
TISSEEL LYO sadece topikal (yani epilezyonel) kullanım içindir, enjekte etmeyiniz. 
TISSEEL LYO damar içine uygulanmamalıdır (bkz. bölüm 4.4). TISSEEL LYO, yalnızca TISSEEL LYO kullanımı konusunda eğitim almış deneyimli cerrahlar 
tarafından kullanılmalıdır.  
Pozoloji  / Uygulama sıklığı ve süresi  
Uygulanacak TISSEEL LYO miktarı ve uygulama sıklığı, daima hastanın klinik ihtiyaçlarına 
göre belirlenmelidir.
 
Uygulanacak doz bunlarla sınırlı olmamak üzere,  cerrahi girişim türü, etkilenen bölge boyutu, 
tasarlanan uygulama modu ve uygulamaların sayısı gibi birtakım değişkenlere bağlıdır . 
Aşırı granülasyon dokusunun oluşmasından kaçınmak ve katılaşmış fibrin yapıştırıcının 
kademeli absorpsiyonunu sağlamak için, TISSEEL LYO'nun olabildiğince ince bir katman olarak uygulanması önerilir.  
Doku yapışması için kullanılıyorsa, ilk uygulamanın amaçlanan tüm uygulama alanını 
kapsaması önerilir.  
Ürünün uygulanması, tedaviyi uygulayan hekim tarafından hastaya göre, bireysel olarak  
belirlenmelidir. Klinik çalışmalarda bireysel dozlar genellikle 4 ile 20 mL arasında 
değişmektedir. Bazı prosedürler için daha büyük hacimler gerekebilir.  
Seçilen anatomik alana veya hedef yüzeye uygulanacak ürünün başlangıç miktarı, belirlenen 
uygulama alanını tamamen kaplamaya yetmelidir. Gerekirse uygulama tekrarlanabilir.  Ancak 
TISSEEL LYO polimerize olmuş bir tabakaya yapışmayacağı ndan, daha önceden polimerize 
olmuş bir TISSEEL LYO tabakası üzerine yeniden uygulanmasından kaçınılmalıdır.  
Yüzeylerin yapıştırılmasına yönelik bir kılavuz olarak, 2 m L'lik 1 paket TISSEEL LYO (örn. 1 
mL TISSEEL LYO  solüsyonu artı 1 m L trombin çözeltisi),  en az 10 cm2'lik bir alan için yeterli 
olacaktır.  
TISSEEL LYO  püskürtme  ile uygulandığında, bu miktarlar olgunun bireysel özelliklerine ve 
spesifik endikasyonlara bağlı olarak çok daha geniş yüzeyler i kaplamak  için yeterli olacaktır.  
TISSEEL LYO yama sabitleme için kullanıldığında, cerrahın tercihine bağlı olarak damla 
ve/veya sprey tekniği ile uygulanabilir. Genellikle TISSEEL LYO damlaları, cerrahların  3 zımbaları rutin olarak konumlandırdıkları ve püskürtme i le elde edilen fibrin yapıştırıcı 
tabakasının tüm yamanın büzülmeden ve katlanmadan sabitlenmesine izin verdiği yerlerde 
uygulanır. Yama sabitleme için gerekli TISSEEL LYO miktarı, seçilen ağ boyutuna bağlıdır ve önerilen miktar farklı uygulama teknikleri için aynıdır. Örneğin, ince bir tabaka halinde uygulanan 2- 4 
ml sulandırılmış TISSEEL LYO, yaklaşık 10 x 15 cm’lik standart ebatlı bir yamanın gerektiği 
gibi sabitlenmesi için uygundur. 
Damla tekniğini kullanırken cerrahlar, TISSEEL LYO’yu, yama nın sabitlenmesi için kilit 
bağlantı noktalarına (örneğin, kasık fıtığı onarımında pubik tüberkül) ve yamanın kenarlarına 
uygulamalıdır. Spreyle, tek başına veya damlalarla uygulamada, yama, ince bir tabaka halinde eşit olarak örtülmelidir.  
Kasık fıtığı on arımında vasküler yapıları kaplayan yama ve sinirler TISSEEL LYO ile sadece 
damla ve/veya sprey kullanılarak sabitlenebilir.  Uygulama şekli  (ısıtıldıktan sonra kullanım süresi) : 
Yalnızca  topikal  (epilezyonel ) kullanım içindir , enjekte etmeyiniz . Damar içine 
uygulanmamalıdır. 
Çözeltiler bölüm 6.6’da tarif edildiği şekilde hazırlanmalıdır. 
TISSEEL LYO, uygulama öncesi 33- 37°C’ye ısıtılmalı ve 6 saat içerisinde kullanılmalıdır . 
TISSEEL LYO  37°C’nin üzerindeki sıcaklıklara maruz bırakılmamalı ve mikro dalgaya 
koyulmamalıdır  
TISSEEL LYO ’nun iki bileşeninin ayrı, sıralı olarak uygulanmasından kaçınılmalıdır.  
Sprey uygulama yoluyla TISSEEL LYO'nun optimal güvenli kullanımını sağlamak için, 
aşağıdaki önerilere uyulmalıdır : 
Açık yara cerrahisinde;  en fazla 2 ,0 bar (28,5 psi) basınç uygulayan bir basınç düzenleyici cihaz 
kullanılmalıdır.  
Minimal invazif/laparoskopik prosedürlerde ; en fazla 1 ,5 bar (22 psi) basınç uygulayan ve 
yalnızca karbondioksit gazı kullanılan bir basınç düzenleyici cihaz kullanılmalıdır.  
TISSEEL LYO uygulanmadan önce, yaranın yüzey alanı standart teknikler kullanılarak (örn. aralıklı olarak kompres, bez uygulaması , aspirasyon cihazları kullanımı) kurutulmalıdır. Alanı 
kurutmak için basınçlı hava veya gaz kullanılmamalıdır.  
TISS EEL LYO sprey olarak yalnızca görülebilir uygulama bölgelerine uygulanmalıdır. 
TISSEEL LYO , bu ürün için önerilen (bkz. bölüm 6.6) cihazlarla ve talimatlara uygun olarak 
çözündürülerek hazırlanmalı ve uygulanmalıdır . 
Sprey uygulaması için, cerrahi prosedür e göre dokuya olan zorunlu mesafe ve basınç ile 
uygulayıcı ucu uzunluğuna dair özel önerilere yönelik bölüm 4.4 ve 6.6'ya bakınız. Amaçlanan alanın dışında uygulamadan kaçınılmalıdır. Uygulama kesilirse, kanülde derhal tıkanma meydana gelir. Uygulamaya baş lamadan hemen 
önce uygulama kanül, yenisiyle değiştirilmelidir. Birleştirme parçasının (Y konektör) kanüle 
dönük deliği tıkalıysa, pakette verilen yedek birleştirme parçası kullanılmalıdır. 
Minimal hacimde fibrin doku yapıştırıcı kullanımı gerektiren cerrahi girişimlerde ürünün ilk bir 
kaç damlasının kullanılmadan  atılarak uygulanması önerilir.  (Bkz. Bölüm 4.4)  
Yapıştırıcı proteini ve trombin çözeltileri alkol, iyot veya ağır metal iyonları ile denatüre edilir. 
Yara alanını temizlemek için bu maddelerden herhangi biri kullanılmışsa, TISSEEL LYO uygulanmadan önce alan iyice yıkanmalıdır.  4 TISSEEL LYO uygulandıktan sonra, yeterli polimerizasyona ulaşmak için lütfen en az 2 dakika 
bekleyiniz. Kull anım türüne bağlı olarak, yapıştırılan kısımların sabitlenmesi veya bu süre 
boyunca istenen konumda tutulması gerekebilir.  
Oksitlenmiş selüloz içeren müstahzarlar TISSEEL LYO’nun etkililiğini azaltabilir ve taşıyıcı 
materyal olarak kullanılmamalıdır ( Bkz. B ölüm 6.2). 
TISSEEL LYO hastaya her uygulandığında, hasta ile ürün serisi arasında bir bağlantının 
sağlanabilmesi için ürünün adı ve serisi numarasının kaydedilmesi önemle tavsiye edilir. 
Daha ayrıntılı talimatlar için (Bkz. B ölüm 6.6) . 
Özel popülasyonlara ilişkin ek bilgiler  
Pediyatrik popülasyon:  
Ürünün pediatrik hastalardaki güvenlilik ve etkililiği tespit edilmemiştir.  
 
4.3. Kontrendikasyonlar  
TISSEEL LYO konvansiyonel tekniklerle kontrol edilemeyen masif ve şiddetli arteriyel veya 
venöz kanamalarda tek başıne endike değildir.  
TISSEEL LYO, cerrahi yara kapamaya yönelik cilt sütürlerinin yerine kullanılmak üzere 
tasarlanmamıştır.  
TISSEEL LYO asla intravasküler olarak uygulanmamalıdır. İntravasküler uygulama , yaşamı 
tehdit edebilecek boyutta  tromboembolik olaylarla sonuçlanabilir.  
TISSEEL LYO aprotinin içeren etkin maddelerine veya yardımcı maddeler inden  herhangi 
birine karşı aşı rı duyarlılık durumunda kontrendikedir  (Ayrıca bkz. Bölüm 4.4) .  
 
4.4. Özel kullanım uyarıları ve önlemleri  
 
Virüs güvenliği  
  
TISSEEL LYO,  insan  plazmasından  elde  edilmektedir.  İnsan  plazmasından  elde  
edilen ilaçlar, virüsler ve teorik olarak Varyant Creutzfeldt -Jacob (v -CJD) gibi, çeşitli 
hastalıklara yol açabilen  enfeksiyon yapıcı ajanlar içerebilirler.  TISSEEL LYO’da 
Varyant Creutzfeldt -Jacob hastalığının bulaşma riski teorik olarak  minimumken, klasik 
Creutzfeldt -Jacob hastalığının bulaşma riski  hiçbir  kanıtla  desteklenmez.  Alınan 
önlemlere rağmen, bu tür ü rünler halen potansiyel olarak hastalık bulaştırabilir.  
  
Bu tip ürünlerin enfeksiyon yapıcı ajanları bulaştırma riski, plazma verenlerin belirli 
virüslere önceden maruz kalıp kalmadığının izlenmesi, belirli virüs  enfeksiyonlarının 
halihazırda  varlığının  test  edilmesi  ve  belirli  virüslerin  yok  edilmesi  ve/veya 
inaktivasyonu ile azaltılmıştır. Bütün bu önlemlere rağmen,  bu ürünler hala potansiyel 
olarak hastalık bulaştırabilirler. Ayrıca, henüz bilinmeyen enfeksiyon yapıcı ajanların bu 
ürünlerin içerisinde bulunma ihtimali mevcuttur.   
  
HIV,  HBV,  HCV  gibi  zarflı  virüsler  ve  HAV  gibi  zarflı  olmayan  virüsler  için  etkili 
önlemlerin alınmasına dikkat edilmelidir. Parvovirüs B19 gibi zarflı olmayan virüslere 
karşı alınan tedbirler sınırlı sayıda olabilir. Parvovirüs B19 enfeksiyonu, gebelikte (fe tal 
infeksiyon)  ve  immün  yetmezlik  ya  da  kırmızı  kan  hücre  üretiminde  artış  olan 
hastalarda tehlikeli olabilir (hemolitik anemi gibi).   5   
Doktor,  bu  ilacı  hastaya  reçete  etmeden  veya  uygulamadan  önce  hastası  ile  risk  ve 
yararlarını t artışmalıdır.   
 
TISSEEL LYO tek başına geleneksel cerrahi tekniklerle kontrol edilmeyen şiddetli veya yoğun 
arteriyel veya venöz kanamanın tedavisi için endike değildir. Sadece epilezyonel kullanım içindir.    
İntravasküler uygulanmamalıdır. TISSEEL LYO’nun yumuşak doku enjeksiyonu, anafilaktoid 
reaksiyon ve/veya lokal doku hasarı riski taşır.  
Fibrin yapıştırıcıları basınçlı hava veya gaz ile kullanırken dikkatli olunmalıdır.  (Bkz. Bölüm 
4.2 ve Bölüm 4.8). 
Eğer TISSEEL LYO yanlışlıkla kas içine uygulanırsa , hayatı tehdit edici tromboembolik 
komplikasyonlar ortaya çıkabilir. İntravasküler uygulama intravasküler pıhtılaşmaya yol açabilir ve hayatı tehdit edici 
tromboembolik olaylara neden olabilir ve duyarlı hastalarda akut aşırı duyarlılık reaksiyonlarının olasılığını ve şiddetini artırabilir.  
TISSEEL LYO, örneğin koroner bypass cerrahisinde intravasküler uygulama riskini en aza indirmek için dikkatle uygulanmalıdır. Damar içi enjeksiyon riski nedeniyle, ürün ayrıca burun mukozası gibi yüksek oranda vaskülarize dokuya enjekte edilmemelidir.  
Minimum hacimlerde fibrin yapıştırıcı (örn. Pterygium cerrahisi) kullanılmasını gerektiren cerrahi uygulamalarda, yapıştırıcı proteini ve trombin çözeltilerinin yeterince karışmasını sağlamak için uygulamadan önce ilk birkaç damla çıkarılmalı ve atılmalıdır.  
Bu prosedürlerde ilk birkaç damlanın kullanılması ürünün etkisiz olmasına neden olabilir.  
Koroner Arter Bypass Greft (KABG) cerrahisinde yapılan retrospektif, randomize olmayan iki çalışmada, fibrin yapıştırıcı uygulanan hastalarda istatistiksel olarak anlamlı artmış mortalite 
riski gözlenmiştir. Bu çalışmalarda her ne kadar belirli bir neden -sonuç ilişkisi gösterilememiş 
olsa da, TISSEEL LYO kullanımı ile artmış risk göz ardı edilememektedir. Bu nedenle ürünün kazayla intravasküler uygulanmaması için azami çaba gösterilmelidir.  
Yapıştırıcı protein çözeltisi ve/veya trombin çözeltisi enjeksiyonu anafilaktoid reaksiyon riski 
taşır. İntravasküler ve intraventriküler uygulama ek tromboembolik komplikasyon riski taş ır. 
Her iki komplikasyon da hayatı tehdit edici olabilir. Bu nedenle, TISSEEL LYO ve/veya trombin çözeltisinin sadece topikal olarak uygulanmasına dikkat edilmelidir.  
Basınçlı hava veya gaz kullanarak fibrin yapıştırıcı maddesi uygulanırken dikkatli olunmalıdır. 
Basınçlı hava veya gazın herhangi bir uygulaması, hayati tehlike veya ölümcül olabilecek 
potansiyel hava veya gaz embolisi, doku rüptürü veya kompresyonlu gaz sıkışması riski ile ilişkilidir.  
TISSEEL LYO'yu ince bir tabaka oluşturacak şekilde uygula yınız. Fazla pıhtı kalınlığı 
ürünün etki liliğini ve yara iyileşme sürecini olumsuz etkileyebilir.  
Fibrin yapıştırıcıların uygulanması için bir basınç düzenleyici içeren sprey cihazlarının 
kullanımı ile yaşamı tehdit edici/ölümcül hava veya gaz embolisi meydana gelmiştir. Bu 
olay, sprey cihazının önerilen basınçların üzerinde ve/veya doku yüzeyine yakın mesafede 
kullanımıyla ilişkili görünmektedir. Bu riskin fibrin yapıştırıcıların CO 2 yerine hava ile 
sprey  şeklinde püskürtüldüğünde  daha yüks ek olduğu düşünülmektedir, dolayısıyla 
TISSEEL LYO açık yara cerrahisinde spreyleme yöntemi ile uygulandığında bu risk göz 
ardı edilemez.   6 TISSEEL LYO’yu sprey cihazı kullanarak uygularken, kullanılacak basınç düzeyi sprey 
cihazı üreticisi tarafından önerilen basınç aralığı dahilinde olmalıdır (basınç ve mesafeler 
için Bölüm 6.6’daki tabloya bakınız). 
TISSEEL LYO  sprey uygulaması sadece, üreticinin önerdiği sprey mesafesini tam olarak 
belirlemek mümkünse kullanılmalıdır. Spreyi tavsiye edile nden daha yakın mesafelerde 
kullan ılmamalıdır . 
TISSEEL LYO’yu sprey  şeklinde püskürtürken hava veya gaz embolisi oluşma ihtimali 
nedeniyle kan basıncındaki değişiklikler, nabız, oksijen saturasyonu ve end tidal CO 2 
düzeyleri izlenmelidir (ayrıca Bkz. Bölüm  4.2).  
 
TISSEEL LYO kapalı vücut boşlukları içinde Easy Sprey / Sprey Seti sistemleri ile 
kullanılmamalıdır.  
TISSEEL L YO'nun uygulanmasından önce, istenmeyen bölgelerde doku yapışmasını önlemek 
için belirlenen uygulama alanı dışında kalan vücut bölgelerini n yeterli şekilde 
korunmasına/örtülmesine dikkat edilmelidir. 
Fibrin yapıştırıcıların beyin ve omurilik  gibi kapalı alanların içinde uygulandığı durumlarda 
basınca bağlı komplikasyon riski dikkate alınmalıdır. 
Protein içeren diğer ürünlerde de olduğu gibi, alerjik tipte aşırı duyarlılık reaksiyonları da 
mümkündür. Aşırı duyarlılık reaksiyonlarının belirtileri arasında kurdeşen, yaygın ürtiker, 
göğüste sıkışma hissi, hırıltılı solunum, hipotansiyon ve anafilaksi bulunur. Bu semptomlar 
ortaya çıkarsa uygulama  derhal durdurulmalıdır.  
İntravasküler uygulama, duyarlı hastalarda  akut aşırı duyarlılık reaksiyonlarının görülme riskini 
ve şiddetini artırabilir.  
TISSEEL LYO kullanımıyla aşırı duyarlılık ve anaflaktik reaksiyonlar (ve ayrıca anafilaktik şok dahil ölümcül reaksiyonlar) bildirilmiştir. TISSEEL LYO’ya karşı gözlenen aşırı duyarlılık 
reaksiyonlarının belirtileri şunları içerir: bradikardi, taşikardi, h ipotansiyon, kızarma, 
bronkospazm, hırıltılı solunum, dispne, bulantı, ürtiker, anjiyoödem, kaşıntı, eritem, parestezi. TISSEEL ile anafilaktik şok dahil ölümcül anafilaktik reaksiyonlar da rapor edilmiştir (bkz. bölüm 4.8). Aşırı duyarlılık reaksiyonunun ilk belirtisinde veya semptomunda TISSEEL LYO 
uygulaması durdurulmalı ve tıbbi bakım başlatılmalıdır. Kalan ürün uygulama alanında uzaklaştırılmalıdır.  
Arteria oftalmika bölgesinde tromboembolik komplikasyonlar olabileceğinden, burun mukozasına enjeksiyond an kaçınılmalıdır.  
TISSEEL LYO’nun dokuya enjekte edilmesi lokal doku hasarı riski taşır.  
TISSEEL LYO , anafilaktik reaksiyonlarla ilişkili olduğu bilinen monomerik bir polipeptit olan 
sentetik aprotini n içermektedir . Aprotininin tamamen  lokal uygulamada dahi, özellikle daha 
önceki maruziyet durumunda, anafilaktik reaksiyon riski vardır. Aprotinin, antifibrinolitik 
özellikleri nedeniyle TISSEEL LYO’ya dahil edilmiştir. Diğer  aprotinin içeren ürünlerde 
olduğu gibi, ürün uygulamaları hasta nın dosyasına  (kayıtlarına ) işlenmelidir.  
Sentetik aprotinin yapısal olarak sığır aprotinini  ile aynı olduğundan, TISSEEL LYO'nun bovin 
proteinlerine alerjisi olan hastalarda kullanımı dikkatle değerlendirilmelidir.  
Şok durumunda, standart şok tıbbi tedavisi uygulanmalıdır. 
Kapalı alanlarda fibrin yapıştırıcıları uygulanırsa, bası komplikasyonları riski dikkate 
alınmalıdır.   7 Yapıştırıcı protein çözeltisi ve trombin çözeltisi insan plazmasından yapılır. Enfeksiyöz bir 
ajanın bulaşma riski, plazma bağışçılarının belirli virüslere önceden maruziyet açısından taranması, bazı mevcut viral enfeksiyonların varlığının test edilmesi ve virüslerin etkisiz hale getirilmesi ve/veya çıkarılmasıyla azaltılmıştır.  
Buna rağmen, insan kanından veya plazmasından hazırlanan tıbbi ürünler uygulandığında, enfektif ajanların bulaşma olasılığı tamamen dışlanamamaktadır. Bu aynı zamanda bilinm eyen 
veya yeni ortaya çıkan virüsler veya diğer patojenler için de geçerlidir.  
Alınan önlemlerin HIV, HBV ve HCV gibi zarflı virüsler ve zarfsız HAV virüsleri için etkili 
olduğu düşünülmektedir.  
Alınan önlemler parvovirüs B19 gibi zarfsız küçük virüslere karşı sınırlı bir değere sahip 
olabilir. Parvovirüs B19 enfeksiyonu gebe kadınl ar (fetal enfeksiyon) ve immün yetmezliği 
veya artmış eritropoezi (ör. Hemolitik anemi) durumları olan kişiler için ciddi olabilir.  
Bir hastaya her TISSEEL LYO dozu uygulandığında, hasta ile ürün serisi arasında bir 
bağlantının sağlanabilmesi için ürünün adı ve serisi numarasının kaydedilmesi önemle tavsiye 
edilir.  
Okside selüloz içeren preparatlar TISSEEL LYO ile birlikte kullanılmamalıdır (bkz. Bölüm 6.2.). 
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi ve 
seri numarası mutlaka hasta dosyasına kaydedilmelidir. 
Polisorbat 80 lokal deri reaksiyonlarına (kontakt dermatit gibi) neden olabilir. Kanama tedavisi için veya vasküler cerrahide esnek bir endoskop aracılığıyla bu ürünün 
uygulamada kullanımını destekleme k için yeterli veri mevcut değildir.  
Sınırlı klinik çalışma verileri mevcut olduğundan pediatrik hastalarda ürünün güvenliliği ve etkililiği belirlenmemiştir.  
4.5. Diğer tıbbi ürünler ile etkileşimler ve diğer etkileşim şekilleri  
Etkileşim çalışmaları yapılmamıştır. Karşılaştırılabilir ürünler veya trombin çözeltilerine 
benzer olarak ürün, alkol, iyot  ya da ağır metal ler içeren solüsyonlara (örn. antiseptik 
çözeltilere) maruz kalınca denatüre olabilir. Bu tür maddeler, ürün uygulanmadan önce  
mümkün olduğunca temizlenmelidir.  
(Ayrıca Bkz. Bölüm 6.2.). 
4.6. Gebelik ve laktasyon  
Genel tavsiye  
Gebelik Kategorisi: C  
Çocuk doğurma potansiyeli bulunan kadınlar/Doğum kontrolü (Kontrasepsiyon)  
TISSEEL LYO’nun çocuk doğurma potansiyeli bulunan kadınlarda kullanımına ilişkin yeterli veri mevcut değildir.  
Gebelik dönemi  
TISSEEL L YO’nun gebe kadınlarda kullanımına ilişkin yeterli veri mevcut değildir.  
Fibrin yapıştırıcıların/hemostatiklerin insan gebeliği esnasında kullanımına ilişkin güvenliliği, 
kontrollü klinik çalışmalarda ortaya konulmamıştır. Deneysel hayvan çalışmaları, üreme, 
embriyo veya f ötüs gelişimi, gebeliğin ilerleyişi ve doğum öncesi ve sonrası gelişim 
bakımından güvenliliği değerlendirmek için yeterli değildir.  8 Hayvanlar üzerinde yapılan çalışmalar gebelik/embriyonal/fötal gelişim/doğum ya da doğum 
sonrası gelişim üzerindeki etkiler bakımından yetersizdir (Bkz. kısım 5.3). İnsanlara yönelik 
potansiyel risk bilinmemektedir.   
TISSEEL  LYO  gerekli  olmadıkça  gebelik  döneminde  kullanılmamalıdır. 
Parvovirüs B19 enfeksiyonu hakkında bilgi için bölüm 4.4'e bakınız. 
Laktasyon dönemi  
Fibrin yapıştırıcıların/hemostatiklerin emzirme esnasında kullanımına ilişkin güvenliliği, 
kontrollü klinik çalışmalarda ortaya konulmamıştır. Deneysel hayvan çalışmaları, üreme, 
embriyo veya f ötüs gelişimi, gebeliğin ilerleyişi ve doğum öncesi ve sonrası gelişim 
bakımından güvenliliği değerlendirmek için yeterli değildir. 
Doktorlar TISSEEL LYO’ yu reçete etmeden önce her hasta için potansiyel riskleri ve yararları 
dikkatle değerlendirilmelidir.  
Üreme yeteneği fertilite  
Hayvan üreme çalışmaları yürütülmemiştir. İnsanlardaki üreme yeteneği / fertiliteyi etkileyip 
etkilemediği bilinmemektedir.  
4.7. Araç ve makine kullanımı üzerindeki etkiler  
Geçerli değildir. 
4.8. İstenmeyen etkiler  
Fibrin yapıştırıcılar/hemostatiklerle  tedavi edilen lerde seyrek olguda hipersensitivite veya 
alerjik reaksiyonlar ( bunlarla sınırlı kalmamak kaydıyl a anjiyoödem, uygulama yerinde yanma 
ve batma, bradikardi, bronkospazm, titreme, dispne, geçici eritem  (flushing  (kızarma) ), yaygın 
ürtiker, baş  ağrısı,  kurdeşen, hipotansiyon, letarji, bulantı, kaşıntı, huzursuzluk, parestezi, 
taşikardi, göğüste  sıkışma , karıncalanma, kusma, hırıltı lı solunum  (wheezing ) dahil ) ortaya 
çıkabilir , anafilaktik reaksiyonlar ve anafilaktik şok ölümcül sonuçlar  içermiştir .  
İzole olgularda bu reaksiyonlar şiddetli anafilaksiye dönüşmüştür . Bu reaksiyonlar özellikle 
preparat ile tekrarlanan uygulamalarda ya da aprotinin ’e (bkz. bölüm 4.4) veya ürünün diğer 
herhangi bir bileşenine hipersensitivite gösterdiği bilinen hastalara uygulanıyorsa görülebilir.  
TISSEEL LYO ’nun tekrar eden uygulaması iyi tolere edilmiş olsa bile, TI SSEEL LYO’nun 
sonraki bir uygulaması ya da sistemik aprotinin uygulanması şiddetli bir anafilaktik reaksiyonla 
sonuçlanabilir.  
Seyrek olarak vakalarda fibrin yapıştırıcı/hemostatik ürünlerin bileşenlerine karşı antikor  
gelişebilir.  Aşırı duyarlılık reaksiyonları durumunda uygulama derhal kesilmelidir. 
TISSEEL LYO yumuşak doku enjeksiyonu, anafilaktoid reaksiyon ve / veya lokal doku hasarı riski taşır (bkz. Bölüm 4.4). 
Kazayla intravasküler enjeksiyon, tromboembolik olaylara  ve disse mine /yaygın intravasküler 
koagülasyona (DIC)  neden olabilir. Dahası anaf ilaktik reaksiyon riski bulunmaktadır ( Bkz. 
Bölüm 4.4).   
Bulaşıcı (geçiş gösteren ) ajanlar ı ile ilgili güvenlilik için bölüm 4.4’e bakınız. 
Bu bölümde sunulan advers reaksiyonlar, TISSEEL  LYO'nun güvenliliğini ve etki liliğini 
araştıran klinik çalışmalardan ve (aşağıdaki advers olay tablosunda 
p ile belirtilen) Baxter Fibrin 
Yapıştırıcılar ile olan pazarlama sonrası deneyimden elde edilmiştir. Klinik çalışmalarda, 
TISSE EL LYO kardiyak, vasküler ve total kalça replasman cerrahilerinde hemostaza ek olarak 
uygulanmış ya da karaciğer ve dalak cerrahisinde kullanılmıştır. Diğer klinik çalışmalar  9 arasında aksiller lenf düğümü diseksiyonu uygulanan hastalarda lenf damarlarının 
sızdırmazlığının sağlanması, kolon anastomozlarında sızdırmazlığın sağlanması ve posterior fossa girişimlerinde duramater sızdırmazlığının sağlanması yer almaktadır.  
Sıklık aşağıdaki kriterlere göre değerlendirilmiştir. Çok yaygın ( ≥1/10), yaygın ( ≥1/100 ila 
<1/10), yaygın olmayan ( ≥1/1.000 ila <1/100), seyrek ( ≥1/10.000 ila <1/1.000), çok seyrek 
(<1/10.000), bilinmiyor (eldeki verilerden hareketle tahmin edilemiyor).  
 
Sistem organ sınıfı (SOC)  Tercih Edilen MedDRA Terimi  Sıklık  
Enfeksiyonlar ve 
enfestasyonlar  Postoperatif yara enfeksiyonu  Yaygın  
Kan ve lenf sistemi 
hastalıkları  Artmış fibrin yıkım ürünleri  Yaygın olmayan  
Bağışıklık sistemi 
hastalıkları Aşırı duyarlılık reaksiyonları *  Bilinmiyor  
Anafilaktik reaksiyonlar *  Bilinmiyor  
Anafilaktik şok*  Bilinmiyor  
Parestezi  Bilinmiyor  
Bronkospazm  Bilinmiyor  
Hırıltılı solunum  Bilinmiyor  
Kaşıntı  Bilinmiyor  
Eritem  Bilinmiyor  
Sinir sistemi hastalıkları  Duyusal bozukluk  Yaygın  
Kardiyak hastalıklar  Bradikardi  Bilinmiyor  
Taşikardi  Bilinmiyor  
Vasküler hastalıklar  Aksiller ven trombozu **  Yaygın  
Hipotansiyon  Seyrek  
Hematom (NOS)  Bilinmiyor  
Arteriyel emboli  Bilinmiyor  
Hava embolisi ***  Bilinmiyor  
Serebral arter embolisi  Bilinmiyor  
Serebral enfarktüs **  Bilinmiyor  
Solunum, göğüs bozuklukları 
ve mediastinal hastalıklar  Dispne  Bilinmiyor  
Gastrointestinal hastalıklar  Bulantı  Yaygın olmayan  
Bağırsak tıkanması  Bilinmiyor  
Deri ve deri altı doku 
hastalıkları Döküntü  Yaygın  
Ürtiker  Bilinmiyor  
İyileşmede gecikme  Bilinmiyor   10 Kas-iskelet bozuklukları, bağ 
doku ve kemik hastalıkları  Bir ekstremitede ağrı  Yaygın  
Genel bozukluklar ve 
uygulama bölgesine ilişkin 
hastalıklar  Artmış vücut sıcaklığı  Yaygın  
Ağrı  Yaygın  
Prosedürel ağrı  Yaygın olmayan  
Kızarma  Bilinmiyor  
Ödem  Bilinmiyor  
Yaralanma, zehirlenme ve 
prosedürel komplikasyonlar  Seroma  Çok yaygın  
Anjiyoödem  Bilinmiyor  
* Anafilaktik reaksiyonlar ve anafilaktik şok, ölümcül  sonuçları da içermektedir. 
** Süperior petrosal sinüse intravasküler uygulamanın bir sonucu olarak.  
 ***Diğer fibrin yapıştırıcılarda olduğu gibi basınçlı hava veya gazlı cihazlar kullanırken oluşan yaşamı tehdit edici/ölümcül hava veya gaz embolisi; bu durum, sprey cihazının uygun olmayan (ör. Önerilenden daha yüksek bir basınçta ve doku yüzeyine yakın bir mesafeden) kullanımıyla ilişkili görünmektedir.  
 
Sınıf Reaksiyonları  
Fibrin yapıştırıcı/hemostatik sınıf ile ilişkili diğer advers reaksiyonlar şunları içerir: Basınçlı 
hava veya gaz içeren cihazları kullanırken hava veya gaz embolisi, sprey cihazının tavsiye edilenden daha yüksek basınçlarda ve doku yüzeyine yakın kullanımıyla ilgili olduğu 
görünmektedir. Uygulama yeri tahrişi, göğüste sıkıntı, üşüme, baş ağrısı, letarji, huzursuzluk 
ve kusma olarak ortaya çıkabilecek hipersensitivite reaksiyonları. 
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye Farmakovijila ns Merkezi (TÜFAM)’ne bildirmeleri gerekmektedir. (www.titck.gov.tr; e -posta: 
tufam@titck.gov.tr; tel: 0 800 314 00 08; faks: 0 312 218 35 99)  
 
4.9. Doz aşımı ve tedavisi  
Hiçbir doz aşımı vakası bildirilmemiştir.  
 5. FARMAKOLOJİK ÖZELLİKLER  
 
5.1. Farmakodi namik özellikler  
Farmakoterapötik grup: Kan ve kan oluşturan organlar, A ntihemorajik, K  vitamini ve diğer   
ATC kodu: B02BC 30  
Fibrin adezyon sistemi, fizyolojik kan pıhtılaşmasının son dönemini taklit eder. Fibrinojenin fibrin monomerleri ve fibrinopeptidlere parçalanmasıyla fibrinojenin fibrine dönüşümü gerçekleşir. Fibrin monomerleri bir  araya toplanır ve bir fibrin pıhtısı oluşur. Trombinin ve  11 kalsiyum iyonlarının birlikte etkisiyle Faktör XIII'den oluşan Faktör XIIIa, fibrin liflerinin 
çapraz bağlanmasıyla pıhtıyı  stabilize eder . 
Yarada iyileşme süreci ilerlerken, plazmin uyarısıyla fibrinolitik aktivite artar ve fibrinin fibr in 
yıkım ürünlerine dönüşümü başlar. Fibrinin proteolitik yıkımı anti -fibrinolitiklerce inhibe 
edilir. TISSEEL LYO bileşiminde bulunan aprotinin bir anti -fibrinolitik olarak pıhtının 
prematür yıkımını önler. 
Hemostazda etkinlik kardiyopulmoner cerrahi, dal ak cerrahisi ve nöroşirürjide gösterilmiştir.  
Tutunmayı/yapışmayı desteklemek için doku yapıştırıcı veya sütür desteği olarak kullanılır: 
Gastrointestinal anastomozlar ve serebro -omurilik sıvısı veya dura mater ile temasın olabileceği 
nöroşirürji prosedür leri dahil olmak üzere ameliyatlarda etkililik gösterilmiştir.  
Hemostaz, yapışma ve doku tutunmasını gösteren klinik çalışmalar en az 4.706 hasta ile 
gerçekleştirilmiştir. Bu çalışmalar hemostaz (n=1.300), gastrointestinal anastomozlar 
(n=1.114), nöroşirürji (n=511) dahil ancak bunlarla sınırlı olmamak üzere çok sayıda cerrahi 
uzmanlık, cerrahi prosedür ve uygulama tekniklerinde gerçekleştirilmiştir.  Çeşitli açık ve laparoskopik tekniklerle inguinal, femoral ve kesi fıtığı onarımı sırasında yama sabitleme de TISSEEL LYO’nun kullanımını göstermek üzere 2.625 hastada 21 açık ve 
karşılaştırmalı klinik çalışma yapılmıştır. TISSEEL LYO, halihazırda tercih edilen tüm cerrahi 
teknikler kullanılarak inguinal veya femoral fıtık onarımı sırasında yama sabitlemede zımbalar, 
çiviler veya sütürler kadar etkili olmuştur. TISSEEL LYO, nüks oranları ile değerlendirildiğinde, kesi fıtıklarının onarımında en az bunlar kadar etkili olmuştur. Ek olarak, kanıtlar, yama sabitleme yöntemleri arasında postoperatif komplikasyonlarda  fark olmadığını 
göstermiştir. Birçok çalışmada postoperatif ağrı düzeyi, TISSEEL LYO grubunda anlamlı olarak daha düşük bulunmuştur.  Kalp cerrahisi sırasında çocuklarda sınırlı deneyim mevcuttur (yaş 4- 134 ay: n=14).  
Etkililik, tamamen heparinize hastalarda da gösterilmiştir.  
 
5.2. Farmakokinetik özellikler  
Genel özellikler  
TISSEEL LYO  sadece epilezyonel kullanıma yöneliktir. İntravasküler uygula nması 
kontrendikedir. Dolayısıyla insanda intravasküler farmakokinetik çalışmalar yapılmamıştır. Değişik tür laboratuvar hayvanlarında farmakokinetik çalışmalar gerçekleştirilmemiştir.  
Fibrin yapıştırıcılar/hemostatikler  endojen fibrin ile aynı yolla fibrinoliz  ve fagositoz 
aracılığıyla metabolize olurlar.   
TISSEEL LYO’dan sistemik yararlanım yoktur.  
Emilim:  
Yerel olarak TISSEEL LYO uygulanan vücut bölgele rinden vücut sıvı ve dokularına  emilimi 
olmaz.  
 
Dağılım: 
Vücutta karaciğerden doğal olarak üretilen fibrinojen en yoğun olarak plazmada bulunur. Kan plazmasının yaklaşık %5'i fibrinojendir. Plazmadaki fibrinojen miktarı yaklaşık olarak 5 g/litre’dir. Fibrinojen sadece kan plazmasında değil, aynı zamanda çeşitli vücut sıvılarında da 
(lenf sıvısı, iltihabi sıvı birikintileri vb) bulunur.  Kanı pıhtılaştıran bir protein olan trombin normalde vücut sıvılarında bulunmaz. İhtiyaç halinde karaciğerde üretilen protrombinin enzimatik yıkımıyla oluşur ve fibrinojeni fibrine yani suda erimeyen haline dönüştürür   
 12 Aprotinin vücutta doğal olarak üretilmez ve bulunmaz. Sığır kaynaklı aprotinin intravenöz 
yoldan uygulandığında plazma yarılanma süresinin yaklaşık 150 dakika olduğu ve terminal yarılanma süresinin ise yaklaşık 10 s aat olduğu bilinmektedir. 
 
Biyotransformasyon:  
Trombinin etkisiyle fibrinojenin fibrine dönüşümü sonucu oluşmuş fibrin monomerleri biraraya 
toplanır ve fibrin pıhtısı oluşur. Fibrin liflerinin çapraz bağlanmasıyla sabitleşen pıhtıdaki fibrin 
ise daha sonra  yani pıhtıya artık gerek kalmadığı zaman fibrin yıkım ürünlerine dönüşür. 
Karaciğerde metabolize edilen fibrin yıkım ürünleri ise böbreklerden atılır. 
Vücuda dışarıdan uygulanan aprotinin lizozomal enzimler tarafından yavaş bir yıkıma uğrarlar.  
 
Eliminasy on: 
Fibrin yıkım ürünleri böbreklerden elimine olmaktadır. Tek bir intravenöz doz radyoaktif işaretli aprotinin uygulanması sonrası, radyoaktivitenin yaklaşık %25- 40 kadarı idrarla elimine edilmiştir. Bir milyon KIU aprotininin 30 dakikada 
infüzyonu sonras ı yaklaşık %2'si, 2 milyon KIU'luk daha yüksek bir doz aprotininin 30 
dakikada infüzyonu sonrası ise yaklaşık %9'u idrarla değişmeden atılmaktadır.  
5.3. Klinik öncesi güvenlilik verileri  
Özel uygulama yöntemi (genellikle tek, sadece istisnai durumlarda birkaç m L'lik tekrar eden 
uygulama) ve etki mekanizmasının (diğer organ ve dokulara sistemik etki ya da dağılım 
olmaksızın lokal etki) yanı sıra doğası gereği, TISSEEL LYO'nun kronik toksisite, karsinojenite, üreme ve gelişim toksisitesi veya immün stimülasyonu üzerine mevcut klinik öncesi güvenlilik verisi bulunmamaktadır. 
 
Sıçan ve tavşanlarda yapılan tek -doz toksisite çalışmalarında TISSEEL LYO akut toksisiteye 
neden olmamıştır. Ayrıca, uygun in vitro  testlerde hiçbir mutajenisite kanıtı görülmemiştir. 
Yapıştırıcı protein çözeltisi de mükemmel hücresel uygunluk ve non- sitotoksisite göstererek in 
vitro insan fibroblast kültürlerinde iyi tolere edilmiştir. Detaylı literatür incelemesi temel alındığında, çözücü/deterjan kalıntılarının TISSEEL LYO üzerindeki negatif etkisinin veya 
toksisitesinin ihmal edilebilir düzeylerde olduğu kabul edilmektedir.  
 
6. FARMASÖTİK ÖZELLİKLER  
6.1. Yardımcı maddelerin listesi  
Bileşen 1: Yapıştırıcı Protein Çözeltisi 
İnsan albumini  
L-Histidin  
Niyasinamid  
Polisorbat 80 (Tween 80)  
Sodyum sitrat dihidrat  
Enjeksiyonluk Su  
Bileşen 2: Trombin Çözeltisi  
İnsan albumini  
Sodyum klorür  
Enjeksiyonluk Su  
 6.2. Geçimsizlikler   13 Düşük pH trombin aktivitesini etkileyebileceğinden, oksidize selüloz içeren preparatlar 
TISSEEL LYO ile birli kte kullanılmamalıdır.  
Bu tıbbi ürün, bölüm 6.6'da belirtilenler dışında başka tıbbi ürünlerle karıştırılmamalıdır. 
 
6.3. Raf ömrü  
24 ay. 
6.4. Saklamaya yönelik özel tedbirler  
2-25°C’nin arasındaki sıcaklıklarda saklanmalıdır.  Dondurulmasından kaçınılmalıdır. Donmuş 
ürünler çözündürülerek kullanılmamalıdır. 
Işıktan korumak için orijinal ambalajında saklanmalıdır. TISSEEL LYO’nun kimyasal ve fiziksel stabilitesi, bileşenleri karıştırıldıktan sonra da oda 
sıcaklığı 37 ºC arasında  6 saat süreyle korunur (karıştırılan çözelti tekrar buzdolabına 
konmamalıdır).  
Mikrobiyolojik açıdan, yüzde yüz kontaminasyonu önleyici bir yöntemden emin olunmadığı 
müddetçe, ürün hemen kullanılmalıdır. Hemen kullanılmadığı durumlarda saklama zamanı ve koşulları kullanıcının sorumluluğundadır.   
 
6.5. Ambalajın niteliği ve içeriği  
Bütün bileşenler Avrupa Farmakopesi  gereksinimlerini karşılayan cam şişelere doldurulmuştur. 
Yapıştırıcı protein konsantresini içeren flakon içinde dönebilen manyetik bir pervane bulunur.  
Her TISSEEL LYO kutusu aşağıdaki bileşenleri içerir:  
- 1 flakon liyofilize Yapıştırıcı Protein Konsantresi (bileşen 1,  91 mg/mL  liyofilize insan 
fibrinojeni)  
- 1 flakon liyofilize İnsan Trombini (bileşen 2, 500 IU/mL  liyofilize insan trombini)  
- 1 flakon Aprotinin Çözel tisi (bileşen 1 için 3000 KIU/mL  sentetik aprotinin içeren çözücü)  
- 1 flakon Kalsiyum Klorür Dihidrat Çözeltisi (bileşen 2 için 40 mikro mol/mL  kalsiyum 
klorür dihidrat içeren çözücü)  
- Çözündürerek hazırlama  ve uygulama için bir kit  
Çözündürerek Hazırlama  ve Uygulama kit içeriği  
Çözündürerek hazırlama  ve uygulama kiti , steril olmayan alanda çözündürerek hazırlama  
için bir tek -steril takım -ekipman, steril alanda aplikasyon için de bir çift -steril- takım 
ekipman  içerir.  
Çözündürerek hazırlama  seti 2 adet tek kullanımlık iğne, 1 adet mavi çizgili tek kullanımlık 
enjektör ve 1 adet siyah çizgili tek kullanımlık enjektör içerir.  
Aplikasyon seti 2 tek kullanımlık iğne, 1 adet mavi çizgili tek kullanımlık enjektör, 1 adet 
siyah çizgili tek kullanımlık enjektör, 1 adet DUPLOJECT İki -Enjektör Klipsi, 2 birleştirme 
parçası ve 4 aplikasyon iğnesi içerir.  
Çözündürerek hazırlama  ve uygulama ayrıntıları için izleyen bölüme bakınız. 
Tek kullanımlıktır ve re -sterilize edilemez.  
  14 6.6. Tıbbi ürünlerden arta kalan maddelerin imhası ve diğer özel önlemler  
Genel  
TISSEEL LYO'yu uygulamadan önce, istenmeyen bölgelere doku yapışmasını önlem ek için, 
uygulanacak bölgenin dışında kalan tüm vücut alanlarının örtülmesine dikkat edilmelidir. 
TISSEEL LYO'nun eldiven ve cihazlara yapışmasını önlemek için, bu gereçleri temas 
öncesinde sodyum klorür çözeltisiyle ıslatın. 
Yapıştırılacak yüzeyler için b ir rehber olmak üzere: Bir paket TI SSEEL LYO 2 m L (1 m L 
yapıştırıcı protein çözeltisi artı 1 mL  trombin çözeltisi) en az 10 cm2’lik yüzeyler için yeterlidir.  
Doz, yapıştırılacak yüzeyin boyutuna göre değişmektedir.  
TISSEEL LYO'nun iki bileşeninin ayrı ayrı , birbirini takip eden uygulamasından 
kaçınılmalıdır.  
Kullanılmamış olan ürünler ya da atık materyaller “Tıbbi Atıkların Kontrol Yönetmeliği” ve 
“Ambalaj ve Ambalaj Atıklarının Kontrolü Yönetmeliği’ne uygun olarak imha edilmelidir. 
Hazırlama ve çözündürerek  hazırlama  
Fibrin yapıştırıcının bileşenlerinin çözündür erek hazırlanmasından önce bütün flakonların 
kauçuk tıpaları temizlenmelidir.  
Ürünle dezenfektanın direkt temasından kaçınılmalıdır (Bkz. Bölüm 4.5). 
 
I - Yapıştırıcı Protein Çözeltisinin (bileşen 1) çözündürerek  hazırlanması  
TISSEEL LYO tozu, yapıştırıcı protein çözeltisi oluşturmak için aprotinin çözeltisi ile çözün.  
TISSEEL LYO tozu, FIBRINOTHERM ısıtma ve karıştırma cihazı kullanarak (önerilen 
yöntem ) hazırlayın. Alternatif olarak, 33- 37°C sıcaklıkta steril su banyosu kullanın. 
 
FIBRINOTHERM cihazı kullanarak hazırlama:  
FIBRINOTHERM cihazı, 37°C'lik sabit bir sıcaklıkta kalmaktadır. Ayrıca, TISSEEL LYO tozu 
içeren her flakonda yer alan manyetik karışt ırıcıyı döndürerek, TISSEEL LYO tozun çözünme 
süresini kısaltır.  
• TISSEEL LYO toz ve aprotinin çözeltisi içeren flakonları FIBRINOTHERM cihazının 
uygun boşluklarına yerleştirin ve flakonları yaklaşık 3 dakika boyunca önceden ısıtın.  
• Çözündür erek hazırlama için steril kitte sunulan mavi ölçekli şırınga ve kanül kullanarak 
aprotinin çözeltisini TISSEEL LYO toz içeren flakona aktarın. TISSEEL LYO toz içeren 
flakonu FIBRINOTHERM cihazının karıştırma kutucuğuna yerleştirin (gerekiyorsa uygun 
bir adaptör kullanın) ve toz tamamen çözünene kadar karıştırın. Flakon ışığa karşı tutulduğunda hiçbir partikül görünmüyorsa çözündürerek  hazırlama  işlemi tamamlanmıştır. 
Eğer partikül mevcutsa, toz tamamen çözünene kadar çözeltiyi birkaç dakika boyunca 37°C'de karıştırmaya d evam edin. Çözünme tamamlandığında manyetik karıştırıcıyı 
kapatın.  Not: Gerektiğinden fazla karıştırmayın -  aşırı karıştırma, ürün kalitesine zarar verebilir!  
• Eğer hemen kullanılmayacaksa, yapıştırıcı protein çözeltisini karıştırmadan 37°C'de tutun. Homoj enliği sağlamak için, uygulamaya yönelik çift steril kitte sunulan mavi  15 ölçekli şırıngaya çekmeden önce yapıştırıcı protein çözeltisini kısa bir süreliğine 
karıştırın ya da döndürerek karıştırın. 
• Çözündürerek  hazırlanmış  yapıştırıcı protein çözeltisini fla kondan steril koşullar altında 
çekin.  
 Daha fazla bilgi için lütfen FIBRINOTHERM cihazının kullanım talimatlarına bakınız.  
 
Sıcak su banyosu kullanarak çözündürerek hazırlama : 
• TISSEEL LYO toz ve aprotinin çözeltisi içeren flakonları 33 -37°C sıcaklıktaki bi r su 
banyosunda yaklaşık üç dakika boyunca önceden ısıtın. (Asla 37°C'nin üzerinde ısıtmayın!)  
• Çözündürerek hazırlama için steril kitte sunulan mavi ölçekli şırınga ve kanül 
kullanarak aprotinin çözeltisini TISSEEL LYO toz içeren flakona aktarın.  
• TISSEEL LYO toz içeren flakonu 33 -37°C'deki su banyosuna bir dakikalığına geri alın.  
• Hafifçe döndürerek karıştırın ancak köpürt mekten olabildiğince kaçının. Ardından, 
flakonu su banyosuna geri koyun ve tam çözülme olup olmadığını periyodik olarak kontrol edin. Flakon ışığa karşı tutulduğunda hiçbir partikül görünmüyorsa çözündürerek hazırlama işlemi tamamlanmıştır. Eğer partikül mevcutsa, flakonu birkaç 
dakika boyunca 33 -37°C sıcaklıkta tutun ve tamamen çözünene kadar sallayın.  
• Tam çözünme sonrasında, eğer hemen kullanılmayacaksa yapıştırıcı protein çözeltisini 33-37°C sıcaklıkta tutun. Homojenliği sağlamak için, uygulamaya yöneli k çift steril 
kitte sunulan mavi ölçekli şırıngaya çekmeden önce yapıştırıcı protein çözeltisini kısa bir süreliğine döndürerek karıştırın. 
• Çözündürerek hazırlanmış olan yapıştırıcı protein çözeltisini flakondan steril koşullar 
altında çekin.  
 
Not: Çözündürerek hazırlama  için FIBRINOTHERM cihazı yerine su banyosu kullanırken 
kontaminasyondan kaçınmak için flakonu, özellikle de septumu, tamamen batırmamaya daima özen gösterin. 
 
II - Trombin Çözeltisinin (bileşen 2) hazırlanması  
Trombin çözeltisi oluş turmak için, trombin tozunu kalsiyum klorür  dihidrat  çözeltisinde çözün. 
Kalsiyum klorür  dihidrat  içeren flakon içeriğini trombin flakonuna aktarın. Çözündürerek 
hazırlama için, steril kitle gelen ikinci kanülü ve siyah ölçekli şırıngayı kullanın.  Liyofil ize maddeyi çözmek için hafifçe döndürerek karıştırın. Trombin çözeltisini ısıtmak için, 
ya FIBRINOTHERM cihazını ya da su banyosunu kullanın. Kullanana kadar trombin 
çözeltisini 33 -37°C sıcaklıkta tutun. Kullanmadan önce, uygulamaya yönelik çift steril ki tle 
gelen ikinci kanülü ve siyah ölçekli şırıngayı kullanarak trombin çözeltisini çekin.  Not: Bir bileşenin çözündürülerek hazırlanması  için kullanılmış olan şırınga ve kanülleri diğer 
bileşenin çözündür ülerek hazırlanması  için asla tekrar kullanmayın, çünkü bu işlem flakondaki 
veya şırıngadaki bileşenin erken katılaşmasına yol açacaktır.  
 
III - Çözündürerek hazırlanmış Fibrin Yapıştırıcı Bileşenlerinin kullanımı  
Her iki fibrin yapıştırıcı bileşen de çözündürerek hazırlandıktan  sonraki 4 sa at içinde 
kullanılmalıdır. Çözündürerek hazırlandıktan sonra çözeltileri soğutmayın ya da dondurmayın. 
  16 Uygulama:  
Yapıştırıcı protein ve trombin çözeltileri berrak veya hafifçe opalesan olmalıdır. Bulanık veya 
tortulu çözeltileri kullanmayın. Uygulama önce sinde çözülmemiş partiküller veya renk 
değişimi için çözündürerek hazırlanmış  ürünleri gözle kontrol edin.  
 Uygulama öncesinde TISSEEL LYO'yu 33- 37°C'de ısıtın. TISSEEL LYO, 37°C'nin üzerindeki 
sıcaklıklara ve mikrodalgaya maruz bırakılmamalıdır.  
 Uygulama  için, çözündürerek hazırlanmış  yapıştırıcı protein çözeltisi ve trombin çözeltisi 
içeren iki, tek kullanımlık şırıngayı DUPLOJECT iki şırınga klipsine yerleştirin ve bu düzeneği bir bağlantı parçasına ve uygulama kanülüne bağlayın. Tüm gerekli cihazlar, uygulamaya 
yönelik çift steril kitte sunulmaktadır.  
 
DUPLOJECT iki şırınga klipsinin ortak pompası, karıştırıldıkları ve sonra uygulandıkları uygulama kanülüne bağlantı parçası üzerinden iki yapıştırıcı bileşeninin eşit miktarlarının verilmesini sağlar.  
 
Kullanım talimatları 
 
 
• Protein çözeltisi ve trombin çözeltisi içeren iki şırıngayı yapıştırıcı klipse yerleştirin. Her iki şırınga da eşit hacimlerde doldurulmalıdır.  
• Her iki şırınganın ucunu sıkıca birleştiklerinden emin olarak bağlantı parçasına bağlayın. 
Güvenlik şeridini bağlayarak bağlantı parçasını DUPLOJECT iki şırınga klipsine 
sabitleyin. Güvenlik şeridinin yırtılması halinde yedek bağlantı parçasını kullanın. Bunlardan hiçbiri mevcut değilse, bağlantının sağlam ve sızıntısız olduğundan emin olmak için dikkat edilerek sis tem yine de kullanılabilir. 
• Uygulama kanülünü bağlantı parçasına takın. Uygulama kanülü tıkanabileceğinden gerçek uygulamaya başlayana kadar bağlantı parçasında ve uygulama kanülü içinde kalan 
havayı atmayın.  
• Karıştırılmış yapıştırıcı protein - trombin çöz eltisini alıcı yüzeye ya da yapıştırılacak 
parçaların yüzeyine uygulayın. 
 
Fibrin yapıştırıcı bileşenlerinin uygulanması yarıda kesilirse, kanülde hemen tıkanma meydana 
gelir. Böyle bir durumda, uygulamaya devam etmeden hemen önce uygulama kanülünü yenisiyle değiştirin. Bağlantı parçasındaki delikler tıkanırsa, pakette sunulan yedek bağlantı parçasını kullanın.  
 
 17 Not: Yapıştırıcı bileşenlerinin karıştırılmasından sonra fibrin yapıştırıcı, yüksek yapıştırıcı 
konsantrasyonu (500 IU/m L) sebebiyle saniyeler için de etki göstermeye başlar.  
 
Fibrin yapıştırıcı, örneğin endoskopik kullanım, minimal invazif cerrahi veya büyük veya erişmesi zor bölgelere uygulama için özellikle uygun olan ve BAXTER'in sunduğu diğer aksesuarlarla da uygulanabilir. Bu uygulama cihazları nı kullanırken, lütfen kullanım 
talimatlarına kesinlikle uyunuz. 
 
TISSEEL LYO uygulandıktan sonra, yeterli polimerizasyona ulaşmak için lütfen en az 2 
dakika bekleyin.  
 
Belirli uygulamalarda, taşıyıcı madde olarak ya da güçlendirme amacıyla kolajen örtü 
gibi biyo- uyumlu materyal kullanılır.  
 
 Sprey Uygulaması  
TISSEEL LYO sprey cihazı kullanarak uygulanırken, basınç ve dokuya mesafenin üretici 
tarafından önerilen aşağıdaki aralıklar dahilinde olduğundan emin olunmalıdır. 
 
TISSEEL LYO sprey uygulaması için önerilen basınç, mesafe ve cihazlar  
 
 
Cerrahi    
Kullanılacak 
sprey seti    
Kullanılacak 
aplikatör uçları   
Kullanılacak 
basınç regülatörü  Hedef 
dokuya önerilen 
mesafe   
Önerilen sprey basıncı  
 
 
Açık yara  Tisse el / Ar tiss 
Sprey Seti  
Geçerli değildir   
EasySpray  
 
10-15cm   
1,5-2,0 bar 
(21,5-28,5 
psi). Tisse el /  
Artiss Sprey 
Seti 10’lu 
ambalaj  Geçerli değildir   
EasySpray 
 
 
 
 
 
 
 
 
 
 
Lapar oskopi
k 
/ minimal 
invazif 
prosedürle
r  
 
      Geçerli değildir    
Duplospray  
MIS Aplikatör 
20cm  Duplospray  
MIS Regülatör    
 
 
 
 
 
 
 
 
 
2 – 5 cm   
 
 
 
 
 
 
 
 
 
1,2-1,5 b ar 
(18-22 psi) Duplospray  
MIS Regülatör 
NIST B11   
Duplospray  
MIS Aplikatör 
30cm  Duplospray  
MIS Regülatör  
Duplospray  
MIS Regülatör 
NIST B11   
Duplospray  
MIS Aplikatör 
40cm  Duplospray  
MIS Regülatör  
Duplospray  
MIS Regülatör 
NIST B11 
 
 Duplospray  
MIS Regülatör   18 Değiştirilebilir uç  Duplospray  
MIS Regülatör 
NIST B11 
 
TISSEEL LYO'yu sprey  şeklinde püskürtürken, kan basıncı, nabız, oksijen satürasyonu 
ve soluk sonu karbondioksit değerlerindeki değişimler, muhtemel hava veya gaz embolisi 
yönünden takip edilmelidir (Bkz. bölüm 4.2 ve 4.4). 
TISSEEL LYO'yu kapalı torasik ve abdominal alanlarda uygulamak için, DuploSpray MIS 
uygulayıcı ve düzenleyici sistemi önerilmektedir. Lütfen DuploSpray MIS cihazının talimatlar kılavuzuna  bakınız.  
7. RUHSAT SAHİBİ  
Baxter Turkey Renal Hizmetler A.Ş. 
Sarıyer -İSTANBUL  
 8. RUHSAT NUMARASI  
    2019/519 9. İLK RUHSAT TARİHİ/RUHSAT YENİLEME TARİHİ  
20/02/2019 10. KÜB’ÜN YENİLENME TARİHİ  
 
 
 