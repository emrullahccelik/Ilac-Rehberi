KISA ÜRÜN BİLGİSİ
1. BEŞERİ TIBBİ ÜRÜNÜN ADI
PENEREM 500 mg I.V. enjeksiyonluk/infüzyonluk çözelti hazırlamak için toz
Steril
2. KALİTATİF VE KANTİTATİF BİLEŞİM
Etkin madde:
Her bir flakon 500 mg meropeneme eşdeğer 570,50 mg meropenem trihidrat içerir.
Yardımcı madde(ler):
Sodyum karbonat anhidrus……104 mg
Yardımcı maddeler için 6.1’e bakınız.
3. FARMASÖTİK FORM
Enjeksiyonluk/infüzyonluk çözelti hazırlamak için toz
Sarımsı beyaz toz
4. KLİNİK ÖZELLİKLER
4.1. Terapötik endikasyonlar
PENEREM yetişkinlerde ve 3 aydan büyük çocuklarda, aşağıdaki enfeksiyonların tedavisinde
endikedir. (bkz. bölüm 4.4 ve 5.1)
 Hastane kökenli ve ventilatörle ilişkili pnömoni dahil ağır pnömoni
 Kistik fibrozisde bronko-pulmoner enfeksiyonlar
 Komplike idrar yolu enfeksiyonları
 Komplike intra-abdominal enfeksiyonlar
 İntra-partum ve post-partum enfeksiyonlar
 Komplike deri ve yumuşak doku enfeksiyonları
 Akut bakteriyel menenjit
Yukarıda listelenen enfeksiyonların herhangi birisi ile ilişkili olan ya da ilişkili olduğundan
şüphe edilen bakteriyemili hastaların tedavisinde.
PENEREM bakteriyel enfeksiyonun yol açtığından şüphe edilen ateşli nötropenik hastaların
tedavisinde kullanılabilir.
1 / 19Antibakteriyel ilaçların uygun şekilde kullanımına yönelik resmi kılavuzlar dikkate
alınmalıdır.
4.2. Pozoloji ve uygulama şekli
Pozoloji/uygulama sıklığı ve süresi:
Dozlama için aşağıda verilen tablolar genel tavsiyeleri içermektedir.
Uygulanan meropenem dozu ve tedavi süresi, tedavi edilen enfeksiyonun tipine, şiddetine ve
hastanın klinik cevabına göre belirlenmelidir.
Bilhassa daha az duyarlı bakteri türlerinin (örn. Enterobacteriaceae, Pseudomonas
aeruginosa, Acinetobacter türleri) neden olduğu enfeksiyonların bazılarının ya da çok ağır
enfeksiyonların tedavisinde erişkinler ve ergenlerde günde üç kez 2 g’a dek olan bir doz ve
çocuklarda günde üç kez 40 mg/kg’a dek olan bir doz uygun olabilir.
Böbrek yetmezliği olan hastalar tedavi edilirken dozlamada ilave hususların dikkate alınması
gereklidir (daha fazla bilgi için aşağıya bakınız).
Erişkinler ve ergenler
Enfeksiyon Her 8 saatte bir uygulanacak doz
Hastane kökenli pnömoni ve ventilatörle ilişkili 500 mg veya 1 g
pnömoni dahil ağır pnömoni
Kistik fibroziste bronko-pulmoner enfeksiyonlar 2 g
Komplike idrar yolu enfeksiyonları 500 mg veya 1 g
Komplike intra-abdominal enfeksiyonlar 500 mg veya 1 g
İntra-partum ve post-partum enfeksiyonlar 500 mg veya 1 g
Komplike deri ve yumuşak doku enfeksiyonları 500 mg veya 1 g
Akut bakteriyel menenjit 2 g
Febril nötropenik hastaların tedavisi 1 g
Uygulama şekli:
PENEREM, genellikle yaklaşık 15-30 dakika süren intravenöz infüzyon ile uygulanır. (bkz.
bölüm 6.2, 6.3 ve 6.6)
Alternatif olarak 1 g’a dek olan dozlar yaklaşık 5 dakika süren intravenöz bolus enjeksiyon ile
de verilebilir. Yetişkinlerde 2 g’a dek olan dozların intravenöz bolus enjeksiyon ile
uygulanmasını destekleyen kısıtlı güvenlilik verisi bulunmaktadır.
2 / 19Özel popülasyonlara ilişkin ek bilgiler:
Böbrek yetmezliği:
Kreatinin klerensi 51 ml/dakika’dan az olan erişkin ve ergen hastalarda doz aşağıda
belirtildiği gibi ayarlanmalıdır. Bu doz ayarlaması uygulamalarını 2 g’lık birim doz için
destekleyici sınırlı veri vardır.
Kreatinin klerensi Doz Uygulama sıklığı
(ml/dakika) (500 mg, 1 gram ve 2 gram
içeren birim dozlara göre,
yukarıdaki tabloya
bakınız)
26-50 1 birim doz 12 saatte bir
10-25 1/2 birim doz 12 saatte bir
<10 1/2 birim doz 24 saatte bir
Meropenem hemodiyaliz ve hemofiltrasyon ile temizlenir. Gerekli doz hemodiyaliz işleminin
tamamlanmasından sonra uygulanmalıdır.
Peritonal diyaliz uygulanan hastalarda belirlenmiş doz tavsiyeleri yoktur.
Karaciğer yetmezliği:
Karaciğer yetmezliği olan hastalarda doz ayarlaması gerekmez (bkz. bölüm 4.4).
Pediyatrik popülasyon:
3 aylıktan küçük çocuklar
Meropenemin 3 aylıktan küçük çocuklarda güvenliliği ve etkililiği belirlenmemiştir ve
optimal doz rejimi tanımlanmamıştır. Ancak kısıtlı farmakokinetik veriler, her 8 saatte bir 20
mg/kg’lık dozun uygun bir doz rejimi olabileceğini düşündürmektedir (bkz. bölüm 5.2).
3 ay-11 yaş arası ve vücut ağırlığı 50 kg’a dek olan çocuklar
Önerilen doz rejimleri aşağıdaki tabloda gösterilmiştir:
Enfeksiyon Her 8 saatte bir uygulanacak doz
Hastane kökenli pnömoni ve ventilatörle ilişkili 10 veya 20 mg/kg
pnömoni dahil ağır pnömoni
Kistik fibroziste bronko-pulmoner enfeksiyonlar 40 mg/kg
3 / 19Komplike idrar yolu enfeksiyonları 10 veya 20 mg/kg
Komplike intra-abdominal enfeksiyonlar 10 veya 20 mg/kg
Komplike deri ve yumuşak doku enfeksiyonları 10 veya 20 mg/kg
Akut bakteriyel menenjit 40 mg/kg
Febril nötropenik hastaların tedavisi 20 mg/kg
Vücut ağırlığı 50 kg’dan fazla olan çocuklar
Erişkin dozu uygulanmalıdır.
Böbrek fonksiyonu bozuk olan çocuklarla ilgili deneyim yoktur.
PENEREM genellikle yaklaşık 15-30 dakika süren intravenöz infüzyon ile uygulanır (bkz.
bölüm 6.2, 6.3 ve 6.6). Alternatif olarak, 20 mg/kg’a kadar PENEREM dozları yaklaşık 5
dakika intravenöz bolus olarak uygulanabilir. Çocuklarda 40 mg/kg dozda intravenöz bolus
enjeksiyon uygulanmasını destekleyen güvenlilik verileri sınırlıdır.
Geriyatrik popülasyon:
Böbrek fonksiyonu normal veya kreatinin klerensi değerleri 50 ml/dakika'dan yüksek olan
yaşlı hastalarda doz ayarlaması gerekli değildir.
Ürünün uygulama öncesindeki sulandırma talimatları için bölüm 6.6’ya bakınız.
4.3. Kontrendikasyonlar
Etkin madde veya bölüm 6.1’de listelenen yardımcı maddelerden herhangi birisine karşı aşırı
duyarlılık.
Diğer herhangi bir karbapenem antibiyotik ilaca karşı aşırı duyarlılık.
Diğer herhangi bir beta-laktam antibiyotik ilaca karşı (örn. penisilinler ya da sefalosporinler)
ciddi aşırı duyarlılık (örn. anafilaktik reaksiyon, ciddi deri reaksiyonu).
4.4. Özel kullanım uyarıları ve önlemleri
Bir hastanın kişiye özel tedavisinde, meropenemin seçiminde enfeksiyonun ağırlığı, diğer
uygun antibiyotiklere karşı direncin yaygınlığı ve karbapeneme dirençli bakterilere karşı
seçildiğindeki riskler gibi faktörler esas alınarak bir karbapenem antibiyotiğinin
kullanılmasının uygun olup olmadığı düşülmelidir.
4 / 19Enterobacteriaceae, Pseudomonas aeruginosa, Acinetobacter türlerinin direnci
Enterobacteriaceae, Pseudomonas aeruginosa, Acinetobacter türlerinin penemlere direnci
Avrupa Birliği içinde değişir. Hekimlere bu bakterilerin penemlere karşı yerel direnç
yaygınlığını dikkate almaları tavsiye edilir.
Aşırı duyarlılık reaksiyonları
Bütün beta laktam antibiyotiklerle olduğu gibi, ciddi ve nadiren ölümcül aşırı duyarlılık
reaksiyonları rapor edilmiştir (bkz. bölüm 4.3 ve 4.8).
Karbapenemlere, penisilinlere veya diğer beta-laktam antibiyotiklere karşı aşırı duyarlılık
öyküsü olan hastalar meropeneme karşı da aşırı duyarlı olabilirler. Meropenem ile tedaviye
başlamadan önce, hastaların geçmişinde beta-laktam antibiyotiklere aşırı duyarlılık
reaksiyonlarının olup olmadığı dikkatle soruşturulmalıdır.
Eğer ciddi alerjik reaksiyon oluşursa PENEREM kesilmeli ve gerekli önlemler alınmalıdır.
Meropenem alan hastalarda Stevens-Johnson Sendromu (SJS), toksik epidermal nekroliz
(TEN), eozinofili ve sistemik semptomların eşlik ettiği ilaç reaksiyonu (DRESS), eritema
multiforme (EM) ve akut generalize ekzantematöz püstüloz (AGEP) gibi şiddetli kutanöz
advers reaksiyonlar (SCAR) rapor edilmiştir (bkz. bölüm 4.8). Bu reaksiyonlara dair işaret ve
semptomlar oluşursa meropenem hemen kesilmeli ve alternatif bir tedavi düşünülmelidir.
Antibiyotik ilişkili kolit
Meropenem dahil hemen hemen bütün antibiyotiklerle antibiyotik ilişkili kolit ve
psödomembranöz kolit, rapor edilmiştir ve şiddeti hafiften yaşamı tehdit edici dereceye kadar
değişebilir. Bu nedenle meropenem tedavisi esnasında ya da sonrasında diyaresi olan
hastalarda bu tanı önemlidir (bkz. bölüm 4.8). Meropenem ile tedavinin kesilmesi ve
Clostridium difficile için özgün tedavi uygulanması düşünülmelidir.
Peristalzisi inhibe eden tıbbi ürünler verilmemelidir.
Nöbetler
Meropenem dahil karbapenemlerle tedavi esnasında nöbetler seyrek olarak bildirilmiştir (bkz.
bölüm 4.8).
5 / 19Hepatik fonksiyonun izlenmesi
Hepatik toksisite riski nedeniyle (kolestaz ve sitoliz ile hepatik disfonksiyon) meropenem ile
tedavi esnasında karaciğer fonksiyonu yakından izlenmelidir (bkz. bölüm 4.8).
Karaciğer hastalığı olanlarda kullanım: Önceden karaciğer bozukluğu olan hastalar
meropenem ile tedavi edilirken karaciğer fonksiyonu takip edilmelidir. Doz ayarlaması
gerekli değildir (bkz. bölüm 4.2).
Direk antiglobulin testi (Coombs testi) serokonversiyonu
Meropenem ile tedavi esnasında pozitif direkt veya indirekt Coombs testi oluşabilir.
Valproik asit/sodyum valproat/valpromid ile birlikte kullanım:
Meropenem ile valproik asit/sodyum valproat/valpromidin eş zamanlı kullanımı önerilmez
(bkz. bölüm 4.5).
PENEREM sodyum içerir.
Bu tıbbi ürün her “doz”unda 45,10 mg sodyum ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Probenesid hariç hiçbir tıbbi ürünle etkileşim çalışması yapılmamıştır.
Probenesid, aktif tübüler sekresyon için meropenemle yarışarak meropenemin böbreklerden
atılımını inhibe eder. Bunun sonucunda meropenem eliminasyon yarı ömrü ve plazma
konsantrasyonu artar. Probenesid ile birlikte meropenem verilirse dikkat edilmelidir.
PENEREM’in diğer ilaçların proteine bağlanması veya metabolizması üzerine potansiyel
etkisi çalışılmamıştır. Ancak PENEREM’in proteine bağlanması düşük olduğundan diğer
bileşiklerin plazma proteinleri ile yer değiştirmesine dayanan herhangi bir etkileşim
beklenmez.
Karbapenem ilaçlarla birlikte uygulandığında valproik asidin serum seviyelerinde düşüşler
bildirilmiştir. Yaklaşık iki gün içinde valproik asit düzeylerinde %60-100 oranında azalma ile
sonuçlanır. Hızlı başlangıç ve düşüşün artması nedeniyle karbapenem türevi ilaçlarla valproik
asit/sodyum valproat/valpromidin birlikte uygulanmasının yönetilmesi mümkün değildir ve
bundan dolayı birlikte kullanılmamalıdırlar (bkz. bölüm 4.4).
6 / 19Oral antikoagülanlar
Varfarin ile antibiyotiklerin eşzamanlı kullanımı antikoagülan etkilerini artırabilir. Oral olarak
antibakteriyel ilaçlarla birlikte varfarin dahil antikoagülan verilmiş olan hastalarda
antikoagülan etki artışına dair çok sayıda rapor bulunmaktadır. Risk enfeksiyonun altında
yatan sebebe, hastanın yaşı ve genel durumuna göre değişebilir. Bu yüzden INR (international
normalised ratio)’deki artışa antibiyotiğin katkısını değerlendirmek zordur. Antibiyotikler oral
antikoagülan bir ilaçla birlikte verildiğinde INR, uygulama esnasında sık sık ve uygulamadan
kısa bir süre sonra izlenmelidir.
Özel popülasyonlara ilişkin ek bilgiler:
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon:
Etkileşim çalışmaları sadece yetişkinlerde yapılmıştır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/ Doğum kontrolü (Kontrasepsiyon):
Veri bulunmamaktadır.
Gebelik dönemi
Meropenemin gebe kadınlarda kullanımına ilişkin veri yoktur veya sınırlı sayıdadır.
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. bölüm 5.3). Önlem olarak hamile kadınlarda kullanımından
kaçınılmalıdır.
Laktasyon dönemi
Düşük miktarlarda meropenemin insan sütüne geçtiği rapor edilmiştir. Meropenem tedavinin
anneye potansiyel faydası bebeğe olabilecek potansiyel riski geçmedikçe emziren kadınlarda
kullanılmamalıdır.
7 / 19Üreme yeteneği/Fertilite
PENEREM’in insanlar üzerindeki üreme yeteneğine ilişkin yeterli veri mevcut değildir.
Hayvan çalışmaları üreme toksisitesi ile ilintili direkt veya indirekt zararlı etkiler göstermez.
4.7. Araç ve makine kullanımı üzerindeki etkiler
Araç ve makine kullanımına etkisine dair herhangi bir çalışma yapılmamıştır. Ancak araç ve
makine kullanılırken, meropenem kullanımına bağlı baş ağrısı, parestezi ve konvülsiyon
görüldüğü hesaba katılmalıdır.
4.8. İstenmeyen etkiler
Meropenem tedavisi uygulanan 5.026 olguda 4.872 hastanın incelenmesinde en sık bildirilen
meropenem ilişkili advers reaksiyonlar diyare (%2,3), deri döküntüsü (%1,4), bulantı/kusma
(%1,4) ve enjeksiyon yerinde enflamasyondu (%1,1). En yaygın rapor edilen meropenem
ilişkili laboratuvar advers olayları trombositoz (%1,6) ve yükselen karaciğer enzimleriydi
(%1,5-4,3).
Advers ilaç reaksiyonları aşağıda sistem organ sınıflamasına ve sıklığa göre listelenmiştir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Yaygın olmayan: Oral ve vajinal kandidiyazis
Kan ve lenf sistemi hastalıkları
Yaygın: Trombositemi
Yaygın olmayan: Eozinofili, trombositopeni, lökopeni, nötropeni, agranülositoz, hemolitik
anemi
Bağışıklık sistemi hastalıkları
Yaygın olmayan: Anjiyoödem, anafilaksi (bkz. bölüm 4.3 ve 4.4)
Sinir sistemi hastalıkları
Yaygın: Baş ağrısı
Yaygın olmayan: Parestezi
8 / 19Seyrek: Konvülsiyon (bkz. bölüm 4.4)
Gastrointestinal hastalıklar
Yaygın: Bulantı, kusma, diyare, karın ağrısı
Yaygın olmayan: Antibiyotik ilişkili kolit (bkz. bölüm 4.4)
Hepato-biliyer hastalıklar
Yaygın: Transaminaz artışı, serumda alkalen fosfataz artışı, serumda laktat dehidrogenaz
artışı
Yaygın olmayan: Serumda bilirubin artışı
Deri ve deri altı doku hastalıkları
Yaygın: Deri döküntüsü, kaşıntı
Yaygın olmayan: Ürtiker, toksik epidermal nekroz, Stevens-Johnson Sendromu, eritema
multiforme
Bilinmiyor: DRESS Sendromu (Drug Reaction with Eosinophilia and Systemic Symptoms),
akut generalize ekzantematöz püstüloz (bkz. bölüm 4.4)
Böbrek ve idrar yolu hastalıkları
Yaygın olmayan: Kan kreatinin ve üre artışı
Genel ve uygulama bölgesine ilişkin hastalıklar
Yaygın: Enflamasyon, ağrı
Yaygın olmayan: Trombofilebit, enjeksiyon bölgesinde ağrı
Pediyatrik popülasyon:
PENEREM, 3 aydan büyük çocuklarda kullanılmaktadır. Sınırlı sayıdaki verilere göre
çocuklarda advers ilaç reaksiyonu artış riskine dair kanıt bulunmamaktadır. Elde edilen tüm
raporlar yetişkin popülasyonunda elde edilen veriler ile tutarlıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
9 / 19Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Böbrek yetmezliği olan hastalarda doz bölüm 4.2’de tanımlandığı şekilde ayarlanmazsa rölatif
aşırı doz olasıdır. Pazarlama sonrasında elde edilen sınırlı deneyim, doz aşımını takiben
oluşabilecek advers olayların 4.8'de tarif edilen advers olay profiline uyumlu olduğunu
göstermektedir ve genellikle şiddetleri hafif olup ilacın kesilmesi veya dozun azaltılması ile
giderilir. Doz aşımı tedavisi semptomatik olmalıdır.
Böbrek fonksiyonu normal bireylerde hızlı renal eliminasyon meydana gelecektir.
Meropenem ve metaboliti hemodiyalizle uzaklaştırılabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanım için antibakteriyeller, karbapenemler
ATC kodu: J01DH02
Etki mekanizması
Penisilin bağlayan proteinlere (PBP’ler) bağlanarak gram-pozitif ve gram-negatif bakterilerde
bakteri hücre duvarı sentezini inhibe etmek suretiyle bakterisidal aktivitesini gösterir.
Direnç mekanizması
Meropeneme karşı direnç aşağıdakilerden kaynaklanabilir:
1) Gram-negatif bakterilerin dış membranında permeabilitede azalma (porinlerin üretimindeki
azalma nedeniyle)
2) Hedef PBP’lere afinite azalması
3) Dış akış pompası bileşenlerinin artışı
4) Karbapenemlerle hidrolize olabilen beta-laktamazların üretimi.
Karbapeneme dirençli bakteriler sebebiyle oluşan lokalize enfeksiyon kümeleri Avrupa
Birliği’nde rapor edilmiştir.
Meropenem ve kinolon, aminoglikozit, makrolid ve tetrasiklin sınıfı ilaçlar arasında hedef
bazlı çapraz direnç yoktur. Ancak, bakteriler impermeabilite ve/veya dışa akış pompasının
dahil olduğu mekanizmalar söz konusu olduğunda antibakteriyel ilaçların bir sınıfına daha
fazla direnç gösterebilir.
10 / 19Sınır değerleri
MİK testi için Antimikrobiyal Duyarlılık Testi için Avrupa Komitesinin (EUCAST: European
Committee on Antimicrobial Susceptibility Testing) klinik sınır değerleri aşağıda verilmiştir.
Meropenem için EUCAST klinik MİK sınır değerleri (2013-02-11, v 3.1)
Organizma Duyarlılık (S) Direnç (R)
(mg/l) (mg/l)
Enterobacteriaceae ≤ 2 > 8
Pseudomonas türleri ≤ 2 > 8
Acinetobacter türleri ≤ 2 > 8
Streptococcus grup A, B, C ve G not 6 not 6
Streptococcus pneumoniae1 ≤ 2 > 2
Viridans group streptococci2 ≤ 2 > 2
Enterococcus türleri -- --
Staphylococcus türleri not 3 not 3
Haemophilus influenzae1,2 ve ≤ 2 > 2
Moraxella catarrhalis2
Neisseria meningitidis2,4 ≤ 0,25 > 0,25
Klostridiyum difficile dışında ≤ 2 > 8
Gram-pozitif anaeroblar
Gram-negatif anaeroblar ≤2 > 8
Listeria monocytogenes ≤ 0,25 > 0,25
Türle bağıntılı olmayan sınır ≤ 2 >8
değerleri5
1Menenjitte Streptococcus pneumoniae ve Haemophilus influenzae için meropenem sınır
değerleri 0,25 mg/l (Duyarlı) ve 1 mg/l (Dirençli).
2Yukarıdaki duyarlılık sınır değerlerinin üzerinde MİK değerleri olan izolatlar çok nadirdir
veya henüz rapor edilmemiştir. Bu tip herhangi bir izolatla tanıma ve antimikrobiyel
duyarlılık testleri tekrarlanmalıdır ve sonuç doğrulanırsa izolat referans bir laboratuvara
gönderilmelidir. Halihazırda dirençli sınır değerinin üzerindeki MİK değerleri ile doğrulanan
izolatın klinik cevabı hakkında kanıt elde edilene dek dirençli olarak bildirilmelidirler.
3Stafilokokların karbapenemlere duyarlılığı sefoksitin duyarlılığından kaynaklanır.
4Sadece menenjitle ilintili sınır değerleri.
11 / 195Türle bağıntılı olmayan sınır değerleri PK/PD verileri kullanılarak tayin edilir ve özgün
türlerin MİK dağılımı bağımsızdır. Sadece spesifik sınır değerleri olmayan organizmalar için
kullanılırlar. Türle bağıntılı olmayan sınır değerleri aşağıdaki dozajları esas almıştır:
EUCAST sınır değerleri, en düşük doz olarak meropenem 1000 mg x 3 günlük 30 dakikaya
dek intravenöz uygulama için tatbik edilir. 2 g x 3 günlük ağır enfeksiyonlar için dikkate
alınmalıdır ve I/R sınır değerine ayarlanır.
6Streptokok grupları A, B, C, ve G’nin beta-laktam duyarlılığı penisilin duyarlılığından
sonuçlandırılır.
-- = Duyarlılık testleri önerilmez; türler ilaçla tedavi için zayıf hedeftir. İzolatlar test
yapılmaksızın R (dirençli) olarak rapor edilebilir.
Edinilmiş direncin prevalansı coğrafi olarak değişken olabilir ve bilhassa ağır enfeksiyonlar
tedavi edilirken dirençle ilgili seçilmiş türlerin zamanı ve yerel bilgi istenebilir. Gerekirse, en
azından bazı enfeksiyonlarda ilacın yararlılığı şüpheli olduğunda uzman görüşü alınabilir.
Aşağıda listelenen patojenler klinik deneyimden ve tedavi kılavuzlarını esas alarak
belirlenmiştir.
Genel olarak duyarlı olan türler
Gram-pozitif aeroblar
Enterococcus faecalis$
Staphylococcus aureus (metisilin-duyarlı)£
Staphylococcus epidermidis dahil Stafilokok türleri (metisilin-duyarlı)
Streptococcus agalactiae (Grup B)
Streptococcus milleri grubu (S. anginosus, S. constellatus, ve S. intermedius) Streptococcus
pneumoniae
Streptococcus pyogenes (Grup A)
Gram-negatif aeroblar
Citrobacter freundii
Citrobacter koseri
Enterobacter aerogenes
Enterobacter cloacae
Escherichia coli
Haemophilus influenza
Klebsiella oxytoca
12 / 19Klebsiella pneumonia
Morganella morganii
Neisseria meningitidis
Proteus mirabilis
Proteus vulgaris
Serratia marcescens
Gram-pozitif anaeroblar
Clostridium perfringens
Peptoniphilus asaccharolyticus
Peptostreptococcus türleri (P. micros, P anaerobius, P. magnus dahil)
Gram-negatif anaeroblar
Bacteroides caccae
Bacteroides fragilis grup
Prevotella bivia Prevotella disiens
Edinilmiş direncin sorun olabildiği türler
Gram-pozitif aeroblar
Enterococcus faecium$†
Gram-negatif aeroblar
Acinetobacter species
Burkholderia cepacia
Pseudomonas aeruginosa
Doğal olarak dirençli organizmalar
Gram-negatif aeroblar
Stenotrophomonas maltophilia
Legionella türleri
Diğer mikro-organizmalar
Chlamydophila pneumoniae
Chlamydophila psittaci
13 / 19Coxiella burnetii
Mycoplasma pneumoniae
$ Doğal orta düzey hassasiyet gösteren türler
£ Tüm metisiline dirençli stafilokoklar meropenemede dirençlidir.
† Direnç oranı ≥ %50, bir veya daha fazla Avrupa Birliği ülkesinde
Ruam ve melioidoz: Meropenemin insanlardaki kullanımı in vitro B. mallei ve B.
pseudomallei duyarlılık verilerine ve sınırlı insan verisine dayanmaktadır. Hekimler ruam
hastalığının ve melioidozun tedavisinde ulusal ve uluslararası konsensüs belgelerine
başvurmalıdır.
5.2. Farmakokinetik özellikler
Genel özellikler
Sağlıklı gönüllülerde ortalama plazma yarı ömrü yaklaşık 1 saattir; ortalama dağılım hacmi
yaklaşık 0,25 l/kg (11-27 l) ve ortalama klerens 250 mg’da 287 ml/dk iken 2 g’da 205
ml/dk’ya düşer. İnfüzyon yolu ile 30 dakika boyunca verilen 500, 1000 ve 2000 mg’lık
dozların C değerleri sırasıyla yaklaşık 23, 49 ve 115 mcg/ml olup EAA değerleri olan
maks
39,3, 62,3 ve 153 mcg.s/ml ile uyumludur. Beş dakikalık infüzyondan sonra 500 ve 1000
mg’lık dozların C değerleri sırasıyla 52 ve 112 mcg/ml’dir. Böbrek fonksiyonu normal
maks
gönüllülere 8 saatte bir, çoklu dozlar uygulandığında meropenem birikmesi görülmez.
İntra-abdominal enfeksiyonlar için yapılan cerrahi girişim sonrası 8 saatte bir 1000 mg
meropenem uygulanan 12 hastanın dahil olduğu bir çalışmada C ve yarı ömür normal
maks
gönüllülerle mukayese edilebilirken dağılım hacmi daha fazla, 27 l’dir.
Dağılım:
Meropenemin ortalama plazma proteinine bağlanması %2 civarındadır ve konsantrasyona
bağlı değildir. Hızlı bir uygulamadan sonra (5 dakika veya daha az) farmakokinetikler
biyoeksponensiyaldir, ancak 30 dakikalık infüzyondan sonra daha az belirgindir. Meropenem
akciğer, bronşiyal salgılar, safra, serebrospinal sıvı, jinekolojik dokular, deri, fasya, kas ve
peritonal eksüdalar dahil bazı vücut sıvılarına ve dokulara iyi penetre olur.
14 / 19Biyotransformasyon:
Meropenem, mikrobiyolojik açıdan inaktif metabolit oluşturan beta laktam halkasının
hidrolizi ile metabolize olur. In vitro meropenem, imipenemle kıyaslandığında insanlardaki
dehidropeptidaz-I (DHP-I) ile hidroliz edilmeye karşı düşük duyarlılık gösterir ve DHP-1
inhibitörü ile birlikte uygulanması gerekmez.
Eliminasyon:
PENEREM öncelikli olarak değişmeden böbreklerden atılır. 12 saatte, uygulanan dozun
yaklaşık %70'i (%50-75) idrarla değişmeden atılır. Diğer bir %28’lik kısım ise mikrobiyolojik
olarak inaktif metabolit olarak atılır. Dozun sadece yaklaşık %2’si fekal eliminasyonla atılır.
Ölçülen renal klerens ve probenesid etkisi göstermiştir ki meropenem hem filtrasyona hem de
tübüler sekresyona maruz kalmaktadır.
Hastalardaki karakteristik özellikler
Böbrek yetmezliği:
Böbrek yetmezliğinde meropenem daha yüksek EAA ve daha uzun yarı ömür gösterir.
Sağlıklı gönüllülere (CrCL>80 ml/dk) nazaran Orta seviyede yetmezliği olan hastalarda
(CrCL 33-74 ml/dk) EAA 2,4 kat, ağır yetmezliği olanlarda (CrCL 4-23 ml/dk) 5 kat ve
hemodiyaliz hastalarında (CrCL<2 ml/dk) 10 kat artar. Mikrobiyolojik olarak inaktif halka
açılması ile oluşan metabolitin EAA’ı da böbrek yetmezliği olan hastalarda önemli oranda
artmıştır. Orta ve ileri seviyede böbrek yetmezliği olan hastalarda doz ayarlaması önerilir
(bkz. bölüm 4.2).
Meropenem hemodiyaliz ile uzaklaştırılır; hemodiyaliz boyunca klerens anürik hastalardan
yaklaşık 4 kat daha yüksektir.
Karaciğer yetmezliği:
Alkolik sirozu olan hastalarla yapılan bir çalışmada tekrarlayan dozlardan sonra karaciğer
hastalığının meropenemin farmakokinetikleri üzerine herhangi bir etkisi görülmemiştir.
Erişkin hastalar:
Böbrek fonksiyonu eşit sağlıklı gönüllülere nazaran farmakokinetik çalışmaların yürütüldüğü
hastalarda anlamlı farmakokinetik farklılıklar görülmemiştir. İntra-abdominal enfeksiyonu ya
da pnömonisi olan 79 hastadan elde edilen verilerle oluşturulan bir popülasyon modelinde
15 / 19kilo üzerine merkezi hacmin, kreatinin klerensi üzerine klerensin ve yaşın ilintili olduğu
gösterilmiştir.
Çocuklar:
Enfeksiyonu olan yenidoğan ve çocuklardaki farmakokinetikler 10, 20 ve 40 mg/kg
dozlarında erişkinlerdeki sırasıyla 500, 1000 ve 2000 mg dozları takiben elde edilen C
maks
değerlerine yakındır. Kıyaslama yapıldığında dozlar ve yarı ömürler arasında sabit
farmakokinetikler göstermiştir; bu tüm erişkinlerde gözlenene benzerdir; sadece çok küçük
bireylerde (<6 ay) t 1,6 saattir. Ortalama meropenem klerens değerleri 5,8 ml/dk/kg (6-12
1/2
yaş), 6,2 ml/dk/kg (2-5 yaş), 5.3 ml/dk/kg (6-23 ay) ve 4,3 ml/dk/kg (2-5 ay)’dır. Dozun
yaklaşık %60’ı 12 saat boyunca meropenem olarak idrarla atılır ve diğer bir %12’lik kısmı
metaboliti olarak atılır. Menenjitli çocuklarda BOS’daki meropenem konsantrasyonları,
bireyler arasında anlamlı değişkenlik olmasına rağmen mevcut plazma seviyelerinin yaklaşık
%20’sidir.
Anti-enfektif tedaviye ihtiyacı olan yenidoğanlardaki meropenem farmakokinetikleri
kronolojik yaşı ya da gebelik süresi daha fazla olan yenidoğanlarda, 2,9 saatlik bir genel
ortalama yarı ömrü ile daha büyük klerens göstermiştir. Monte Carlo simülasyonu bir
popülasyon PK modeline dayanarak 8 saatte bir 20 mg/kg’lık bir doz rejimi erken doğan
bebeklerin %95’inde ve normal süresinde doğanların %91’inde P. aeruginosa için %60
T>MİK değerini sağlayacağını göstermiştir.
Yaşlılar:
Sağlıklı yaşlı gönüllülerde (65-80 yaş) yapılan farmakokinetik çalışmalar, meropenemin
plazma klerensinde yaşla birlikte azalan kreatinin klerensiyle ilişkili bir azalma olduğunu ve
böbrek dışı klerensde daha küçük bir azalma olduğunu göstermiştir. Orta veya ileri seviyede
böbrek yetmezliği vakaları hariç yaşlı hastalarda doz ayarlaması gerekmez (bkz. bölüm 4.2).
Farmakokinetik/Farmakodinamik ilişki
Diğer betalaktam antibakteriyel ajanlara benzer şekilde, meropenem konsantrasyonlarının
MİK’i (T:zaman> MİK: Minimum İnhibisyon Konsantrasyonu) aştığı zaman, etkinlik ile en
iyi korele olduğu gösterilmiştir. Klinik öncesi modellerde meropenem, plazma
konsantrasyonları, dozlama aralığının yaklaşık % 40'ında enfekte organizmaların MİK’ini
aştığında etkinlik göstermiştir.
16 / 195.3. Klinik öncesi güvenlilik verileri
Hayvan çalışmaları meropenemin böbrekler tarafından iyi tolere edildiğini göstermiştir. Renal
tübüler hasar fare ve köpeklerde sadece 2000 mg/kg’lık ve üzerindeki dozlarda ve tek bir
uygulamadan sonra görülmüştür ve maymunlarda 7 günlük bir çalışmada 500 mg/kg’da
görülmüştür.
Meropenem genel olarak merkezi sinir sisteminde iyi tolere edilir. Akut toksisite
çalışmalarında etkiler kemirgenlerde 1000 mg/kg’ı aşan dozlarda görülmüştür. Meropenemin
I.V. LD50’si kemirgenlerde 2000 mg/kg'dan daha büyüktür.
Tekrarlanan dozlarla yapılan çalışmalarda (6 aya kadar) köpeklere 500 mg/kg doz
uygulandığında kırmızı hücre parametrelerinde hafif düşüşler dahil sadece minör etkiler
görülmüştür.
Geleneksel test kümesinde sıçanlarda 750 mg/kg’a dek ve maymunlarda 360 mg/kg’a dek
olan çalışmalarda herhangi bir mutajenik potansiyel kanıtı ve teratojenik potansiyel dahil
hiçbir üreme toksisitesi kanıtı yoktur. Yetişkin hayvanlar, genç hayvanlarla
karşılaştırıldığında, ikisi arasında meropeneme karşı artan bir hassasiyet kanıtı olmadığı
bulunmuştur.
İntravenöz formülasyon hayvan çalışmalarında iyi tolere edilmiştir.
Meropenemin tek metaboliti de hayvan çalışmalarında benzer toksisite profiline sahiptir.
6. FARMASÖTİK ÖZELLİKLER
6.1. Yardımcı maddelerin listesi
Sodyum karbonat anhidrus
6.2. Geçimsizlikler
PENEREM bölüm 6.6’da belirtilen infüzyon çözeltileri ile kullanılabilir.
PENEREM diğer ilaçlarla karıştırılmamalı veya diğer ilaçlara ilave edilmemelidir.
6.3. Raf ömrü
24 ay
6.4. Saklamaya yönelik özel tedbirler
25˚C altındaki sıcaklıklarda, kuru bir yerde ve ışıktan koruyarak saklayınız.
Dondurmayınız.
I.V. enjeksiyon ve infüzyon için taze hazırlanmış çözeltilerin kullanılması önerilir.
17 / 19Çözülmüş ürün hemen kullanılmalıdır, bununla birlikte ürün sulandırıldıktan sonra oda
sıcaklığında (25˚C) veya buzdolabında (5˚C) saklanabilir.
Rekonstitüsyon ve/veya ilk açılıştan sonraki saklama şartları ve süresi
Seyreltici 25˚C’de stabil kaldığı 5˚C’de stabil kaldığı saatler
saatler
Enjeksiyonluk su 2 12
Aşağıdakilerle hazırlanmış çözeltiler (1-20 mg/ml)
%0,9 sodyum klorür 4 24
%5 glukoz 1 4
% 10 glukoz 1 2
% 5 glukoz ve % 0,225 2 4
sodyum klorür
%0,9 sodyum klorür ve % 5 1 4
glukoz
% 5 glukoz ve % 0,15 1 6
potasyum klorür
% 2,5 mannitol intravenöz 2 16
infüzyon
% 10 mannitol intravenöz 1 8
infüzyon
%5 glukoz ve %0,02 sodyum 1 6
bikarbonat intravenöz
infüzyon
Hazırlanan meropenem çözeltisi dondurulmamalıdır.
6.5. Ambalajın niteliği ve içeriği
PENEREM, 25 ml kapasiteli bir adet renksiz Tip III cam flakon içerisinde kullanıma
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi atıklar kontrolü yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
18 / 19PENEREM yaklaşık 5 dakika süren intravenöz bolus enjeksiyon veya yaklaşık 15-30 dakika
süren intravenöz infüzyon ile spesifik uygun takdim şekilleri ile uygulanır.
Bolus intravenöz enfeksiyonla kullanılacak PENEREM steril enjeksiyonluk su ile
hazırlanmalıdır (250 mg meropenem için 5 ml). Bu yaklaşık 50 mg/ml’lik bir konsantrasyon
sağlar.
PENEREM intravenöz infüzyon uygun infüzyon sıvıları ile çözülebilir (50-200 ml).
PENEREM aşağıdaki infüzyon sıvıları ile kullanılabilir.
% 0,9’luk sodyum klorür çözeltisi
% 5 veya % 10’luk glukoz çözeltisi
% 5 glukoz çözeltisi ile % 0,02 sodyum bikarbonat
% 0,9 sodyum klorür ve % 5 glukoz
% 5 glukoz ile % 0,225 sodyum klorür çözeltisi
% 5 glukoz ile % 0,15 potasyum klorür çözeltisi
% 2,5 veya % 10 mannitol çözeltisi
PENEREM diğer ilaçları içeren çözeltilerle karıştırılmamalıdır.
Hazırlama ve uygulama sırasında standart aseptik teknik izlenmelidir.
Hazırlanmış çözeltiler kullanılmadan önce çalkalanmalıdır.
Bütün flakonlar tek kullanım içindir.
7. RUHSAT SAHİBİ
VEM İLAÇ San. ve Tic. A.Ş
Söğütözü Mahallesi 2177. Cadde
No:10B/49 Çankaya/ANKARA
8. RUHSAT NUMARASI
2020/115
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 22.05.2020
Ruhsat yenileme tarihi:
10. KÜB’ÜN YENİLENME TARİHİ
19 / 19