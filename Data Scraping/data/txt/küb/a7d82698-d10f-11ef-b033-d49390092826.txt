KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan
etkilerin nasıl raporlanacağını öğrenmek için 4. bölümün sonuna bakabilirsiniz.
1. BEŞERİ TIBBİ ÜRÜNÜN ADI
TRENDİN 250 mg sert kapsül
2. KALİTATİF VE KANTİTATİF BİLEŞİM
Etkin madde:
Her bir sert kapsül 250 mg trientin hidroklorür içerir.
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
Koyu yeşil renkli sert jelatin kapsüller.
4. KLİNİK ÖZELLİKLER
4.1. Terapötik endikasyonlar
D-Penisilamini tolere edemeyen wilson hastalığı vakalarının tedavisi için endikedir.
4.2. Pozoloji ve uygulama şekli
Uygulama sıklığı ve süresi:
Doz ve/veya doz aralıklarına ilişkin sistematik bir değerlendirme gerçekleştirilmemiştir. Ancak
sınırlı klinik deneyime göre TRENDİN için önerilen başlangıç dozu;
Çocuklarda : 500-750 mg/gün
Yetişkinlerde : 750-1250 mg/gün
Bu dozlar günde iki, üç ya da dört bölünmüş doz halinde uygulanmalıdır.
Maksimum doz;
12 yaş altı çocuklarda : 1500 mg/gün
Yetişkinlerde : 2000 mg/gün
1 / 10Günlük TRENDİN dozu yalnızca klinik yanıt yetersiz olduğunda veya serbest serum bakır
düzeyi sürekli 20 mcg/dL düzeyinde kaldığında arttırılmalıdır.
Optimum uzun dönemli idame dozu 6-12 aylık aralıklarla değerlendirilmelidir.
Uygulama şekli:
TRENDİN yemeklerden en az bir saat önce ya da en az iki saat sonra alınmalı ve herhangi bir
TRENDİN ile başka ilaç, besin ya da süt alımı arasında en az bir saat süre bırakılmalıdır.
Kapsülleri çiğnenmeden ya da açılmadan su ile bütün olarak yutulmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
TRENDİN kullanan ve böbrek yetmezliği olan hastalarda, semptomları ve bakır seviyeleri
düzenli olarak tıbbi gözetim altında tutulmalıdır. Bu hastalarda da böbrek fonksiyonlarının
yakından izlenmesi önerilir.
Genel olarak doz seçiminde dikkatli olunmalı ve hepatik, renal ve kardiyak fonksiyonlardaki
azalma, eş zamanlı hastalıklar ve diğer ilaçlar dikkate alınarak doz aralığının en alt sınırından
başlanmalıdır.
Pediyatrik popülasyon:
TRENDİN’in çocuklarda etkililik ve güvenliliğini değerlendiren kontrollü çalışmalar
yapılmamıştır. Altı yaşına kadar olan çocuklarda klinik olarak kullanılmış ve herhangi bir yan
etki bildirilmemiştir.
Geriyatrik popülasyon:
TRENDİN ile gerçekleştirilen klinik çalışmalara ≥ 65 yaşında yeterli sayıda hasta
katılmadığından, bu yaş grubundaki yanıtın genç hastalara göre daha farklı olup olmadığı
bilinmemektedir. Diğer bildirilen klinik deneyim yaşlı ve daha genç hastalarda yanıt
farklılıklarını belirlemek için yeterli değildir.
4.3. Kontrendikasyonlar
Etkin madde veya yardımcı maddelerden herhangi birine karşı aşırı duyarlılığı olan hastalarda
kontrendikedir.
4.4. Özel kullanım uyarıları ve önlemleri
Trientin romatoid artrit ya da sistinüri tedavisinde D-penisilamin için bir alternatif olarak endike
değildir. Penisilinamine bağlı sistemik lupus eritematozus trientin tedavisine geçildiğinde
iyileşme gözlenmeyebilir. Trientin serum demir düzeylerini düşürdüğü bulunmuş olan bir
şelasyon ajanıdır ve etki mekanizması muhtemelen demir emiliminin azalmasına bağlıdır. Bazı
vakalarda demir takviyesi gerekebilir ve demir takviyesinin gün içinde trientinden farklı bir saatte
verilmesi gerekir.
2 / 10Kalsiyum ya da magnezyum içeren antasidlerin trientinin etkililiğini değiştirdiğine dair bir bulgu
olmasa da, bu iki ilacı ayrı uygulamak uygun bir yaklaşımdır (yani antasidlerin yemekten
sonra alınması gerekir).
Trientin ve penisilamin kombinasyonu bir avantaj sağlamaz.
Bir trientin formülasyonu kullanan hastada başka bir trientin formülasyonu kullanmaya
başlamadan önce, trientin bazında ifade edilen dozlar eşdeğer olamayacağı için dikkatli olunması
önerilmektedir.
Trientin ve çinko kombinasyonu önerilmez. Eşzamanlı kullanımla ilgili sınırlı veri vardır ve
belirli bir doz önerisi yapılamaz.
İzleme
Trientin alan hastalar, düzenli tıbbi gözetim altında tutulmalı ve dozu optimize etmek için
semptomların ve bakır seviyelerinin uygun olduğunun kontrolü için izlenmelidir (bkz. Bölüm
4.2).
İdame tedavisinin amacı serumdaki serbest bakır seviyelerini kabul edilebilir sınırlar içinde
tutmaktır. Tedaviyi izleme için en güvenilir endeks, toplam bakır ve seruloplazmin-bağlı bakır
(serumdaki normal serbest bakır seviyesi genellikle 100 ila 150 mikrogram/L) arasındaki fark
kullanılarak hesaplanan serumsuz bakırın belirlenmesidir.
Tedavi sırasında idrardan bakır atılım ölçümü yapılabilir. Şelasyon tedavisi, idrardaki bakır
seviyesinde artışa yol açtığından, bu veri vücuttaki fazla bakır yükünün doğru bir yansımasını
verebilir/vermeyebilir, ancak tedaviye uyumun kontrolü için yararlı bir ölçü olabilir.
Daha önce D-penisilamin ile tedavi edilen hastalarda, trientin ile sonraki tedavi sırasında
lupus benzeri reaksiyonlar bildirilmiştir, ancak trientin ile nedensel bir ilişkisi olup olmadığını
belirlemek mümkün değildir.
Trientin dahil olmak üzere bakır şelatörleri ile tedavi edilen Wilson hastaları arasında
nörolojik kötüleşme bildirilen vakalar vardır. Daha önceden nörolojik semptomları olan
hastalarda bu etkinin daha belirgin olması mümkündür. Hastaların bu bulgu ve belirtiler
açısından yakından izlenmesi ve önerilen terapötik doza ulaşmak için doz titrasyonu uygulanması
önerilir.
4.5. Diğer tıbbi ürünlerle etkileşimler ve diğer etkileşim şekilleri
TRENDİN emilimini bloke edebildiğinden dolayı genellikle mineral takviyeleri ile birlikte
alınmamalıdır.
Özellikle çocuklarda ve doğurgan çağdaki veya gebe kadınlarda demir eksikliği gelişebilir;
Wilson hastalığı için önerilen düşük bakırlı diyet de demir eksikliğine neden olabilir.
3 / 10Gerektiğinde kısa kürler halinde demir verilebilir; ancak demir ve TRENDİN birbirlerinin
emilimini engellediklerinden TRENDİN ve demir alımı arasında iki saat ara bırakılmalıdır.
TRENDİN’in yemeklerden en az bir saat önce ya da en az iki saat sonra alınması ve başka
herhangi bir ilaç, besin ya da süt alımıyla TRENDİN alımı arasında 1 saat bırakılması
önemlidir. Böylelikle maksimum emilim sağlanır ve gastrointestinal sistemde metallerin
bağlanması nedeniyle ilacın inaktive olma olasılığı azalır.
Bununla birlikte, hiçbir gıda etkileşimi çalışması yapılmamıştır ve bu nedenle, sistemik trientine
maruz kalma üzerindeki gıda etkisinin kapsamı bilinmemektedir.
Kalsiyum veya magnezyum antasitlerin trientinin etkililiğini değiştirdiğine dair kanıt
olmamasına rağmen, ayrı ayrı alınması doğru bir uygulamadır.
Karbonik anhidraz inhibitörü diüretikler trientinin serum konsantrasyonunu düşürebilir, tedavi
boyunca serum konsantrasyonları izlenmelidir.
Özel popülasyonlara ilişkin ek bilgiler:
Özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Çocuk doğurma potansiyeli olan kadınların tedavi süresince etkili doğum kontrol yöntemi
kullanmaları önerilir.
Gebelik dönemi
Gebe kadınlarda trientin kullanımına dair sınırlı miktarda veri bulunmaktadır.
Hayvanlar üzerinde yapılan çalışmalar, muhtemelen trientine bağlı bakır eksikliğinin bir sonucu
olan üreme toksisitesini göstermiştir.
Her hastada tedavinin yarar ve riskleri dikkatle değerlendirilmeden ürün gebelikte
kullanılmamalıdır. Dikkate alınması gereken faktörler arasında hastalığın kendisine bağlı riskler,
mevcut alternatif tedavilerin riskleri ve trientinin olası teratojenik etkileri bulunmaktadır.
Bakır, büyüme ve mental gelişim için gerekli olduğundan, fetusta bakır eksikliği oluşmamasını
sağlamak için doz ayarlaması yapılmalı; olası fetal bozuklukları saptamak ve gebelik boyunca
annedeki serum bakır düzeylerini değerlendirmek için hastalar gebelik boyunca izlenmelidir.
Trientin dozu serum bakır düzeylerini normal aralıkta koruyacak şekilde ayarlanmalıdır. Trientin
4 / 10ile tedavi edilen annelerin doğurduğu bebekler gerektiğinde serum bakır ve serüloplazmin
düzeyleri açısından izlenmelidir.
Laktasyon dönemi
İlacın insan sütüne geçip geçmediği bilinmemektedir. Pek çok ilaç insan sütüne geçtiği için,
emziren annelerde TRENDİN ile tedavi sırasında dikkatli olunmalıdır.
Trientin ile tedavi edilen annelerin doğurduğu bebekler gerektiğinde serum bakır ve
serüloplazmin düzeyleri açısından izlenmelidir.
Üreme yeteneği/Fertilite
TRENDİN ile üreme yeteneği ve fertilite üzerine insanlarda yapılan klinik çalışma
bulunmamaktadır.
4.7. Araç ve makine kullanımı üzerindeki etkiler
TRENDİN’in araç ve makine kullanma yeteneği üzerindeki etkileri için herhangi bir çalışma
yapılmamıştır.
4.8. İstenmeyen etkiler
İstenmeyen etkiler aşağıda sistem organ sınıfına göre listelenmiştir. Sıklıklar şu şekilde
tanımlanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Kan ve lenf sistemi hastalıkları:
• Bilinmiyor: Demir eksikliği anemisi
Sinir sistemi hastalıkları:
• Bilinmiyor: Distoni, myastenia gravis, nörolojik bozulma
Gastrointestinal hastalıkları:
• Yaygın: Bulantı
• Bilinmiyor: Duodenit, kolit (ciddi kolit dahil), gastrit, aşırı duyarlılık: sabit ilaç
erüpsiyonu
Deri ve derialtı doku hastalıkları:
• Yaygın olmayan: Deri döküntüsü, kaşıntı, eritem
• Bilinmiyor: Ürtiker
Kas-iskelet bozukluklar, bağ doku ve kemik hastalıkları
5 / 10• Bilinmiyor: Kas spazmı, sistemik lupus eritematoz
Araştırmalar:
• Bilinmiyor: Aplastik anemi, pansitopeni, sideroblastik anemi (geri dönüşümlü)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Herhangi bir zamanda çok fazla kullanılması veya yanlışlıkla yutulması durumunda
kaygılanmaya gerek yoktur. 30 gram trientin hidroklorür almış olan erişkin bir kadında
görünürde olumsuz bir etki ile karşılaşılmamıştır. Doz aşımı konusunda başka bir veri mevcut
değildir.
Uzun süreli yüksek dozda tedavi, bakır eksikliğine ve geri dönüşümlü sideroblastik anemiye
neden olabilir. Aşırı tedavi ve fazla bakırın uzaklaştırılması, idrardan bakır atılımı ve
seruloplazmin bağlı olmayan bakır değerleri kullanılarak izlenebilir. Dozu optimize etmek veya
gerekirse tedaviyi düzenlemek için yakın takip gereklidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer sindirim kanalı ve metabolizma ürünleri - Çeşitli sindirim
kanalı ve metabolizma ürünleri.
ATC kodu: A16AX12
Trientin dihidroklorür tuzu, 1969 yılında D-penisilamine alternatif bir bakır şelatörü olarak
tanıtılmıştır. Trientin, bakır ile stabil kompleksler oluşturarak veya bağırsaktaki bakır emilimini
azaltarak bakır düzeylerini azaltmak için ikili bir etki mekanizmasına sahiptir. Trientin
hidroklorür bilinen diğer şelatör ajanlardan farklı kendine özgü bir yapısı olan oral bir
şelatördür. Bakır, demir ve çinko dahil ağır metallerle böbreklerden atılan stabil şelatlar
oluşturur. Trientinin atılımına paralel olarak üriner bakır, demir ve çinko konsantrasyonlarının
tümü artar. Bakır trientinin yapısındaki 4 azotla tek düzlemli halka şeklinde stabil bir kompleks
oluşturur (Kodama ve ark., 1997). İdrarla olan bakır atılımı doza bağımlıdır. Asetiltriednin
şelasyon kapasitesi düşük olmasına rağmen, hem trientin hem de metaboliti olan asetiltrien
bakırla şelat yapar. Trientin idrar yoluyla bakır atılımını artırmasının yanı sıra, bağırsaklardan
bakır aborbsiyonunu da azaltır.
6 / 105.2. Farmakokinetik özellikler
Genel özellikler
Emilim
Oral uygulamayı takiben trientinin emilimi Wilson hastalığı olan hastalarda düşük ve
değişkendir. Trientinin farmakokinetik profili, sağlıklı erkek ve dişi deneklerde tek bir oral dozda
450, 600 mg ve 750 mg trientinden sonra değerlendirilmiştir. Trientinin plazma seviyeleri,
uygulamanın ardından hızla yükseldi, 1,25 ila 2 saat sonra medyan pik seviyesine ulaşmıştır.
Trientin plazma konsantrasyonu daha sonra başlangıçta hızlı bir şekilde, ardından daha yavaş bir
eliminasyon fazı ile çok fazlı bir şekilde azaldı. Genel farmakokinetik profiller erkeklerde ve
kadınlarda benzerdi, ancak erkeklerde daha yüksek trientin vardı.
Trientin oral yoldan kullanılır. Biyoyararlanımı yaklaşık %6-18’dir; gastrointestinal kanalda
metal bağlayarak olası bir inaktivasyonunu minimalize etmek için aç karnına alınır.
Besinler, süt, ilaçlar ve mineral destekleri gastrointestinal kanalda trientin ile kompleks
oluşturabilir ve absorbsiyonunu önleyen ve kompleksler oluşturabilirler.
Dağılım
Trientilin hidroklorürün vücuttaki dağılımına ilişkin fazla bir bilgi bulunmamaktadır.
Klinik dışı otoradyografi çalışmaları, karaciğer ve böbreklerde trientin dağılımının plazma
konsantrasyonlarından daha yüksek olduğunu ve dozun 1 saat sonrası en yüksek konsantrasyonda
olduğunu göstermektedir.
Biyotransformasyon
Klinik dışı metabolizma verileri, trientinin düşük oral biyoyararlılığının, gastrointestinal
sistemden emildikten sonra hızlı metabolizmaya bağlı olduğunu ve asetillenmiş metabolitlerin
oluşumuna yol açtığını göstermektedir. Trientin iki ana asetillenmiş metabolitleri, 1-N-
asetiltrietilentetramin (veya asetiltrien) ve 1-N-10-N-diasetiltrietilentetramin, trientinin genel
bakır şelatlama aktivitesine katkıda bulunduğu düşünülmektedir, ancak bu katkının kapsamı
bilinmemektedir. Sıçan, tavşan ve köpek çalışmalarında plazma eliminasyon yarı ömürleri 0.5 ve
3 saat arasındadır.
Eliminasyon
Gerek trientin ve gerekse metabolitleri olan 1-N-asetiltrietilentetramin (veya asetiltrien) ve 1- N-
10-N-diasetiltrietilentetramin idrarla atılırlar. İdrarla atılan trientin miktarı verilen dozun yaklaşık
%1’i ve yine idrarla atılan asetiltrien metabolitinin miktarı verilen dozun yaklaşık
%8’i kadardır. Ana ilaç idrarda en fazla alınmasını izleyen ilk 6 saatte görülürken, asetiltrien
atılımı en az 26 saat sonra görülür.
Emilmeyen trientin dışkı ile elimine edilir.
7 / 10Doğrusallık/doğrusal olmayan durum:
Veri yoktur
5.3. Klinik öncesi güvenlilik verileri
Hayvanlarda gerçekleştirilen çalışmalarda trientin hidroklorürün hem normal hem de bakır-
yüklenmiş sıçanlarda kupriüretik aktivitesi olduğu görülmüştür. Genellikle trientin hidroklorürün
idrarda bakır atılımı üzerindeki etkisi ekimolar dozlarda penisilamine benzerdir; ancak bir
çalışmada anlamlı ölçüde daha düşük etki gözlenmiştir.
İnsanlardaki Çalışmalar
En az bir yıl süreyle penisilamin tedavisi uygulanmış bazı hastalarda penisilamin ve trientin
hidroklorür ile farklı zamanlarda renal klirens çalışmaları gerçekleştirilmiştir. Tedavisiz
dönemde ve 500 mg’lık tek doz penisilamin ya da 1.2 g trientin hidroklorürden sonra altı saatlik
bakır atılım hızları belirlenmiştir. Bakır için ortalama idrar atılım hızları aşağıdaki gibi
bulunmuştur.
Bazal atılım hızı Test dozu atılım hızı
Hasta sayısı Tek doz tedavi
(μg Cu ++/6 sa) (μg Cu ++/6 sa)
6 Trientin 1.2 g 19 234
4 Penisilamin 500 mg 17 320
Daha önce şelasyon ajanlarıyla tedavi edilmemiş hastalarda da benzer bir karşılaştırma
yapılmıştır:
Bazal atılım hızı Test dozu atılım hızı
Hasta sayısı Tek doz tedavi
(μg Cu ++/6 sa) (μg Cu ++/6 sa)
8 Trientin 1.2 g 71 1326
7 Penisilamin 500 mg 68 1074
Bu sonuçlar, molar bazda penisilaminden daha az güçlü veya daha etkili olsa da, trientinin
Wilson hastalığında kupriüretik bir ajan olarak etkili olduğunu göstermektedir. Radyoaktif
işaretli bakır kullanılan bir çalışmada da, bu ilaçların vücuttaki farklı bakır havuzlarına karşı
seçicilik gösterdikleri ve bu nedenle farklı kupriüretik etkilerde bulunabildikleri gösterilmiştir.
Trientin ile elde edilen klinik öncesi veriler klinik çalışmalarda gözlenmeyen advers reaksiyonlar
göstermiştir ancak klinik maruziyet seviyelerine benzer seviyelerde maruziyet yaşayan
hayvanlarda ve klinik kullanımla olası olarak aşağıdaki gibi klinik kullanımlarda görülmüştür:
Tekrarlayan doz toksisitesi
İçme suyuna uygulanan farelerde, trientin, akciğer interstitium ve karaciğer periportal yağ
8 / 10infiltrasyonunun iltihaplanma sıklığının arttığını göstermiştir. Erkeklerin dalağında hematopoetik
hücre proliferasyonu görülmüştür. Erkeklerde böbrek ve vücut ağırlıkları, böbrek sitoplazmik
vakuolizasyon sıklığı gibi azalmıştır. NOAEL, erkekler için yaklaşık 92 mg/kg/gün, kadınlar için
99 mg/kg/gün olarak belirlenmiştir. 26 hafta boyunca 600 mg/kg/gün'e kadar oral trientin verilen
farelerde, histopatoloji, alveolar duvarın fibrozisi ile birlikte fokal kronik interstisyel
pnömoninin doza bağlı bir insidansını ve ciddiyetini ortaya koymuştur. Akciğerdeki mikroskobik
değişiklikler kalıcı bir enflamatuar reaksiyonun veya alveoler hücrelerde kalıcı toksik etkinin
göstergesi olarak kabul edilmiştir. Trientinin tahriş edici özellikleri olduğu dikkate alındığında,
gözlenen kronik interstisyel pnömonitin, trientinin bronşiyol epitel hücreleri ve alveoler
pnömositlerde birikmesi üzerine sitotoksik etkisi ile açıklandığı tahmin edilmektedir. Bu bulgular
geri dönüşümlü değildi. NOAEL, kadınlar için 50 mg/kg/gün olarak kabul edilmiştir, erkekler
için belirlenmemiştir.
Günde 300 mg/kg/güne kadar oral trientin dozu alan köpekler, tekrarlı doz toksisite
çalışmalarında bakır tükenmesine bağlı nörolojik ve/veya kas-iskelet klinik semptomları
(anormal yürüyüş, ataksi, zayıf uzuvlar, vücut titremeleri) göstermiştir. NOAEL 50 mg/kg/gün
olarak belirlenmiştir, erkeklerde yaklaşık 4 ve kadınlarda 17, insan terapötik maruziyetlerine
karşı güvenlik sınırları ile sonuçlanmıştır.
Genotoksisite
Genel olarak, trientin, Ames testi ve memeli hücrelerinde genotoksisite testleri dahil olmak
üzere in vitro genotoksisite çalışmalarında pozitif etkiler göstermiştir. In vivo olarak, trientin, fare
mikronükleus testinde negatiftir.
Üreme ve gelişimsel toksisite
Kemirgenler hamilelik boyunca trientin içeren bir diyet ile beslendiklerinde, resorbsiyon sıklığı
ve dönemdeki anormal fetüslerin sıklığı doza bağlı bir artış göstermiştir. Bu etkiler muhtemelen
trientine bağlı bakır ve çinko eksikliğinden kaynaklanmaktadır.
Lokal tolerans
In silico (bilgisayar ortamında) verilerinde, trientinin tahriş edici ve hassaslaştırıcı özellikler
gösterdiğini tahmin edilmektedir. Kobay maksimizasyon testlerinde duyarlılık potansiyeli için
pozitif sonuçlar bildirilmiştir.
6. FARMASÖTİK ÖZELLİKLER
6.1. Yardımcı maddelerin listesi
• Stearik asit
• Kapsül içeriği;
-Jelatin (sığır kaynaklı)
-İndigo-FD&C mavi 2 (E132)
-Titanyum dioksit (E171)
-Sarı demir oksit (E172)
9 / 106.2. Geçimsizlikler
Geçerli değil.
6.3. Raf ömrü
24 ay
6.4. Saklamaya yönelik özel tedbirler
2°C – 8°C arasında buzdolabında ve orijinal ambalajında saklayınız.
6.5. Ambalajın niteliği ve içeriği
TRENDİN, içerisinde 100 adet kapsül içeren alüminyum contalı kapak ile oksijen ve nem
bariyerli şişede kullanıma sunulur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Farma-Tek İlaç San. ve Tic. A.Ş.
Şerifali Mah. Bayraktar Bulvarı Beyan Sk.
No: 12 34775
Ümraniye/İstanbul
8. RUHSAT NUMARASI
2023/11
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 24.01.2023
Ruhsat yenileme tarihi: -
10. KÜB’ÜN YENİLENME TARİHİ
-
10 / 10