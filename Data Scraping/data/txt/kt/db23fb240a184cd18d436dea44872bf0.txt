1 / 7   
KULLANMA TALİMATI  
 
 
FERSİNOL 100 mg/5 ml oral çözelti 
Ağızdan alınır.  
 
• Etkin madde: 1 oral flakon (5 m l) 100 mg elementer demire eşdeğer 339,65 mg  demir  
III hidroksit polimaltoz kompleksi  içerir. 
• Yardımcı maddeler: Sükroz, %70 sorbitol, sodyum metil para hidrokibenzoat , sodyum 
propil para hidroksibenzoat,  krema esansı , sodyum hidroksit, hidroklorik asit ve saf  su. 
 
 
 
Bu Kullanma Talimatında : 
 
1. FERSİNOL nedir ve ne için  kullanılır?  
2. FERSİNOL’ü kullanmadan önce dikkat edilmesi  gerekenler  
3. FERSİNOL nasıl  kullanılır?  
4. Olası yan etkiler nelerdir?  
5. FERSİNOL’ün  saklanması  
 
Başlıkları yer almaktadır.  
 
1. FERSİNOL nedir ve ne için  kullanılır?  
FERSİNOL, demir III hidroksit polimaltoz kompleksi içeren ve ağızdan kullanılan 
solüsyondur. Her bir FERSİNOL oral flakonu (5 m l), 100 mg elementer demire eşdeğer 
demir III hidroksit polimal toz kompleksi  içerir. 
FERSİNOL her kutuda her biri bir içimlik (5 m l) 20 adet flakon içerir.  Bu ilacı kullanmaya başlamadan önce bu  KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını  saklayınız.  Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza  danışınız.  
• Bu ilaç kişisel olarak sizin için reçete edilmiştir, başkalarına  vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı  söyleyiniz.  
• Bu talimatta yazılanlara  aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  2 / 7  FERSİNOL kanda kırmızı kan hücrelerinin içindeki demirin azaldığı kansızlık 
durumlarında kullanılır.  
FERSİNOL’ ün yapısındaki demir, hidroksit polimaltoz moleküller i birleştirilerek 
kompleks bir molekül haline getirilirmiştir. FERSİNOL değişik kökenli tüm demir  
eksiklikleri ile demir eksikliğine bağlı gelişen kansızlığın tedavisi ile hastalıktan 
korunmada kullanılır.  
 
2. FERSİNOL’ ü kullanmadan önce dikkat edilmesi gerek enler 
FERSİNOL’ ü aşağıdaki durumlarda  KULLANMAYINIZ:  
• Eğer sizde demir yüklenmesi (hemokromatozis, hemosideroz)  varsa, 
• Eğer demire ya da içerdiği yardımcı maddelerden herhangi birine karşı aşırı 
duyarlılığınız var  ise, 
• Eğer demir kullanımı bozukluğunuz (kurşun anemisi, sidero -akrestik anemi) ve 
“Akdeniz Anemisi” (talasemi) hastalığınız var ise,  
• Ciddi karaciğer ve böbrek hastalığınız  varsa, 
• İlerleyici ve kronik eklem iltihabınız varsa,  
• Düzenli olarak devamlı kan transfüzyonu (kan nakli) gerektiren durumla rınız varsa, 
• HIV infeksiyonunuz var ve demir eksikliğine bağlı aneminiz klinik olarak 
kesinleştirilmemişse,  
• Eğer demir eksikliğine bağlı olmayan aneminiz (hemolitik anemi) var ise 
kullanmayınız.  
 
FERSİNOL’ ü aşağıdaki durumlarda DİKKATLİ KULLANINIZ  
• Düzenli olarak devamlı kan transfüzyonu (kan nakli) gerektiren durumlarınız  varsa. 
• Mide ülseriniz varsa FERSİNOL kullanılıp kullanılmayacağına doktorunuz karar  
verecektir.  
• Ağızdan alınan demir ilaçlarının kullanımı sırasında dışkının rengi koyulaşabilir, bu 
durum normal olup herhangi bir önlem  gerektirmez.  
• Dışkıda gizli kan aranması sırasında yanılgıya neden olmaz. Bu nedenle bu 
inceleme sırasında tedavinin kesilmesine gerek  yoktur. 
• Alkolizm ve bağırsaklardan demirin emilimini bozan hastalıklarda dikkatli 
kullanılm alıdır. 3 / 7  • Çeşitli hastalıklara veya kansere bağlı gelişen kansızlıkta, alınan demir karaciğerde 
depolanır ve ancak hastalıkların ve kanserin tedavisini takiben karaciğerden 
ayrılarak kullanılır hale gelir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
FERSİNOL’ ün yiyecek ve içecek ile kullanılması  
FERSİNOL yemeklerle birlikte veya yemeklerden sonra alınmalıdır.  
Kalsiyum içeren ilaçlarla birlikte alınmamalıdır. Arada en az 2 saat süre bırakılmalıd ır. 
Benzer şekilde süt ve süt ürünleri ile aynı anda alınmaması önerilir.  
C vitamininin demir emilimini arttırdığı bilinmektedir.  
 
Hamilelik  
İlacı kullanmadan önce doktorunuza veya eczacınıza danışınız.  
FERSİNOL hamilelikte demir desteği olarak kullanılabilir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
FERSİNOL emzirme döneminde kullanılabilir.  
 
Araç ve makine kullanımı  
Araç ve makine kullanımı üzerinde hiçbir etkisi yoktur.  
 
FERSİNOL’ ün içeriğinde bulunan bazı yardımcı maddeler hakkında önemli 
bilgiler 
FERSİNOL, kristalleşmeyen sorbitol %70 ve sukroz içermektedir. Eğer daha önceden 
doktorunuz tarafından bazı şekerlere karşı intoleransınız (dayanıksızlığınız) olduğu 
söylenmişse bu tıbbi ürünü almadan önce doktorunuzla temasa geçiniz.  
 4 / 7  FERSİNOL, içerdiği sodyum metil para hidroksibenzoat  ve sodyum propil 
parahidroksibenzoat  nedeniyle alerjik reaksiyonlara (muhtemelen gecik miş) neden olabilir.  
  
Diğer ilaçlar ile birlikte kullanımı  
C vitamininin demir emilimini artırdığı bilinmektedir.  
 
Levotroksin içeren ilaçların demir ile birlikte alındığında emilimi bozulduğundan, iki ilacın 
en az 4 saat ara verilerek alınması gerekmekte dir. 
 
Eğer reçeteli ya da reçetesiz herhangi bir ilacı şu anda kullanıyorsanız veya son 
zamanlarda kullandınız ise lütfen doktorunuza veya eczacınıza bunlar hakkında bilgi 
veriniz. 
 
3. FERSİNOL nasıl  kullanılır?  
Uygun kullanım ve doz/uygulama sıklığı için talimatlar:  
FERSİNOL’ ü daima tam olarak doktorunuzun söylediği şekilde alınız. Emin değilseniz 
doktorunuz veya eczacınız ile kontrol etmelisiniz. Bu ilaç size reçete edilmiştir. 
Başkalarına vermeyiniz. Semptomları sizinkilerle aynı bile olsa onlara zarar  verebilir. 
 
Gizli demir eksikliği : Günde yarım veya 1 flakon FERSİNOL (50 -100 mg) 
Ciddi demir eksikliği : Günde 2 -3 defa 1 flakon FERSİNOL (200 -300 mg) 
Tedavi süresi, kansızlığın derecesine ve kırmızı kan hücresi sayısının normalleşmesine 
bağlıdır. Belirgin demir eksikliğinde normal kan değerlerine ulaşmak ortalama 3 -5 aylık 
tedavi ile olur. Gizli demir eksikliğinde tedavi süresi 1 -2 aydır. 
 
Demir depolarını doldurmak için, kan parametrelerinin (Hb, Hct, eritrosit sayısı) normale 
dönüşünden yaklaşık 1 ay sonr asına kadar tedavi sürdürülmelidir.  
 
• Uygulama yolu ve metodu:  
FERSİNOL sadece ağızdan kullanım içindir.  
 
• Değişik yaş grupları: 
Çocuklarda  kullanımı:  
FERSİNOL’ ün 12 yaşın altındaki çocuklarda, şu anda rutin kullanım için bir dozaj 5 / 7  rejimi tavsiye etmek için yeterli veri mevcut değildir.  
 
Yaşlılarda kullanımı:  
Yetişkinler için belirlenmiş olan doz uygulanır.  
 
• Özel kullanım durumları: 
Böbrek/Karaciğer  yetmezliği:  
FERSİNOL’ ü ciddi karaciğer ve böbrek hastalıklarında kullanmayınız.  
 
Eğer FERSİNOL’ ün etkisinin çok  güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla FERSİNOL kullandıysanız:  
6 yaş altı çocuklarda demir içeren ürünlerin yanlışlıkla alınması/yutulması fatal (ölümcül) 
zehirlenmelere yol açar. Bu nedenle bu ilaçları çocukların erişemeyeceği yerlerde 
saklayınız, Aşırı dozda alındığında doktorunuzu ya da zehir danışmayı derhal arayınız.  
 
FERSİNOL’de n kullanmanız gerekenden fazlasını kullanmışsanız bir doktor veya eczacı il e 
konuşunuz.  
 
FERSİNOL’ ü kullanmayı unutursanız:  
Unutulan dozları dengelemek için çift doz almayınız.  
Unutulan dozu atlayınız ve bir sonraki dozu almanız gereken saatte alınız.  
 
FERSİNOL ile tedavi sonlandırıldığında oluşabilecek etkiler:  
Bulunmamaktadır.  
 
4. Olası yan etkiler  nelerdir?  
Tüm ilaçlar gibi, FERSİNOL’ ün içeriğinde bulunan maddelere duyarlı olan kişilerde yan 
etkiler olabilir.  
Yan etkiler aşağıdaki kategorilerde gösterildiği şekilde sınıflandırılmıştır: 
Çok yaygın: 10 hastanın en az birinde görüleb ilir. 
Yaygın: 10 hastanın birinden az, fakat 100 hastanın birinden fazla görülebilir.  6 / 7  Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek: 1.000 hastanın birinden az, fakat 10.000 hastanın birinden fazla görüle bilir. 
Çok seyrek: 10.000 hastanın birinden az görülebilir. 
Bilinmiyor: Eldeki verilerden hareketle tahmin edilemiyor.  
 
Aşağıdakilerden biri olursa FERSİNOL’ ü kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümün e başvurunuz:  
• Eller, ayaklar, bilekler, yüz, dudakların şişmesi ya da özellikle ağız veya boğazın 
yutmayı veya nefes almayı zorlaştıracak şekilde  şişmelerinde.  
• Şiddetli döküntü. 
 
Bunların hepsi çok ciddi yan etkilerdir.  
Eğer bunlardan sizde mevcut ise, sizin FERSİNOL’ e karşı alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
Seyrek: 
• Göğüste ya da boğazda ağrı (özellikle  yutarken),  
• Kanlı dışkı (kırmızı ya da siyah renk), 
Bilinmiyor:  
• Mide bulantısı, 
• İshal, 
• Kusma, 
• Kabızlık, 
• Karında rahatsızlık  hissi, 
• Midenizde yanma  hissi, 
• Hazımsızlık,  
• İdrar ve dışkı renginde  değişiklik,  
• Hafif karın  ağrısı, 
• Baş ağrısı. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  7 / 7  Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etkileri Bildirimi” ikonuna tıklayarak 
ya da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın  güvenliliği hakkında daha fazla bilgi edinilmesine katkı sağlamış 
olacaksınız.  
5. FERSİNOL’ ün saklanması:  
FERSİNOL’ ü çocukların göremeyeceği,  erişemeyeceği yerlerde ve ambalajında saklayınız.  
25°C altındaki oda sıcaklığında saklayınız.  
 
Son kullanma tarihi g eçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca  belirlenen toplama sistemine  veriniz. 
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra FERSİNOL’ ü kullanmayınız . 
 
Eğer üründe ve/veya ambalajında  bozukluklar  fark ederseniz  FERSİNOL’ ü kullanmayınız.  
 
Ruhsat sahibi : World Medicine İlaç San. ve Tic.  A.Ş.  
                                             Bağcılar, İstanbul  
 
Üretim yeri  : World Medicine İlaç San. ve Tic.  A.Ş. 
                                             Bağcılar, İstanbul  
 
 
Bu kullanma talimatı 28.10.2023  tarihinde onaylanmıştır.  