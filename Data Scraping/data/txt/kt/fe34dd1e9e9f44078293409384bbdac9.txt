1 / 7  KULLANMA  TALİMATI  
 
SALOFALK® 4g/60 g rektal  süspansiyon  
Rektal uygulanır . 
 
• Etkin  madde:  Her bir rektal  süspansiyon,  etkin  madde  olarak  4 g mesalazin içerir.  
• Yardımcı  madde(ler):  Karbomer  974 P, potasyum  asetat,  potasyum  metabisülfit 
(E224), sodyum benzoat (E 211), disodyum edetat, saf su, ksantan gam.  
 
 
 
Bu Kullanma  Talimatında:  
1. SALOFALK® nedir  ve ne için kullanılır?  
2. SALOFALK®’ı kullanmadan  önce  dikkat  edilmesi  gerekenler  
3. SALOFALK® nasıl  kullanılır?  
4. Olası  yan etkiler  nelerdir?  
5. SALOFALK®’ın saklanması  
 
Başlıkları  yer almaktadır.  
 
1. SALOFALK® nedir  ve ne için kullanılır?  
 
SALOFALK®’ın etkin  maddesi  mesalazin  olup,  her bir rektal  süspansiyonda  4 g etkin  madde 
bulunmaktadır.  
 
SALOFALK® “aminosalisilik  asit ve benzeri  ilaçlar”  diye adlandırılan  ve “intestinal 
antienflamatuvar” grubuna dahil bir ilaçtır. Bu ilaçlar kalın bağırsaktaki iltihabı önler.  
 
SALOFALK® karton  kutu içinde  7 adet yeşil  koruyucu  LDPE  kapak  ile yuvarlak  beyaz  akordeon 
biçimli LDPE şişe olarak piyasaya sunulmaktadır.  
 
SALOFALK® aşağıdaki  durumlarda  kullanılır:  
 
• Doktorlar tarafından ülseratif kolit olarak bilinen kalın bağırsağın (kolon) iltihaplanması ile 
oluşan hastalığın akut (ani başlangıçlı) ataklarının tedavisinde kullanılır.  
 
 
 
 
 
 
 
 Bu ilacı kullanmaya  başlamadan  önce  bu KULLANMA  TALİMATINI  dikkatlice  okuyunuz, 
çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete  edilmiştir,  başkalarına  vermeyiniz  
• Bu ilacın  kullanımı  sırasında,  doktora  veya hastaneye  gittiğinizde  doktorunuza  bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız.  2 / 7  2. SALOFALK® ’ı kullanmadan  önce  dikkat  edilmesi  gerekenler 
SALOFALK® ’ı aşağıdaki durumlarda KULLANMAYINIZ  
Eğer,  
 
• Mesalazine, salisilik aside, asetilsalisilik asit (örn. Aspirin®) gibi salisilatlara ya da ilacın diğer 
bileşenlerinden herhangi birine karşı bilinen aşırı duyarlılığınız (alerjiniz) varsa,  
• Ciddi böbrek  veya  karaciğer  hastalığınız varsa.  
 
SALOFALK®’ı aşağıdaki  durumlarda  DİKKATLİ  KULLANINIZ  
Eğer;  
▪ Özellikle  bronşiyal  astım  olmak  üzere,  akciğer  ile ilgili  sorununuz  varsa,  
▪ Mesalazin  ile ilgili  bir madde  olan sülfasalazine  karşı  geçmişte  aşırı  duyarlılık  hikâyeniz  
varsa,  
▪ Karaciğer  fonksiyonlarınızda  bozukluk  bulunuyorsa,  
▪ Böbrek  fonksiyonlarınızda  bozukluk  bulunuyorsa,  
▪ Mesalazin  kullandıktan sonra ciddi bir deri döküntüsü veya deride soyulma, kabarma ve/veya 
ağız yaraları geliştiyse.  
 
Mesalazin, tuvalet suyunda sodyum hipoklorit li ağartıcı  (çamaşır suyu)  ile temas ettikten sonra 
idrarda kırmızı - kahverengi renk değişikliğine neden olabilir. Mesalazin ve ağartıcı arasındaki 
kimyasal reaksiyonla ilgilidir ve zararsızdır.  
 
Ek önlemler:  
Tedavi sırasında hekiminiz sizi  yakın tıbbi gözetim altında tutacak tır ve size düzenli olarak kan ve 
idrar tahlilleri yap ılacaktır.  
 
Mesalazin kullanımı ile böbrek taşları gelişebilir. Belirtiler, karın yanlarında ağrı ve idrarda kan  
içerebilir. Mesalazin ile tedavi sırasında yeterli miktarda sıvı içtiğinize dikkat ediniz.  
 
Mesalazin  tedavisi ile ilişkili olarak eozinofilinin ve sistemik semptomların birlikte  eşlik  ettiği ilaç 
reaksiyonu (DRESS), Stevens -Johnson sendromu (SJS), toksik epidermal nekroliz  (TEN) dahil 
ciddi cilt reaksiyonları bildirilmiştir . Bölüm 4'te açıklanan bu ciddi cilt reaksiyonlarıyla ilgili 
belirtilerden herhangi birini fark ederseniz, mesalazin kullanmayı bırakınız ve derhal tıbbi yardım 
isteyiniz.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
SALOFALK®’ın yiyecek  ve içecek  ile kullanılması  
SALOFALK®’ın yiyecek  ve içecekler  ile etkileşimi  bilinmemektedir.  
 
Hamilelik  
Hamile  iseniz,  hamile  olduğun uzu düşünüyorsanız  veya  hamile  kalmayı  planlıyorsanız,  ilacı 
kullanmadan önce doktorunuza veya eczacınıza sorunuz . 
 
Hamileliğiniz esnasında SAL OFALK®’ı sadece doktorunuz önerdiyse kullanınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 3 / 7  Emzirme  
İlacı kullanmadan  önce  doktorunuza  veya eczacınıza  danışınız.  
 
Emzirme dönemi sırasında da etkin madde ve metabolitleri anne sütüne geçebileceğinden dolayı 
sadece doktorunuzun talimatı üzerine kullanmalısınız.  
 
Araç  ve makine  kullanımı  
Salofalk®’ın araç ve makine  kullanma  yeteneği  üzerinde  etkisi  yoktur  ya da ihmal  edilebilir 
düzeydedir.  
 
Salofalk®’ın içeriğinde bulunan bazı yardımcı maddeler hakkında önemli bilgiler 
SALOFALK® 0,2808  g potasyum  metabisülfit  içerir.  Bu nedenle,  özellikle  astım  hastasıysanız  veya 
alerji  öykünüz  varsa,  nadir  olarak  şiddetli  aşırı duyarlılık  reaksiyonları  ve bronkospazma  (bronşların 
daralması) neden olabilir.  
 
SALOFALK® 0,06 g sodyum  benzoat  içerir . Bu nedenle  deriye,  göze  ve mukoz  membranlarına  
hafif derecede irritan (tahriş edici) olabilir.  
 
Diğer  ilaçlar  ile birlikte  kullanımı  
Bu ilacın  etkinliğinde  değişikliğe  neden  olabildiğinden  (karşılıklı  etkileşim),  aşağıdaki  ilaçları 
kullanıyorsanız hekiminizi bilgilendiriniz.  
 
- Azatiyoprin,  6-merkaptopürin  veya  tioguanin  (bağışıklık  sistemi  hastalıklarının  tedavisinde 
kullanılan ajanlar)  
- Kanın  pıhtılaşmasını  önleyen  ilaçlar  (tromboza  karşı  kullanılan  ilaçlar  ya da kan inceltici  ilaçlar, 
örn. varfarin)  
 
Başka ilaçlar alıyorsanız/kullanıyorsanız, yakın zamanda aldıysanız/kullandıysanız veya başka 
ilaçlar alacaksanız/kullanacaksanız doktorunuza veya eczacınıza bildiriniz. Salofalk® ile 
sürdürülecek bir tedavi yine de sizin için uygun olabilir. Bu gibi durumlarda doktorunuz sizin için 
en doğru tedaviye karar verecektir.  
 
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. SALOFALK® nasıl  kullanılır?  
 
SALOFALK®’ı her zaman  tam olarak  doktorunuzun  veya  eczacınızın  önerdiği  şekilde  alınız.  Emin 
değilseniz doktorunuza veya eczacınıza sorunuz.  
 
• Uygun  kullanım  ve doz/uygulama  sıklığı  için talimatlar:  
 
Yetişkinler:  
 
Başka  bir biçimde  önerilmedikçe,  akut inflamasyon  belirtileri  gösteriyorsanız  günde  bir kez bir şişe 
rektal süspansiyon içeriği (günde 4 g mesalazine eşdeğer, 60 g süspansiyon) bağırsak içine 
uygulanır.  
 
Uygulama  yolu ve metodu:  
SALOFALK® sadece rektal yol ile rektum (dışkı bölgenize doğru) içine uygulanır. Ağız yoluyla 
alınmamalıdır ve yutulmamalıdır.  
 4 / 7  Yatmadan  önce  bir rektal  süspansiyon  şişesinin  içeriği  bağırsak  içine  uygulanır.  
 
En iyi sonuç,  SALOFALK® uygulanmasından  önce  bağırsaklar  boşaltıldığında  elde edilir.  
• En az 30 saniye olarak, kullanmadan önce rektal süspansiyon içeriğinin iyice karıştığına emin 
olana kadar çalkalanmalıdır.  
• Sonra  koruyucu  kapak  çıkarılır,  rektal  süspansiyon  içeriğinin  dökülmemesi  için şişe dik tutulur.  
 
• Hasta  sol tarafının  üzerine  sol bacağını  uzatıp,  sağ bacağını  karnına  doğru  çekerek  uzanır.  
  
• Kayganlaştırıcı  film ile kaplı  aplikatörün  ucunu  karın  boşluğunuza  bakacak yönde  tutularak 
rektum (dışkı bölgenize doğru) içine itilir.  
• Şişe hafifçe  aşağı  yönlü  indirilir  ve sonrasında  yavaşça  ve eşit olarak  sıkılır.  
• Kullandıktan  sonra,  boş şişenin  aplikatörü  yavaşça  rektumdan  çıkarılır.  
 
 
Aynı pozisyonda en az 30 dakika uzanmaya devam ederek, rektal süspansiyonun dengeli biçimde 
yayılması sağlanmalıdır. En iyi sonuç, rektal süspansiyonun gece boyunca etki sağlamasına izin 
verildiğinde elde edilir.  
 
Tedavi  süresi  
SALOFALK®, istenilen  tedavi  edici  etkinliğe  ulaşılması  için düzenli  ve devamlı  kullanılmalıdır. 
Doktorunuz hastalığınıza bağlı olarak bu ilacı ne kadar süre kullanacağınıza karar verecektir.  
Tedavi  süresi,  hastalığınızın  durumuna,  şiddetine  ve ilerlemesine  bağlıdır.  
 
• Değişik  yaş grupları:  
 
Çocuklarda  kullanım:  
SALOFALK®’ın çocuklarda  etkili  olduğuna  dair çok az deneyim  ve sınırlı  sayıda  doküman  vardır.  
 
 
5 / 7  Yaşlılarda  kullanım:  
Önceki  bölümde  yetişkinler  için verilen  doz/uygulama  sıklığı  yaşlılar  için de geçerlidir.  
 
• Özel  kullanım durumları:  
 
Böbrek/Karaciğer  yetmezliği:  
 
Karaciğer fonksiyon bozukluğu olan hastalarda dikkatli kullanılmalıdır. Böbrek fonksiyonları 
bozuk olan hastalarda kullanılması önerilmez. Tedavi sırasında böbrek fonksiyonları bozulursa, 
etkin madde mesalazinin yol açtığı renal toksisite (böbreğin zehirle nmesi) düşünülmelidir.  
 
Şiddetli  böbrek  ve karaciğer  yetmezliği  olan hastalarda  kullanılmamalıdır.  
 
Eğer SALOFALK®’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız  gerekenden  daha  fazla  SALOFALK® kullandıysanız  
 
Eğer bir defaya mahsus olarak kullanmanız gerekenden daha fazla SALOFALK® kullandıysanız, 
bir sonraki dozda azaltma yapmayınız, kullanmanız gereken dozu alınız.  
 
SALOFALK®’tan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
SALOFALK®'ı kullanmayı  unutursanız  
 
Eğer bir doz almayı unuttuysanız, bir sonraki sefer fazladan SALOFALK ® kullanmayınız, reçete 
edilen dozla devam ediniz.  
 
Unutulan  dozları  dengelemek  için çift doz almayınız.  
 
SALOFALK® ile tedavi  sonlandırıldığındaki  oluşabilecek  etkiler  
 
Doktorunuza  danışmadan  ilaç kullanımını  sonlandırmayınız.  
Bu ilaç ile ilgili daha  fazla  bilgi için doktorunuza veya  eczacınıza  danışınız.  
 
4. Olası  yan etkiler  nelerdir?  
Tüm ilaçlar gibi, SALOFALK®’ın içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, SALOFALK®’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
- Deri döküntüsü, ateş, eklem ağrısı ve/veya nefes alma güçlüğü gibi genel alerjik reaksiyonlar  veya 
kalın bağırsağın genel iltihabı (şiddetli ishal ve karın ağrısına neden olur). Bu reaksiyonlar çok 
nadirdir.  
- Genel sağlık durumunuzda belirgin bir kötüleşme ile birlikte ateş ve/veya ağız ve gırtlak bölgesinde 
ağrı. Bu belirtiler, çok nadiren, kanınızdaki beyaz hücrelerin sayısındaki azalmadan ( agranülositoz ) 
kaynaklanabilir ve bu da sizi ciddi bir enfeksiyona yakalanmaya  daha yatkın hale getirebilir. 
Kandaki diğer hücreler de etkilenebilir (örn.  trombositler veya kırmızı hücreler etkilenerek  aplastik 
anemiye veya trombositopeniye  neden ola bilir) ve açıklanamayan kanama, derinizin altında mor 
noktalar veya yamalar, anemi (yorgun, güçsüz  hissetme ve solgun görünme, özellikle dudaklar da ve 6 / 7  tırnaklarda) gibi belirtilere neden olabilir. Bir kan testi, belirtilerinizin bu ilacın kanınız üzerindeki 
bir etkisinden kaynaklanıp kaynaklanmadığını doğrulayabilir. Bu reaksiyonlar çok nadirdir.  
 
- Gövdede genellikle merkezi kabarcıkların, ciltte soyulmanın, ağız, boğaz, burun, cinsel organlar ve 
gözlerde ülserlerin, yaygın döküntünün, ateş ve büyümüş  lenf bezlerinin  eşlik ettiği, kırmızımsı, 
kabarık olmayan, hedef benzeri veya dairesel yamalar  ile ciddi deri döküntüleri . Bunların 
öncesinde ateş ve grip benzeri belirtiler olabilir. Bu reaksiyonların kaç hastada ortaya çıktığı 
bilinmemektedir (sıklık bilinmiyor).  
 
- Aşırı duyarlılık reaksiyonlarının  kardiyak göstergesi  olabilecek nefes darlığı, göğüs ağrısı veya 
düzensiz kalp atışı veya şişmiş uzuvlar. Bu reaksiyonlar nadirdir.  
 
- Böbrek fonksiyonunuzla  ilgili problemler  (çok nadiren meydana gelebilir), örn.  idrar renginde 
veya miktarında bir değişiklik ve uzuvlarda şişme veya ani bir yan ağrısı (böbrek taşından 
kaynaklanır) (kaç hastada meydana geldiği bilinmemektedir (sıklık bilinmiyor).  
 
Bunların  hepsi  çok ciddi  yan etkilerdir.  Eğer  bunlardan  biri sizde  mevcut  ise, sizin  SALOFALK®’a 
karşı  ciddi  alerjiniz  var demektir.  Acil tıbbi müdahaleye  veya  hastaneye  yatırılmanıza  gerek  olabilir. 
Bu çok ciddi yan etkilerin hepsi oldukça seyrek görülür.  
 
Mesalazin  içeren  ilaçları  kullanan  hastalarda  ayrıca  aşağıdaki  yan etkiler  gözlemlenmiştir: 
Çok yaygın: 10 hastanın en az birinde görülebilir.  
Yaygın:  10 hastanın  birinden  az fakat  100 hastanın  birinden  fazla  görülebilir.  
Yaygın  olmayan:100  hastanın  birinden  az fakat  1.000  hastanın  birinden  fazla  görülebilir. 
Seyrek: 1.000 hastanın birinden az fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir. 
Bilinmiyor:  Eldeki  verilerden  hareketle  tahmin  edilemiyor.  
 
Yaygın:  
•      Döküntü, kaşıntı .    
 
Seyrek:  
• Karın  ağrısı,  ishal,  gaz (flatulans),  bulantı  ve kusma , 
• Baş ağrısı,  baş dönmesi , 
• Cildinizde  güneşe  ve ultraviyole  ışığa  karşı  hassasiyetinin  artması  (ışığa  duyarlılık) . 
 
Çok seyrek:  
• Akut  pankreas  iltihabı  nedeniyle  şiddetli  karın  ağrısı,  
• Akciğerde  alerji  ve/veya  inflamasyon  koşulları  nedeniyle  nefes  darlığı,  öksürük,  hırıltı, 
röntgende akciğer gölgesi , 
• Kas ve eklem  ağrısı , 
• Karaciğer  ya da safra fonksiyon  bozuklukları nedeniyle  karın  ağrısı ya  da sarılık , 
• Saç dökülmesi  ve kelleşme,  
• El ve ayaklarda  hissizlik  ve karıncalanma  (periferal nöropati) , 
• Sperm  üretiminde  geri dönüşümlü azalma . 
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde  yer alan “İlaç  Yan Etki Bildirimi”  ikonuna  tıklayarak  ya da 0 800 314 00 
08 numaralı yan etki bildirim hattını arayarak Türkiye Farmakovijilans  Merkezi (TÜFAM)‘ne 7 / 7  bildiriniz.  Meydana  gelen  yan etkileri  bildirerek  kullanmakta  olduğunuz  ilacın  güvenliliği  hakkında 
daha fazla bilgi edinilmesine katkı sağlamış olacaksınız.  
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  doktorunuzu 
veya eczacınızı bilgilendiriniz.  
 
5. SALOFALK®’ın saklanması  
 
SALOFALK®’ı çocukların  göremeyeceği,  erişemeyeceği  yerlerde  ve ambalajında  saklayınız. 
30°C altındaki oda sıcaklığında saklayınız.  
Orijinal  blisterli  paketinde  saklayınız  ve ışıktan  koruyunuz.  
 
Son kullanma  tarihiyle  uyumlu  olarak  kullanınız.  
 
Ambalajdaki  son kullanma  tarihinden  sonra  SALOFALK®’ı kullanmayınız  
 
Eğer  üründe  ve/veya  ambalajında  bozukluklar  fark ederseniz  SALOFALK®’ı kullanmayınız.  
 
Son kullanma  tarihi  geçmiş  veya  kullanılmayan  ilaçları  çöpe  atmayınız!  Çevre,  Şehircilik  ve İklim 
Değişikliği Bakanlığınca belirlenen toplama sistemine veriniz.  
 
Ruhsat  sahibi:  
Ali Raif İlaç San. AŞ. 
Kağıthane/İstanbul  
 
Üretim  yeri: 
Dr. Falk Pharma  GmbH/Almanya  lisansıyla,  
     Corden Pharma Fribourg AG, Zweigniederlassun Ettingen /İsviçre  
 
 
Bu kullanma talimatı ../../…. tarihinde onaylanmıştır.  
 
 
 
 
 
 