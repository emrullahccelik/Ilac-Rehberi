 
Sayfa 1  KULLANMA TALİMATI  
 
VENTOFOR COMBİ FİX 320 mcg/ 9 mcg inhalasyon tozu , sert kapsül  
Solunum yoluyla ağızdan kullanılır. 
 
• Etkin madde:  
Her bir kapsül, 320 mcg budesonid ve 9 mcg formoterol fumarat dihidrat içerir.  
 • Yardımcı maddeler:  
Laktoz monohidrat (inek sütü kaynaklı ), hipromelloz  
 
Bu ilacı kullanmaya başlamadan önce, bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız  olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
 Bu K ullanma T alimatında:  
1. VENTOFOR COMBİ FİX nedir ve ne için kullanılır?  
2. VENTOFOR COMBİ FİX’ i kullanmadan önce dikkat edilmesi gereke nler  
3. VENTOFOR COMBİ FİX nasıl kullanılır?  
4. Olası yan etkiler nelerdir?  
5. VENTOFOR COMBİ FİX’ in saklanması  
 Başlıkları yer almaktadır  
 1. VENTOFOR COMBİ FİX nedir ve ne için kullanılır?  
 VENTOFOR COMBİ FİX inhalasyon yoluyla kullanılan bir ilaçtır. İki farklı aktif madde olan 
formoterol fumarat dihidrat ve budesonid tek bir kapsül içindedir.  
 
• Budesonid ‘kortikosteroid’ olarak adlandırılan bir grup ilaca dahildir. Akciğerlerinizdeki 
şişme ve iltihaplanmayı azaltarak ve önleyerek etki gösterir.  
• Formoterol fumarat dihidrat ‘uzun etkili beta -agonistler’ veya ‘bronkodilatörler’  olarak 
adlandırılan ilaçlar grubuna dahildir. Solunum yollarınızdaki kasların gevşemesini sağlamak 
suretiyle etki gösterir. Bu sizin daha kolay nefes almanızı sağlar.  
• Doktorunuz size bu ilacı astım  (vücudun dışındaki havayı akciğerlere taşıyan tüpler olan 
bronşiyal hava yollarında sürekli bir yangı)  veya kronik (sürekli)  tıkayıcı (obstrüktif) akciğer 
hastalığı (KOAH) tedavisi için reçete etmiştir.  
  
Sayfa 2  Astım:  
VENTOFOR COMBİ FİX, astım  belirtilerinin  düzeltilmesi ve kontrol altına alınması 
amacıyla kullanılır. Astım hastalığının basamaklı tedavisinde 3. basamaktan itibaren 
kullanılır.  
  
Doktorunuz astım için size iki astım inhalatörü reçete edecektir: VENTOFOR COMBİ FİX ve ayrıca bir “rahatlatıcı inhalatör”.  
 
• VENTOFOR COMBİ FİX’i her gün kullanınız. Bu sayede astım belirtilerinin ortaya 
çıkması engellenir.  
• ‘Rahatlatıcı inhalatörü’ ise astım belirtileri ortaya çıktığında, tekrar nefes almayı 
kolaylaştırmak için kullanınız.  
 
VENTOFOR COMBİ FİX’i rahatlatıcı inhalatör olarak kullanmayınız.  
 Kronik Tıkayıcı Akciğer Hastalığı (KOAH):  
Orta ve ağır KOAH olgularında belirtileri ve atak sıklığını azaltır. KOAH çoğunlukla sigara 
içmenin yol açtığı, solunum yollarının akciğerlerdeki uzun süreli bir hastalığıdır.  
 2. VENTOFOR COMBİ FİX’i kullanmadan önce dikkat edilmesi gerekenler  
 VENTOFOR COMBİ FİX’i aşağıdaki durumlarda KULLANMAYINIZ  
• Budesonid, formoterol veya içerisindeki diğer madde olan laktoz  monohidrat a (düşük 
miktarlarda süt proteinleri içerir) ve hipromelloza  karşı alerjiniz (aşırı duyarlılığınız) varsa 
kullanmayınız.  
 VENTOFOR COMBİ FİX’ i aşağıdaki durumlarda DİKKATLİ KULLANINIZ 
Aşağıdakilerden biri sizin için geçerliyse VENTOFOR COMBİ FİX’i kullanmaya 
başlamadan önce doktor veya eczacınıza danışınız:  
 
• Diyabetiniz (şeker hastalığı) varsa,  
• Akciğerinizde iltihaplanma (enfeksiyon) varsa,  
• Yüksek tansiyonunuz varsa veya bugüne kadar kalp sağlığınızla ilgili bir problem 
yaşadıysanız (düzensiz kalp atışı dahil, çok hızlı bir nabız, atar damarlarda daralma veya kalp 
yetmezliği),  
• Tiroid veya böbreküstü bezlerinizle ilgili problemleriniz varsa,  
• Kan potasyum düzeyiniz düşükse,  
• Ağır karaciğer rahatsızlığınız varsa  
• Uzun etkili beta agonist preparatlarına bağlı olarak nadiren, ciddi ve bazen ölümcül 
olabilen astım ile ilgili solunum problemleri meydana gelebilir.  
• VENTOFOR COMBİ FİX, astım hastalığının başlangıç tedavisi için önerilmez.  
• Uzun etkili beta agonistler astım semptom kontrolünü sağlayan en kısa süre boyunca 
kullanılmalı ve astım kontrolüne ulaşıldığında eğer mümkünse kullanımları durdurulmalıdır. Sonrasında hastaların kontrol edici bir tedaviyle idamesi sağlanmalıdır.   
Sayfa 3  • İnhale kortikosteroide ek olarak uzun etkili beta agonist kullanan çocuk ve ergen 
hastalarda, her iki ilaca uyumu garanti altına almak için hem inhale kortikosteroid hem de 
uzun etkili beta agonist içeren bir kombinasyon preparatı kullanılması önerilir.  
• Hastalar alevlenme dönemlerinde ise ya da önemli ölçüde veya akut olarak kötüye giden 
astım şikayetleri varsa, uzun etkili beta agonistlerle tedaviye başlanmamalıdır.  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 VENTOFOR COMBİ FİX’in yiyecek ve içecek ile kullanılması  
VENTOFOR COMBİ FİX’in, uygulama yöntemi açısından yiyecek ve içeceklerle etkileşimi yoktur.  
 Hamilelik  
İlacı kullanmadan önce doktorunuza veya eczacınıza danışınız.  
 
• Hamileyseniz veya hamile kalmayı planlıyorsanız VENTOFOR COMBİ FİX’ i 
kullanmadan önce doktorunuzla  konuşunuz . Doktorunuz aksini söylem edikçe VENTOFOR 
COMBİ FİX’i kullanmayınız.  
 
• VENTOFOR COMBİ FİX kullandığınız dönemde hamile kalırsanız, VENTOFOR 
COMBİ FİX’ i kullanmayı bırakmayınız, ancak derhal doktorunuzla irtibata geçiniz.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 Emzirme  
İlacı kullanmadan önce doktorunuza veya eczacınıza danışınız.  
 Emzirme döneminde VENTOFOR COMBİ FİX kullanmadan önce doktorunuza danışınız.  
 Araç ve makine kullanımı  
VENTOFOR COMBİ FİX’in araç veya makine kullanma yeteneğinizi etkilemesi beklenmez.  
 VENTOFOR COMBİ FİX’in içeriğinde bulunan bazı yardımcı maddeler hakkında önemli bilgiler  
VENTOFOR COMBİ FİX’in içeriğinde bir tür şeker olan laktoz bulunur. Eğer doktorunuz 
size bazı şekerlere karşı dayanıksız olduğunuzu söylediyse bu ilacı kullanmadan önce doktorunuzla konuşunuz. Bu ilaçta laktoz miktarı normalde laktoza hassasiyeti olan kişilerde probleme yol açacak düzeyde değildir.  Yardımcı madde laktoz, alerjik tepkilere neden olabilecek, düşük miktarlard a süt proteinleri 
içerir.  
   
Sayfa 4  Diğer ilaçlar ile birlikte kullanımı  
Başka ilaçlar kullanıyorsanız veya son zamanlarda kullandıysanız, lütfen doktor veya 
eczacınıza söyleyiniz.  
 
Aşağıdaki ilaçlardan herhangi birini kullanmakta iseniz doktor veya eczacınıza söyleyiniz:  
• Göz içi basıncındaki artışın (glokom) tedavisinde kullanılan göz damlaları dahil (timolol 
gibi) yüksek tansiyonun tedavisi için kullanılan beta blokör ilaçlar (atenolol veya propranolol gibi),  
• Hızlı ve düzensiz kalp atışları için kullanılan ilaç lar (kinidin  gibi),  
• Çoğunlukla kalp yetmezliğinin tedavisinde kullanılan ilaçlar (digoksin gibi),  
• Yüksek tansiyonun tedavisinde kullanılan idrar söktürücüler (furosemid gibi),  
• Ağızdan alınan steroid ilaçlar (prednizolon gibi),  
• Astım tedavisinde kullanılan ksantin ilaçları (teofilin veya aminofilin gibi),  
• Diğer solunum yolu genişleticiler (salbutamol gibi),  
• Depresyon ve kaygı durumunun tedavisinde kullanılan trisiklik antidepresanlar 
(amitriptilin  ve nefazodon gibi), monoamino oksidaz inhibitörleri,  
• Ciddi ruh hastalıklarının tedavisinde kullanılan fenotiyazin türevi ilaçlar (klorpromazin ve 
proklorperazin gibi),  
• HIV (AIDS) tedavisinde kullanılan bazı ilaçlar (proteaz inhibitörü ritonavir gibi),  
• Mantar tedavisinde kullanılan ilaçlar (itrakonazol, vorikonazol, posakonazol , ketokonazol , 
klaritromisin ve telitromisin  gibi),  
• Parkinson hastalığında kullanılan ilaçlar (leva -dopa gibi),  
• Tiroid bezinin hastalıklarında ve işlev bozukluklarının tedavisinde kullanılan ilaçlar (levo-
tiroksin gibi),  
• Antibiyotikle r (klaritromisin , telitromisin  ve furazolidon gibi),  
• Furazolidon (antiinfektif), prokarbazin (kanserli hücrelerin yayılmasını önleyen ilaçlar), 
monoamino oksidaz inhibitörleri (antidepresan ve antihipertansif ilaçlar), alkol, oksitosin 
(sistemik bir hormon ilacı)  
• Terfenadin (alerji tedavisinde kullanılan ilaçlar), disopiramid (aritmiyi önlemek için 
kullanılan ilaçlar)  
• Beta
2-agonisti (Beta 2 reseptörlerini uyaran ilaçlar)  
• Halojenli hidrokarbon yapısındaki ( izofluran, desfluran, kloroform, trikloroetilen, halotan, 
enfluran ve s evofluran etkin maddelerini içeren) anestezik  (ameliyatın ağrısız ve sıkıntısız 
yürütülmesini sağlayan, bilinç kaybı da dahil vücudun tam his kaybına neden olan)  ilaçlar  
 Eğer yukarıdakilerden herhangi biri sizin için geçerliyse veya emin değilseniz, VENTOFOR 
COMBİ FİX kullanmadan önce doktor veya eczacınıza danışınız.  
 Ayrıca ameliyat veya diş tedavisi için genel anestezi alacaksanız doktor veya eczacınıza söyleyiniz.  
  
Sayfa 5  Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3. VENTOFOR COMBİ FİX nasıl kullanılır?  
 
• Uygun kullanım ve doz/uygulama sıklığı için talimatlar:  
VENTOFOR COMBİ FİX’i her zaman doktor, hemşire veya eczacınızın tam olarak tarif 
ettiği şekilde kullanınız. Emin değilseniz bu kişilerden birine danışınız.  
 VENTOFOR COMBİ FİX’i düzenli olarak, o anda astım veya KOAH belirtileriniz yoksa bile her gün kullanmaya devam etmeniz önemlidir.  
 VENTOFOR COMBİ Fİ X’i astım için kullanıyorsanız doktorunuz astım belirtilerinizi 
düzenli olarak kontrol etmek isteyecektir.  
 Eğer astım veya KOAH’ınız için aldığınız bir steroid tablet varsa, VENTOFOR COMBİ FİX  
kullanmaya başladığınızda, doktorunuz aldığınız tablet miktarını azaltabilir. Eğer uzun  
zamandır aldığınız bir oral steroid tablet varsa, doktorunuz zaman zaman sizden bazı kan  
testleri isteyebilir. Oral (ağız yolu ile alınan) steroid tabletler azaltılırken genel olarak  
kendinizi kötü hissedebilirsiniz, hatta göğüs semptomlarınızda ilerleme olabilir. Burun  
akıntısı veya burun tıkanıklığı, eklemlerde halsizlik, kas ağrısı, kızarıklık veya egzema gibi  
belirtiler yaşayabilirsiniz. Eğer bu belirtilerden herhangi biri sizi rahatsız ederse veya baş ağrısı, yorgunluk, mide bulantısı, kusma meydana gelirse, hemen doktorunuzla irtibata  
geçiniz. Eğer alerjik veya eklem iltihabına ilişkin belirtiler gelişirse, başka bir ilaç almanız  
gerekebilir. VENTOFOR  COMBİ  FİX’i kullanmaya devam etmeniz konusunda doktorunuz  
ile görüşmelisiniz . 
 Doktorunuz stres dönemleri sırasında (örneğin;  bir göğüs enfeksiyonunu olduğunda ya da bir 
operasyon öncesinde) alışıldık tedavinize steroid tabletler eklemeyi düşünebilir.  
 Astım veya KOAH belirtileriniz hakkında önemli bilgi  
Eğer VENTOFOR COMBİ FİX  kullanırken nefessiz kalırsanız veya hırıltı olursa, 
VENTOFOR COMBİ FİX’i kullanmaya devam etmeli ancak, ek tedaviye ihtiyacınız olabileceğinden mümkün olduğunca çabuk doktorunuza görünmelisiniz.   Aşağıdakilerden birini fark ederseniz DERHAL doktorunuza başvurunuz:  
• Nefes almanız kötüleşirse veya gece sık sık astım belirtileriyle uyanırsanız  
• Sabahları göğsünüzde baskı hissetmeye başlarsanız veya göğsünüzdeki baskı her 
zamankinden daha uzun sürüyorsa  
 Bu belirtiler astım veya KOAH’ınızın tam olarak kontrol edilmediği anlamına gelebilir ve derhal başka veya ek tedaviye ihtiyacınız olabilir.     
Sayfa 6  Astım  
VENTOFOR COMBİ FİX’i her gün kullanınız.  Bu sayede astım belirtilerinin ortaya 
çıkması engellenir.  
 
Erişkinler (18 yaş ve üzeri):  
• Doz genellikle günde iki kez, 1 inhalasyondur.  
• Doktorunuz dozu günde iki kez, 2 inhalasyona çıkarabilir.  
• Eğer hastalık belirtileriniz iyi kontrol edilirse, doktorunuz ilacınızı günde bir kereye 
indirebilir.  
 Ergenler (12 -17 yaş arası):  
• Genel kullanım dozu günde iki kez, bir inhalasyondur. 
• Semptomlarınız kontrol altına alındıysa, doktorunuz ilacınızı günde bir kez 
kullanmanızı isteyebilir.  
 6 ila 11 yaş arasındaki çocuklarda kullanım için daha düşük bir formoterol/budesonid 
kombinasyonu kullanılır.  VENTOFOR COMBİ FİX 6 yaşının altındaki çocukların kullanımı için uygun değildir.  Doktorunuz (veya astım hemşireniz) astımınızla baş etmeniz için size yardımcı olacaktır. Bu ilacın dozunu astımınızı kontrol altında tutmak için gerekli en düşük doza ayarlayacaklardır. 
Ancak, öncelikle doktorunuz (veya astım hemşireniz) ile konuşmadan doz ayarlamasına 
gitmeyiniz.  
 ‘Rahatlatıcı inhalatörü’ astım belirtileri ortaya çıktığında kullanınız. İhtiyaç halinde 
kullanabilmeniz için ‘rahatlatıcı inhalatör’ünüzü daima yanınızda bulundurunuz. Astım belirtilerini ortadan kaldırmak için VENTOFOR COMBİ FİX değil ‘rahatlatıcı 
inhalatör’ünüzü kullanınız.  
 Kronik Obstrüktif Akciğer Hastalığı (KOAH)  
• Sadece yetişkinlerde kullanılmalıdır (18 yaş ve üzeri)  
• Önerilen doz günde iki kez 1 inhalasyondur.  
 Doktorunuz, KOAH hastalığınız için başka bir bronkodilatör ilaç (örneğin ; tiyotropiyum veya 
ipratropiyum bromür gibi antikolinerjikler) önerebilir.  
 
• Uygulama yolu ve metodu:  
VENTOFOR COMBİ FİX’in ilk kullanıma hazırlanması:  
VENTOFOR COMBİ FİX’ i ilk kez kullanmaya başlamadan önce, kullanım için aşağıdakilere 
dikkat ediniz:  
• Kapsülleri yutmayınız.  Kapsüller yalnızca kutunun içerisinde yer alan inhalasyon cihaz ı 
ile birlikte kullanılmalıdır. Bu cihaz,  özel olarak VENTOFOR COMBİ FİX ile birlikte 
kullanılmak üzere tasarlanmıştır.   
Sayfa 7  • Kapsüllerin içerisindeki toz yalnızca teneffüs edilerek (nefes yoluyla) kullanılacaktır.  
• Kapsülleri kullanmadan hemen önce ambalajından çıkarınız. Kapsüllerin  ıslanmaması için 
parmaklarınızın kuru olduğundan emin olunuz.  
• İlacınızı kullandıktan sonra ağzınızı su ile iyice çalkalayınız ve çalkaladıktan sonra 
ağzınızdaki suyu tükürünüz. Bunu yapmak, ağzınızda mantar enfeksiyonu (pamukçuk) 
gelişmesi riskini azaltır.  
• Kapsülleri inhalasyon cihazı  dışında başka bir cihaz ile kullanmayınız.  
• VENTOFOR COMBİ FİX’ i her gün aynı saatlerde kullanmanız ilacınızı ne zaman 
kullanacağınızı hatırlamanıza yardımcı olacaktır.  
• VENTOFOR COMBİ FİX’i doktorunuzun talimatına göre, düzenli olarak kullanmanız 
önemlidir. Astım belirtileriniz olmasa bile VENTOFOR COMBİ FİX’ i kullanmaya devam 
etmelisiniz çünkü bu astım nöbetlerinin oluşmamasına yardımcı olur.  
• Eğer ne kadar süre VENTOFOR COMBİ FİX kullanacağınız hakkında sorularınız varsa, 
doktorunuza ya da eczacınıza danışınız.  
 Doğru kullanım talimatları  
Doktorunuzun talimatlarını dikkatlice uygulayınız. Önerilen dozu aşmayınız.  
 Doktorunuz size ihtiyaçlarınıza göre VENTOFOR COMBİ  FİX’i ne sıklıkta ve ne kadar 
almanız gerektiğini söyleyecektir.  
 POWDAİR PLUS İnhalasyon Cihazının Kullanım Aşamaları  
1- Kullanıma Hazırlık  
 
 a) Şeffaf doz haznesini, “klik” sesi duyulacak 
şekilde, dışarı doğru iti niz.  
 b) Parmaklarınızın tamamen kuru olduğundan emin olunuz. Ambalajından bir kapsül çıkarınız ve k apsül ü, şeffaf doz haznesindeki  
kapsül bölmesine yerleştiri niz. Kapsülleri, 
kullanımdan hemen önce ambalajından çıkarmanız önemlidir.  
 c) Kapsülün üstten ve alttan kesilerek 
açılması nı sağla mak için şeffaf doz haznesini  
yana doğru itiniz . 
  
Sayfa 8  2- İlacın Kullanımı  
 
 
 d) İnhalasyon için POWDAİR PLUS 
inhalasyon cihazın ın kapağı nı açınız.  
 
 e) Nefes inizi olabildiğince dışarıya veriniz . 
  
f) İlacı derin bir şekilde hava yollarınıza çekmek için:  
• Ağızlığı ağzınıza yerleştiriniz ve 
başınızı hafifçe geriye doğru eğiniz.  
• Dudaklarınızla ağızlığın etrafını sıkıca 
sarınız.  
• Hızlı, duraksamadan ve alabildiğiniz 
kadar derin bir nefes alınız.  
 
  
    3- Cihazın temizlenip boşaltılması  
 
g- POWDAİR PLUS  inhalasyon cihazının içerisinden nefes aldıktan sonra, nefesinizi 
olabildiğince tutunuz ve cihazı  ağzınızdan çıkarınız. Sonra burnunuzdan nefes veriniz. 
Kapsül bölmesini açınız ve kapsülde toz kalıp kalmadığını kontrol ediniz. Eğer kalmış ise e, f ve g’deki  işlemleri tekrarlayınız.  
  
Sayfa 9  
 h- POWDAİR PLUS  inhalasyon cihazının 
kapağını kapatınız. Kapsülün POWDAİR 
PLUS inhalasyon cihazından çıkartılması için, şeffaf doz haznesini  dışarı doğru itiniz.  
 ı) POWDAİR PLUS  inhalasyon c ihazını baş 
aşağı tutarak , boş  kapsülü bölmeden çıkartınız.  
İçeride kalan tozları temizlemek için kuru bir kağıt mendil ya da fırça kullanınız. POWDAİR 
PLUS inhalasyon cihazını  temizlemek için SU  
KULLANMAYINIZ.  
 
 
Doktorunuzun önerisi doğrultusunda, aynı işlemleri diğer kapsüller için de tekrarlayınız.  
 İlacınızı kullandıktan sonra ağzınızı su ile iyice çalkal ayınız ve çalkaladıktan sonra 
ağzınızdaki suyu tükürünüz. Bunu yapmak, ağzınızda mantar enfeksiyonu (pamukçuk) gelişmesi riskini azaltır.  
 Uygulamaya ilişkin sorular ve cevapları  
1. Kapsüllerin küçük parçacıklara ayrılmasını nasıl önlerim?  
Kapsülün üstten ve alttan kesilerek açılmasını sağlamak için şeffaf doz haznesini  yana doğru 
bir seferden fazla ittirdiğinizde (c basamağı ), kapsüller kırılabilir ve nefes alırken ağzınıza ya 
da boğazınıza küçük parçalar kaçabilir. Bunu aşağıdakileri uygulayarak önleyebilirsiniz:  
• Şeffaf doz haznesini  yalnızca bir kere iterek . 
• Kapsülleri kullanmadan önce orjinal ambalajında tutarak.  
• Kapsülleri 25
oC 'nin altındaki oda sıcaklığında saklayarak.  
• Kapsülleri nemden koruyarak.  
 
2. Kapsül parçacıkları zararlı mıdır?  
Hayır. Kapsül, zararlı olmayan yenilebilir nitelikte  yapılmıştır. Ağzınıza ya da boğazınıza 
kaçan kapsül  parçacıkları yutulabilir.  
3. Kapsül bölmesinde sıkışan kapsülü nasıl çıkartacağım?  
İnhalasyon cihazını açın, baş aşağı çevirin ve yavaşça dibine vurun.   4. Dozu gerçekten alıp almadığımı nasıl bileceğim?  
• İnhalasyon cihazınızın içerisinden nefes aldığınızda ağzınızda laktozdan kaynaklanan 
'şeker tadı' hissedeceksiniz. Boğazınızın arka kısmında toz hissedebilirsiniz. Bu normaldir.  
• Doz alındığında kapsül boşalmış olacaktır.  
 5. İnhalasyon cihazının içerisindeki tozu nasıl temizlerim?  
• Kuru bir kağıt mendil ya da yumuşak bir fırça kullanınız.   
Sayfa 10  • İnhalasyon cihazını asla yıkamamanız gerektiğini unutmamalısınız.  
 
• Değişik yaş grupları:  
Çocuklarda kullanımı:  
Astım:  
Ergenler  (12-17 yaş):  
• Doz genellikle günde iki kez, 1 inhalasyondur.  
• Eğer hastalık belirtileriniz iyi kontrol edilirse, doktorunuz ilacınızı günde bir kereye 
indirebilir.  
 
6-11 yaş arasındaki çocuklarda kullanım için daha düşük bir formoterol/budesonid 
kombinasyonu kullanılır.  
 
KOAH:  Sadece yetişkinlerde kullanılmalıdır (18 yaş ve üzeri)  
 Yaşlılarda kullanımı (65 yaş ve üzeri):  
Yetişkinlerde olduğu gibidir.  
 
• Özel kullanım durumları:  
Böbrek yetmezliği:  
Böbrek yetmezliği ile ilgili özel kullanımı yoktur.  
  
Karaciğer yetmezliği:  
Karaciğer yetmezliği olanlarda sistemik yararlanımı (ilacın kullanıldıktan sonra genel kan 
dolaşımına  geçiş oranı)  artabilir.  
  Tedavi kesileceği zaman dozun giderek azaltılması önerilmektedir. Tedavi, birden kesilmemelidir.  
  Astım ve KOAH’ın ani ve giderek kötüleşmesi hayatı tehdit eden bir durumdur, acil olarak 
doktor kontrolüne alınmanız gerekir.  
 Rahatlatıcı inhaler ilacınızı her zaman yanınızda bulundurmalısınız.  
 Hastalık belirtileri olmasa bile VENTOFOR COMBİ FİX idame dozunu doktorun önerdiği 
şekilde her gün almalısınız.  
 Astım belirtileri kontrol altına alındıktan sonra, doktorunuz VENTOFOR COMBİ FİX 
dozunu yavaş yavaş azaltabilir.  
 
İlaç başlandıktan sonra ilk üç ay doktorunuz sizi yakından takip edecektir. VENTOFOR 
COMBİ FİX ile tedavi sırasında, astımla ilişkili yan etkiler ve alevlenmeler görülebilir. Böyle 
bir durumda VENTOFOR COMBİ FİX ile tedaviye devam etmeniz, fakat VENTOFOR 
COMBİ FİX’ e başlandıktan sonra astım belirtileri kontrol altına alınamazsa veya kötüleşirse tıbbi destek almanız gerekir.  
  
Sayfa 11  İnhaler steroidin kombine edildiği ileri yaş hastalarda, pnömoni riski artabilmektedir. 
KOAH’ta yüksek doz kullanımının avantaj sağladığına ilişkin klinik kanıtlar yetersizdir.  
 Eğer VENTOFOR COMBİ FİX’in etkisinin çok güçlü veya zayıf olduğuna dair bir izleniminiz 
var ise doktorunuz veya eczacınız ile konuşunuz.  
 Kullanmanız gerekenden daha fazla VENTOFOR COMBİ FİX kullandıysanız:  
VENTOFOR COMBİ FİX’ ten kullanmanız gerekenden fazlasını kullanmışsanız, derhal bir 
doktor veya eczacı ile konuşunuz.  
 VENTOFOR COMBİ FİX’i kullanmanız gerekenden fazla kullandığınızda en sıklıkla oluşabilecek belirtiler titreme, baş ağrısı veya kalbinizin hızlı çarpmasıdır.  
 Eğer VENTOFOR COMBİ FİX’i almayı  unutursanız:  
Eğer almanız gereken bir VENTOFOR COMBİ FİX  dozunu almayı unutursanız, hatırlar 
hatırlamaz dozunuzu alınız. Ancak neredeyse bir sonraki doz zamanı gelmişse, unutulan dozu 
atlayınız.  
 Unutulan dozları dengelemek için çift doz almayınız.  
 VENTOFOR COMBİ FİX ile tedavi sonlandırıldığında ki oluşabilecek etkiler  
 VENTOFOR COMBİ FİX ile tedavinizi kesmeniz astım/KOAH hastalığınızın kötüye gitme olasılığını yükseltebilir ve tedavinizin aksamasına neden olabilir. Doktorunuz söylemediği 
sürece VENTOFOR COMBİ FİX kullanmayı aniden kesmeyiniz.  
 4. Olası yan etkiler nelerdir?  
 Tüm ilaçlar gibi, VENTOFOR COMBİ FİX’in içeriğinde bulunan maddelere duyarlı olan kişilerde yan etkiler olabilir.  
 Tüm ilaçlar gibi VENTOFOR COMBİ FİX yan etkilere neden olabilir, ancak bunlar herkeste 
oluşmaz.  
 Aşağıdakilerden biri olursa VENTOFOR COMBİ FİX almayı kesiniz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Seyrek:  
• Yüzünüzde, özellikle ağzınızın etrafında (dil ve/veya boğaz ve/veya yutma güçlüğü) şişme 
veya nefes alma güçlüğü ile birlikte döküntü (anjiyoödem) ve/veya ani bayılma hissi. Bunun olması alerjiniz olabileceğini gösterir.   
 Çok seyrek:  
• İlacınızı inhale ettikten sonra ani hırıltı.  
  
Sayfa 12  Bunların hepsi çok ciddi yan etkilerdir. Eğer bunlardan biri sizde mevcut ise acil tıbbi 
müdahaleye veya hastaneye yatırılmanıza gerek olabilir.  
 Diğer olası yan etkiler  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az birinde görülebilir.  Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1000 hastanın birinden fazla görülebilir.  
Seyrek: 1000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Sıklığı bilinmeyen: Eldeki veriler ile belirlenemeyecek kadar az hastada görülebilir.  
 Yaygın  
• Palpitasyonlar (kalp çarpıntınızı hissetmeniz), titreme veya sallanma. Bu etkiler görülürse 
bunlar genellikle hafif yan etkilerdir ve VENTOFOR COMBİ FİX kullanmaya devam ettikçe 
ortadan kalkar.  
• Ağızda pamukçuk (bir mantar iltihabı). VENTOFOR COMBİ FİX’ i kullandıktan sonra 
ağzınızı su ile durulamanız halinde görülme ihtimali daha azdır.  
• Hafif boğaz ağrısı, öksürük ve ses boğuklaşması.  
• Baş ağrısı  
• Titreme (tremor)  
• Çarpıntı (palpitasyonlar)  
• KOAH’lı hastalarda pnömoni (akciğerlerde enfeksiyon)  
 VENTOFOR COMBİ FİX’i  kullanırken aşağıdaki belirtilerden birini yaşarsanız hekiminize 
bildiriniz. Bu belirtiler akciğer enfeksiyonu belirtileri olabilir:  
• Ateş veya titreme  
• Mukus üretiminde artış, mukus renginde değişiklik  
• Artmış öksürük veya nefes alma güçlüğünde artış  
 Yaygın olmayan  
• Yorgun, sinirli veya heyecanlı hissetmek  
• Uyku bozuklukları  
• Sersemlik hissi  
• Bulantı (hasta veya kusma hissi)  
• Hızlı kalp atışı  
• Ciltte morarmalar  
• Kas krampları  
• Bulanık görme  
  Seyrek  
• Deri döküntüsü, kaşıntı   
Sayfa 13  • Bronkospazm (solunum yollarındaki kasların kasılarak hırıltıya neden olması). Hırıltı  
VENTOFOR COMBİ FİX kullandıktan hemen sonra gelişirse VENTOFOR COMBİ FİX 
kullanımını kesip derhal doktorunuzla konuşunuz.  
• Kan potasyum seviyesinde düşme  
• Düzensiz kalp atışı  
 
Çok seyrek  
• Depresyon  
• Özellikle çocuklarda davranış bozuklukları  
• Göğüste ağrı veya daralma (an jina pe ktoris)  
• Kan şekeri (glikoz) seviyesinde artış  
• Ağızda hoş olmayan tat hissedilmesi gibi tat alma bozukluğu  
• Kan basıncında değişmeler  
• Kalbinizde normal olmayan elektriksel sinyal üretimi (QTc aralığının uzaması)  
• Kandaki kortizol seviyesinin fazla artmasına bağlı kilo artışına, yüzde yuvarlaklaşmaya, 
yüksek kan basıncına ve aşırı kıllanmaya yol açan, bir böbreküstü bezi hastalığı olan Cushing 
sendromu  
• Katarakt (gözdeki lensin bulutlanması)  
• Glokom (gözdeki basıncın artması)  
 İnhale kortikosteroidler, özellikle uzun süreli olarak yüksek dozda alındığında vücudunuzdaki normal steroid hormonu üretimini etkileyebilir. Bu etkiler:  
• Kemik mineral yoğunluğunda değişiklikler (kemiklerin incelmesi)  
• Katarakt (gözdeki lensin bulutlanması)  
• Glokom (gözdeki basıncın artması)  
• Çocuk ve ergenlerde büyüme hızında azalma  
• Böbreküstü bezlerine etki  
 
Bu etkilerin inhale kortikosteroidlerle görülme ihtimali kortikosteroid tabletlere oranla daha 
düşüktür.  
 Eğer yan etkilerden herhangi biri ciddileşirse veya bu talimatta bahsi geçmeyen herhangi bir yan etki ile karşılaşırsanız lütfen doktor veya eczacınızı bilgilendiriniz.  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 08 numaralı yan etki bildirim hattını arayarak Türkiye Farmakovijilans Merkezi ’ne (TÜFAM) bildiriniz. Meydana gelen yan etkileri bildirerek kullanmakta  
Sayfa 14  olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.  
 5. VENTOFOR COMBİ FİX’in saklanması  
 VENTOFOR COMBİ FİX’i çocukların göremeyeceği, erişemeyeceği yerlerde ve ambalajında saklayınız.  
 
25°C altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
 Ambalajın üzerinde belirtilen son kullanma tarihinden sonra VENTOFOR COMBİ FİX’i kullanmayınız.  
 Eğer üründe ve/veya ambalajında bozukluklar fark ederseniz VENTOFOR COMBİ FİX’i 
kullanmayınız.  
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığı ’nca belirlenen toplama sistemine veriniz.  
 Ruhsat sahibi:  
BİLİM İLAÇ SAN. ve TİC. A.Ş.  
Beyoğlu- İSTANBUL  
 Üretim yeri:  
BİLİM İLAÇ SAN. ve TİC. A.Ş.  
Gebze- KOCAELİ   
 Bu kullanma talimatı ……… tarihinde onaylanmıştır.  