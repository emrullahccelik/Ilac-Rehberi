KISA ÜRÜN BİLGİSİ
1. BEŞERİ TIBBİ ÜRÜNÜN ADI
MİLRİCOR 10mg/10ml İ.V. enjeksiyon/infüzyon için çözelti içeren ampul
2. KALİTATİF VE KANTİTATİF BİLEŞİM
Etkin madde:
Her 1 ml çözelti, 1 mg milrinon etkin maddesini içerir.
Yardımcı maddeler:
Susuz dekstroz (glukoz)………...51,71 mg
Sodyum hidroksit………………..y.m.
Yardımcı maddeler için 6.1.’e bakınız.
3. FARMASÖTİK FORM
Steril enjeksiyon/infüzyon için çözelti içeren ampul.
Berrak, renksiz-soluk sarı, partikülsüz çözelti.
4. KLİNİK ÖZELLİKLER
4.1. Terapötik endikasyonlar
MİLRİCOR klasik bakım tedavisine yanıt vermeyen şiddetli konjestif kalp yetmezliğinin kısa
süreli tedavisinde ve kalp cerrahisi sonrası düşük çıkış (output) durumlarını da içeren akut
kalp yetmezliği olan hastaların tedavisi için endikedir.
MİLRİCOR, pediyatrik popülasyonda, klasik idame tedavisine (glikozidler, diüretikler,
vazodilatörler, ve/veya ADE inhibitörlerine) yanıt vermeyen şiddetli konjestif kalp
yetmezliğinin kısa süreli tedavisinde (en fazla 35 saat) ve kalp cerrahisi sonrası düşük
kardiyak çıkış (output) durumlarının da dahil olduğu akut kalp yetmezliğinin kısa süreli
tedavisinde (en fazla 35 saat) endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler için, MİLRİCOR’un önce 10 dakikalık sürede 50 mcg/kg yükleme dozu
verilmelidir, ardından hemodinamik ve klinik yanıta göre, sürekli infüzyon şeklinde, 0,375
1mcg/kg/dk. ve 0,750 mc/kg/dk. dozla devam edilmelidir. Toplam doz 1,13 mg/kg/gün’ü
geçmemelidir.
MİLRİCOR’un 200 mcg/ml’lik infüzyonluk çözeltisini hazırlamak için; her bir 10 ml’lik
ampule 40 ml seyreltici (her bir 100 ml ‘lik ampule 400 ml seyreltici) kullanılmalıdır.
Kullanılan seyrelticiler: %0,45 sodyum klorür, %0,9 sodyum klorür veya %5 dekstroz’dur.
Uygulanırken aşağıdaki tablo esas alınmalıdır.
MİLRİCOR enjeksiyon dozu İnfüzyon hızı
(mcg/kg/dk.) (ml/kg/saat)
0,375 0,11
0,400 0,12
0,500 0,15
0,600 0,18
0,700 0,21
0,750 0,22
Çözeltilerin farklı konsantrasyonları, hastanın sıvı gereksinimlerine uygun olarak
kullanılmalıdır. Tedavi süresi hastanın verdiği cevaba bağlı olmalıdır. Konjestif kalp
yetmezliği olan hastalarda, en fazla 5 gün tedavi devam ettirilmesine rağmen normal süre 48-
72 saattir.
Kalp cerrahisini takiben akut durumlarda 12 saatten fazla tedavi sürdürülmemelidir.
Uygulama şekli:
İntravenöz uygulama içindir.
Özel popülasyonlara ilişkin ek bilgiler:
Böbrek yetmezliği:
Doz ayarlaması gereklidir.
Ciddi böbrek yetmezliği olan ancak kalp rahatsızlığı olmayan hastalardan elde edilmiş
verilerde, böbrek yetmezliğinin varlığında milrinonun terminal eliminasyon yarı ömrünün
önemli ölçüde arttığı gösterilmiştir. Böbrek yetmezliği klinik olarak kanıtlanmış olan
hastalarda yükleme dozu etkili değildir fakat MİLRİCOR’un aşağıdaki tabloda gösterildiği
şekilde kullanılması önerilir:
2Kreatinin klerensi MİLRİCOR enjeksiyon Sürdürülen infüzyonun
(ml/dk/1,73m2) dozu hızı (ml/kg/saat)
(mcg/kg/dk)
5 0,20 0,06
10 0,23 0,07
20 0,28 0,08
30 0,33 0,10
40 0,38 0,11
50 0,43 0,13
İnfüzyon hızı hemodinamik yanıta göre ayarlanmalıdır.
Pediyatrik popülasyon:
Yayınlanan çalışmalarda infantlar ve çocuklar için seçilen dozlar:
- İntravenöz yükleme dozu: 30-60 dakika boyunca uygulanan 50-75 mcg/kg’dır.
- İntravenöz sürekli infüzyon: Hemodinamik yanıta ve olası yan etkilerin başlamasına göre
en fazla 35 saatlik bir süre boyunca 0,25-0,75 mcg/kg/dk’dır.
İnfantlarda ve 6 yaşından küçük çocuklarda konjenital kalp rahatsızlığı için olan düzeltici
ameliyatlardan sonraki düşük kardiyak output sendromu ile ilgili klinik çalışmalarda, 60
dakika boyunca uygulanan 75 mcg/kg yükleme dozu ve onu takiben 35 saat boyunca
uygulanan 0,75 mcg/kg/dk infüzyonun düşük kardiyak output sendromu gelişim riskini
azaltmıştır.
Farmakokinetik çalışma sonuçları da dikkate alınmalıdır (Bölüm 5.2’ye bakınız).
Böbrek yetmezliği:
Veri eksikliği nedeniyle, milrinonun kullanımı böbrek yetmezliği olan pediyatrik hastalarda
önerilmemektedir (Bölüm 4.4’e bakınız).
Patent duktus arteriyoz:
Eğer patent duktus arteriyoz riski olan veya patent duktus arteriyoz hastası olan preterm ve
term infantlarda milrinon kullanımı isteniyorsa, terapötik gereklilik/potansiyel risk oranı
tartılarak kullanılmalıdır (Bölüm 4.4, 4.8, 5.2 ve 5.3’e bakınız).
3Geriyatrik popülasyon:
Özel bir doz ayarlaması gerekmemektedir.
4.3. Kontrendikasyonlar
 MİLRİCOR, içindeki etkin maddeye veya yardımcı maddelerden herhangi birine karşı aşırı
duyarlılığı olanlarda,
 Ciddi hipovolemi durumlarında kullanılmamalıdır.
4.4. Özel kullanım uyarıları ve önlemleri
Miyokard infarktüsünün akut aşamasında milrinon gibi inotropik ajanların kullanımı,
miyokard oksijen tüketiminin istenilmeyen artışına neden olabilir.
Akut miyokard infarktüsünden hemen sonra, güvenlilik ve etkililik sağlanıncaya kadar
MİLRİCOR’un, kullanılması önerilmez.
MİLRİCOR’la tedavi esnasında; kan basıncının, kalp atım hızının, klinik durumun, elektro-
kardiyogramın, sıvı dengesinin, elektrolitler ve böbrek fonksiyonun (örneğin serum kreatinin)
dikkatle izlenmesi gerekmektedir.
Şiddetli obstrüktif aort veya akciğer kapak hastalığı veya hipertrofik subaortik darlığı olan
hastalarda MİLRİCOR, obstrüksiyonun cerrahi olarak rahatlatılması yerine kullanılmamalıdır.
Bu koşullarda, MİLRİCOR gibi inotropik/vazodilatatör özeliğinde olan bir ilaç kan akış
tıkanıklığını arttırabilir.
Milrinon ile tedavi edilen yüksek risk grubu popülasyonunda, supraventriküler ve ventriküler
aritmi, gözlemlenmiştir. Bazı hastalarda, hastanın güvenliğini veya tedavinin sonucunu
etkilemeyecek biçimde, sürekli olmayan ventriküler taşikardi de dahil olmak üzere ventriküler
ektopide artış gözlemlenmiştir.
A-V nodül iletişiminde az miktarda artışa neden olduğundan, atriyal çarpıntı/fibrilasyon
kontrolü yapılmayan hastalarda, ventriküler cevap verme hızında artış olma ihtimali vardır.
Bu nedenle, MİLRİCOR ile tedaviye başlamadan önce, A-V nodül iletişim süresini uzatmak
amacıyla diğer ajanlarla tedavi veya dijitalizasyon düşünülmelidir ve aritmi durumunda tedavi
kesilmelidir.
4Kalp yetmezliğinin kendisinde mevcut olan aritmi potansiyeli birçok ilaçla veya ilaçların
kombinasyonu ile artabilir. MİLRİCOR alan hastalar infüzyon esnasında yakından takip
edilmeli ve aritmi geliştiği takdirde infüzyon sonlandırılmalıdır.
Vazodilatör etkisinden dolayı milrinon hipotansiyona neden olabilir, bu yüzden MİLRİCOR
uygulanacak hipotansiyonlu hastalar tedavi öncesinde dikkatlice incelenmelidir. Kan
basıncında aşırı düşme görülen hastalarda enjeksiyon hızı yavaşlatılmalı veya kesilmelidir.
Eğer önceden yapılan güçlü bir diüretik tedavinin kardiyak dolum basıncında önemli bir
azalmaya neden olduğu şüphesi var ise, MİLRİCOR enjeksiyonu; kan basıncı, kalp atışı ve
kliniksel semptomatoloji gözlemlenerek yapılmalıdır.
Diüretiklerle tedavide, kardiyak çıktılarında görülen bir iyileşmede diüretik dozunun
azaltılması gerekir. Aşırı diüretik alımıyla görülen potasyum kaybında, diüretik dozunda bir
azaltma gerekli görülür. Aşırı diüretikler nedeniyle görülen potasyum kaybı, dijitalize
hastaları aritmiye doğru yatkınlaştırabilir. Bu nedenle, MİLRİCOR’la tedaviye başlamadan
evvel veya uygulama esnasında potasyum desteği ile hipokalemi düzeltilmelidir.
Milrinon enjeksiyonunda infüzyon bölgesinde reaksiyon vakaları rapor edilmiştir (Bkz.
Bölüm 4.8). Sonuç olarak, muhtemel bir ekstravazasyon vakasını önlemek için infüzyon
bölgesi dikkatlice gözlemlenmelidir.
Aneminin de dahil olduğu hemoglobindeki düşüş çoğu kez kalp yetmezliği durumunda
gerçekleşir. Trombositopeni ve anemi riski nedeniyle, düşük platelet sayımı veya düşük
hemoglobini olan hastalarda ilgili laboratuvar parametrelerinin dikkatle takip edilmesi
gerekmektedir.
Kontrollü çalışmalarda milrinonun infüzyonu ile ilgili 48 saati aşan periyotlar için çalışma
mevcut değildir.
Pediyatrik popülasyon:
Yetişkinler için anlatılan uyarılara ve önlemlere ek olarak aşağıdaki bilgiler de dikkate
alınmalıdır:
5Yenidoğanlarda, MİLRİCOR tedavisi sırasında, açık kalp ameliyatını takiben, izleme, kalp
hızı ve ritmi, umbilikal arter kateteri veya periferik kateter ile sistemik arteriyel kan basıncı,
santral venöz basınç, kalp indeksi, kalp debisi, sistemik vasküler rezistans, pulmoner arter
basıncı, atriyal basınç içermelidir. İzlenmesi gereken laboratuvar değerleri, platelet sayımı,
serum potasyumu, karaciğer fonksiyonları ve böbrek fonksiyonlarıdır. Frekans ölçme ve
değerlendirilmesi taban çizgisi değerlerine göre ve yeni doğanların tedavideki değişikliklere
yanıtlarının değerlendirilmesi gerekmektedir.
Literatür, bozulmuş böbrek fonksiyonu olan pediyatrik hastalarda, milrinon klerensinde
belirgin azalma ve klinik olarak önemli yan etkilerin olduğunu ortaya koyar. Fakat pediyatrik
hastalarda, dozun hangi spesifik kreatinin klerensinde ayarlanması gerektiği henüz belli
değildir. Bu nedenle, milrinon kullanımı bu popülasyonda önerilmemektedir (Bakınız Bölüm
4.2).
Pediyatrik hastalarda milrinon kullanımına hasta hemodinamik açıdan stabil ise başlanmalıdır.
Milrinon trombositopeniye neden olabileceğinden, intraventriküler hemoraji riski olan
yenidoğanlarda (prematüre bebek, düşük doğum ağırlığı) dikkatli olunmalıdır. Pediyatrik
hastalarla yapılan klinik çalışmalarda, trombositopeni riski infüzyon süresi ile önemli ölçüde
artmıştır. Klinik veriler milrinon ilişkili trombositopeninin çocuklarda yetişkinlere oranla
daha sık olduğunu göstermektedir (Bölüm 4.8’e bakınız).
Klinik çalışmalarda milrinonun pediyatrik hastalarda duktus arteriyozunun kapanmasını
yavaşlattığı görülmüştür. Bu nedenle, eğer patent duktus arteriyozu olan veya olma riski olan
preterm veya term infantlarda milrinonun kullanımı isteniyorsa, terapötik gerekler potansiyel
risklere karşı değerlendirilmelidir. (Bölüm 4.2, 4.8, 5.2 ve 5.3’e bakınız).
MİLRİCOR her dozda (10 ml) 0.5 g dekstroz (glukoz) içerir. Bu yüzden glukoza bağlı
herhangi bir etki oluşması beklenmez.
4.5. Diğer tıbbi ürünler ile etkileşimler ve diğer etkileşim şekilleri
Karışımda çökelti oluşacağından MİLRİCOR içeren intravenöz enjeksiyon hatlarına
furosemid veya bumetanid uygulanmamalıdır.
6İntravenöz infüzyonla uygulamada seyreltme için sodyum bikarbonat kullanılmamalıdır.
Kalsiyum kanal blokerleri ile teorik bir potansiyel etkileşim var olmasına rağmen bugüne
kadar klinik olarak anlamlı bir etkileşim için hiçbir kanıt yoktur.
Kanda tedavi için gerekli dijital seviyesi sağlanmış olan hastalarda glikozid toksisitesi
belirtilerine neden olmadan milrinonun uygun inotropik etkisi vardır.
Uyumlu oldukları tespit edilmiş ilaçlarda dahil MİLRİCOR enjeksiyonuna başka ilaçlar
karıştırılmamalıdır.
Milrinon ile tedavi sırasında sıvı ve elektrolit değişimleri ve serum kreatinin seviyeleri
dikkatlice takip edilmelidir. Kalp debisindeki iyileşme ve böylece diürez bir diüretik ajanın
dozunda azalma gerektirebilir. Aşırı diüreze bağlı potasyum kaybı, dijitalleştirilmiş hastalarda
aritmiye önceden hazırlayabilir. Bu nedenle, milrinon kullanımı öncesinde veya sırasında
hipokalemi, potasyum takviyesi ile düzeltilmelidir.
Özel popülasyonlara ilişkin ek bilgiler:
Veri yoktur.
Pediyatrik popülasyon:
Veri yoktur.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
MİLRİCOR ile çocuk doğurma potansiyeli bulunan kadınlarda çalışma yapılmamıştır.
MİLRİCOR’un çocuk doğurma potansiyeli bulunan kadınlar veya doğum kontrolü üzerindeki
etkisi bilinmemektedir.
7Gebelik dönemi
MİLRİCOR için, gebeliklerde maruz kalmaya ilişkin klinik veri mevcut değildir. Hayvanlar
üzerinde yapılan çalışmalar, gebelik / embriyonal / fetal gelişim / doğum ya da doğum sonrası
gelişim ile ilgili olarak doğrudan ya da dolaylı zararlı etkiler olduğunu göstermemektedir
(Bkz. Bölüm 5.3).
Gebelik sırasında ancak risk/fayda oranı tartılarak kullanılmalıdır.
Laktasyon dönemi
Milrinonun insan sütüyle atılıp atılmadığı bilinmemektedir. Milrinonun süt ile atılımı
hayvanlar üzerinde araştırılmamıştır. Emzirmenin durdurulup durdurulmayacağına ya da
MİLRİCOR tedavisinin durdurulup durdurulmayacağına/tedaviden kaçınılıp
kaçınılmayacağına ilişkin karar verilirken, emzirmenin çocuk açısından faydası ve
MİLRİCOR tedavisinin emziren anne açısından faydası dikkate alınmalıdır.
Üreme yeteneği / Fertilite
MİLRİCOR için, gebeliklerde maruz kalmaya ilişkin klinik veri mevcut değildir.
4.7. Araç ve makine kullanımı üzerindeki etkiler
Araç ve makine kullanımını etkilediğine dair herhangi bir veri mevcut değildir.
4.8. İstenmeyen etkiler
Aşağıdaki istenmeyen etkiler MİLRİCOR ile tedavide meydana gelebilir.
Sıklık sıralaması şu şekilde tanımlanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Yaygın olmayan: Trombositopeni*
Bilinmiyor: Hemoglobin konsantrasyonu ve/veya kırmızı kan hücresi sayısında azalma.
*Bebeklerde ve çocuklarda, trombositopeni riski infüzyon süresi ile birlikte önemli ölçüde
artmıştır. Klinik veriler milrinon ile ilişkili trombositopeninin çocuklarda yetişkinlere göre
daha yaygın olduğunu gösterir. (Bölüm 4.4’e bakınız.)
8Bağışıklık sistemi hastalıkları
Çok seyrek: Anafilaktik şok.
Metabolizma ve beslenme hastalıkları
Yaygın olmayan: Hipokalemi
Sinir sistemi hastalıkları
Yaygın: Genellikle orta hafif şiddette baş ağrısı.
Yaygın olmayan: Tremor.
Kardiyak hastalıklar
Yaygın: Ventriküler ektopik aktivite, sürekli olmayan veya sürekli ventriküler taşikardi,
supraventriküler aritmiler, hipotansiyon.
Yaygın olmayan: Ventriküler fibrilasyon, anjina/göğüs ağrısı.
Çok seyrek: Torsades de pointes (TdP) (kendi kendini sonlandırabilen ya da ventrikül
fibrilasyonuna dejenere olabilen bir polimorf ventrikül taşikardisi türü).
Aritmi insidansı, doz veya milrinonun plazma düzeyleri ile ilgili değildir. Bu aritmiler nadiren
hayatı tehdit edicidir. Aritmi mevcut ise, bu önceden var olan aritmilerle, metabolik
anormalliklerle (örneğin hipokalemi), anormal digoksin düzeyleri ile ve kateter ekleme gibi
bazı temel faktörler ile genellikle ilişkilidir. Klinik veriler, milrinon ile ilişkili aritminin
çocuklarda yetişkinlere göre daha az yaygın olduğunu gösterir.
Solunum, göğüs hastalıkları ve mediastinal hastalıklar
Çok seyrek: Bronkospazm
Hepato-bilier hastalıklar
Yaygın olmayan: Anormal karaciğer fonksiyon testleri
Deri ve deri altı doku hastalıkları
Çok seyrek: Döküntü gibi deri reaksiyonları.
Böbrek ve idrar yolu hastalıkları
Bilinmiyor: Böbrek yetmezliği (hipotansiyona sekonder)
9Genel ve uygulama bölgesine ilişkin hastalıklar:
Bilinmiyor: İnfüzyon bölgesi reaksiyonu.
Pediyatrik popülasyon:
Sinir sistemi hastalıkları
Bilinmiyor: İntraventriküler kanama (Bölüm 4.4’e bakınız).
Konjenital ve kalıtımsal/genetik hastalıklar
Bilinmiyor: Patent duktus arteriyoz*** (Bölüm 4.2, 4.4 ve 5.3’e bakınız)
***Patent duktus arteriyozun kritik sonuçları, literatürde anlatıldığı gibi aşırı pulmoner
dolaşımın ardışık pulmoner ödem ve kanama ile kombinasyonu ve ardışık intraventriküler
kanamalı ve olası ölümcül sonuçlu nekrotize enterokolitli azalmış organ perfüzyonu ile
ilgilidir.
Pediyatrik popülasyon için uzun süreli güvenilirlik verileri henüz mevcut değildir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
MİLRİCOR’un intravenöz aşırı dozu, hipotansiyon (çünkü vazodilatatör etkisi vardır) ve
kardiyak aritmiye neden olabilir. Bunlar oluşmuşsa MİLRİCOR’un uygulaması azaltılmalıdır
veya hastanın durumu stabil hale gelinceye kadar durdurulmalıdır. Bilinen spesifik bir
antidotu yoktur, ama dolaşım desteği için genel tedbirler alınmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Fosfodiesteraz inhibitörleri
ATC kodu: C01CE02
1 0Etki mekanizması:
Milrinon düşük kronotrop aktivitesi olan, pozitif inotrop ve vazodilatatördür. Ayrıca sol
ventriküler diyastolik gevşemeyi de artırır. Yapısı ve etki şekli dijital glikozidlerinden,
katekolaminler veya anjiyotensin dönüştürücü enzim inhibitörlerinden farklıdır. Kalpte ve
vasküler kasta pik III fosfodiesteraz izoenziminin selektif inhibitörüdür. Milrinon, A-V
nodunun iletiminin hafif artmasını sağlar, ancak başka önemli elektro-fizyolojik etkisi yoktur.
Milrinon enjeksiyonuyla yapılan klinik çalışmalarda, kardiyak output, pulmoner kapiller
oklüzyon basıncı ve damar direncini de içeren konjestif kalp yetmezliğinde, kalp atım hızı
üzerinde klinik olarak önemli etkisi olmadan veya miyokard oksijen tüketimi olmadan
hemodinamik endekslerinde hemen düzeltme yaptığı gösterilmiştir. İntravenöz milrinon
tedavisi sırasında hemodinamik düzelmeye, New York Kalp Birliğinin sınıflandırması ile
ölçüldüğü gibi, konjestif kalp yetmezliğinde klinik semptomatik düzelme eşlik eder.
Pediyatrik popülasyon
Literatür taraması ile kardiyak cerrahi operasyonu, septik şok veya pulmoner hipertansiyonu
takiben düşük kardiyak output sendromu olan hastalar ile ilgili klinik çalışmalar bulunmuştur.
Uygulanan dozlar 30-60 dakika boyunca 50-75 mcg/kg yükleme dozu ve onu takiben 35 saate
kadar 0,25-0,75 mcg/kg/dakika sürekli intravenöz infüzyondur. Bu çalışmalarda, milrinon ile
kardiyak outputta artış, kardiyak dolum basıncında azalma, kalp hızında ve miyokardial
oksijen tüketiminde küçük değişiklikler ile sistemik ve pulmoner vasküler dirençte azalma
gözlenmiştir.
Uzun süreli milrinon kullanımı ile ilgili çalışmalar 35 saatten daha uzun süre MİLRİCOR
uygulanmasını önermek için yeterli değildir.
Bazı çalışmalarda, milrinonun pediyatrik kullanımı, nonhiperdinamik septik şoku olan
hastalarda, (Barton ve arkadaşları, 1996; Lindsay ve arkadaşları, 1998); Fallot onarımının
tetrolojisinden sonra milrinonun postbypass pulmoner hipertansiyon üzerindeki etkisi (Chu ve
arkadaşları, 2000); Fanton tipinde prosedürden sonra nitrik oksidin ve milrinonun pulmoner
dolaşım üzerindeki kombine etkisi (Cai ve arkadaşları, 2008) araştırılmıştır.
Bu çalışmaların sonuçları yetersizdir. Bu nedenle, milrinonun bu endikasyonlarda kullanımı
önerilmez.
1 15.2. Farmakokinetik özellikler
Genel Özellikler
Dağılım:
Konjestif kalp yetmezliği olan hastalara, MİLRİCOR’un 12,5-125 mcg/kg intravenöz
enjeksiyonunu takiben; dağılım hacmi 0,38 litre/kg/saattir, ortalama terminal eliminasyon yarı
ömrü 2,3 saat ve klerensi 0,13 litre/kg/saattir. Konjestif kalp yetmezliği olan hastalara 0,2–0,7
mcg/kg/dakika intravenöz infüzyonunu takiben; dağılım hacmi 0,45 litre/kg, ortalama
terminal eliminasyon yarı ömrü 2,4 saat ve klerensi 0,14 litre/kg/saattir. Bu farmakokinetik
parametreler doza bağımlı değildir ve enjeksiyonları takiben plazma konsantrasyonuna karşı
zaman eğrisi altındaki alan önemli ölçüde doza bağımlıdır.
MİLRİCOR’un yaklaşık % 70’nin (denge diyalizi tarafından) insan plazma protein
bağlandığı gösterilmiştir.
Biyotransformasyon:
5 metaboliti vardır fakat O-glukuronid metaboliti biyotrasformasyonun önemli kısmını temsil
eder.
Eliminasyon:
Oral uygulanan milrinonun başlıca atılımı idrar yolu ile (%83) ve onun metaboliti olan O-
glukuronid (%12) ile gerçekleşir.
Normal bireylerde eliminasyon idrar yolu ile hızlıdır, ilacın verilmesini takiben, ilk iki saat
içinde geri kazanım yaklaşık %60 ve ilk sekiz saat içinde geri kazanım yaklaşık % 90’dır.
Milrinonun ortalama renal klerensi yaklaşık 0,3 litre/dk’dır, bu aktif salgının göstergesidir.
Doğrusallık/Doğrusal olmayan durum:
Bilgi bulunmamaktadır.
Pediyatrik popülasyon
Milrinon, çocuklarda, yetişkinlere kıyasla daha hızlı temizlenir. Ancak infantların klerensi
çocuklarınkinden önemli ölçüde daha düşüktür. Preterm bebeklerde ise klerens daha düşüktür.
Yetişkinlere göre daha hızlı olan klerens nedeniyle milrinonun kararlı durum plazma
konsantrasyonu çocuklarda yetişkinlere göre daha düşüktür. Renal fonksiyonları normal olan
pediyatrik popülasyonda 6-12 saatlik 0,5-0,75 mcg/kg/dk sürekli infüzyondan sonra kararlı
durum milrinon plazma konsantrasyonu yaklaşık olarak 100-300 ng/ml’dir.
1 2Açık kalp ameliyatı sonrası, yenidoğanlarda, infantlarda ve çocuklarda 0,5-0,75 mcg/kg/dk’lık
intravenöz infüzyonu takiben milrinonun dağılım hacmi, yaş grupları arasında anlamlı bir
değişiklik olmadan, 0,35-0,9 litre/kg arasındadır. Çok erken doğmuş bebeklere doğumdan
sonra düşük sistemik çıkışı önlemek için uygulanan 0,5 mcg/kg/dk intravenöz infüzyonu
takiben milrinonun dağılım hacmi yaklaşık olarak 0,5 litre/kg’dır.
Birçok farmakokinetik çalışma, pediyatrik popülasyonda klerensin artan yaş ile birlikte
arttığını göstermiştir. İnfantların klerensi (3,4-3,8 ml/kg/dk) çocuklarınkinden (5,9-6,7
ml/kg/dakika) önemli ölçüde daha düşüktür. Yenidoğanlarda milrinon klerensi yaklaşık olarak
1,64 ml/kg/dk; preterm infantlarda ise klerens daha düşüktür (0,64 ml/kg/dk).
Milrinonun ortalama terminal eliminasyon yarı ömrü infantlarda ve çocuklarda 2-4 saat ve
preterm infantlarda 10 saattir.
Pediyatrik hastalarda, farmakodinamik etkinliğin eşik değerinin üzerinde değer elde etmek
için milrinonun optimum dozu yetişkinlere göre daha fazla olduğu sonucuna varılmıştır;
ancak preterm bebeklerde farmakodinamik etkinliğin eşik değerinin üzerinde değer elde
etmek için uygulanması gereken optimum doz çocuklardakine göre daha düşüktür.
Patent duktus arteriyoz
Milrinon böbrekler yoluyla atılır ve ekstraselüler boşluk ile sınırlı olan dağılım hacmi vardır.
Bu durum, patent duktus arteriyoz ile ilişkili olan aşırı sıvı ve hemodinamik değişikliklerin
milrinonun dağılımı ve atılımı üzerinde etkisi olduğunu gösterir. (Bölüm 4.2, 4.4, 4.8 ve 5.3’e
bakınız.)
5.3. Klinik öncesi güvenlik verileri
Juvenil hayvanlar:
PDE 3 inhibitörlerin duktus-genişleten etkilerini yakın dönem sıçan yavrularında ve onların
diferansiyel etkilerini yakın dönem ve preterm fetal sıçanlarda açıklamak için bir klinik öncesi
çalışma yürütülmüştür. Milrinon ile postnatal duktus dilatasyonu 3 dozda çalışılmıştır (10,1ve
0,1 mg/kg). Milrinonun dilatör etkisi, indometazin ile daraltılan fetal duktusa, milrinonun
(10,1 ve 0,1 mg/kg) ve indometazinin (10 mg/kg) D21 (yakın dönem) ve D19 (preterm) anne
sıçana eş zamanlı olarak uygulanması ile çalışılmıştır. Bu in vivo çalışma, milrinonun fetal ve
postnatal daralmış duktus arteriyozun doza-bağımlı dilatasyonunu başlattığını göstermiştir.
Enjeksiyon ile uygulanan doğumdan hemen sonra uygulanmasının dilatör etkilerinin
1 3doğumdan 1 saat sonra uygulanmasına kıyasla daha potent olduğu görülmüştür. Ayrıca bu
çalışma olgun olmayan duktus arteriyozun olgun duktus arteriyoza göre milrinona daha
duyarlı olduğunu göstermiştir (Bölüm 4.2,4.4,4.8 ve 5.2’ye bakınız).
6. FARMASÖTİK ÖZELLİKLER
6.1. Yardımcı maddelerin listesi
Laktik asit
Susuz dekstroz (glukoz)
Sodyum hidroksit
Enjeksiyonluk su
6.2 Geçimsizlikler
Karışımda çökelti oluşacağından MİLRİCOR içeren intravenöz enjeksiyon hatlarına
furosemid veya bumetanid uygulanmamalıdır. İntravenöz infüzyonla uygulamada seyreltme
için sodyum bikarbonat kullanılmamalıdır.
MİLRİCOR enjeksiyonuna başka ilaçlar karıştırılmamalıdır.
6.3. Raf ömrü
48 ay
İnfüzyonluk çözeltiler; tavsiye edilen %0,45 sodyum klorür, %0,9 sodyum klorür veya %5
dekstroz ile seyreltilerek 24 saat içinde kullanılmalıdır.
6.4. Saklamaya yönelik özel tedbirler
25°C altındaki oda sıcaklığında saklayınız, dondurmayınız.
6.5. Ambalajın niteliği ve içeriği
10 ml çözelti içeren 10 ml’lik tip 1 renksiz cam ampullerde - 1 adet ampul /kutu.
6.6. Beşeri tıbbi üründen arta kalan maddelerin imhası ve diğer özel önlemler
İlaç görsel olarak incelenmeli, partiküler madde içeren veya renklenmiş çözeltiler
kullanılmamalıdır.
“Tıbbi Atıkların Kontrolü Yönetmeliği” ve “Ambalaj ve Ambalaj Atıklarının Kontrolü
Yönetmeliği”ne uygun olarak imha edilmelidir.
1 47. RUHSAT SAHİBİ
VEM İLAÇ San. ve Tic. A.Ş
Söğütözü Mahallesi 2177. Cadde
No:10B/49 Çankaya/ANKARA
8. RUHSAT NUMARASI
248/18
İLK RUHSAT TARİHİ/RUHSAT YENİLEME TARİHİ
İlk ruhsat tarihi: 11.02.2013
Ruhsat yenileme tarihi:
1 5