KISA ÜRÜN BİLGİSİ
1.BEŞERİ TIBBİ ÜRÜNÜN ADI
CEFLONG 90 mg efervesan tablet
2. KALİTATİF VE KANTİTATİF BİLEŞİMİ
Etkin madde:
Her bir efervesan tablet 90 mg seftibutene eşdeğer 97,89 mg seftibuten dihidrat içermektedir.
Yardımcı maddeler:
Sodyum hidrojen karbonat …………….. 405,86 mg
Sodyum klorür……………………………13,50 mg
Aspartam………………………………….18,00 mg
Yardımcı maddeler için 6.1’e bakınız.
3. FARMASÖTİK FORMU
Efervesan Tablet.
Sarıya yakın krem renkli, düz yüzeyli, tek tarafı çentikli, yuvarlak efervesan tabletlerdir.
4. KLİNİK ÖZELLİKLER
4.1 Terapötik endikasyonlar
CEFLONG duyarlı mikroorganizmalar tarafından oluşturulan enfeksiyonların tedavisinde
endikedir.
Üst solunum yolu enfeksiyonları: Farenjit, tonsilit, sinüzit, kızıl, çocuklarda otitis media.
Alt solunum yolları enfeksiyonları: Akut bronşit, kronik bronşitin akut alevlenmeleri ve oral
tedavi görmesi uygun olan hastalarda akut pnömoni.
Üriner sistem enfeksiyonları: Akut ve kronik piyelit, sistopiyelit, sistit, üretrit.
4.2 Pozoloji ve uygulama şekli
Pozoloji/uygulama sıklığı ve süresi:
Diğer oral antibiyotiklerle olduğu gibi, tedavi süresi genellikle beş ila on gün arasında
değişebilmektedir. Streptococcus pyogenes'e bağlı enfeksiyonların tedavisi için
CEFLONG’un terapötik dozu en az 10 gün süreyle alınmalıdır.
Çocuklarda önerilen doz 9 mg/kg/gün (günde en fazla 400 mg) efervesan tablettir.
Tonsillit ile birlikte olan ve olmayan farenjit, efüzyonlu akut otitis media ve komplike olan ve
olmayan üriner sistem enfeksiyonlarının tedavisi için günde tek doz uygulanabilir.
45 kg’dan daha ağır ve 10 yaşından büyük çocuklarda erişkin dozu önerilmektedir.
CEFLONG efervesan tablet yemek zamanından bağımsız olarak alınabilirler.
Uygulama şekli
Efervesan tabletler bir miktar suda çözdürüldükten sonra bekletilmeden içilmelidir.
1Özel popülasyonlara ilişkin ek bilgiler:
Böbrek yetmezliği:
Erişkin hastalar: Kreatinin klerensi değerleri 50 mL/dak’nın altına inmedikçe, CEFLONG’un
farmakokinetikleri doz ayarlamasını gerektirecek seviyede etkilenmemektedir. Bu hastalarda
doz ayarlaması için talimatlar tabloda verilmektedir.
Tablo 1: Böbrek Yetmezliği Bulunan Erişkin Hastalarda CEFLONG Dozunun Ayarlanması
Kreatinin Klerensi ≥ 50 30-49 5-29
mL/dak.
Her 24 saat için 400 mg 200 mg 100 mg
CEFLONG Dozu
Eğer doz sıklığında ayarlama yapılması tercih edilirse, CEFLONG’un 400 mg'lık dozu
kreatinin klerensi 30-49 mL/dak olan hastaya her 48 saatte bir (iki günde bir) uygulanabilir ve
eğer kreatinin klerensi 5-29 mL/dak ise her 96 saatte bir (4 günde bir) uygulanabilir.
Haftada iki ya da üç kez hemodiyalize giren hastalarda, her hemodiyaliz seansının sonunda
tek doz CEFLONG 400 mg uygulanabilir.
Karaciğer yetmezliği:
Herhangi bir özel kullanım uyarısı bulunmamaktadır.
Pediyatrik popülasyon:
45 kg ve 10 yaşından büyük çocuklarda erişkin dozu (400 mg) kullanılır. 6 ay ve üzeri
çocuklarda önerilen CEFLONG dozu 9 mg/kg/gün’dür (maksimum günlük doz 400 mg).
Geriyatrik popülasyon:
Bu yaş grubundaki hastalarda normal erişkin doz tavsiyelerine uyulur.
4.3. Kontrendikasyonlar
CEFLONG sefalosporinlere veya bileşimindeki herhangi bir maddeye alerjik olanlarda
kontrendikedir.
4.4. Özel kullanım uyarıları ve önlemleri
Böbrek yetmezliği olan hastalarda ve aynı zamanda diyalize giren hastalarda CEFLONG
dozunun ayarlanması gerekebilir. CEFLONG diyaliz yoluyla kolayca uzaklaştırılabilir.
Diyaliz hastaları dikkatle izlenmeli ve bu hastalara CEFLONG, diyalizin hemen sonrasında
verilmelidir.
CEFLONG, öyküsünde komplike gastrointestinal hastalık, özellikle kronik koliti bulunan
hastalara dikkatle reçete edilmelidir.
Sefalosporin antibiyotikleri, penisilinlere karsı alerjisi olduğu bilinen ya da bundan
kuşkulanılan hastalara son derecede büyük bir dikkatle uygulanmalıdır. Penisiline karşı
2alerjisi olduğu belgelenmiş hastaların yaklaşık %5'i, sefalosporinlere karşı çapraz reaktivite
gösterirler. Hem penisilin hem de sefalosporin alan bireylerde de ciddi akut hipersensitivite
reaksiyonları (anaflaksi) bildirilmiştir ve anaflaksi ile birlikte çapraz hiperreaktivite
oluşabileceği bilinmektedir. Eğer, CEFLONG’a karşı bir alerjik reaksiyon gelişir ise,
uygulamaya son verilir ve uygun tedaviler başlatılır. Şiddetli anaflaksi, klinik olarak
belirtildiği şekilde, uygun bir acil tedaviyi gerektirir.
CEFLONG ve diğer geniş spektrumlu antibiyotikler ile tedavi sırasında, intestinal florada
oluşan değişiklikler, antibiyotiklere bağlı diyare ile sonuçlanabilir; ayrıca Clostridium difficile
toksinine bağlı olarak psödomembranöz kolit gelişebilir. İlgili antibiyotik ile tedavi esnasında
ya da tedaviden sonra hastalarda, dehidratasyon ile birlikte ya da dehidratasyon
bulunmaksızın, orta ile şiddetli derecede ya da yaşamı tehdit edici diyare oluşabilir.
CEFLONG veya herhangi bir geniş spektrumlu antibiyotik alan ve inatçı diyaresi olan her
hangi bir hastada, bu tanıyı göz önünde bulundurmak önemlidir.
Sodyum uyarısı
Bu tıbbi ürün her dozunda 116,43 mg sodyum vardır. Bu durum kontrollü sodyum diyetinde
olan hastalar için göz önünde bulundurulmalıdır.
Aspartam uyarısı
Bu tıbbi ürünün her dozunda 18 mg aspartam bulunmaktadır. Aspartam bir fenilalanin
kaynağıdır ve fenilketonürisi (ender rastlanan kalıtsal bir hastalık) olan hastalar için zararlı
olabilir.
Özel popülasyonlara ilişkin ek bilgiler:
Pediyatrik popülasyon:
CEFLONG’un altı aydan daha küçük bebeklerdeki etkinliği ve güvenliliği belirlenmemiştir.
4.5. Diğer tıbbi ürünler ile etkileşimler ve diğer etkileşim şekilleri
Yüksek doz alüminyum magnezyum hidroksit antiasiti, ranitidin ve tek doz intravenöz teofilin
ile CEFLONG’un etkileşimlerine ait çalışmalar yapılmıştır. Bu çalışmalara göre belirgin bir
ilaç etkileşimi oluşmamıştır. CEFLONG’un oral yoldan uygulanan teofilinin plazma düzeyleri
ve farmakokinetiği üzerine etkileri bilinmemektedir.
Seyrek olarak seftibuten dahil sefalosporinler, özellikle önceden oral antikoagülan tedavisi
stabilize hastalarda protrombin aktivitesini azaltarak protrombin zamanının uzamasına neden
olabilir. Belirtildiği şekilde ekzojen Vitamin K uygulanan ve risk altındaki hastalarda
protrombin zamanı veya Uluslararası Normalleştirilmiş Oran (INR) izlenmelidir.
Bugüne kadar herhangi bir anlamlı ilaç etkileşimi bildirilmemiştir. CEFLONG ile hiçbir
bilinen kimyasal ya da laboratuvar testi etkileşimi kaydedilmemiştir. Diğer sefalosporinlerin
kullanımı sırasında, yalancı pozitif direkt Coombs testi bildirilmiştir. Ancak CEFLONG’un
direkt Coombs in vitro reaksiyonlara yol açıp açmadığının incelenmesi için sağlıklı
insanlardan alınan kırmızı küreler ile yapılan testlerin sonuçları, 40 mcg/mL gibi yüksek
konsantrasyonlarda bile, hiçbir pozitif reaksiyon göstermemiştir.
3Birlikte alınan yemekler CEFLONG efervesan tabletin etkinliği ile etkileşime geçmemektedir.
4.6. Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
İnsanlara yönelik potansiyel risk bilinmemektedir.
Gebelik dönemi
Seftibuten için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik, embriyonal/fetal gelişim, doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir. Gebe kadınlara verilirken tedbirli olunmalıdır.
Laktasyon dönemi
Emziren annelerin sütünde seftibuten tespit edilmemiştir. Seftibuten anne sütü ile
atılmamaktadır. CEFLONG emzirme döneminde kullanılabilir.
Üreme yeteneği/Fertilite
Hayvanlar üzerinde yapılan çalışmalar, gebelik, embriyonal/fetal gelişim, doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir. İnsanlara yönelik potansiyel risk bilinmemektedir.
4.7. Araç ve makine kullanımı üzerindeki etkiler
Araç ve makine kullanma yeteneği üzerinde bilinen bir etkisi yoktur.
4.8. İstenmeyen etkiler
Yaklaşık 3000 hastada yapılan klinik çalışmalara göre, en fazla sıklıkta bildirilen advers
olaylar bulantı (≤%3), diyare (%3) ve baş ağrısıdır (%2).
Çok yaygın [≥ 1/10], yaygın [≥ 1/100 ila < 1/10], yaygın olmayan [≥ 1/1.000 ila < 1/100],
seyrek [≥ 1/10.000 ila < 1/1.000], çok seyrek [< 1/10.000], bilinmiyor (eldeki verilerden
hareketle tahmin edilemiyor)
Enfeksiyonlar ve enfestasyonlar:
Seyrek: Orta ila şiddetli diyare ile ilişkilendirilen Clostridium difficile üremesi.
Kan ve lenf sistemi hastalıkları:
Seyrek: Hemoglobinde düşme, lökopeni, eozinofili ve trombositoz
4Sinir sistemi hastalıkları:
Çok seyrek: Konvulsiyonlar
Gastrointestinal hastalıklar:
Yaygın: Bulantı, diyare
Yaygın olmayan: Dispepsi, gastrit, kusma, abdominal ağrı
Hepatobiliyer sistem hastalıkları:
Seyrek: AST (SGOT), ALT (SGPT) ve LDH'da geçici yükselmeler
Genel bozukluklar ve uygulama bölgesine ilişkin hastalıklar:
Yaygın olmayan: Baş ağrısı
CEFLONG’un piyasaya verilmesini takiben, sefalosporin sınıfı antibiyotikler için aşağıdaki
advers reaksiyonlar ve laboratuvar testi değişmeleri bildirilmiştir:
Enfeksiyonlar ve enfestasyonlar:
Süperenfeksiyon.
Bağışıklık sistemi hastalıkları:
Anaflaksi, bronkospazm, dispne, döküntü, ürtiker, ışığa karşı duyarlılık, kaşıntı, anjiyonörotik
ödem, Stevens-Johnson sendromu, eritem multiforme, toksik epidermal nekroliz gibi alerjik
reaksiyonlar.
Gastrointestinal hastalıklar:
Şiddetli diyare, psödomembranöz kolit dahil antibiyotiklerle ilişkilendirilen kolit.
Anormal laboratuvar test sonuçları:
Protrombin zamanı/ INR uzaması. Sefalosporin sınıfı antibiyotikler ile aplastik anemi,
hemolitik anemi, hemoraji, böbrek yetmezliği, toksik nefropati, bilirubin yükselmesi, pozitif
direkt Coombs testi, glikozüri, ketonüri, pansitopeni, nötropeni ve agranulositoz bildirilmiştir
ve bunlar CEFLONG ile de oluşabilir.
4.9. Doz aşımı ve tedavisi
CEFLONG’un kazara yüksek dozda alınması nedeniyle herhangi bir zehirlenme belirtisi
görülmemiştir. Spesifik antidotu olmadığından, gerekirse mide lavajı uygulanır. Hemodiyaliz
5sonucu önemli miktarda CEFLONG vücuttan uzaklaştırılabilir. Periton diyaliz ile vücuttan
etkili bir şekilde uzaklaştırıldığı tespit edilmemiştir.
Günde 2 gram’a kadar tek doz CEFLONG alan sağlıklı erişkin gönüllülerde, ciddi bir yan etki
görülmemiştir ve tüm klinik ve laboratuvar sonuçları normal sınırlar içerisinde kalmıştır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Üçüncü kuşak sefalosporinler
ATC Kodu: J01DD14
Tanım
Seftibuten dihidrat, oral uygulama için yarı-sentetik, üçüncü kuşak sefalosporin antibiyotiktir.
Kimyasal formülü: (+)-(6R,7R)-7[(z)-2-(2-amino-4-tiyazolil)-4-karboksikrotonamid]-8-okso-
5-tiya-1-azabisiklo[4.2.0]okt-2-ene-2-karboksilikasit,dihidrat. Molekül ağırlığı = 446.43.
Etki mekanizması
Mikrobiyoloji:
Diğer birçok beta-laktam antibiyotiklerle olduğu gibi, seftibutenin bakteriyel aktivitesi,
bakteri hücre duvarı sentezinin inhibisyonu sonucunda oluşur. Kimyasal yapısından dolayı,
seftibuten beta-laktamazlara karşı yüksek oranda dayanıklıdır. Penisilinler veya diğer
sefalosporinlere dayanıklı olan pek çok beta-laktamaz-üreten mikroorganizma, seftibuten
tarafından inhibe edilebilir.
Seftibuten, sefalosporinazlar ve plazmid kaynaklı penisilinazlara yüksek oranda dayanıklıdır.
Ancak Citrobacter, Enterobacter ve Bacteroides gibi bazı organizmaların kromozom aracılı
bazı sefalosporinazlarına karsı dayanıklı değildir. Seftibuten, diğer beta-laktam ajanlarda
olduğu gibi, geçirgenlik veya penisilin bağlayan proteinler (PBP) gibi genel
mekanizmalarından dolayı (Örneğin S. Pneumoniae) beta-laktamlara dirençli suşlarda
kullanılmamalıdır. Seftibuten, E. coli’de hücre duvarının PBP-3 (penisilin bağlayan protein)
bölümüne bağlanır. Minimum inhibitör konsantrasyonunun 1/4-1/2’sini sağlayan dozlarda,
bakterinin filamentöz formlarına, minimum inhibitör konsantrasyonunun iki katını sağlayan
dozlarda ise bakteriyel lizise yol açar.
Ampisiline duyarlı ve dirençli E coli için minimum bakterisit konsantrasyonu, yaklaşık olarak
minimum inhibitör konsantrasyonuna (MİK) eşittir.
Seftibuten, aşağıdaki mikroorganizmaların çoğu suşuna karsı in vitro olarak ve klinik
enfeksiyonlarda aktivite göstermiştir: Gram-pozitif mikroorganizmalar: Streptococcus
pyogenes, Streptococcus pneumoniae (penisiline dirençli suşlar dışında); Gram-negatif
mikroorganizmalar: Haemophilus influenzae (beta laktamaz pozitif ve negatif suşlar);
Haemophilus parainfluenzae (beta laktamaz pozitif ve negatif); Moraxella (Branhamella)
catarrhalis (çoğunluğu beta laktamaz pozitif); Escherichia coli; Klebsiella spp.
(K.pneumoniae ve K. Oxytoca dahil); indol-pozitif Proteus (P. vulgaris dahil) ve diğer
6Proteae türleri, Providencia; P. mirabilis; Enterobacter spp. (E. cloacae ve E. aerogenes
dahil); Salmonella spp.; Shigella spp.
Seftibuten aşağıdaki mikroorganizmaların çoğu suşuna karsı in vitro aktivite göstermiştir;
ancak klinik etkinlik bilinmemektedir: Gram-pozitif mikroorganizmalar: Grup C ve Grup
G streptokoklar. Gram-negatif mikroorganizmalar: Brucella, Neiserria, Aeromonas
hydrophilia, Yersinia enterocolitica, Providencia rettgeri, Providencia stuartii ve aşırı
miktarda kromozomal sefalosporinazlar üretmeyen Citrobacter, Morganella ve Serratia
suşları.
Seftibuten stafilokoklara, enterokoklara, Acinetobacter, Listeria, Flavobacterium ve
Pseudomonas türlerine etkili değildir. Seftibuten çoğu Bacteroides türleri dahil çoğu
anaeroblara karşı küçük bir aktiviteye sahiptir. Seftibuten-transın aynı suşlara karsı in vitro ve
in vivo olarak mikrobiyolojik aktivitesi yoktur.
Duyarlılık testi:
Difüzyon tekniği: 30 mcg seftibuten içeren tek bir diskin laboratuvar sonuçları aşağıda ki
kriterlere göre değerlendirilmelidir: zon çapı ≥ 21 mm ise Duyarlı (D); zon çapı 18- 20 mm
ise Orta Duzeyde Duyarlı (ODD), zon çapı < 17 mm ise Dirençli’dir (D). Haemophilus için
zon çapının 28 mm’den fazla olması duyarlılığa işaret eder. Oksasilin zon alan büyüklüğü >
20 mm olan Pnömokok izolatları penisiline duyarlı olup, seftibutene de duyarlı olduğu
düşünülmektedir.
Standart prosedürler, laboratuvar kontrol mikroorganizmalarının kullanımını
gerektirmektedir. 30 mcg’lık bir disk E. coli ATCC 25922 için 29-35 mm çapında ve H.
influenzae ATCC 49247 için 29-35 mm çapında bir alan oluşturur.
İzolatların in vitro testlerinde 30 mcg’lık seftibuten diski kullanılmalıdır. Sefalosporinlere
duyarlılık testi için kullanılan sınıf diski (sefalotin), seftibutenle spektrum farkından ötürü
uygun değildir.
Dilüsyon tekniği: MİK değeri ≤ 8 (µg/ml) olan mikroorganizmalar seftibutene duyarlı, MİK
değeri ≥32 (µg/ml) ise seftibutene dirençli olarak kabul edilmektedir. MİK değeri 16 (µg/ml)
olan mikroorganizmalar orta düzeyde duyarlı olarak değerlendirilmektedir.
Standart difüzyon metotlarında olduğu gibi, dilüsyon prosedürlerinde de laboratuvar kontrol
mikroorganizmaları kullanılmalıdır. Standart seftibuten tozu, E. coli ATCC 25922 için 0.125-
1.0 mcg/ml aralığında, S. aureus ATCC 29213 için ≥ 32 (µg/ml) ve H. influenzae ATCC
49247 için 0.25-1.0 (µg/ml) aralığında MİK değerleri oluşturmalıdır.
5.2. Farmakokinetik özellikler
Genel özellikler
Emilim:
7Seftibuten, oral yoldan uygulandığında, üriner geri dönüşüm baz alındığında neredeyse
tümüyle emilir (≥%90). Bir çalışmada 200 mg’lık tek doz, oral yoldan uygulandıktan sonra
ortalama pik plazma konsantrasyonu yaklaşık 10 mcg/mL iken, 400 mg’lık tek doz seftibuten
uygulamasından sonra ortalama pik konsantrasyon 17 mcg/mL olarak saptanmıştır. Pik
plazma konsantrasyonları tek bir 200 mg veya 400 mg seftibutenin oral yoldan alınmasından
sonra 2 ile 3 saat arasında oluşmaktadır.
Dağılım:
Seftibuten plazma proteinlerine sadece hafif şekilde bağlanır (%62-%64).
Genç erişkin gönüllülerde, seftibutenin plazma konsantrasyonları günde iki doz rejiminde
beşinci dozda kararlı durum konsantrasyonuna ulaşmaktadır. Çoklu dozlama ile kayda değer
bir ilaç birikimi oluşmamaktadır.
Çalışmalar seftibutenin vücut sıvıları ve dokularına hemen penetre olduğunu göstermektedir.
Blister sıvısında, seftibuten konsantrasyonları, konsantrasyon-zaman eğrisi altında kalan alan
(EAA) verilerine göre, plazmaya eşdeğer veya daha yüksek konsantrasyonlarda
bulunmaktadır. Seftibuten, akut otitis mediası olan pediyatrik hastaların orta kulak sıvılarına
penetre olup yaklaşık plazmaya eşdeğer veya daha yüksek konsantrasyonlara ulaşmaktadır.
Pulmoner seftibuten konsantrasyonları, plazma konsantrasyonlarının yaklaşık % 40’ını
oluşturmaktadır. Plazma seftibuten konsantrasyonları; nazal sekresyonda yaklaşık % 46,
trakeal sekresyonda % 20, bronşiyal sekresyonda % 24, bronşiyal alveolar lavaj sıvısında % 6
ve onun hücre çökeleğinde % 81 olarak saptanmıştır. Seftibutenin biyoyararlanımı, endike
olan terapötik doz sınırları içinde (≤400 mg) doza bağımlı değildir.
Biyotransformasyon:
Metabolize olmaz. Dolaşımdaki majör seftibuten türevi olan seftibuten-trans bileşiğinin
seftibutenin (cis-formu) doğrudan dönüşümüyle oluştuğu düşünülmektedir.
Eliminasyon:
Seftibutenin plazma eliminasyon yarı ömrü, doz veya doz rejimine bağlı olmaksızın iki ile
dört saat arasında olup ortalama 2.5 saattir. Genel olarak, plazmada ya da idrarda seftibuten
trans konsantrasyonu, seftibuten konsantrasyonunun yaklaşık %10’u veya daha azıdır.
Doğrusallık /doğrusal olmayan durum:
Hospitalize edilen pediyatrik hastalarda yapılan bir çalışmaya göre, 6 ay – 17 yaş aralığında
seftibuten biyoyararlanımının yaşa bağlı artış gösterdiği ileri sürülmüşse de pediyatrik
gönüllülerde bu eğilim doğrulanmamıştır.
Hastalardaki karakteristik özellikler
Geriyatrik populasyon:
8Geriyatrik gönüllülerde seftibuten konsantrasyonları günde iki doz uygulamada beşinci dozda
kararlı durum konsantrasyonuna ulaşmaktadır. Bu popülasyondaki ortalama EAA, genç
erişkinlerdeki ortalama EAA’ya göre daha yüksektir. Geriyatrik popülasyonda, çoklu dozlarda
az miktarlarda ilaç birikimi meydana gelmektedir.
Karaciğer yetmezliği:
Seftibuten farmakokinetiği kronik aktif hepatit, karaciğer sirozu, alkolik karaciğer hastalığı
veya hepatosellüler nekrozla ilişkili diğer hepatik hastalıklarla değişmemektedir.
Böbrek yetmezliği:
Renal yetmezlik derecesi ile bağlantılı olarak seftibuten EAA ve plazma yarılanma ömrü
artmaktadır. Fizyolojik olarak anefrik hastalarda (kreatinin klerensi < 5 ml/dk.)
EAA ve yarılanma ömrü sağlıklı bireylere oranla yedi- sekiz kez daha fazladır. Tek bir
hemodiyaliz işlemi ile plazma seftibuteninin % 65’i vücuttan uzaklaştırılabilir.
Diğer:
200 mg’lık tek doz oral uygulamadan sonra seftibuten, emziren annelerin sütünde
saptanmamıştır.
400 mg’lık seftibutenin yüksek kalorili (800 kalori), yağdan zengin besinlerle birlikte alımı,
seftibutenin emilim oranını değiştirmezken, emilim hızını azaltmaktadır. Ancak, çalışma
sonuçlarına dayanarak, yüksek kalorili, yağdan zengin besin alımını takiben, süspansiyon
uygulananlarda, seftibuten emiliminin hızına ve büyüklüğüne olan etkisi kanıtlanmıştır.
5.3. Klinik öncesi güvenlilik verileri
Seftibutenin tek oral dozlarının etkileri, genç ve erişkin fare ve sıçanlarda gözlenmiştir.
Her iki türde de LD ≥5000 mg/kg olmuştur; bir sıçan çalışmasında LD >10,000 mg/kg
50 50
olmuştur (ölüm rapor edilmemiştir).
Sıçanlarda ve köpeklerde seftibutenin tek ve tekrarlanan doz çalışmaları gerçekleştirilmiştir.
Altı aya kadar oral yoldan alındığında, sıçanlarda ≤1000 mg/kg/gün dozlarında ve köpeklerde
≤600 mg/kg/gün dozlarında minimal toksisite gözlenmiştir.
Bakterilerde Ames testi ve Noumi’s IMF testi ve memelilerde in vitro ve in vivo kromozom
sapma testleri dahil genetik toksisite çalışmalarında, seftibuten herhangi bir mutajenik
potansiyel göstermemiştir.
2000 mg/kg/gün (İnsanlarda kullanılan dozun 222 katı) oral dozlarda, seftibuten fertilite ya da
üremesini etkilememiştir. F ve F jenerasyonlarında üreme performansı normal olmuştur.
0 1
Doğum ve emzirme davranışları normal olmuştur.
9Sıçanlarda 4000 mg/kg/gün ve tavşanlarda 40 mg/kg/gün oral dozlara kadar gerçekleştirilen
teratojenik çalışmalarda, seftibutene bağlı fetal malformasyonlara dair herhangi bir kanıta
rastlanmamıştır.
Seftibutenin karsinojenik potansiyelini değerlendirmek üzere uzun-dönem hayvan çalışmaları
gerçekleştirilmemiştir.
6. FARMASÖTİK ÖZELLİKLER
6.1. Yardımcı maddelerin listesi
Sitrik Asit Anhidr
Sodyum Hidrojen Karbonat
P.V.P.K-30
Sodyum Klorür
PEG 6000
Aspartam (E951)
Portakal Aroması
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf Ömrü
24 ay
6.4. Saklamaya yönelik özel tedbirler
25 0C’nin altındaki oda sıcaklığında saklayınız.
6.5. Ambalajın niteliği ve içeriği
20 efervesan tablet içeren, plastik tüp/ silikajelli plastik kapak ve karton kutu ambalaj
içerisinde sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Mentis İlaç San. Tic. Ltd. Şti.
Florya Asfaltı, Florya İş Merkezi
B Blok No:88/6
Bakırköy, İstanbul
Tel: 0 212 481 79 52
Fax: 0 212 481 79 52
e-mail: info@mentisilac.com.tr
108. RUHSAT NUMARASI(LARI)
228/50
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 27.12.2010
Ruhsat yenileme tarihi:
10. KÜB’ÜN YENİLENME TARİHİ
22.08.2011
11