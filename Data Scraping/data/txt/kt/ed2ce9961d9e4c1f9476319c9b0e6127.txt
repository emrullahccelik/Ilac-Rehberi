  1 / 9  KULLANMA TALİMATI  
THRODUCE  0,5 mg Sert Kapsül  
 
Ağız yolu ile kullanılır.   
  
Etkin madde:  Her bir sert kapsül 0,57 mg anagrelid hidroklorür monohidrat (0,5 mg Anagrelide 
eşdeğer)  içerir.   
  
Yardımcı  maddeler :  Laktoz  monohidrat (inek sütünden),  Laktoz  anhidr (inek sütünden),  
Povidon,  Mikrokristal  selüloz, Krospovidon, Sodyum lauril sülfat, Magnezyum stearat, 
Titanyum dioksit, Jelatin (sığır jelatini).  
  
Bu ilacı kullanmaya başlamadan önce bu KULLANMA TALİMATINI dikkatlice okuyunuz, çünkü 
sizin için önemli bilgiler içermektedir.   
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.   
• Eğer ilave sorularınız olursa, lütfen doktorunuza veya eczacınıza danışınız.   
• Bu ilaç kişisel olarak sizin için reçetelendirilmiştir, başkalarına vermeyiniz.   
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz.   
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.   
  
  
 Bu Kullanma Talimatında;   
  
1. THRODUCE nedir ve ne için kullanılır?   
2. THRODUCE kullanmadan önce dikkat edilmesi gerekenler   
3. THRODUCE nasıl kullanılır?   
4. Olası yan etkiler nelerdir?   
5. THRODUCE’un saklanması   
  
Başlıkları yer almaktadır.   
  
1. THRODUCE nedir ve ne için kullanılır?   
  
• THRODUCE; kandaki   pıhtılaşmada   önemli   bir   rolü   olan   trombosit   sayısının 
azalmasını sağlayarak, kalıtsal trombositemi hastalığının (kanda trombosit miktarının 
aşırı çoğalması) tedavisinde kullanılan bir ilaçtır.  
  
• THRODUCE, 100 adet sert kapsül içeren plastik şişelerdedir.  
  
• THRODUCE, 0,5 mg anagrelid içeren beyaz renkli sert kapsüller şeklindedir.  
  
• THRODUCE, hidroksiüre  ve  aspirin  tedavisine  yanıt  vermeyen,  venöz  trombozu 
(toplardamarlarda kan pıhtısı oluşması) olan veya hidroksiüre kullanımı sonrası tolere 
edilemeyecek derecede kansızlık ve/veya lökopeni (kanda akyuvar sayısının azalması)   2 / 9  gelişen yüksek vasküler riskli esansiyel trombositemi (sebebi belli olmadan kan 
pulcukları miktarının aşırı artmasıdır, yüksek derecede damar hastalığı riski bulunur) 
tedavisinde endikedir.  
• Ayrıca, THRODUCE, miyeloproliferatif hastalıklar (kemik iliği hastalıkları) seyrinde 
gelişen trombositoz (kanda trombosit miktarının yükselmesi) tedavisinde, yukarıdaki 
koşullarda hidroksiüre ile yanıt elde edilemezse kullanılabilir.  
  
• Yardımcı maddelerden laktoz monohidrat buzağı işkembesinden elde edilen peynir 
mayasından ve jelatin de sığırdan elde edilir.  
  
2. THRODUCE’u kullanmadan önce dikkat edilmesi gerekenler   
  
THRODUCE’u aşağıdaki durumlarda KULLANMAYINIZ   
  
Eğer;   
  
• Anagrelide ya da ilacın içeriğindeki laktoza ya da diğer yardımcı maddelere karşı aşırı 
duyarlılığınız varsa,  
• Kalp rahatsızlığınız varsa,  
• Ciddi böbrek yetmezliğiniz varsa,  
• Orta ve ciddi düzeyde karaciğer yetmezliğiniz varsa.  
  
THRODUCE’u aşağıdaki durumlarda DİKKATLİ KULLANINIZ   
  
Eğer;   
  
• Bazı şekerlere dayanıksız iseniz,  
• Bilinen ya da şüphe edilen kalp rahatsızlığınız (kalp krizi, kalp yetersizliği, kalp atışınızda 
düzensizlik vb.) varsa,  
• Doğumsal QT sendromunuz ya da bilinen QT uzaması (ani ölüm ve bayılmalarla seyreden, 
doğuştan ya da tıbbi girişimlerle oluşabilen bir hastalık) geçmişiniz varsa,  
• Düşük elektrolit seviyeniz (potasyum, magnezyum ya da kalsiyum düşüklüğü) ve normal 
olmayan EKG değişikliklerine neden olabilen bir ilaç kullandıysanız,  
• Kalp -damar rahatsızlığınızla ilgili olarak tedavi görüyorsanız,  
• Hafif düzeyde karaciğer yetmezliğiniz varsa,  
• Yetersiz böbrek fonksiyonunuz varsa,  
• Akciğerinizle ilgili bir rahatsızlığınız bulunuyorsa,  
• Herhangi bir ameliyat/operasyon geçirecekseniz, •  Gebeyseniz ya da gebe kalmayı 
planlıyorsanız,  
• Emzirme dönemindeyseniz.  
  
Yan etki olarak ciddi kap -damar hastalıkları gelişebilir.  
Doktorunuz sizi kalp -damar hastalıkları riski nedeniyle tedavi sırasında takip etmelidir. 
Doktorunuz tedavi sırasında bazı kan değerlerinizi takip etmek isteyebilir.  
    3 / 9  Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
  
THRODUCE’un yiyecek ve içecek ile kullanılması  
  
Tedavi süresince greyfurt suyunun tüketilmesi önerilmemektedir. Aç ya da tok karnına alınabilir.  
  
Hamilelik   
  
İlacı kullanmadan önce doktorunuza veya eczacınıza danışınız.   
  
THRODUCE ağızdan alınan doğum kontrol ilaçları ile etkileşime geçmektedir. Bu nedenle, 
tedavi süresince alternatif, etkili ve güvenilir bir doğum kontrol yöntemi uygulanmalıdır.  
  
THRODUCE, gebelik süresince önerilmez.  THRODUCE kullanmaya başlamadan önce, 
doktorunuza hamile olduğunuzu ya da hamile olduğunuzdan şüphe ettiğinizi söyleyiniz.  
  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.   
  
Emzirme   
  
İlacı kullanmadan önce doktorunuza veya eczacınıza danışınız.   
  
Emzirme dönemi süresince THRODUCE’u kullanmayınız. Eğer bu ilacı kullanıyorsanız 
emzirmeyi kesmelisiniz.  
  
Araç ve makine kullanımı   
  
THRODUCE’un   kullanımı   sırasında   baş   dönmesi   ile   karşılaşanlar araç   ve   makine 
kullanmamalıdır.  
   
THRODUCE’un içeriğinde bulunan bazı yardımcı maddeler hakkında önemli bilgiler  
  
THRODUCE laktoz içermektedir. Eğer daha önceden doktorunuz tarafından bazı şekerlere 
karşı intoleransınız olduğu söylenmişse, bu tıbbi ürünü almadan önce doktorunuzla temasa 
geçiniz.  
  
Diğer ilaçlar ile birlikte kullanımı   
  
Aşağıdaki ilaçlardan birini kullanıyorsanız doktorunuza söyleyiniz:  
  
Kalp ritminizi değiştiren ilaçlar (THRODUCE kullanılırken dikkat edilmelidir),  
Enfeksiyonları  tedavi  etmek  için  kullanılan  belirli  tipte  antibiyotikler;  örn.  Enoksasin  
(THRODUCE’un vücuttan atılım hızını düşürebilir),  
    4 / 9  Depresyonu tedavi etmekte kullanılan fluvoksamin (THRODUCE’un vücuttan atılım hızını 
düşürebilir),  
  
Midedeki   asit   miktarını   azaltmak   için   kullanılan   belli   tipte   ilaçlar,  örn.   Omeprazole 
(THRODUCE’un vücuttan atılım hızını düşürebilir),  
  
Astım gibi akciğer hastalıklarını tedavi etmekte kullanılan teofilin (THRODUCE, teofilinin 
vücuttan atılım hızını düşürebilir),  
  
Kalp hastalıklarını tedavi etmekte kullanılan ilaçlar, örn. milrinon, enoksimon, amrinon, 
olprinon ve silostazol (THRODUCE bu ilaçların etkisini arttırabilir),  
  
Kanınızdaki plateletleri etkileyecek ilaçlar, örn. asetilsalisilik asit (asetilsalisilik asidin, bir diğer 
adıyla aspirinin ve THRODUCE’un birlikte kullanılması, kanama eğiliminin yükselmesine 
neden olabilir).  
  
Bazı  hastalarda  bu  ilacın  kullanımı  hazımsızlığa  (örneğin  ishal)  neden  olabilir  ve  oral 
kontraseptiflerin etkisini azaltabilir.  
  
THRODUCE’un diğer ilaçlar ile etkileşimi konusunda yeterli bilgi bulunmamaktadır. Diğer 
ilaçların kullanılması gerekiyorsa doktora danışılmalıdır.  
  
Son zamanlarda heparinle tedavi görüldüyse, THRODUCE kullanılmaya başlamadan önce 
doktor bu konuda bilgilendirilmelidir.  
  
Greyfurt suyu bu ilacın vücudunuzdan uzaklaştırılma süresini uzatabilir. THRODUCE’u 
kullanırken greyfurt suyu içmemeniz önerilmektedir.  
  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandıysanız, lütfen doktorunuza veya eczacınıza bunlar hakkında bilgi veriniz.   
  
3. THRODUCE nasıl kullanılır?  
  
• Uygun kullanım ve doz/uygulama sıklığı için talimatlar:   
  
THRODUCE dozu doktorunuz tarafından düzenlenecektir.  
  
Normal kullanımda, başlangıçta günde bir kapsül alınır ve doz zaman içerisinde artırılır. İdame 
doz, genellikle günde 1 -3 mg’dır (2 -6 kapsül).  
  
Dozun düzeyi haftada 0,5 mg’lık artışlarla, aşamalar halinde düzenlenir. İdame doz 
düzenlendikten  sonra  günlük  toplam  doz,  2 -3  doza  bölünmüş  olarak  uygulanır.  Toplam 
günlük doz 5 mg’dan fazla olmamalıdır.  
  
• Uygulama yolu ve metodu:   
    5 / 9  Kapsüller, az miktarda su ile çiğnenmeden yutulmalıdır. Kapsülleri kırmayın veya içeriğini bir  
sıvı  içerisinde  seyreltmeyin.  Kapsülleri  yemekle  birlikte,  yemekten  sonra  veya  boş mideyle 
alabilirsiniz. Kapsülleri her gün aynı saatte almanız öneril ir.  
• Değişik yaş grupları:   
  
Çocuklarda kullanım:  THRODUCE’un  çocuklarda  uygulanma  deneyimi  sınırlı  olup, 
yetişkinlere verilen doz ile karşılaştırıldığında belirgin bir farklılık bulunmamaktadır.  
  
Yaşlılarda kullanım: Yaşlılarla ilgili olarak yapılmış spesifik çalışma mevcut değildir.  
  
• Özel kullanım durumları:   
  
Böbrek/karaciğer  yetmezliği:  Bu  hasta  grubuyla  ilgili  olarak  yapılmış  spesifik  çalışma 
mevcut değildir.  
  
  
Eğer THRODUCE’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.   
  
Kullanmanız gerekenden daha fazla THRODUCE kullandıysanız :  
  
Önerilen  dozlardan  daha  yüksek  dozda  alınması,  baş  dönmesi,  kusma  ve  kalp  ritmi 
problemleriyle ilişkili olan kan basıncı düşmesine neden olabilir.  
  
THRODUCE’den kullanmanız gerekenden fazlasını kullanmışsanız, bir doktor veya eczacı ile 
konuşunuz.   
  
THRODUCE’u kullanmayı unutursanız:   
  
Doktorunuz atlanan dozun ne zaman alınacağına karar verecektir.  
 Takip eden dozun yeniden alınma zamanı için doktorunuzun talimatlarına uymanız önemlidir.  
  
Unutulan dozları dengelemek için çift doz almayınız.   
  
THRODUCE ile tedavi sonlandırıldığındaki oluşabilecek etkiler:   
  
Doktorunuz tarafından karar verilinceye kadar THRODUCE ile tedaviye son vermeyiniz. 
THRODUCE   sürekli   kullanılması   halinde   etkilidir.   Doktorunuzla   görüşmeden   ilacın 
kullanılmasına hiçbir şekilde ara verilmemelidir.  
   
4. Olası yan etkiler nelerdir?   
  
Tüm ilaçlar gibi, THRODUCE’un içeriğinde bulunan maddelere duyarlı olan kişilerde yan etkiler 
olabilir.  
  
THRODUCE’un kullanılması sonucunda aşağıda belirtilen yan etkiler ortaya çıkabilir:   
    6 / 9  Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek:  1.000  hastanın  birinden  az,  fakat  10.000  hastanın  birinde  veya  birinden  fazla 
görülebilir.  
Çok seyrek: 10.000 hastanın birinden az görülebilir.  
Sıklığı bilinmeyen: Eldeki veriler ile belirlenemeyecek kadar az hastada görülebilir.  
  
Aşağıdakilerden  biri  olursa,  THRODUCE'u  kullanmayı  durdurunuz  ve  DERHAL 
doktorunuza bildiriniz veya size en yakın hastanenin acil bölümüne başvurunuz:  
  
Yaygın olmayan:  
• Şiddetli göğüs ağrısı ve nefes darlığını içeren belirtiler (kalp yetmezliği)  
• Çok hızlı kalp atışı ve nefes darlığı ile ilişkili şiddetli göğüs ağrısını içeren belirtiler 
(ventriküler taşikardi)  
• Nefes darlığı, bacaklarda ve ayak bileğinde şişlik, deride ve dudaklarda morumsu rengi 
içeren belirtiler (pulmoner hipertansiyon)  
  
  
Seyrek:  
• Şiddetli göğüs ağrısı ve nefes darlığını içeren belirtiler (kalp krizi)  
• Çok hızlı kalp atışı ve nefes darlığı ile ilişkili şiddetli göğüs ağrısını içeren belirtiler 
(atriyal fibrilasyon)  
• Kalbe yetersiz kan akışından kaynaklanan şiddetli göğüs ağrısının belirtileri (anjina 
pektoris)  
  
Bunların hepsi cok ciddi yan etkilerdir.  
Eğer bunlardan biri sizde mevcut ise, sizin THRODUCE'e karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
  
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza gerek 
olabilir.  
  
Diğer yan etkiler:   
  
Çok yaygın:  
• Baş ağrısı  
  
Yaygın:  
• Anemi (kansızlık)  
• Lokal deri kanamaları  
• Ödem  
• Baş dönmesi (vertigo)  
• Karıncalanma, uyuşma  
• Uykusuzluk  
• Kalp atışında düzensizlik    7 / 9  • Kalp atım sayısının aşırı artması (taşikardi)  
• Burun kanaması  
• Bulantı, ishal  
• Hazımsızlık  
• Egzama  
• Sırt ağrısı  
• Yorgunluk  
• Yüksek tansiyon  
  
Yaygın olmayan:  
• Kanda trombosit (kan bileşimindeki elementlerden biri) miktarının aşırı azalması  
• Kanama  
• Zedelenmiş bir damardan sızan kanın dokuda birikmesi (hematom)  
• Kilo artışı  
• Depresyon, sinirlilik  
• Ağız kuruluğu  
• Migren  
• Dokunma hissi veya duyumsamada azalma (hipoestezi)  
• Anormal görüş, göz iltihaplanması  
• Kulak çınlaması  
• Kalp yetersizliği  
• Kalp ritminin bozulması (aritmi), kalp atışında hızlanma  
• Nefes darlığı  
• Solunum enfeksiyonları  
• Kusma, mide ve bağırsakta aşırı gaz, karın ağrısı, kabızlık  
• Karaciğer enzimlerinde artış  
• Kaşıntı  
• Saç dökülmesi  
• Kas ağrısı, eklem ağrısı  
• Böbrek yetmezliği  
• İdrar yolları enfeksiyonu  
• Ağrı,  
• Halsizlik  
• Bayılma  
• Nefes darlığı, bacaklarda ve ayak bileğinde şişlik, deride ve dudaklarda morumsu rengi 
içeren belirtiler (pulmoner hipertansiyon)  
  
Seyrek:  
• Göğüs ağrısı (anjina pektoris)  
• Kalp krizi  
• Düşük tansiyon  
• Sürekli anormal kalp ritmi (atriyal fibrilasyon)  
• Akciğer iltihabı (pnömoni)  
• Akciğer zarında sıvı birikmesi (plevral efüzyon)  
• Astım  
• Gastrit (mide iltihabı)    8 / 9  • İştah kaybı  
• Deri döküntüsü  
• Geceleri sık idrara çıkma  
• Grip semptomları (yüksek ateş, baş ağrısı, öksürük vb.)  
• Kırgınlık  
• Titreme, keyifsizlik  
  
Bilinmiyor:  
• Torsade de pointes (bir tür kalp atım sorunu)  
• Pulmoner fibrozis (Akciğerlerin nedbe dokusuna dönüşmesi ile ortaya çıkan hastalık)  
• Tubulointerstisyel  nefrit  (Günler  ve  haftalar  içinde  hızlı  gelişen 
 böbrek fonksiyonlarında bozulma ile ortaya çıkan bir hastalık)  
  
Aşağıdaki yan etkiler THRODUCE’le tedavi sırasında literatürde bildirilmiştir.  
  
• Kanda alyuvar, akyuvar ve trombosit sayısının normalin altına düşmesi (pansitopeni)  
• Sıvı birikimi  
• Kilo kaybı  
• Bilinç bulanıklığı (konfüzyon)  
• Hafıza kaybı (amnezi)  
• Uyku hali  
• Koordinasyon kaybı  
• Konuşma bozukluğu (dizartri)  
• Çift görme (diplopi)  
• Kalpte büyüme  
• Kalp kasında bozukluk  
• Perikard efüzyonu (Kalp ve kalp zarı arasında anormal sıvı birikimi)  
• Damar genişlemesi (vazodilatasyon)  
• Akciğer zarında sıvı birikmesi (plevral efüzyon)  
• Akciğerde yüksek tansiyon (pulmoner hipertansiyon)  
• Karaciğer infiltratı (pulmoner infiltrat)  
• Alerjik alveolit (bir tür akciğer rahatsızlığı)  
• Yemek yememe rahatsızlığı (anoreksi)  
• Pankreas iltihabı (pankreatit)  
• Sindirim sisteminde kanama (gastrointestinal hemoraji)  
• Sindirim sisteminde bozukluk  
• Kalın barsak iltihaplanması (kolit)  
• Dişeti kanaması  
• Cilt kuruması  
• Protein metabolizma bozukluğuna işaret eden serum kreatininde artış  
• Göğüs ağrısı  
• Ateş  
• Kronik yorgunluk (asteni)  
• Ereksiyon problemi (impotens)  
    9 / 9  Eğer  bu  kullanma  talimatında  bahsi  geçmeyen  herhangi  bir  yan  etki  ile  karşılaşırsanız 
doktorunuzu veya eczacınızı bilgilendiriniz.   
  
Yan etkilerin  raporlanması   
  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri  
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güven liliği hakkında daha fazla bilgi edinilmesine katkı sağlamış olacaksınız.  
  
5. THRODUCE’un saklanması  
  
THRODUCE’u çocukların göremeyeceği, erişemeyeceği yerlerde ve ambalajında saklayınız.  
  
25ºC altındaki oda sıcaklığında saklayınız.  
  
Son kullanma tarihiyle uyumlu olarak kullanınız.   
  
Ambalajdaki son kullanma tarihinden sonra THRODUCE’u kullanmayınız.   
  
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve  
İklim Değişikliği Bakanlığınca belirlenen toplama sistemine veriniz.   
  
Ruhsat sahibi:   
Pharmada İlaç Sanayi ve Ticaret A.Ş.  
Dem Plaza, İnönü Mah. Kayışdağı Cad. No:172  
34755 Ataşehir -İstanbul  
Tel: 0216 577 80 25  
Faks: 0216 577 80 24  
  
Üretim yeri:   
Berko İlaç ve Kimya Sanayi A.Ş.  
Adil Mahallesi  
Yörükler Sokak No:2  
Sultanbeyli/İSTANBUL  
  
Bu kullanma talimatı 19.10.2023 tarihinde onaylanmıştır.   