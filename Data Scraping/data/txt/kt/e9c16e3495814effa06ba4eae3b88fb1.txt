1/ 7  Bu ilacı kullanmaya başlamadan  önce  bu KULLANMA  TALİMATINI  dikkatlice  
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha sonra  tekrar  okumaya ihtiyaç  duyabilirsiniz.  
• Eğer  ilave sorularınız  olursa,  lütfen  doktorunuza veya  eczacınıza  danışınız.  
• Bu ilaç kişisel  olarak  sizin  için reçete  edilmiştir,  başkalarına vermeyiniz.  
• Bu ilacın  kullanımı  sırasında  doktora veya  hastaneye  gittiğinizde  doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek  
veya  düşük doz  kullanmayınız.  KULLANMA TALİMATI  
 
ONEPTUS 97 mg / 103 mg film kaplı tablet  
Ağızdan alınır.  
 
• Etkin madde: Her film kaplı tablet 97,2 mg sakubitril ve 102,8 mg valsartan 
(sakubitril  valsartan  sodyum  tuz kompleksi  olarak)  içerir.  
 
• Yardımcı maddeler: mikrokristalin selüloz,  düşük- sübstitüe hidroksipropilselüloz, 
krospovidon, magnezyum stearat, talk ve koloidal  silikon  dioksittir. Film  kaplama  
maddeleri: hipromelloz,  titanyum  dioksit  (E 171),  Makrogol  4000,  talk, kırmızı  
demir  oksit  (E 172),  siyah  demir  oksit  (E 172).  
 
Bu Kullanma  Talimatında:  
1. ONEPTUS  nedir  ve ne için kullanılır?  
2. ONEPTUS’u  kullanmadan  önce dikkat edilmesi gerekenler  
3. ONEPTUS  nasıl  kullanılır?  
4. Olası  yan etkiler  nelerdir?  
5. ONEPTUS’un  saklanması  
 
Başlıkları yer almaktadır.  
 
1. ONEPTUS  nedir  ve ne için kullanılır?  
ONEPTUS 97 mg / 103 mg tabletler, bir yüzünde “NVR”, diğer yüzünde “L11” baskısı olan, 
kenarları eğimli, çentiksiz, açık pembe, oval, bikonveks film kaplı tabletlerdir. 
 
ONEPTUS  anjiyotensin reseptör  neprilisin  inhibitörü olarak  adlandırılan  ilaç sınıfına  
dahildir; yutulduktan sonra sakubitril ve valsartan olmak üzere iki etkin maddeye ayrışır. 
ONEPTUS  yetişkinlerde  bir çeşit  uzun  dönem  (kronik,  müzmin)  kalp yetersizliğinin  
tedavisinde  kullanılır.  
 
ONEPTUS, kronik kalp yetersizliği olan erişkin hastalarda kalp ve damar hastalıkları 
kaynaklı ölüm  ve kalp  yetersizliği nedeniyle hastaneye yatış riskini azaltmak için kullanılır. 
Yararları en açık şekilde kalbin sol karıncığından fırlatılan kan oranı  normalin  altında  olan 
hastalarda  görülür.  
 
Bu kalp yetersizliği  türü, kalbin güçsüzleşip akciğerlere ve vücudun geri kalanına yeterli 2/ 7  kan pompalayamaması  şeklinde  ortaya  çıkar.  Kalp  yetersizliğinin  en yaygın belirtileri  nefes  
darlığı,  yorgunluk,  halsizlik ve  ayak  bileğinde  şişliktir.  
 
ONEPTUS’un  nasıl  etki gösterdiği  veya  bu ilacın  neden  size reçete edildiği  ile ilgili  
sorularınız  varsa doktorunuza  veya  eczacınıza sorunuz.  
 
2. ONEPTUS’u kullanmadan önce  dikkat edilmesi gerekenler  
ONEPTUS’u  aşağıdaki  durumlarda  KULLANMAYINIZ:  
 
Eğer;  
• Sakubitrile, valsartana ya da bu ürünün yardımcı maddelerinden herhangi birine karşı  
önceden alerjik  reaksiyon  gösterdiyseniz;  bunlardan herhangi  birine  alerjiniz  
olabileceğini düşünüyorsanız,  ONEPTUS’u kullanmadan önce doktorunuza  danışınız.  
• Yüksek  tansiyonunuz veya  kalp yetersizliğiniz  için Anjiyotensin  Dönüştürücü Enzim  
(ADE)  İnhibitörleri  (örneğin enalapril,  lizinopril, ramipril)  adı verilen  başka  bir ilacı 
halen alıyorsanız. Bu ilaç grubunun son dozunu almanızın üzerinden 36 saat geçtikten sonra  ONEPTUS  kullanmaya  başlayınız  (bkz.  “Diğer  ilaçlarla  birlikte  kullanım”),
 
• Bir ADE inhibitörü veya bir ARB (anjiyotensin reseptör blokeri,  örneğin  valsartan,  
telmisartan,  irbesartan)  kullanırken anjiyoödem  (yüz, boğaz, kollar ve bacaklar gibi 
bölgelerde deri altında hızla ortaya çıkan şişlik; boğaz şişmesi hava yolunu tıkarsa hayatı tehdit edebilir)  adı verilen  bir durum  yaşadıysanız,
 
• Kalıtsal veya nedeni bilinmeyen (idiyopatik) bir anjiyoödem öykünüz varsa, 
• Diyabetiniz (şeker hastalığınız) veya böbrek rahatsızlığınız varsa ve ayrıca tansiyonunuzu düşürmek için aliskiren adlı bir ilaç ile  tedavi ediliyorsanız (Bakınız 
“Diğer ilaçlarla birlikte  kullanım”),
 
• Ağır karaciğer  hastalığınız  varsa.  
• Hamileyseniz ya da hamile kalmayı planlıyorsanız.  
 
Yukar ıdaki durumlar  sizin  için geçerliyse,  ONEPTUS’u  kullanmayınız  ve doktorunuza  
söyleyiniz.  
 
ONEPTUS’u  aşağıdaki  durumlarda  DİKKATLİ  KULLANINIZ:  
 
Eğer;  
• Bir anjiyotensin  reseptör  blokeri  (ARB) veya  aliskiren  ile tedavi  ediliyorsanız  (Bakınız; 
“ONEPTUS’u aşağıdaki durumlarda KULLANMAYINIZ”) . 
• Önceden  anjiyoödem  (yüz, dudaklar, dil ve/veya boğazda  şişme, nefes alıp  vermede  
güçlük) adı verilen bir durum yaşadıysanız (Bakınız; “ONEPTUS’u aşağıdaki 
durumlarda KULLANMAYINIZ”  ve “Olası  yan etkiler  nelerdir?” bölümleri).  
• Tansiyonunuz düşükse veya tansiyonunuzu düşüren başka ilaçlar alıyorsanız [örneğin bir idrar söktürücü (diüretik)] ya da kusma veya ishaliniz varsa; özellikle eğer 65 yaş ya 
da üstü iseniz,  ya da böbrek rahatsızlığı  ve düşük tansiyonunuz  varsa.
 
• Böbrek hastalığınız  varsa.  
• Senkop (bayılma ), inme  ve hiperkalemi niz (kanda potasyum  fazlalığı)  varsa.  
• Su kaybı  yaşıyorsanız.  
• Böbrek  atardamarınızda  daralma  varsa.  
• Karaciğer  hastalığınız  varsa.  
• ONEPTUS’u alırken, halüsinasyonlar, paranoya veya uyku düzeninde değişiklikler yaşıyorsanız.
 
• Hiperkaleminiz (kanda yüksek potasyum seviyeleri) varsa.  3/ 7  • New York Kalp Derneği (NYHA) sınıflamasına göre;  sınıf IV olarak değerlendirilen 
kalp yetersizliğiniz varsa (herhangi bir fiziksel aktiviteyi rahatsızlık duymadan sürdüremezsiniz ve dinlenirken bile belirtileriniz olabilir).  
 
Bu uyarılar  geçmişteki  herhangi  bir dönemde  dahi olsa sizin  için geçerliyse  lütfen  
doktorunuza  danışınız.  
 
ONEPTUS tedavisi sırasında doktorunuz düzenli aralıklarla kanınızdaki potasyum ve sodyum miktarını kontrol edebilir. Ayrıca doktorunuz, tedavinin başlangıcında ve dozlar artırıldığında tansiyonunuzu kontrol edebilir. 
 
ONEPTUS’un  yiyecek  ve içecek  ile kullanılması  
ONEPTUS  aç veya  tok karnına  alınabilir.  
 
Hamilelik  
İlacı kullanmadan  önce  doktorunuza veya  eczacınıza  danışınız.  
Eğer hamile iseniz, hamile olabileceğinizi düşünüyorsanız doktorunuz normal şartlar altında  siz hamile  kalmadan  önce  ya da hamile  olduğunuzu  öğrenir  öğrenmez  ONEPTUS’u  
bırakmanızı ve başka bir ilacı kullanmanızı söyleyecektir. ONEPTUS’un gebeliğin erken  
döneminde kullanımı önerilmez; gebeliğin üçüncü ayından sonra kullanılır ise bebeğe ciddi  
zararları  olabileceğinden ONEPTUS  gebeliğin 3. ayından sonra  kullanılmamalıdır.
 
 
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
 
Emzirme  
İlacı kullanmadan  önce  doktorunuza veya  eczacınıza  danışınız.  
 
ONEPTUS ile tedavi süresince emzirme önerilmez. Eğer emziriyorsanız veya emzirmeye  
başlamak  üzereyseniz  doktorunuza  söyleyiniz.  
 
Araç ve makine  kullanımı  
Bir araç sürmeden, alet veya makine kullanmadan ya da konsantrasyon gerektiren başka işleri yapmadan önce, ONEPTUS’un sizi nasıl etkilediğini bildiğinizden emin olunuz. Bu 
ilacı alırken baş dönmesi ve yorgunluk hissediyorsanız araç (bisiklet, motosiklet dahil) ve 
makine  kullanırken dikkatli  olunuz.  
 
Diğer ilaçlar  ile birlikte  kullanımı  
ONEPTUS kullanmaya başlamadan önce, başka herhangi bir ilaç alıyorsanız, yakın zamanda  aldıysanız ya da alma ihtimaliniz varsa doktorunuza, eczacınıza veya hemşirenize 
söyleyiniz.  Dozun değiştirilmesi, başka önlemlerin alınması ve hatta bu ilaçlardan birinin 
kesilmesi  gerekebilir.  Bu, özellikle  aşağıdaki  durumlar  için geçerlidir:  
• ADE inhibitörleri  (Kalp yet ersizliği tedavisi veya tansiyonu düşürmek için kullanılan 
ilaç grubu) . ONEPTUS’u ADE inhibitörleri ile birlikte kullanmayınız. Eğer bir ADE 
inhibitörü kullanıyorsanız,  ONEPTUS  kullanmaya  başlamadan  önce,  ADE  
inhibitörünün son dozunu  almanızın  üzerinden  36 saat geçmesini  bekleyiniz.  Eğer  
ONEPTUS kullanmayı bırakırsanız, bir ADE inhibitörü kullanmaya başlamadan önce  
ONEPTUS’un  son dozunu aldıktan sonra  36 saat bekleyiniz.  
• Kalp  yetersizliği  tedavisi  veya  tansiyonu  düşürmek için kullanılan  anjiyotensin reseptör  
blokörleri  (ARB) veya  aliskiren  gibi diğer  ilaçlar.  Eğer şeker (diyabet) hastalığınız veya 
hafif -orta derecede böbrek rahatsızlığınız varsa; anjiyotensin II reseptör blokörleri 4/ 7  (ARB) veya anjiyotensin-dönüştürücü enzim (ADE) blokörleri ile birlikte böbrek 
üzerinden etki gösteren direkt renin blokörü denilen aliskiren gibi ilaçlar ile birlikte kullanılması önerilmez.
 
• Statinler olarak adlandırılan yüksek kolesterolü (kan yağları veya kanda bulunan yağ)  
düşürmek için kullanılan ilaçlar (örneğin  atorvastatin)  
• Ereksiyon (erkeklerde cinsel organın sertleşmesi) bozukluğu veya akciğer hipertansiyonu (yüksek tansiyonu)  tedavisinde  kullanılan tadalafil, vardenafil, avanafil 
veya sildenafil  adlı ilaçlar.
 
• Kanınızdaki  potasyum  miktarını  yükselten  ilaçlar.  Bu ilaçlar  arasında potasyum  
destekleri,  potasyum içeren tuz yerine geçen maddeler, potasyum tutucu ilaçlar ve 
heparin yer alır.  Doktorunuz  kanınızdaki  potasyum  miktarını  düzenli  aralıklarla  kontrol  
edebilir.  
• Steroid yapıda olmayan anti -inflamatuvar ilaçlar (NSAİİ’ler) veya selektif 
siklooksijenaz - 2 inhibitörleri (Cox-2 inhibitörleri) adlı ağrı kesici ilaç türleri. Bunlardan 
herhangi birini  alıyorsanız,  doktorunuz,  tedaviye  başlarken  veya  tedavi  dozunuzu  
ayarlarken  böbrek  testlerinize bakmak isteyebilir.  
• Depresyonun bazı tiplerini  tedavi  etmek  için kullanılan lityum  adlı ilaç. 
• İdrar  söktürücü (diüretik)  grubundan  bir ilaç olan furosemid.  
• Angina  (kalp  damarlarındaki  sorunlardan kaynaklanan göğüs  ağrısı)  için kullanılan  
bir ilaç  türü olan nitrogliserin.  
• Bazı antibiyotikler  (rifamisin  grubu),  nakledilen  organın  reddini  önleyen bir ilaç 
(siklosporin)  veya  HIV/AİDS  tedavisinde  kullanılan  bir ilaç (ritonavir).  
• Şeker  hastalığı  tedavisinde  kullanılan  metformin  adlı ilaç. 
 
Eğer reçeteli ya da reçetesiz herhangi bir ilacı şu anda kullanıyorsanız veya son 
zamanlarda  kullandınız  ise lütfen  doktorunuza veya  eczacınıza  bunlar  hakkında  bilgi  
veriniz.  
 
3. ONEPTUS  nasıl  kullanılır?  
Doktorunuzun ya da eczacınızın talimatlarına dikkatle uyunuz. Emin olmadığınız durumda  
doktorunuza  ya da eczacınıza danışınız.  
Uygun  kullanım  ve doz/uygulama  sıklığı için talimatlar:  
Doktorunuz  kaç adet ONEPTUS  tablet  alacağınızı  size söyleyecektir.  
ONEPTUS kullanmaya genellikle günde iki kez 24 mg / 26 mg veya 49 mg / 51 mg alarak  
başlayacaksınız  (sabah  bir tablet  ve akşam  bir tablet).  Doktorunuz, daha önce hangi ilaçları 
aldığınıza ve tansiyonunuza bağlı olarak tam başlangıç dozunuza karar verecektir. Doktorunuz daha sonra sizin için en iyi doz bulunana kadar tedaviye nasıl yanıt verdiğinize bağlı olarak her 2 -4 haftada bir dozu ayarlayacaktır.  
Standart önerilen hedef doz günde iki kez 97 mg/103 mg’dır (sabah bir tablet ve akşam bir  
tablet).
 
ONEPTUS kullanan hastalarda tansiyon düşüklüğü olabilir (sersemlik hali, baş dönmesi),  
kandaki potasyum düzeyi yükselebilir (bu durum doktorunuz bir kan testi yaptığında tespit  
edilebilir) veya böbrek işlevinde azalma olabilir. Bunlar olursa, doktorunuz, kullanmakta  
olduğunuz diğer ilaçların dozunu azaltabilir, ONEPTUS dozunuzu geçici olarak düşürebilir  
veya  ONEPTUS  tedavisini  tamamen  durdurabilir.  
Doktorunuz  size söylediği  sürece her gün ONEPTUS  kullanmaya  devam  ediniz.  
ONEPTUS’u  ne süreyle kullanacağınız  ile ilgili  sorularınız  varsa  doktorunuza  veya  
eczacınıza sorunuz.  5/ 7  Uygulama yolu  ve metodu:  
ONEPTUS  tabletlerini ağızdan  alınız.  Tabletleri  bir bardak  su ile yutunuz.  ONEPTUS’u  aç 
veya  tok karnına  alabilirsiniz.  
Tabletler  kırılmamalı  veya  iki parçaya bölünmemelidir.  
ONEPTUS’u  her gün aynı saatte almanız  size ilacınızı ne zaman  almanız gerektiğini  
hatırlamada  yardımcı  olacaktır.  
Değişik  yaş grupları:  
Çocuklarda  kullanımı:  
ONEPTUS  çocuklar  ve ergenlerde (18 yaşın  altı) kullanılmamalıdır. Çünkü bu yaş 
grubunda  çalışma  yapılmamıştır .  
 
Yaşlılarda  kullanımı:  
Doz,  yaşlı  hastaların  böbrek fonksiyonuna  göre ayarlanmalıdır.  
 
Özel  kullanım  durumları:  
Böbrek  yetmezliği:  
Hafif dereceli böbrek bozukluğunuz varsa herhangi bir doz ayarlaması gerekmemektedir. Orta  
dereceli böbrek bozukluğunuz  varsa tedaviye günde iki kez 24 mg / 26 mg doz ile 
başlanmalıdır.  Şiddetli  böbrek bozukluğunuz  varsa  doktorunuz  size uygun  dozu  
hesaplayacaktır.  
 
Karaciğer  yetmezliği:  
Hafif dereceli karaciğer bozukluğunuz varsa herhangi bir doz ayarlaması gerekmemektedir.  
Orta dereceli  karaciğer  hastalığı  bulunanlarda  ONEPTUS  dikkatli  kullanılmalıdır.  
ONEPTUS’un  şiddetli  karaciğer  bozukluğu olan hastalarda kullanımı  önerilmemektedir.  
 
Eğer  ONEPTUS’un  etkisinin  çok güçlü  veya zayıf  olduğuna dair bir izleminiz  var ise 
doktorunuz  veya eczacınız  ile konuşunuz.  
 
Kullanmanız  gerekenden  daha  fazla  ONEPTUS  kullandıysanız:  
 
Eğer yanlışlıkla önerilenden fazla sayıda tablet alırsanız ya da başka biri sizin tabletlerinizi  
kullanmışsa  derhal  doktorunuzla  görüşünüz.  Eğer  baş dönmesi  ve/veya  bayılma  olursa,  
mümkün  olan en kısa süre içinde doktorunuza  söyleyiniz  ve uzanıp  yatınız.  
 
ONEPTUS’tan kullanmanız gerekenden fazlasını kullanmışsanız bir doktor veya eczacı ile  
konuşunuz.  
 
ONEPTUS’u  kullanmayı  unutursanız  
İlacınızı her gün aynı saatte almanız önerilir. Bir dozu almayı unutsanız bir sonraki tableti 
her zamanki  vaktinde  alınız.  
 
Unutulan dozları  dengelemek için çift doz almayınız.  
 ONEPTUS  ile tedavi  sonlandırıldığındaki  oluşabilecek  etkiler  
ONEPTUS’u  kesmeniz,  hastalığınızın  kötüleşmesine neden olabilir. Doktorunuz  size 
söylemediği  sürece ilacınızı  almayı  bırakmayınız.  
 
ONEPTUS’u  ne süreyle  alacağınız hakkında  sorularınız  varsa doktorunuz  ya da 6/ 7  eczacınızla görüşünüz.  
 
4. Olası  yan etkiler  nelerdir?  
Tüm  ilaçlar  gibi ONEPTUS’un içeriğinde  bulunan maddelere duyarlı  olan kişilerde  
yan etkiler  olabilir.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın  : 10 hastanın en az 1’inde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek             :  1.000 hastanın birinden az , fakat 10.000 hastanın birinden fazla  görülebilir.      
Çok seyrek   : 10.000 hastanın birinden az görülebilir.  
Bilinmiyor   : Eldeki veriler ile belirlenemeyecek kadar az hastada görülebilir.  
 
Aşağıdakilerden  biri olursa,  ONEPTUS’u  kullanmayı  durdurunuz  ve DERHAL  
doktorunuza  bildiriniz  veya  size en yakın  hastanenin acil bölümüne  başvurunuz:  
Bazı  yan etkiler  ciddi  olabilir.  
• Yüzde,  dudaklarda,  dilde  veya  boğazda  yutma  ve nefes  alıp verme güçlüğüne  
sebep  olabilecek şişme fark ederseniz.  Bunlar  anjiyoödem  belirtileri  olabilir.  
 
Aşağıdakilerden herhangi  birini fark  ederseniz doktorunuza  söyleyiniz:   
Diğer yan etkiler:  
Çok yaygın:  
• Baş dönmesi ve sersemlik belirtilerine neden olabilen düşük  tansiyon (hipotansiyon)  
• Kan testinde  görülen, kanda yüksek düzeyde potasyum (hiperkalemi)  
• Böbrek  fonksiyonunda  azalma (böbrek yetmezliği)  
Yaygın:  
• Öksürük  
• Baş dönmesi  
• Böbrek yetmezliği  (akut)  (şiddetli  böbrek hastalığı)  
• İshal  
• Kanda kırmızı kan hücresi  düzeyinde  azalma,  kan testinde  görülür (anemi)  
• Kanda düşük potasyum  düzeyi,  kan testinde  görülür (hipokalemi)  
• Yorgunluk (bitkinlik)  
• Baş ağrısı  
• Bayılma (senkop)  
• Güçsüzlük (asteni)  
• Mide  bulantısı  
• Oturur  veya  yatar  durumdayken  ayağa  kalkıldığında  tansiyonun  düşmesi  (sersemlik  hali, 
baş dönmesi)  
• Dönme  hissi (vertigo)  
• Mide  iltihabı  (gastrit)  (mide  ağrısı,  bulantı)  
• Kan şeker  düzeyinin azalması,  kan testinde  görülür (hipoglisemi)  
Yaygın  olmayan:  
• Oturur  pozisyondan  ayağa  kalkarken  baş dönmesi (postüral baş dönmesi)  
• Döküntü  ve kaşıntıyla  seyreden  alerjik  durum (aşırı duyarlılık)  
• Kan testinde görülen, kanda düşük sodyum seviyesi (hiponatremi)  
Seyrek:  
• Gerçekte olmayan şeyleri görmek, duymak veya hissetmek (halüsinasyonlar)  
• Uyku düzeninde değişiklikler (uyku bozukluğu)  
  7/ 7  Çok seyrek:  
• Paranoya  
 
Eğer  bu kullanma  talimatında  bahsi geçmeyen  herhangi  bir yan etki ile karşılaşırsanız  
doktorunuzu veya eczacınızı  bilgilendiriniz.  
 
Yan etkilerin  raporlanması  
Herhangi bir yan etki meydana gelmesi durumunda hekiminiz, eczacınız veya hemşireniz 
ile konuşunuz. Ayrıca yan etkileri www.titck.gov.tr  sitesinde yer alan “İlaç Yan Etki 
Bildirimi”  ikonuna  tıklayarak  doğrudan  Türkiye  Farmakovijilans  Merkezi  (TÜFAM)’ne  
bildirebileceğiniz  gibi, 0 800 314 00 08 numaralı  yan etki bildirim  hattını da 
kullanabilirsiniz.  
Meydana  gelen  yan etkileri bildirerek kullanmakta olduğunuz ilacın güvenliliği hakkında  
daha  fazla  bilgi  edinilmesine  katkı  sağlamış  olacaksınız.  
 
5. ONEPTUS’un  saklanması  
ONEPTUS’u  çocukların  göremeyeceği,  erişemeyeceği  yerlerde  ve ambalajında saklayınız. 
30ºC’nin altındaki  oda sıcaklığında orijinal  ambalajı  içinde  saklayınız.  
Son kullanma  tarihiyle  uyumlu olarak  kullanınız.  
Ambalajdaki son kullanma tarihinden sonra ONEPTUS’u  kullanmayınız. 
Son kullanma tarihi  geçmiş  veya  kullanılmayan ilaçları  çöpe  atmayınız!  Çevre  ve 
Şehircili k Bakanlığınca  belirlenen toplama  sistemine  veriniz.  
Eğer  üründe  ve/veya  ambalajında bozukluklar  fark ederseniz ONEPTUS’u  kullanmayınız.  
 
Ruhsat  sahibi:  Farmanova Sağlık Hizmetleri Limited Şirketi  
Suryapı & Akel İş Merkezi  Rüzgarlıbahçe Mah.  
Şehit Sinan Eroğlu Cad. No:6 34805  Kavacık / Beykoz / İstanbul  
 
Üretim  yeri:  Novartis Sağlık, Gıda ve Tarım Ürünleri San. ve Tic. A.Ş.  Pendik/İstanbul  
 
Bu kullanma  talimatı ../../.... tarihinde  onaylanmıştır.  
 