1/10 
 KULLANMA TALİMATI  
 
PK-MERZ® 100 mg Tablet  
Ağız yoluyla alınır. 
 
Etkin madde: Bir tablet, 100 mg Amantadin sülfat içerir.  
Yardımcı maddeler: Laktoz monohidrat  (inek sütünden elde edilmiştir) , Mikrokristalize selüloz, 
Patates nişastası , Jelatin  (sığır jelatini) , Polivinilpirolidon, Kroskarmeloz sodyum  (E 468), Talk, 
Koloidal  anhidröz silika, Magnezyum stearat , Titanyum dioksit , Gün batımı sarısı , 
Butilmetakrilat- (2-dimetil -aminoetil) -metakrilat -metilmetakrilat- kopolimer  bulunur.  
 
 
 
 
 
 
 
 
 
 
Bu kullanma talimatında:  
 
1. PK-MERZ® nedir ve ne için kullanılır ? 
2. PK-MERZ®’i kullanmadan önce dikkat edilmesi gerekenler  
3. PK-MERZ® nasıl kullanılır?  
4. Olası yan etkiler nelerdir? 
5. PK-MERZ®’in saklanması  
 
Başlıkları yer almaktadır.  
 
1. PK -MERZ® nedir ve ne için kullanılır?  
PK-MERZ® antiparkinson ilaçları grubuna dahil , tablet formunda bir ilaçtır .  
 
PK-MERZ®, amantadin sülfat içermektedir.  
 
Her biri 10 tablet içeren 3, 9 ve 18 blisterde, toplam 30, 90 ve 180 tabletlik kutularda, kullanma 
talimatı ile birlikte kullanıma sunulmaktadır.  
 
PK-MERZ® aşağıdaki  durumlarda  kullanılır : 
Parkinson sendromu:   
 Parkinson hastalığının kaslarda oluşan sertlik (rigor), titreme (tremor ) ve vücut 
hareketlerinin azalması ( hipokinezi)  veya hareket etme yeteneğinin aniden tam kaybı 
(akinezi ) gibi semptomların  tedavisinde,  
 Bazı ilaçlara (nöroleptikler ve benzer etki gösteren ilaçlar) bağlı Parkinson benzeri 
hareket bozukluklarının (erken diskinezi, akatizi) ve ilaç kaynaklı parkinsonizm 
(Parkinsonoid) gibi istemsiz hareketler ve kas esnekliğinden sorumlu sistem olan 
ekstrapiramidal sistem ile ilgili belirtilerin tedavisinde kullanılır.  
  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza  
bu ilacı kullandığınızı söyleyiniz. 
• Bu talimatta yazılanlara aynen uyunuz. İlaç hakkında size önerilen dozun  
dışında yüksek veya düşük doz kullanmayınız.  
 
2/10 
 2. PK -MERZ®’i kullanmadan önce dikkat edilmesi gerekenler  
PK-MERZ®’i aşağıdaki durumlarda KULLANMAYINIZ  
Eğer:  
 Amantadin bileşenlerine ve içerikte bulunan herhangi bir yardımcı maddeye  karşı aşırı 
duyarlılığınız varsa,  
 Şiddetli kalp yetmezliğiniz (NYHA sınıf IV) varsa , 
 Kalp kası hastalıkları (kardiomiyopati) ve kalp kası iltihabınız (miyorkardit) varsa,  
 Kalp bloğunuz varsa (kulakçıklardan karıncığa iletimin bozulması,  yani II. veya III. 
derece AV -blok),  
 Kalp atımınız d akikada 55 atımdan daha düşükse  (bradikardi),  
 EKG ile tespit edilebilen spesifik bir anormaliteniz varsa (bilinen uzamış QT aralığı veya 
fark edilebilir U -dalgaları),  
 Biyolojik akrabalarınızdan birinde kalıtsal bir kalp rahatsızlığı olan doğuştan QT 
sendromu mevcutsa,  
 Hikayesinde ciddi anormal kalp ritmi varsa ( Torsades de P ointes dahil ventriküler 
aritmi),  
 Kanda potasyum  ve magnezyum düzey leri düşükse  
 
Uyarılar ve önlemler  
PK-Merz® budipin veya QT aralığını uzatan diğer ilaçlar ile kombinasyon halinde 
uygulanmamalıdır ( Bkz. “Diğer ilaçlar ile birlikte kullanımı”).  
 
 
PK-MERZ®’i aşağıdaki  durumlarda DİKKATL İ KULLANINIZ  
Eğer:  
 Prostat büyümesi  (prostat hipertrofisi)  varsa,  
 Dar açılı göz tansiyonu (glokom) varsa ,  
 Böbrek yetmezliği  (farklı seviyelerde) varsa,  
 Huzursuzluk veya zihin bulanıklığı  mevcutsa,  
 Şiddetli mental rahatsızlıklar (eksojen psikoz) veya deliryum sendromları mevcutsa,  
 Memantin ile eşzamanlı tedavi görüyorsanız ( Bkz. “Diğer ilaçlar ile birlikte kullanımı”)  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
PK-MERZ®’in yiyecek ve içecek ile kullanılması 
PK-MERZ® alkole karşı toleransı azalttığından alkollü içecekler ile birlikte kullanılmamalıdır.  
 
Hamilelik  
İlacı kullanmadan önce doktorunuza veya eczacınıza danışınız.  
 
Eğer PK -Merz® ile tedaviniz sırasında hamile kalmayı planlıyorsanız veya hamilelik şüpheniz 
varsa, PK -Merz® ile tedaviye devam edilmesi, başka bir ilaca geçilmesi veya tedavinin 
durdurulması hakkında karar verebilmesi için derhal doktorunuzu bilgilendiriniz.  
 
Amantadinin hamile  kadınlarda kullanımına ilişkin yeterli veri mevcut değildir.  Sağlıklı doğum 
vakaları olmasına rağmen gebelik komplikasyonları ve doğum kusurları da gözlenmiştir. Hayvan 
çalışmalarında amantadin in embriyoya zarar ver diği ve doğumsal anomalilere neden olduğu 
gösterilmiştir. İnsanlar için potansiyel risk bilinmemektedir.  
Bu nedenle amantadin hamilelik döneminde eğer hekiminiz tarafından kesinlikle gerekli 
görülüyorsa kullanılmalıdır.  
Eğer tedavi ilk trimesterde uygulanacak ise ileri seviyede bir ultrasonografi  yapılmalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız .  
3/10 
 Emzirme  
 
İlacı kullanmadan önce doktorunuza veya eczacınıza danışınız.  
Amantadin anne sütüne geçmektedir . Eğer doktorunuz emzirme sırasında PK -Merz® 
kullanmanızı gerekli görürse, bebek ortaya çıkabilecek semptomlar açısından (deri döküntüsü, 
idrar retansiyonu, kusma) dikkatlice izlenmeli ve gerekli durumlarda emzirme bırakılmalıdır. 
 
Araç ve makine kulla nımı   
 
Amantadinin hem tek başına hem de p arkinson sendromunun tedavisinde kullanılan diğer ilaçlar 
ile etkileşiminin, dikkat , uyanıklık ve gözün görme ile ilgili adaptasyonu (uyum) üzerine o lan 
etkisi göz ardı edilemez.    
Bu nedenle t edavinin başlangıcında, araç ve makine kullanımında kötüleşme olabilir. 
Beklenmeyen durumlar karşısında ani ve yeterince hızlı şekilde reaksiyon verilemez. Bu 
nedenle, araç veya elektronik cihazları veya makineleri kullanmadan önce doktorunuza danışınız.  
Araç ve makine kullanma yeteneğindeki bu azalma alkol ile birlikte daha da şiddetlenebilir.  
 
PK-MERZ®’in içeriğinde  bulunan bazı yardımcı maddeler  hakkında önemli bilgiler  
PK-MERZ® laktoz monohidrat içermektedir. Eğer daha önceden doktorunuz tarafından bazı 
şekerlere karşı tahammülsüzlüğünüz olduğu söylenmişse bu tıbbi ürünü almadan önce 
doktorunuzla temasa geçiniz.  
 
Günbatımı sarısı (E 110) alerjik reaksiyonlara neden olabilir. 
 
 
Diğer ilaçlar  ile birlikte kullanımı  
EKG’de  kalbin atış hızını yavaşlatan  (QT mesafesinin uzamasına neden olduğu bilinen ) 
aşağıdaki ilaçlarla beraber A mantadin kullanılmamalıdır: 
 Bazı kalp ritm bozukluğuna karşı kullanılan (kinidin, disopir amid, prokainamid gibi Sınıf 
IA ve amidaron, sot alol gibi Sınıf III antiaritmikler ) bazı ilaçlar  
 Bazı antipsikotikler (tioridazin, klorpromazin, haloperidol, pimozid)  
 Bazı antidepr esanlar (amitriptilin  gibi trisiklik ve tetrasiklik antidepresanlar ) 
 Bazı alerjik hastalıklara karşı etkili ilaçlar (astemizol, terfenadin  gibi antihistaminikler ) 
 Mantar ve bakteri enfeksiyonlarına karşı kullanılan bazı antibiyotikler (eritromisin, 
klaritromisin  gibi makrolid grubu antibiyotikler ) 
 Bakteri enfeksiyonlarına karşı kullanılan bazı ilaçlar  (sparflo ksasin gibi giraz 
inhibitörleri)  
 Mantar enfeksiyonlarına karşı kullanılan bazı ilaçlar (azol grubundan antimikotikler)  
 Diğer bazı ilaçlar (budipin, halofantrin, kotrimoksazol , pentamidin, sisaprid ve bepridil)  
 
PK-Merz® ile başka bir ilacı eşzamanlı kullanmadan önce bu ilaçlar arasında QT uzaması 
(elektrodiyagramda spesifik bir ölçüm) nedeniyle potansiyel etkileşimler doktorunuz tarafından 
kontrol edilmelidir.  
PK-Merz®’e ek olarak başka ilaçlar alıyorsanız ya da yakın zamana kadar aldıysanız 
doktorunuza veya eczacınıza bilgi veriniz.  
 
PK-MERZ® diğer antiparkinson ilaçlarla beraber kullanılabilir. Psikotik reaksiyonlar gibi yan 
etkilerinden kaçınmak için diğer ilacın veya kombinasyonun dozunun azaltılması gerekebilir.  
 
Aşırı doz tehlikesi nedeniyle influenza A’dan korunma ve tedavi için takviye amantadin 
uygulaması önerilmez.  
 
4/10 
 PK-Merz®’in diğer anti -parkinson ilaçları veya memantin ile eşzamanlı uygulanmasından sonra 
etkileşimlerin gerçekleşeceğine dair spesifik bir çalışma yoktur (levodopa, bromokriptin veya 
triheksifenidil vb.) ( Bkz. “Olası yan etkiler nelerdir?”).  
 
PK-Merz® ve diğer ilaçlar veya etkin maddeler ile eşzamanlı tedavi durumunda aşağıdaki listede 
yer alan etkileşimler görülebilir:  
 
Antikolinerjikler:  
Triheksifenidil, benzatropin, skopolamin, biperiden, orfen adrin gibi asetilkolinin etkilerini 
baskılayan maddeler ( antikolinerjik maddeler ) ile eşzamanlı kullanılması bu maddelerin yan 
etkilerini (konfüzyon ve halüsinasyon) artırabilir.  
 
Vücudun hayati öneme sahip tüm fonksiyonlarını kontrol eden sinir sisteminin bir bölümü 
olan sempatik sinir sistemi üzerine uyarıcı etki gösteren maddeler ( dolaylı yoldan  merkezi  
sinir sistemine  etkili aktif sempatomimetikler):  
Amantadinin merkezi etkilerini güçlendirir.  
 
Alkol:  
Amantadin, alkole karşı toleransı azaltabilir.  
 
Levodopa (anti -parkinson ilaç):  
Tedavi edici etkiyi karşılıklı olarak artırırlar. Bu nedenle beraber tedavisi önerilir. 
 
Memantin (bunama önleyici ilaç):  
PK-Merz®'in etki ve yan etkisi , memantin ile birlikte kullanılması durumunda artabilir.  
 
Diğer ilaçlar:  
Triamteren/hidroklorotiyazit gibi su atılmasını sağlayan diüretiklerin eşzamanlı alınması, 
amantadinin atılımını azalttığından sağlığa zararlı plazma konsantrasyonlarına yol açarak hareket 
bozukluklarına, nöbetlere ve kafa karışıklığına neden olabilir. Bu nedenle eşzamanlı kullanımdan 
kaçınılmalıdır.  
 
Yukarıdakiler çok yakın zamanda kullanılan ilaçlar için de geçerlidir.  
 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza  bunlar hakkında bilgi veriniz.  
 
3. PK -MERZ® nasıl kullanılır?  
Uygun kullanım ve doz / uygulama sıklığı için talimatlar:  
Doz:  
Parkinson sendromunun ve ilaca bağlı hareket bozukluklarının tedavisi genellikle kademeli 
olarak artırılır . Her olguda gereken doz ile tedavi süresi klinik tablonun türüne ve ciddiyetine 
bağlıdır ve ilgili hekim tarafından belirlenir. Tedavi hasta tarafından kendiliğinden 
sonlandırılmamalıdır.  
 
Hastanın tedaviye uyum sağlaması için ilk 4 -7 gün günde bir kez 1 tablet PK -Merz (günde 100 
mg amantadin sülfat’a  eşdeğer) verilir  ve ardından günde iki kez 1 -3 tablet PK -Merz (günde 200 
ila 600 mg amantadin sülfat’a  eşdeğer) idame dozu elde edilene kadar haftada bir kez aynı dozda 
arttırılmalıdır.  
Doktorunuza danışarak günlük doz günde 3 kez alınacak biçimde de düzenlenebilir.  
Doktorunuz tarafından başka şekilde önerilmemiş ise PK -Merz için aşağıdaki kullanım şekilleri 
önerilir. PK - Merz®’in etkili olabilmesi için lütfen kullanım talimatlarına uyunuz.  
5/10 
 Tabletler tercihen sabah ve öğleden sonra bir miktar sıvı ile alınır. Günün son dozu saat 
16:00'dan sonra alınmamalıdır. 
İlacı kendi kararınız ile bırakmayınız. Tedavi süresine, hastalığınızın şiddetine ve tedaviye 
bireysel yanıtınıza göre doktorunuz karar verecektir.  
 
 
Uygulama şekli:  
Bu ilacı mutlaka doktorunuzun talimatlarına uygun biçimde kullanınız. Herhangi bir sorunuz 
olması halinde doktorunuz veya eczacınıza danışınız. 
Değişik Yaş Grupları:  
 
Çocuklarda Kullanımı:  
Amantadinin çocuklarda kullanımı konusunda yeterli deneyim bulunmamaktadır. 
 
Yaşlılarda Kullanımı:  
Özellikle huzursuzluk ve zihin bulanıklığı olanlarda veya yoğun bilinç bulanıklığı ve deliryum 
sendromları olan hastalarda tedaviye düşük doz ile başlanmalıdır.  
 
Diğer antiparkinson ilaçlarla ile eşzamanlı tedavide doktorunuz dozu sizin kişisel ihtiyacınıza 
göre belirleyecektir. Daha önce bir amantadin infüzyon çözeltisi ile tedavi aldıysanız doktorunuz 
daha yüksek bir başlangıç dozu seçebilir.  
Parkinson belirtilerinin bir akinetik kriz biçiminde akut olarak kötüleşmesi halinde doktorunuz 
bir amantadin infüzyon çözeltisi kullanacaktır.  
 
Özel Kullanım Durumları  
 
Böbrek/Karaciğer yetmezliği:  
 
Eğer böbrek yetmezliğiniz varsa, doktorunuz azalan renal klirense göre (böbrek fonksiyon 
testlerinde plazma hacminin bir test maddesinden tamamen temizlenmiş olduğunu gösteren 
birim- glomerüler filtrasyon hızı -GFR olarak ölçülen) dozu ayarlayacaktır.   
 
Amantadin sınırlı şekilde diyaliz edilebilir (yaklaşık %5).  
 
Tablet çentiği sadece tableti bütün olarak yutmakta güçlük çekiyorsanız kırmak içindir, tableti 
eşit dozlara bölmek için değildir. 
Kalp atışında anormallik (palpitasyon), baş dönmesi veya kısa süreli bilinç kaybı  durumunda 
amantadin tedavisi ni kesiniz  ve kalp atış hızınızı kontrol etme si için doktorunuza danışınız . Kalp 
ritim rahatsızlığı tespit edilmez ise kontrendikasyonlar ve etkileşimler dikkate alınarak PK -
Merz® tedavisi yeniden uygulanabilir. ( Bkz. “Olası yan etkiler nelerdir?” ). 
 
PK-Merz® tedavisini aniden sonlandırmaktan kaçınmalısınız. Aksi halde, hareket yeteneğinin 
bozulması  ile sonuçlanan hareket kabiliyetinde şiddetli bozulma lar ortaya çıkabilir.   
 
PK-Merz®’in aniden kesilmesi nöropleptikler  (psikolojik durumları kontrol eden ilaçlar)  ile 
eşzamanlı tedavi olan hastalarda hayatı tehdit eden durumların oluşma riskini artırır. Bu 
semptomlar, aniden yükselen vücut ısısı, kaslarda sertlik ve otonom sinir sistemi bozukluklarıdır.  
 
İdrar yapmada sorun yaşamanız halinde doktorunuza danışınız.  
 
6/10 
 Eğer bulanık görme veya başka bir görme probleminiz varsa acilen doktorunuza danışınız.  
 
Eğer aileniz/bakıcınız sizde bir şekilde normal olmayan dürtü, istek fark ederse, dürtülerinize 
karşı koyamazsanız veya kendinize zarar verebilecek bazı dürtü ve davranışlarınız varsa 
doktorunuza söyleyiniz. Bunlar dürtü kontrol rahatsızlığıdır ve kumar bağımlılığı, aşırı yeme 
veya harcama isteği, anormal  cinsel  dürtü veya cinsel  düşüncelerde veya hislerde artış gibi 
davranışları içerir. Doktorunuz PK -Merz®’in dozunu ayarlayabilir veya kullanımını durdurabilir.  
 
Eğer PK -MERZ®’in etkisinin çok güçlü ya da çok zayıf olduğu izlenimine sahipseniz, 
doktorunuzla ya da eczacınızla konuşunuz. 
 
 
Kullanmanız  gerekenden fazla PK -MERZ® kullandıysanız : 
Aşağıdaki belirtilerle görülen akut bir zehirlenme durumu halinde siz veya yakınlarınız bir 
doktora haber vermeli ve hastaneye başvurmalısınız:  
Amantadinin  yüksek dozu ile ortaya çıkan akut zehirlenme  ve doz aşımı  bulguları arasında 
bulantı, kusma, aşırı telaş hali, ellerde titreme , hareketler arasındaki uyumun bozulması ( ataksi ), 
bulanıklaşmış görme, uyuşukluk, depresyon, konuşma bozukluğu ve beyin kaynaklı nöbetler 
görülebilir  (bir vakada kötücül kardiyak aritmi bildirilmiştir).  
PK-Merz®’in diğer antiparkinson ilaçları ile  birlikte kullanımı sırasında komaya varan ve 
halüsinasyonla beraber olan bilinç bozuklukları ve kasılma nöbetleri görülmüştür. 
 
Zehirlenmeyi tedavi etmek  için bilinen spesifik bir ilaç tedavisi veya panzehir yoktur. Amantadin 
ile zehirlenme durumunda hastanın kusması sağlanmalı ve  mide içeriğini boşaltmak için tıbbi 
müdahale  (gastrik lavaj ) yapılmalıdır.  
 
Gerekli olduğu durumda doktorunuz elektrolit dengesizlikleri (kanda potasyum ve magnezyum 
eksikliği) gibi kardiyak aritmiyi destekleyen durumları veya kalp hızındaki düşüşleri izlemek 
için EKG talep edebilir.  
 
PK-MERZ®’den kullanmanız gerekenden fazlası nı kullanmışsanız, bir doktor veya eczacı ile 
konuşunuz.    
 
PK-MERZ®’i kullanmayı unutursanız  
Tabletin alınması unutulduğunda, daha sonraki tablet alma zamanı beklenmelidir.  
 
Unutulan dozları dengelemek için çift doz almayınız .  
 
 
PK-MERZ ® ile tedavi sonlandırıldığındaki oluşabilecek etkiler  
Hiçbir durumda kendi isteğiniz ile ilacı kullanmayı bırakmayınız.  
Tedaviyi istenmeyen etkiler veya hastalık tablonuzun düzelmesi nedeniyle sonlandırmak 
isterseniz lütfen tedaviyi yürüten doktorunuza durumu bildiriniz.  
Hastalığın alevlenmesi ve yoksunluk belirtilerini tetikleyebilmesi nedeniyle ilacın aniden 
kesilmesi tavsiye edilmemektedir.  
Eğer ilacın kullanımı ile ilgili sorularınız varsa doktorunuza veya eczacınıza danışınız.  
 
4. Olası yan etkiler nelerdir?  
Tüm ilaçlar gibi, PK -MERZ®’in içeriğinde bulunan maddelere duyarlı olan kişilerde yan etkiler 
olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
- Çok yaygın         : 10 hastanın en az 1’inde görülebilir.  
- Yaygın                : 10 hastanın birinden az, fakat 100 hastanın birinden fazla görülebilir.  
- Yaygın olmayan : 100 hastanın birinden az, fakat 1000 hastanın birinden fazla görülebilir.  
7/10 
 - Seyrek              : 1.000 hastanın birinden az, fakat 10.000 hastanın birinden fazla  görülebilir.  
- Çok seyrek         : 10.000 hastanın birinden az görülebilir.  
- Bilinmiyor: Eldeki verilerden hareketle tahmin edilemiyor.  
 
 
Yaygın:  
- Uyku bozuklukları  
- Sinirsel sistem ile ilgili (motor) ve psikiyatrik  bozukluk 
- Prostat bezi büyümesi olan hastalarda idrar yapamama 
- Özellikle eğilimi olan yaşlı hastalarda görsel halüsinasyonlarla beraber  algı ve davranış 
bozuklukları  (delüzyonel (paranoid) ekzojen psikozu)  tetiklenebilir.  
Bu istenmeyen etkiler PK -Merz®’in diğer antiparkinson ilaçları  (levodopa, bromokriptin veya 
memantin  gibi) ile kombine kullanımda  daha sık meydana gel ebilmektedir.  
- Amantadin  için karakteristik olan değişik renklerdeki cilt (livedo retikülaris) , ile bazı 
durumlarda alt bacak ve ayak bileğindeki ödem  
- Bulantı  
- Baş dönmesi  
- Ağız kuruluğu  
- Ayakta veya ayağa kalkarken dolaşım regülasyonundaki bozukluklar (ortostatik düzensizlik)  
 
Yaygın olmayan:  
- Bulanık görme  
 
Seyrek:  
- Gözün eğimli saydam dış tabakası ile ilgili (Korneal) hasar, gözün eğimli saydam dış tabakası 
ile ilgili (korneal) epitel ödem, görme keskinliğinde azalma  
 
Çok seyrek:  
- Lökopeni ve trompositopeni gibi  kan ile ilgili ( hematolojik ) yan etkiler  
- Ventriküler taşikardi, ventriküler fibrilasyon, Torsades de P ointes ve QT uzaması gibi 
düzensiz kalp ritimleri  
Bu vakaların pek çoğu doz aşımı, bazı birlikte alınan ilaçlar veya kardiyak aritmi için risk 
faktörleri nin olması sonucunda oluşmuştur  (Bkz. “PK-MERZ®’i kullanmadan önce dikkat 
edilmesi gerekenler”)  
- Geçici görme kaybı  
- Artmış ışık hassasiyeti 
- Artmış kalp atışı ile düzensiz kalp ritmi 
- Genellikle tavsiye edilen dozdan fazlasını kullananlarda sara  nöbetler i 
- Kas seyirmeleri (miyoklonus) ile  ellerde ve ayaklarda zayıflık ve uyuşukluk (periferal 
nöropati)  
 
 
Bilinmiyor:  
-  Alışılmadık bir şekilde davranma dürtüsü- patolojik kumar oynama, değişmiş ya da artmış 
cinsel ilgi, kontrol edilemeyen şekilde aşırı harcama veya satın alma, aşırı yemek (kısa zamanda 
büyük porsiyonlarda yemek) veya kompulsif yeme (normalden fazla yemek veya ihtiyacı 
olandan fazla yemek)  
 
Görme keskinliğinde azalma veya bulanık görme oluşursa korneal ödemi dışlamak için derhal 
bir göz doktoruna danışınız . 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuz veya eczacınızı  bilgilendiriniz . 
 
Yan etkilerin raporlanması  
8/10 
 Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız. 
 
5. PK -MERZ®’in saklanması  
Çocukların göremeyeceği, erişemeyeceğ i yerlerde ve ambalajında saklayınız. 
 
25°C’nin altındaki oda sıcaklığında saklayınız.  
 
Son kullanma tarihiyle uyumlu olarak kullanınız. 
Ambalajdaki son kullanma tarihinden sonra PK -MERZ®’i kullanmayınız . 
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca  belirlenen toplama sistemine veriniz.  
 
Ruhsat Sahibi :   ASSOS  İlaç, Kimya, Gıda Ürünleri Üretim ve Tic. A.Ş. 
      Ümraniye , İstanbul , Türkiye  
 
Üretim Yeri:      Merz Pharmaceuticals GmbH, Frankfurt, Almanya adına Merz Pharma GmbH     
                           & Co. KGaA, Reinheim, Almanya. 
 
Bu kullanma talimat  ../../…. tarihinde onaylanmıştır.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
9/10 
  
 
 
AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR. 
 
 
 
GFR  
(ml/dak)  Dozaj  
(amantadin sülfat)  Dozaj aralığı  
80-60 100 mg  Her 12 saat  
60-50 200 mg ve 100*mg  Alternatif günlerde*  
50-30 100 mg  Günde bir kez  
30-20 200 mg  Haftada iki kez  
20-10 100 mg  Haftada üç kez  
< 10 ve hemozdiyaliz 
hastaları  200 mg ve 100 mg  Haftada bir kez veya her iki 
haftada bir kez  
* 1x1 ve 1x2 tablet 100 mg amantadin sülfatın dönüşümlü olarak uygulanmasıyla elde 
edildi.  
 
Glomerül filtrasyon hızı (GFR) aşağıdaki açıklamaya göre tahmin edilebilir:  
 
            (140- yaş) x hastanın ağırlığı  
 Kreatin Klirensi (ml/dk.) =  ------------------------------------------------  
        72 x serum kreatinin (mg/100ml)  
 
Bu açıklamaya göre hesaplanan kreatinin klirensi sadece erkekler için geçerlidir, kadınlardaki 
değer yaklaşık olarak bu değerin %85’idir ve GFR’nin (yetişkinlerde 120 ml/dk.) tayini için 
inülin klirensine eşit olduğu varsayılır.   
 
PK-Merz® kullanımı ile ilgili önemli bilgiler  
 
Tedaviye başlamadan önce ve tedaviye başladıktan 1 ve 3 hafta sonra EKG (50 mm/sn) 
çekilmeli ve Bazett’e göre frekansı düzeltilmiş QT zamanı (QTc) doktorunuz tarafından manuel 
olarak belirlenmelidir. Doz artırılmasından önce ve 2 hafta sonra da EKG çekilmelidir. Daha 
sonraları en azından yılda bir kez EKG kontrolleri yapılmalıdır.  
Çarpıntı, baş dönmesi veya baygınlık durumunda PK -Merz® tedavisi kesilmeli ve doktor veya 
bir acil doktoruna danışılmalıdır.  
Kalp pili olan hastalarda EKG’de QT mesafesinin tayini tam olarak yapılamayacağı için 
amantadin tedavisi, kişisel değerlendirmenin yapıldığı kardiyolog kararı ile kullanılır. 
 
Böbrek yetmezliği olan hastalarda, renal filtrasyon performansındaki bozulma nedeniyle birikme 
riski vardır ve bu da doz aşımı semptomlarına neden olabilir. Bu nedenle, PK -Merz® ile tedavi 
sırasında glomerüler filtrasyon hızının ölçümü ve izlenmesi ile birlikte tedavi sırasında dozun 
dikkatli bir biçimde ayarlanması gereklidir (Bkz. “PK -MERZ® nasıl kullanılır?”).  
 
Organik beyin rahatsızlığı (psikoorganik sendromu) olan veya önceden nöbet geçiren hastalarda 
hastalığın şiddetlenmesi veya nöbetlerin meydana gelme olasılığı nedeniyle PK -Merz® kullanımı 
özel önlem gerektirir (Bkz. “PK -MERZ® nasıl kullanılır?” ve “Olası yan etkiler nelerdir?”).  
 
Kardiovasküler durumları -tıbbi geçmişleri- veya kardiyovasküler koşulları bilinen hastalar PK -
Merz® ile eşzamanlı tedavi sırasında düzenli tıbbi gözetim altında olmalıdır.  
10/10 
  
Parkinson hastaları sıklıkla düşük kan basıncı, tükürükte artma, terleme, vücut ısısında yükselme, 
ateş basması, sıvı tutulumu ve depresyon gibi klinik semptomlar gösterirler. Bu semptomlar 
hastalarda PK -Merz®’in istenmeyen etkileri ve etkileşimleri de göz önünde bulundurularak 
tedavi edilmelidir.  
 
Amantadinin düşük orandaki diyalizi nedeniyle (yaklaşık %5), hemodiyaliz bir seçenek değildir.  
Yaşamı tehdit eden zehirlenmelerde yoğun bakım önlemleri gereklidir.  
 
Ayrıca tedavi için, sıvı alımının düzenlenmesi, amantadinin hızlı atılımı için idrarın 
asitleştirilmesi, hastanın sedasyonu, antikonvülsif önlemler ve antiaritmikler (örneğin, lidokain 
i.v.) yararlı olabilir. Yukarıda tarif edilen nörotoksik semptomların tedavisi için fizostigmin 
intravenöz olarak (yetişkinlerde her 2 saatte bir 1 -2 mg, çocuklarda 5- 10 dakikalık aralıklarla doz 
toplam 2 mg’a ulaşacak şekilde 0,5 mg’lık dozlar intravenöz olarak verilebilir. 
