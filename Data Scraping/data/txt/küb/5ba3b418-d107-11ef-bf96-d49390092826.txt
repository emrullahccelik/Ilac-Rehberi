KISA ÜRÜN BİLGİSİ
1. BEŞERİ TIBBİ ÜRÜNÜN ADI
LABLOL® 100 mg/20 ml i.v. enjeksiyonluk çözelti
Steril
2. KALİTATİF VE KANTİTATİF BİLEŞİMSSS
Etkin madde:
Her bir ampul (20 ml);
Labetalol HCl………………………………….. 100 mg
Yardımcı maddeler:
Sodyum hidroksit (pH ayarlayıcı)……………….(k.m.)
Yardımcı maddeler için 6.1.’e bakınız.
3. FARMASÖTİK FORM
Enjeksiyonluk çözelti
Renksiz, berrak çözelti
4. KLİNİK ÖZELLİKLER
4.1. Terapötik endikasyonlar
LABLOL® aşağıdakilerin tedavisinde endikedir:
1. Kan basıncının hızlıca kontrol altına alınmasının gerekli olduğu gebelikteki şiddetli
hipertansiyon da dahil olmak üzere şiddetli hipertansiyon
2. Hipotansif tekniğin endike olduğu anestezide (örneğin feokromositoma ameliyatında)
3. Akut miyokard enfarktüs sonrası hipertansif ataklar.
4.2. Pozoloji ve uygulama şekli
Pozoloji/ uygulama sıklığı ve süresi:
Yetişkinler
LABLOL® hastanede yatmakta olan hastalarda intravenöz kullanım amaçlıdır. Şiddetli
hipertansiyonda intravenöz labetalol dozundan sonra ulaşılan plazma konsantrasyonları, ilacın
oral uygulamasının ardından ulaşılan konsantrasyonlardan önemli oranda daha yüksektir ve
şiddetli hastalığı kontrol altına almak için gerekli daha büyük oranda alfa-adrenoreseptör
blokajı sağlar. Bu nedenle, hastalar ilacı mutlaka supin pozisyonda ya da sol yana yatmış
durumdayken almalıdır. İntravenöz labetalol uygulaması yapıldıktan sonraki üç saat içerisinde
aşırı postüral hipotansiyon oluşabileceğinden, hastayı dik konuma getirmekten kaçınılmalıdır.
Bolus enjeksiyon
Hipertansif ensefalopatide olduğu gibi kan basıncını hızlı bir şekilde azaltmak gerekli ise, en
az bir dakikalık bir sürede intravenöz enjeksiyon yoluyla 50 mg labetalol hidroklorür dozu
verilmelidir. Gerektiği takdirde, başarılı bir yanıt alınana kadar 50 mg'lık dozlar beş dakikalık
aralıklarla tekrarlanabilir. Toplam doz 200 mg'ı aşmamalıdır. Bolus enjeksiyon sonrasında,
1/13maksimum etki genellikle beş dakika içerisinde görülür ve etki süresinin uzunluğu genellikle
altı saat civarındadır, ancak on sekiz saati de bulabilir.
İntravenöz infüzyon
Labetalol uygulamanın alternatif bir yöntemi de, iki ampulün (200 mg) içeriğini, sodyum klorür
ve dekstroz enjeksiyon BP ya da %5 dekstroz intravenöz infüzyon BP ile 200 ml'ye seyrelterek
yapılan bir çözeltiyi, intravenöz infüzyon yoluyla vermektir. Ortaya çıkan infüzyon çözeltisi
1mg/ml labetalol hidroklorür içerir. Bu çözeltinin dozajı kolaylaştırmak için 50 ml'lik kademeli
büret takılı bir pediyatrik set kullanılarak uygulanması gerekir.
Gebelik hipertansiyonunda
İnfüzyon saatte 20 mg hızında başlanarak, kan basıncında başarılı bir azalma elde edilinceye
veya saatte 160 mg'lık bir doza ulaşılıncaya kadar her otuz dakikada bir iki katına çıkarılabilir.
Nadiren daha yüksek dozlar gerekli olabilir.
Akut miyokard infarktüs sonrası hipertansif ataklarda:
İnfüzyon saatte 15 mg olarak başlatılmalı ve kan basıncı kontrolüne bağlı olarak kademeli bir
şekilde saatte maksimum 120 mg'a çıkarılmalıdır.
Diğer nedenlere bağlı hipertansiyonda:
Labetalol hidroklorürün infüzyon hızı başarılı bir yanıt elde edilinceye kadar dakikada 2 mg (2
ml infüzyon çözeltisi) civarında olmalıdır; daha sonra infüzyon durdurulmalıdır. Etkili doz
genellikle hipertansiyonun şiddetine bağlı olarak 50-200 mg aralığındadır. Birçok hastada 200
mg'ın üzerinde uygulamak gereksizdir, ancak özellikle feokromositoma bulunan olgularda daha
büyük dozlar gerekli olabilir. İnfüzyon hızı doktorun isteğine bağlı olarak yanıta göre
ayarlanabilir. İnfüzyon işlemi sırasında kan basıncı ve kalp atım hızı takip edilmelidir.
Enjeksiyondan sonra ve infüzyon sırasında kalp atım hızının izlenmesi istenir. Birçok hastada
kalp atım hızında küçük bir düşüş görülür; ciddi bradikardi nadir görülür, ancak bu durum
intravenöz yoldan 1-2 mg atropin enjekte ederek kontrol edilebilir. Özellikle bilinen herhangi
bir rahatsızlığı olan hastalarda solunum fonksiyonu izlenmelidir.
LABLOL®, halen beta-blokörler dahil başka hipotansif ilaç kullanmakta olan ve hipertansiyonu
kontrol altına alınamamış olan hastalara yan etki gözlenmeden uygulanmıştır.
Hipotansif anestezide:
İndüksiyon standart ilaçlarla (örn., tiyopental sodyum) yapılmalı, anestezi nitröz oksit ve
halotanlı veya halotansız oksijen ile sağlanmalıdır. Önerilen LABLOL® başlangıç dozu yaşa ve
hastanın durumuna bağlı olarak intravenöz yoldan 10-20 mg'dır. Halotanın kontrendike olduğu
hastalara genellikle daha yüksek bir labetalol hidroklorür (25-30 mg) başlangıç dozu gereklidir.
Beş dakika sonra başarılı bir hipotansiyon sağlanamazsa, arzu edilen kan basıncı düzeyine
ulaşılana kadar 5-10 mg'lık artışlar uygulanmalıdır.
Halotan ve labetalol sinerjik olarak etki gösterir, bu yüzden kan basıncında büyük düşüşlere
neden olabileceğinden halotan konsantrasyonu %1-1,5'i geçmemelidir.
LABLOL® uygulaması sonrasında kan basıncı halotan konsantrasyonunu değiştirerek ve/veya
masanın eğimini ayarlayarak hızlı ve kolay bir şekilde ayarlanabilir. 20-25 mg labetalol
hidroklorürün ardından ortalama hipotansiyon süresi elli dakikadır.
2/13LABLOL® ile oluşturulan hipotansiyon 0,6 mg atropin ve halotanın kesilmesiyle kolayca
tersine çevrilebilir.
Asiste ya da kontrollü ventilasyon gerektiğinde tübokürarin ve panküronyum kullanılabilir.
Aralıklı Pozitif Basınçlı Ventilasyonu (APBV) (Intermittan Positive Pressure Ventilation –
IPPV) labetalol ve/veya halotandan kaynaklanan hipotansiyonu daha da artırabilir.
Özel popülasyonlara ilişkin ek bilgiler
Böbrek yetmezliği:
Böbrek yetmezliği olan hastalarda, bileşimin farmakokinetik profiline göre daha düşük doz
kullanılması gerekebilir.
Karaciğer yetmezliği:
Bileşimin farmakokinetik profiline göre daha düşük doz kullanılması gerekebilir.
Karaciğer fonksiyonu bozukluğu bulunan hastalarda, bu hastalar labetalolü normal hastalara
göre daha yavaş metabolize ettikleri için labetalol kullanılırken özellikle dikkat edilmelidir.
Pediyatrik popülasyon:
Çocuklardaki güvenilirliği ve etkililiği hakkında yeterli çalışma yapılmamıştır. Kullanımı
önerilmez.
Geriyatrik popülasyon:
Yaşlılara düşük bir dozaj ile başlayarak dikkatli bir tedavi uygulanmalıdır, ancak tolerabilite
yaşlılarda genellikle iyidir.
Solunum disfonksiyonu bulunan hastalar:
Özellikle bilinen fonksiyon bozuklukları olan hastalarda, solunum fonksiyonu
gözlemlenmelidir.
4.3. Kontrendikasyonlar
• Etkin madde veya Bölüm 6.1'de belirtilen yardımcı maddelerden birine karşı aşırı duyarlılık.
• Kor pulmonale
• Kardiyojenik şok
• Kontrolsüz, yeni başlayan veya dijitallere dirençli kalp yetmezliği
• Hipotansiyon
• İkinci derece ve üçüncü derece kalp blokajı
• Bradikardi (< 45-50 atım/dakika),
• MAO inhibitörleri veya verapamil ve diltiazem tipi kalsiyum kanal blokörleri ile eşzamanlı
kullanım
• Astım veya hırıltılı solunum öyküsü
• Periferik vazokonstriksiyon düşük kalp debisine işaret ediyorsa LABLOL®, akut miyokard
infarktüsü sonrasındaki hipertansif krizlerde tansiyonun kontrollü olarak düşürülmesinde
kullanılmamalıdır.
• Akut miyokard infarktüsü
• Sinoatriyal blok içeren hasta sinüs sendromu
• Prinzmetal anjina
3/13• Metabolik asidoz
• Ciddi periferik dolaşım bozuklukları
• Tedavi edilmemiş feokromositoma
4.4. Özel kullanım uyarıları ve önlemleri
Beta-adrenoseptör blokörlerin kullanımına bağlı deri döküntüsü ve/veya göz kuruluğu
bildirilmiştir. Bildirilen insidans düşüktür ve çoğu olguda tedavi kesildiğinde semptomlar
ortadan yok olmuştur. Böyle herhangi bir reaksiyon başka türlü açıklanmadığı sürece ilacın
kademeli olarak kesilmesi düşünülmelidir.
Tamsulosin ile tedavi edilen veya geçmişte tamsulosin ile tedavi edilmiş bazı hastalarda
katarakt ameliyatları sırasında intraoperatif gevşek iris sendromu (IFIS, Horner sendromunun
bir varyasyonu) görülmüştür. Diğer alfa-1-blokerler kullanılırken de IFIS bildirilmiş olup,
sınıfsal etki olasılığı göz ardı edilemez. IFIS, katarakt ameliyatları sırasında daha yüksek
komplikasyon olasılığına yol açabileceğinden, göz hekiminin alfa-1-blokerlerin halihazırda
veya geçmişte kullanılıp kullanılmadığı konusunda bilgilendirilmesi gerekir.
Labetalol tedavisi ile seyrek olarak ciddi hepatoselüler hasar bildirilmiştir. Hepatik hasar
genellikle tersine çevrilebilir ve gerek kısa, gerekse uzun süreli tedaviden sonra görülmüştür.
Karaciğer fonksiyon bozukluğunun ilk belirtileri ortaya çıktığında gerekli laboratuvar
parametreleri kontrol edilmelidir. Karaciğer hasarına dair laboratuvar bulgusu olması
durumunda veya hastanın sarılık olması durumunda labetalol tedavisi durdurulmalı ve yeniden
başlanmamalıdır.
Negatif inotropik etkiler nedeniyle kardiyak rezervleri yeterli olmayan hastalarda özel dikkat
gösterilmesi ve labetalol tedavisine başlamadan önce kalp yetmezliğinin kontrol altına alınması
gerekmektedir.
Özellikle iskemik kalp hastalığı bulunan hastalar labetalol tedavisini aniden
kesmemeli/bırakmamalıdır. Dozaj kademeli olarak, yani 1-2 hafta içinde, gerektiğinde aynı
anda anjina pektorisin alevlenmesini önleyecek şekilde replasman tedavisine başlayarak
azaltılmalıdır. Buna ek olarak, hipertansiyon ve aritmi gelişebilir.
Anestezi gerektiren hastalarda labetalol tedavisini kesmeye gerek yoktur, ancak anestezi
uzmanı bilgilendirilmeli ve hastaya indüksiyon öncesinde intravenöz atropin verilmelidir.
Anestezi sırasında labetalol ani kanamaya verilen telafi edici fizyolojik yanıtları (taşikardi ve
vazokonstriksiyon) gölgeleyebilir. Bu nedenle kan kaybına ve kan hacminin korunmasına özel
dikkat gösterilmek zorundadır. Ameliyat öncesinde beta-blokajın kesilmesi durumunda
tedaviye en az 24 saat ara verilmesi gerekir. Miyokard enfarktüsüne neden olan anestetik
ajanlardan (örn., siklopropan, trikloroetilen) kaçınmak gerekir. Labetalol, halotanın hipotansif
etkilerini artırabilir.
Periferik dolaşım bozuklukları (Raynaud hastalığı veya sendromu, intermittan klodikasyon)
bulunan hastalarda kötüleşme görülebileceğinden bu hastalıklarda, beta-blokörler büyük bir
dikkatle kullanılmalıdır.
Beta-blokörler bradikardi yaratabilir. Nabzın dinlenme halinde dakikada 50-55 atımın altına
düşmesi ve hastanın bradikardi ile ilişkili semptomlar yaşaması durumunda dozajın azaltılması
gerekir.
4/13Belirgin kardiyak-seçiciliği olan beta-blokörler bile alternatif bir tedavisi olduğu sürece, astım
hastaları veya başka obstrüktif akciğer hastalığı öyküsü bulunan hastalarda kullanılmamalıdır.
Bu tür olgularda bronkospazm oluşturma riski göz önünde bulundurulmalı ve gerekli önlemler
alınmalıdır. Bronkospazmın labetalol kullanımından sonra olması durumunda bir beta -agonist
2
ile inhalasyon yoluyla, örn. salbutamol (dozun astımda normalde kullanılan dozdan yüksek
olması gerekebilir) ile ve gerekirse 1 mg intravenöz atropin ile tedavi edilebilir.
İletim süresi üzerinde negatif etkileri nedeni ile beta-blokörler birinci derece kalp bloğu bulunan
hastalara çok dikkatli bir şekilde verilmelidir. Böbrek ve karaciğer bozukluğu olan hastalarda,
bileşimin farmakokinetik profiline göre daha düşük doz kullanılması gerekebilir. Yaşlılara
düşük bir dozaj ile başlayarak dikkatli bir tedavi uygulanmalıdır, ancak tolerabilite yaşlılarda
genellikle iyidir.
Psoriyazis öyküsü olan hastalar beta-blokörleri ancak çok dikkatli bir değerlendirme sonrasında
almalıdır.
Anafilaktik reaksiyon riski: Beta-blokör alırken, çok çeşitli alerjenlere karşı şiddetli anafilaktik
reaksiyon öyküsü olan hastalar kazara, tanı amaçlı ya da tedavi amaçlı yeniden yüklemelere
daha fazla reaksiyon gösterebilir. Bu tür hastalar alerjik reaksiyonu tedavi etmek için verilen
normal epinefrin dozlarına yanıt vermeyebilir.
Feokromositoma durumunda ancak alfa reseptörleri bloke edildikten sonra kullanılmalıdır.
Labetalol alan hastalar adrenalin tedavisine ihtiyaç duyarsa, labetalol ve adrenalinin eşzamanlı
olarak verilmesi bradikardi ve hipertansiyona yol açabileceğinden adrenalin düşük dozda
verilmelidir (Bkz: Bölüm 4.5 Diğer tıbbi ürünler ile etkileşimler ve diğer etkileşim şekilleri).
Kullanma talimatında "Solunumunuzu kötüleştirebileceğinden, hırıltılı solunum veya astım
öykünüz olması halinde LABLOL kullanmayın." ifadesi yer alacaktır.
Bu tıbbi ürün her 20 ml dozunda 1 mmol (23 mg)’dan daha az sodyum ihtiva eder; yani aslında
“sodyum içermez.”
4.5.Diğer tıbbi ürünler ile etkileşimler ve diğer etkileşim şekilleri
Labetalolün aşağıdaki etkin maddelerle eşzamanlı kullanımı önerilmez:
• Verapamil ve daha az boyutta diltiazem gibi kalsiyum antagonistlerinin kontraktilite ve
atriyo-ventriküler iletim üzerinde olumsuz bir etkisi vardır.
• Beta-blokörler ile bağlantılı olarak kullanılan dijitalis glikozitleri atriyoventriküler iletim
süresini uzatabilir.
• Klonidin: Beta-blokörler rebound hipertansiyon riskini artırır. Klonidin, propranolol gibi
seçici-olmayan beta-blokörler ile birlikte kullanıldığında klonidin tedavisine beta blokör
tedavisi kesildikten sonra bir süre daha devam edilmelidir.
• Monoaminoksidaz inhibitörleri (MOA-B inhibitörleri hariç).
Labetalolün aşağıdaki etkin maddeler ile kullanımında dikkatli olunmalıdır:
• Sınıf I antiaritmik ilaçlar (örn., disopiramid, kinidin) ve amiodaron atriyal iletim süresi
üzerinde potansiyasyon gösterebilir ve negatif inotropik etki yaratabilir.
5/13• İnsülin ve oral antidiyabetik ilaçlar özellikle seçici-olmayan beta-blokörlerin kan şekerini
düşürücü etkisini artırabilir. Beta-blokaj, hipoglisemi belirtilerinin (taşikardi) ortaya
çıkmasını önleyebilir.
• Anestezik ilaçlar refleks taşikardinin hafiflemesine neden olup, hipotansiyon riskini
artırabilir. Beta-blokajın devam etmesi indüksiyon ve entübasyon sırasında aritmi riskini
azaltır. Hasta beta-blokör alıyorsa anestezi uzmanına bilgi verilmesi gerekir. En iyisi
siklopropan ve trikloretilen gibi miyokard depresyonuna neden olan anestezik ajanlardan
kaçınmaktır.
• Simetidin, hidralazin ve alkol labetalolün biyoyararlanımını artırabilir.
• Çeşitli farklı ilaçlar ya da ilaç sınıfları labetalolün hipotansif etkilerini artırabilir: ADE
inhibitörleri; anjiyotensin-II antagonistleri; aldeslökin, alprostadil; anksiyolitikler;
hipnotikler; moksisilit; diüretikler; alfa-blokörler.
• Çeşitli farklı ilaçlar ya da ilaç sınıfları labetalolün hipotansif etkilerini yok edebilir:
NSAİİ'ler, kortikosteroidler; östrojenler; progesteronlar.
Labetalol ile aşağıdaki etkin maddeleri kullanırken uyarıları dikkate alınız:
• Kalsiyum antagonistleri: Nifedipin gibi dihidropiridin türevleri. Hipotansiyon riskini
artırabilir. Gizli kalp yetersizliği bulunan hastalarda beta-blokör tedavisi kalp yetmezliğine
yol açabilir.
• Prostaglandin sentetazı inhibe eden ilaçlar beta-blokörlerin hipotansif etkisini azaltabilir.
• Sempatomimetik ajanlar beta-adrenerjik blokörlerin etkisini yok edebilir.
• Trisiklik antidepresanlar, barbitüratlar, fenotiazinler veya diğer antihipertansif ajanlar
labetalolün kan basıncını düşürücü etkisini artırabilir. Eşzamanlı trisiklik antidepresan
kullanımı tremor insidansını artırabilir.
• Labetalolün metaiyodobenzilguanidin (MIBG) radyoizotoplarının alımını azalttığı ve
yanlış negatif test olasılığını artırabileceği gösterilmiştir. Bu nedenle MIBG sintigrafisi
bulgularını yorumlarken dikkat edilmesi gerekir. MIBG sintigrafisinden en az birkaç gün
önce labetalolü kesip, yerine diğer beta veya alfa blokörlerden verilmesine dikkat edilmesi
gerekir.
• Meflokin veya kinin gibi sıtma ilaçları bradikardi riskini artırabilir.
• Ergo türevleri periferik vazokonstriksiyon riskini artırabilir.
• Tropisetron ventriküler aritmi riskini artırabilir.
• Labetalol, katekolaminlerin laboratuvar testleri ile etkileşebilir.
Özel popülasyonlara ilişkin ek bilgiler
Özel popülasyonlara ilişkin ek bilgiler mevcut değildir.
Pediyatrik popülasyon:
Bölüm 4.2' de "Özel popülasyonlara ilişkin ek bilgiler" bölümüne bakınız.
4.6. Gebelik ve laktasyon
Genel tavsiye
Gebelik kategorisi: C.
Çocuk doğurma potansiyeli bulunan kadınlar / Doğum kontrolü (Kontrasepsiyon)
LABLOL®’un çocuk doğurma potansiyeli bulunan kadınlar/doğum kontrolü üzerinde etkisi
için çalışma bulunmamaktadır.
6/13Gebelik dönemi
LABLOL® için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (Bkz. Bölüm 5.3.).
Gebe kadınlara verilirken tedbirli olunmalıdır.
Hayvanlarda teratojenik etkiler gösterilmemesine rağmen, labetalol, olası yararı olası
risklerinden ağır bastığı takdirde sadece gebeliğin ilk üç aylık döneminde kullanılmalıdır.
Labetalol plasenta bariyerini geçer; bu nedenle, fetus ve yeni doğanda alfa- ve beta-
adrenoseptör blokajına bağlı bazı sonuçların ortaya çıkma olasılığı akılda tutulmalıdır. Perinatal
ve neonatal solunum sıkıntısı (bradikardi, hipotansiyon, solunum depresyonu, hipoglisemi,
hipotermi) seyrek olarak bildirilmiştir. Bazen bu semptomlar doğumdan bir iki gün sonra
gelişmiştir. Destekleyici önlemlere (örn., intravenöz sıvı ve glikoz) verilen yanıt genellikle
çabuk olur, ancak özellikle uzatılmış intravenöz labetalol kullanımı sonrasında şiddetli pre-
eklampsi ile iyileşme daha yavaş olabilir. Bu durum prematüre bebeklerde karaciğer
metabolizmasının azalması ile ilişkili olabilir.
Beta-blokörler plasental perfüzyonu azaltarak, intrauterin fetal ölüme, immatür ve prematür
doğuma neden olabilir. Yeni doğanda doğum-sonrası dönemde kalp ve akciğer
komplikasyonları riskinde artış görülür. Labetalol ile intrauterin ve yenidoğan ölümleri
bildirilmiştir, ancak bu durumdan başka ilaçlar (örn., vazodilatörler, solunum depresanları) ve
pre-eklampsi, intrauterin büyüme geriliği ve prematürite sorumlu tutulmuştur. Bu tür klinik
deneyimler gereksiz yere uzun süre yüksek dozda labetalol kullanımına, doğumun
geciktirilmesine ve eşzamanlı hidralazin verilmesine karşı uyarıda bulunmaktadır.
Laktasyon dönemi
Labetalol anne sütüne geçer (maternal dozun yaklaşık %0.004’ü). LABLOL®’un terapötik
dozları emziren kadınlara uygulandığı takdirde memedeki çocuk üzerinde etkiye neden
olabilecek ölçüde süt ile atılmaktadır. Emzirilen yeni doğanlarda sebebi bilinmeyen yan etkiler
(ani bebek ölümü, ishal, hipoglisemi) çok seyrek olarak bildirilmiştir.
LABETALOL emzirme döneminde kullanılmamalıdır. Emzirme döneminde uygulanması
zorunlu ise bebek sütten kesilmelidir.
Meme başı ağrısı ve meme başında Raynaud fenomeni bildirilmiştir (bkz. Bölüm 4.8).
Üreme yeteneği / Fertilite
LABLOL®’un üreme yeteneği/fertilite üzerine etkisi ile ilgili bilgi yoktur.
4.7. Araç ve makine kullanımı üzerindeki etkiler
Bu ilacın araç ve makine kullanımı üzerindeki etkisi ile ilgili yapılmış çalışma yoktur. Araç
veya makine kullanırken ara sıra baş dönmesi veya yorgunluk olabileceği göz önünde
bulundurulmalıdır. Özellikle tedavi başlangıcında ve alkolle bağlantılı olarak normalden daha
önce yorgunluk belirtileri görülebilir.
7/134.8. İstenmeyen etkiler
Labetalol enjeksiyon genellikle çok iyi tolere edilmiştir. LABLOL uygulandıktan sonra üç saat
içinde hastalara, ayakta durmasına veya dik pozisyonda oturmasına izin verilirse, aşırı postüral
hipotansiyon oluşabilir.
Bu sıklıklar aşağıda tanımlanmıştır: Çok yaygın (≥ 1/10), yaygın (≥ 1/100 ila < 1/10), yaygın
olmayan (≥ 1/1.000 ila <1/100), seyrek (≥1/10.000 ila < 1/1.000) ve çok seyrek (< 1/10.000),
bilinmiyor (eldeki verilerden hareketle tahmin edilemiyor).
“#” işareti olan yan etkilerin çoğu geçicidir ve tedavinin ilk birkaç haftasında görülür.
Kan ve lenf sistemi hastalıkları
Seyrek: Hastalıkla bağlantılı olmayan pozitif ANA (anti-nükleer antikor) testi, özellikle renal
potasyum atılımında bozukluk olan hastalarda hiperkalemi, trombositopeni
Bağışıklık sistemi hastalıkları
Yaygın: Alerjik cilt lezyonları (ekzantem), aşırı duyarlılık (döküntü, pruritus)
Çok seyrek: İlaç ateşi, anjiyoödem
Bilinmiyor: Alerjik alveolit, alerjik hepatit
Endokrin hastalıkları
Bilinmiyor: Hipoglisemi, hipoglisemi semptomlarının maskelenmesi
Psikiyatrik hastalıklar
Yaygın: Letarji #
Yaygın olmayan: Depresif ruh hali #
Çok seyrek: Uyku bozukluğu ve kabuslar
Bilinmiyor: Halüsinasyonlar, psikoz, konfüzyon
Sinir sistemi hastalıkları
Yaygın: Baş dönmesi #, baş ağrısı #, yorgunluk#
Çok seyrek: Tremor (gebelik sırasında yapılan hipertansiyon tedavisinde), tat alma bozukluğu
Göz hastalıkları
Seyrek: Göz kuruluğu
Bilinmiyor: Görme bozukluğu
Kardiyak hastalıklar
Yaygın: Konjestif kalp yetmezliği
Seyrek: Kardiyak aritmileri (örn: Bradikardi)
Çok seyrek: Kalp bloğu
Bilinmiyor: AV ileti bozuklukları, SA-Blok, kalp yetmezliğinin oluşması veya kötüleşmesi,
stenokardi, kalp krizi, EKG'de değişiklik, hipotansiyon
Vasküler hastalıklar
Yaygın: Ortostatik hipotansiyon #
8/13Hastanın, enjeksiyondan sonra 3 saat içerisinde kalkması durumunda şiddetli ortostatik
hipotansiyon beklenmelidir.
Çok seyrek: Raynaud’s fenomeni, ayak bileği ödemi
Bilinmiyor: Soğuk veya siyanotik ekstremiteler, periferik dolaşım bozukluklarının kötüleşmesi,
var olan intermittent klaudikasyonda artış, ekstremitelerin parestezi
Solunum, göğüs bozuklukları ve mediastinal hastalıklar
Yaygın: Nazal konjezyon #
Yaygın olmayan: Bronkospazm (astımı veya astım hikayesi olan hastalarda)
Bilinmiyor: Nefes almada güçlük, göğüs ağrısı, astım krizi, interstisyel akciğer hastalığı
Gastrointestinal hastalıklar
Yaygın: Bulantı
Yaygın olmayan: Kusma, epigastrik ağrı, obstipasyon, diyare, ağız kuruluğu
Hepato-biliyer hastalıklar
Yaygın: Yüksek karaciğer fonksiyon değerleri
Çok seyrek: Hepatit, sarılık (hepatoselüler ve kolestatik), karaciğer nekrozu
Semptomlar labetalolün bırakılmasından sonra genellikle gerilemektedir. Çok nadir durumlarda
labetalol bırakıldıktan sonra da devam edebilmektedir. Semptomlar, hem kısa hem de uzun
süreli tedavi sonrasında ortaya çıkabilmektedir. Böyle bir durumda labetalol tedavisi derhal
kesilmeli ve daha sonraki bir zamanda da kesinlikle yeniden başlatılmamalıdır.
Deri ve deri altı doku hastalıkları
Yaygın: Geri döndürülebilir, liken türü cilt döküntüsü, genellikle geçici olan kafa derisinde
karıncalanma hissi, birkaç hastada tedavi başlangıcında oluşabilir.
Yaygın olmayan: Terleme #
Çok seyrek: Sistemik lupus eritematozus
Bilinmiyor: Ciltte kızarıklık, sedef hastalığının alevlenmesi
Beta reseptör blokörleri sedef hastalığını tetikleyebilmekte, bu hastalığın semptomlarını
kötüleştirebilmekte veya psöriaziform ekzanteme yol açabilmektedir. Cilt lezyonlarının
görülmesine kadar geçen tedavi süresi birkaç haftadan yıllara kadar değişiklik
gösterebilmektedir.
Kas-iskelet bozuklukları, bağ doku ve kemik hastalıkları
Yaygın olmayan: Kas krampları
Çok seyrek: Toksik miyopati
Bilinmiyor: Myastenia gravisin şiddetlenmesi, eklemlerde ödem
Böbrek ve idrar yolu hastalıkları
Yaygın: İdrar yapma bozuklukları
9/13Çok seyrek: Akut idrar retansiyonu
Bilinmiyor: Acil idrara çıkma hissi
Üreme sistemi ve meme hastalıkları
Yaygın: Ejakülasyon bozuklukları, erektil disfonksiyon
Bilinmiyor: Meme ucu ağrısı, meme ucunda Raynaud fenomeni
Genel bozukluklar ve uygulama bölgesine ilişkin hastalıklar
Yaygın: Dispne
Bilinmiyor: Geri dönüşümlü alopesi
Labetalol aniden bırakılırsa baş ağrısı, göğüs ağrısı, genel bir huzursuzluk hali veya can
sıkıntısı, nefes darlığı, terleme, tremor, taşikardi ve kardiyak aritmileri görülebilmektedir
(rebound etki).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir, (www.titck.gov.tr; e- posta:
tufam@titck.gov.tr: tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz Aşımı Belirtileri
Doz aşımı semptomları bradikardi, hipotansiyon, bronkospazm ve akut kardiyak yetersizliktir.
Doz Aşımı Tedavisi
Doz aşımı veya aşırı duyarlılık durumu sonrasında hasta yakın takip altında tutulmalı ve bir
yoğun bakım ünitesinde tedavi görmelidir. Yapay solunum gerekli olabilir. Bradikardi veya
yoğun vagal ataklar atropin veya metilatropin uygulayarak tedavi edilmelidir. Hipotansiyon ve
şok plazma/plazma muadilleri ve gerektiğinde katekolaminler ile tedavi edilmelidir. Beta-
blokör etkisi, istenen etki elde edilinceye kadar yaklaşık 5 mcg/dk'lık bir dozda başlanan
izoprenalin hidroklorür veya yaklaşık 2,5 mcg/dk'lık bir doz ile başlanan dobutamin ile yavaş
intravenöz uygulama ile yok edilebilir. Bu uygulama ile istenen etki elde edilemezse, intravenöz
yoldan 8-10 mg glukagon uygulanması düşünülebilir. Gerekirse, enjeksiyon bir saat içinde
tekrarlanmalı, ardından gerekirse iv infüzyon yoluyla 1-3 mg/saat glukagon verilmelidir.
Kalsiyum iyonları kullanımı veya kalp pili kullanımı da düşünülebilir.
Labetalolün oral yoldan yoğun doz aşımı sonrasında oligürik renal yetmezlik bildirilmiştir. Bir
olguda kan basıncını artırmak için dopamin kullanılması böbrek yetmezliğini ağırlaştırmış
olabilir.
Labetalol doz aşımında klinik önemi olabilecek membran stabilize edici etkiye sahiptir.
Hemodiyaliz %1'in altında labetalol hidroklorürü dolaşımdan uzaklaştırır.
10/13Ortaya çıkabilecek bir bronkospazm, beta-2-sempatomimetik aerosol veya teofilin verilerek
kontrol altına alınabilir, bradikardinin iyileştirilmesi için ise 0,25 - 3 mg atropin intravenöz
yolla uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Kardiyovasküler sistem, beta blokör ajanlar, alfa ve beta
blokör ilaçlar
ATC kodu: C07AG01
Labetalol, alfa ve beta reseptörleri bloke edici özelliklere sahip bir izomer karışımı olup
tansiyonun hızla düşürülmesi için çok uygundur. İntravenöz yolla verilmesi, salt beta
reseptörleri bloke edici etkinin aksine, periferik vasküler direncin ve dolayısıyla da tansiyonun
akut olarak düşürülmesine neden olur (alfa reseptör blokajı). Eşzamanlı beta reseptör blokajı
ile refleks taşikardi büyük ölçüde baskılanır. Organlara normal kan akışı devam eder ve
kardiyovasküler fonksiyonların adaptasyon gücü değişmez.
Kalp debisi sakin durumda olup orta şiddette bir egzersizde anlamlı derecede düşmemiştir.
Fiziksel stres sırasındaki sistolik kan basıncı yükselmeleri azalmış olup diyastolik basınçtaki
değişiklikler ise esasen normaldir. Bu etkilerin hipertansif hastalara yararı vardır.
5.2. Farmakokinetik özellikler
Genel Özellikler
Emilim ve Dağılım:
İntravenöz uygulamadan yaklaşık 5 dakika sonra maksimum etkiye ulaşılır. Ortalama etki
süresi 6 saattir.
İntravenöz uygulamada ilk geçiş metabolizması olmaması nedeniyle biyoyararlanım oranı oral
uygulamaya göre 4-5 kat daha yüksek olup buna bağlı olarak kan değerleri de eşdeğer bir oral
doz ile karşılaştırıldığında daha yüksektir. Görünür dağılım hacmi 10 ± 2 l/kg, plazma
proteinine bağlanma oranı ise yaklaşık %50 seviyesindedir.
Hayvan çalışmalarında, kan-beyin bariyerinin önemsiz miktarlarda aşıldığı saptanmıştır.
Biyotransformasyon:
Labetalol çoğunlukla karaciğerde metabolize edilir ve inaktif glukuronik asit konjugatı olarak
elimine edilir.
Eliminasyon:
Atılım %55-60 oranında (aktif olarak uygulanan dozun maksimum %5'i) renal yolla, kalanı ise
safra yoluyla aracılığıyla gerçekleşir. Plazma eliminasyon yarı-ömrü yaklaşık 4 saattir.
Doğrusallık/doğrusal olmayan durum:
İntravenöz uygulamaya yönelik bir bilgi bulunmamaktadır.
11/135.3. Klinik öncesi güvenlilik verileri
Sıçan ve köpekler üzerinde yapılan uzun süreli çalışmalarda labetalol, terapötik dozun çok
üzerindeki dozlarda klinik olarak anlamlı toksisite oluşturmamıştır.
Sıçan veya tavşanlarda teratojenite bulgularına rastlanmamıştır. Erkek sıçanlarda görülen
fertilite azalması, genel adrenoreseptör blokajı nedeniyle inhibe edilmiş ejakülasyona
bağlanabilir.
Labetalol, bakteri veya mayalarda veya fare ve sıçanlardaki dominant letal testlerde
mutajenisite bulgusu göstermemiştir.
Labetalol farelerde ve sıçanlarda uzun süreli çalışmalarda karsinojenite bulgusu
göstermemiştir.
Labetalol enjeksiyon, yıllarca klinik uygulamada kullanıldığından dolayı klinik öncesi
güvenlilik verileri uygulanabilir değildir ve insandaki etkileri iyi bilinmektedir.
6. FARMASÖTİK ÖZELLİKLER
6.1. Yardımcı maddelerin listesi
%2 Seyreltik hidroklorik asit (pH ayarı için)
Sodyum hidroksit (pH ayarı için)
Enjeksiyonluk su
6.2. Geçimsizlikler
LABLOL®’un sodyum bikarbonat enjeksiyonu BP %4,2 (a/h) ile geçimsiz olduğu
gösterilmiştir.
Temel infüzyon çözeltisi olarak glukoz, sodyum klorür, potasyum klorür ve laktat içeren
çözeltiler kullanılabilir.
Sadece yeni hazırlanmış çözeltiler kullanılmalıdır.
Labetalol enjeksiyonu, aşağıda yer alan intravenöz infüzyon sıvıları ile geçimlidir:
• % 5 dekstroz BP
• % 0,18 sodyum klorür ve % 4 dekstroz BP
Ürün, seyreltici olarak sodyum klorür ve dekstroz enjeksiyon BP, %5 dekstroz intravenöz BP
çözeltileri ile 25°C’de 24 saat fiziksel ve kimyasal olarak stabildir.
6.3. Raf ömrü
24 ay.
Kullanılmayan çözeltiler hazırlandıktan 24 saat sonra atılmalıdır.
6.4. Saklamaya yönelik özel uyarılar
25°C altındaki oda sıcaklığında saklayınız.
12/13İçeriği ışıktan korumak için orijinal ambalajında saklayın. Partiküler madde ve renk değişimi
görülen ürünler kullanılmamalıdır.
6.5. Ambalajın niteliği ve içeriği
20 ml renksiz Tip I cam ampul, 5 ampul
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj Atıkları Kontrolü Yönetmeliği"' ne uygun olarak imha edilmelidir.
7. RUHSAT SAHİBİ
Ali Raif İlaç Sanayi A.Ş.
Yeşilce Mahallesi
Doğa Sokak No:4
34418 Kağıthane/İstanbul
8. RUHSAT NUMARASI
2018/526
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 25.09.2018
Ruhsat yenileme tarihi:
10. KÜB'ÜN YENİLENME TARİHİ
13/13